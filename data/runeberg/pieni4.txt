PIENI TIETOSANAKIRJA
IV


PIENI TIETOSANAKIRJA

TOIMITUSKUNTA:
JAAKKO FORSMAN, FIL. TOHTORI
I. HAVU, FIL. TOHTORI
HANNES SALOVAARA, LEHTORI
VILHO SETÄLÄ, FIL. KAND.
J. A. WECKSELL, FIL. KAND., TOIMITUSSIHTEERI

NELJÄS OSA
SAN REMO - ÖÖLANTI

789 TEKSTIKUVAA, 165 SYVENNYSPAINOKUVAA,
7 VÄRIKUVALIITETTÄ JA 37 KARTTAA

KUSTANTAJA JA JULKAISIJA
KUSTANNUSOSAKEYHTIÖ OTAVA
HELSINGISSÄ

VAKINAISET AVUSTAJAT:
J. E. AALTO-SETÄLÄ, AGRONOMI, FIL. MAIST.
ILMARI KROHN, PROFESSORI
PAAVO PERO, TEOLLISUUSNEUVOS
AARNE SAARIALHO, KORKEIMMAN HALLINTO-OIKEUDEN NOTAARI
SEVERI SAVONEN, LÄÄKET. LIS.
V. E. TIIRI, MAJURI
L. WENNERVIRTA, FIL. MAIST.

KUVITUKSESTA HUOLEHTINUT

VIHTORI SUOMALAINEN, JOHTAJA

Kustannusosakeyhtiö Otavan
kirjapaino, Helsingissä, 1928.


<chapter name="Ääntämisen merkintä-Lyhennyksiä">
<h3>Ääntämisen merkintä:</h3>
Pitkä vokaali merkitään kirjaimen
yläpuolella olevalla viivalla: <sup>-</sup>, esim. <i>ā</i>
(suom. <i>aa</i>).

Korko merkitään pilkulla korollisen
tavun vokaalin jäljessä, siis: <b>Aspelin</b>
<i>[-ī'n]</i>. Jos korko on ensi tavulla, ei sitä
merkitä.

<i>ə</i> kirjaimella merkitään epämääräinen
vokaali, joka äännetään kuin hyvin
lyhyesti ja epäselvästi lausuttu <i>e</i>, esim.
englannin <i>bälfuə</i>.

Nasaalivokaalit l. nenässä äännetyt
vokaalit merkitään <i>~</i> merkillä, esim. <i>ã</i>,
ransk. <i>en</i> (= nenässä äännetty <i>a</i>).

<i>δ</i> kirjaimella merkitään esim.
englannin <i>the</i> sanan alkukonsonantti.

<i>Þ</i> kirjaimella merkitään esim.
englannin <i>thing</i> sanan alkukonsonantti.

<i>z</i> kirjaimella merkitään esim. saks.
<i>singen</i>, engl. <i>zeal</i>, ransk. <i>rose</i>, ven. <i>oзepo</i>
sanoissa <i>z</i>:llä, <i>s</i>:llä ja з:llä kirjoitetut
äänteet.

<i>ž</i> kirjaimella merkitään esim. ransk.
<i>je</i>, ven. <i>жалъ</i> sanoissa <i>j</i> ja <i>ж</i> kirjaimilla
merkityt äänteet.

<i>š</i> on = saks. <i>sch</i>, engl. <i>sh</i>, ven. <i>ш</i>,
esim. sanoissa <i>schule</i>, <i>shirting</i>, <i>шумъ</i>.

<i>tš</i> on = saks. <i>tsch</i>, ven. <i>ч</i>, esim.
sanoissa <i>tscherkesse</i>, челоьъкъ.

Ylläolevat <i>z</i>, <i>ž</i>, <i>š</i> ja <i>tš</i> merkit ovat
Pienessä Tietosanakirjassa myös otetut
tavalliseen suomalaiseen kirjaimistoomme
käytäntöön merkitessä sellaisten kielten
äänteitä, joissa ei käytetä eurooppalaista
kirjaimistoa, ja joskus muulloinkin, esim.
<i>Puškin</i>, <i>Nižnij-Novgorod</i>.

<i>ŋ</i> kirjaimella merkitään <i>eng</i>-äänne (=
sama äänne, joka esiintyy <i>k</i>:n edessä
suomen sanassa <i>sanka</i>), esim. englannin
<i>meeting</i> <i>[mītiŋ]</i>.

<i>c</i> äännetään <i>k</i>:ksi, milloin ei toisin
ilmoiteta.

Kreikan- ja latinankielisten sanojen
korkoa ja laajuutta ei ole merkitty.

<tab><tab><tab>*

<h3>Lyhennyksiä:</h3>
<i>aas.</i> = aasialainen
<i>adj.</i> = adjektiivi
<i>afr.</i> = afrikkalainen
<i>alankom.</i> = alankomaalainen
<i>alk.</i> = alkujaan
<i>amer.</i> = amerikkalainen
<i>anat.</i> = anatominen
<i>angls.</i> = anglosaksilainen
<i>arab.</i> = arabialainen
<i>aram.</i> = aramealainen
<i>arkeol.</i> = arkeologinen
<i>armeen.</i> = armeenialainen
<i>as.</i> = asukasta
<i>ass.</i> = assyrialainen
<i>at.-p.</i> = atomipaino
<i>austr.</i> = austraalialainen
<i>bab.</i> = babylonialainen
<i>belg.</i> = belgialainen
<i>biol.</i> = biologiassa
<i>britt.</i> = brittiläinen
<i>bulg.</i> = bulgaarialainen
<i>bysant.</i> = bysanttilainen
<i>C</i> = Celsius
<i>egypt.</i> = egyptiläinen
<i>eläinl.</i> = eläinlääketiede
<i>eläint.</i> = eläintieteessä
<i>engl.</i> = englantilainen
<i>ensim.</i> = ensimmäinen
<i>esp.</i> = espanjalainen
<i>etel.</i>, <i>et.</i> = eteläinen
<i>et. lev.</i> = eteläistä leveyttä
<i>euroopp.</i> = eurooppalainen
<i>ev.</i> = evankeelinen
<i>farm.</i>  = farmakologia
<i>fem.</i> = feminiini
<i>fil. kand.</i> = filosofian kandidaatti
<i>filos.</i> = filosofiassa
<i>fil. toht.</i> = filosofian tohtori
<i>flaam.</i> = flaamilainen
<i>fonet.</i> = fonetiikassa
<i>fys.</i> = fysiikassa
<i>fysiol.</i> = fysiologinen
<i>gen.</i> = genetiivi
<i>geod.</i> = geodesiassa
<i>geol.</i> = geologinen
<i>geom.</i> = geometrinen
<i>germ.</i> = germaanilainen
<i>hepr.</i> = heprealainen
<i>hevosv.</i> = hevosvoima
<i>hist.</i> = historiassa
<i>H. M.</i> = hallitusmuoto
<i>holl.</i> = hollantilainen
<i>hydrograf.</i> = hydrografiassa
<i>ilmat.</i> = ilmatieteellinen
<i>int.</i> = intialainen
<i>irl.</i> = irlantilainen
<i>isl.</i> = islantilainen
<i>isr.</i> = israelilainen
<i>it.</i> = italialainen; itäinen
<i>it. pit.</i> = itäistä pituutta
<i>itäv.</i> = itävaltalainen
<i>jap.</i> = japanilainen
<i>julk.</i> = julkaisuja, julkaissut
<i>juut.</i> = juutalainen
<i>k.</i> = kuollut
<i>kaak.</i> = kaakkoinen
<i>kansantal.</i> = kansantaloustieteessä
<i>kansat.</i> = kansatieteellinen
<i>kasvatusop.</i> = kasvatusopillinen
<i>kasvit.</i> = kasvitieteellinen
<i>kat.</i> = katolinen
<i>kaup.</i> = kaupunki; kauppasana
<i>keis.</i> = keisarillinen
<i>kelt.</i> = kelttiläinen
<i>kem.</i> = kemiallinen
<i>kiehumap.</i> = kiehumapiste
<i>kielit.</i> = kielitieteellinen
<i>kiinal.</i> = kiinalainen
<i>kirj.</i> = kirjoittanut
<i>kirjap.</i> = kirjapainotaitoa koskeva
<i>kk.</i> = kuukausi
<i>koil.</i> = koillinen
<i>kreik.</i> = kreikkalainen
<i>krist.</i> = kristillinen
<i>ks.</i> = katso
<i>kunink.</i> = kuninkaallinen
<i>kuvaan.</i> = kuvaannollisesti
<i>kW</i> — kilovattia
<i>kWh</i> = kilovattituntia
<i>l.</i> = eli; lääni
<i>lakit.</i> = lakitieteellinen
<i>lapp.</i> = lappalainen
<i>lat.</i> = latinalainen
<i>latv.</i> = latvialainen
<i>lev.</i> = leveys
<i>loun.</i> = lounainen
<i>luot.</i> = luoteinen
<i>lut.</i> = luterilainen
<i>lyh.</i> = lyhennettynä
<i>länt.</i> = läntinen
<i>länt. pit.</i> = läntistä pituutta
<i>lääket.</i> = lääketieteellinen
<i>maant.</i> = maantieteessä
<i>maanv.</i> = maanviljelyksessä
<i>maatal.</i> = maataloudessa
<i>mask.</i> = maskuliini
<i>matem.</i> — matemaattinen
<i>mek.</i> = mekaniikassa
<i>merenk.</i> = merenkulku
<i>merenp.</i> = merenpinnan, merenpinnasta
<i>metsänh.</i> = metsänhoidossa
<i>milj.</i> = miljoona
<i>min.</i> = minuutti
<i>miner.</i> = mineralogiassa
<i>mittausop.</i> = mittausopissa
<i>mlat.</i> = myöhäislatinalainen
<i>mon.</i> = monikko
<i>mongol.</i> = mongolilainen
<i>muham.</i> = muhamettilainen
<i>muin.</i> = muinainen, muinais-
<i>muinaist.</i> = muinaistiede
<i>mus.</i> = musiikissa
<i>myt.</i> = mytologinen
<i>neutr.</i> = neutraalinen, neutrinen
<i>nom.</i> = nominatiivi
<i>norj.</i> = norjalainen
<i>nuor.</i> = nuorempi
<i>nyk.</i> = nykyjään, nykyinen
<i>oik.</i> = oikealla
<i>om.-p.</i> = ominaispaino
<i>o. s.</i> = omaa sukua
<i>os.</i> = osa, osaa
<i>p.</i> = päivä; penniä
<i>pain.</i> = painos, painettu
<i>paleont.</i> = paleontologiassa
<i>patol.</i> = patologiassa
<i>per.</i> = perustettu, perustanut
<i>pers.</i> = persialainen
<i>pit.</i> = pituus
<i>pohj.</i> = pohjoinen
<i>pohj. lev.</i> = pohjoista leveyttä
<i>pohjoism.</i> = pohjoismainen
<i>port.</i> = portugalilainen
<i>preussil.</i> = preussilainen
<i>prof.</i> = professori
<i>pros.</i> = prosentti
<i>puol.</i> = puolalainen
<i>rak.</i> = rakennettu
<i>rakennust.</i> = rakennustaiteessa
<i>ransk.</i> = ranskalainen
<i>rek.-ton.</i> = rekisteritonnia
<i>R. L.</i> = rikoslaki
<i>rom.</i> = romaanialainen
<i>roomal.</i> = roomalainen
<i>room.-kat.</i> = roomalaiskatolinen
<i>ruots.</i> = ruotsalainen
<i>ruotsin.</i> = ruotsinnettu
<i>ruotsink.</i> = ruotsinkielinen
<i>s.</i> = syntynyt
<i>saks.</i> = saksalainen
<i>saksan.</i> = saksannettu
<i>sam. v.</i> = samana vuonna
<i>sanskr.</i> = sanskritissä
<i>sek.</i> = sekunti
<i>seur.</i> = seuraava, seuraavana
<i>sielut.</i> = sielutieteessä
<i>skand.</i> = skandinaavilainen
<i>skotl.</i> = skotlantilainen
<i>slaav.</i> = slaavilainen
<i>sos.-dem.</i> = sosiaalidemokraattinen
<i>sot.</i> = sotilassana
<i>subst.</i> = substantiivi
<i>sulamisp.</i> = sulamispiste
<i>suom.</i> = suomalainen
<i>suomen.</i> = suomennettu
<i>suomenk.</i> = suomenkielinen
<i>sveits.</i> = sveitsiläinen
<i>synt.</i> = syntyisin
<i>syyr.</i> = syyrialainen
<i>sähköt.</i> = sähkötekniikassa
<i>t.</i> = tätä; tai; tunti
<i>taideteoll.</i> = taideteollisuudessa
<i>taloust.</i> = taloustieteessä
<i>tansk.</i> = tanskalainen
<i>tat.</i> = tataarilainen
<i>tav.</i> = tavallisesti
<i>tekn.</i> = teknillinen
<i>teol.</i> = teologinen
<i>teoll.</i> = teollisuus
<i>tilastot.</i> = tilastotieteessä
<i>ton.</i> = tonni
<i>tšek.</i> = tšekkiläinen
<i>tunt.</i> = tuntia
<i>turk.</i> = turkkilainen
<i>tähtit.</i> = tähtitieteellinen
<i>ugr.</i> = ugrilainen
<i>unk.</i> = unkarilainen
<i>U. T.</i> = Uusi Testamentti
<i>uuslat.</i> = uuslatinalainen
<i>v.</i> = vuosi
<i>vak.</i> = vakinainen
<i>vanh.</i> = vanhempi
<i>vas.</i> = vasen, vasemmalla
<i>ven.</i> = venäläinen
<i>viim.</i> = viimeinen, viimeksi
<i>vir.</i> = virolainen
<i>V. J.</i> = valtiopäiväjärjestys
<i>vrk.</i> = vuorokausi
<i>vrt.</i> = vertaa
<i>V. T.</i> = Vanha Testamentti
<i>vuosik.</i> = vuosikerta
<i>vuosis.</i> = vuosisadalla
<i>yht.</i> = yhteensä
<i>yhteiskun.</i> = yhteiskunnallinen
<i>yks.</i> = yksikkö
<i>ylim.</i> = ylimääräinen
<i>yl. merenp.</i> = ylempänä merenpintaa
<i>yläp.</i> = yläpuolella

Sulukkeissa olevat
lyhennykset kuten (ransk.)
osoittavat, että sana on
joko ranskaa tai
ranskalaisperäinen.

Mittamerkinnöissä jakoviiva
vastaa sanaa „kohti", esim.
<i>km/t</i> = kilometrejä
tunnissa.

Eräät lyhennykset tarkoittavat
sekä substantiivia että
adjektiivia, joskin
vain viimeksimainittu on
merkitty, esim. <i>biol.</i> voi
merkitä sekä biologiassa
että biologinen.

Muut lyhennykset ymmärrettäneen
selityksittä.
</chapter>

<chapter name="Pienen Tietosanakirjan IV osan liitteet-Kuvaryhmiä tekstissä">
<h3>Pienen Tietosanakirjan IV osan liitteet:</h3>
<table><td>Satakunta. 6 syvennyspainokuvaa . . . <td r>32
<td>Savo. 6 syvennyspainokuvaa . . . <td r>33
<td>Sieniä. 36 värikuvaa . . . <td r>128
<td>Spektrejä. 9 värikuvaa . . . <td r>288
<td>Suomen näyttämötaidetta. 9 syvennyspainokuvaa . . . <td r>416
<td>Suomenlinna. 3 syvennyspainokuvaa . . . <td r>432
<td>Suomen puolustuslaitos. 15 syvennyspainokuvaa . . . <td r>432
<td>Suojeluskunnat. 7 syvennyspainokuvaa . . . <td r>433
<td>Suomi. Väripainoskartta. Takakannessa Sveitsi. 5 syvennyspainokuvaa . . . <td r>528
<td>Tallinna. 4 syvennyspainokuvaa . . . <td r>672
<td>Tampere. 6 syvennyspainokuvaa . . . <td r>673
<td>Tanska. 6 syvennyspainokuvaa . . . <td r>688
<td>Tanskan taidetta.3 syvennyspainokuvaa . . . <td r>689
<td>Tšekko-Slovakia. 5 syvennyspainokuvaa . . . <td r>864
<td>Tuhohyönteisiä. 33 värikuvaa . . . <td r>868
<td>Tukholma. 6 syvennyspainokuvaa . . . <td r>865
<td>Turku. 6 syvennyspainokuvaa . . . <td r>912
<td>Uinti. 8 syvennyspainokuvaa . . . <td r>976
<td>Unkari. 5 syvennyspainokuvaa . . . <td r>1000
<td>Uusimaa. 6 syvennyspainokuvaa . . . <td r>1032
<td>Suomen kaupunkien vaakunat. 39 värikuvaa . . . <td r>1040
<td>Valokuvaus. 11 syvennyspainokuvaa . . . <td r>1088
<td>Varsinais-Suomi. 6 syvennyspainokuvaa . . . <td r>1152
<td>Venäjä. 10 syvennyspainokuvaa . . . <td r>1200
<td>Ihmisen tärkeimmät verisuonet. Värikuva . . . <td r>1208
<td>Viktor Westerholmin taidetta. Värikuva . . . <td r>1240
<td>Wien. 5 syvennyspainokuvaa . . . <td r>1264
<td>Viipuri. 5 syvennyspainokuvaa . . . <td r>1280
<td>Viro. 5 syvennyspainokuvaa . . . <td r>1312
<td>Voimistelu. 7 syvennyspainokuvaa . . . <td r>1344
<td>Värit. 4 värikuvaa . . . <td r>1392
<td>Yhdysvallat ja Kanada. Väripainoskartta . . . <td r>1408
<td>Yhdysvallat. 10 syvennyspainokuvaa . . . <td r>1416
</table>
<h3>Kartat:</h3>
<table><td>Suezin kanava. Väripainos . . . <td r>341
<td>Soiden leveneminen Suomessa . . . <td r>369
<td>Suomalais-ugrilaisten kansojen asuma-alat. Väripainos . . . <td r>389
<td>Suomenlahti. Väripainos . . . <td r>418
<td>Suomi. 8 karttaa . . . <td r>461
<td>Suomi. Väentiheys. Väripainos . . . <td r>467
<td>Suomi. Rajat eri aikoina . . . <td r>481
<td>Suomi. Väripainos . . . Takakannessa Sveitsi. Väripainos . . . <td r>529
<td>Tallinna. Väripainos . . . <td r>665
<td>Tampere. Väripainos . . . <td r>675
<td>Tanska. Väripainos . . . <td r>683
<td>Tukholma. Väripainos . . . <td r>869
<td>Turkki. Väripainos . . . <td r>907
<td>Turku. Väripainos . . . <td r>913
<td>Tähtitaivas. Väripainos . . . <td r>957
<td>Unkari . . . <td r>997
<td>Viipuri. Väripainos . . . <td r>1273
<td>Viro. Väripainos . . . <td r>1313
<td>Yhdysvallat ja Kanada. Väripainos . . . <td r>1408
<td>Yhdysvallat. 4 karttaa . . . <td r>1412
</table>
<h3>Kuvaryhmiä tekstissä:</h3>
<table><td>Saviteollisuus. 7 kuvaa . . . <td r>31
<td>Sidos. 6 kuvaa . . . <td r>126
<td>Sika. 4 kuvaa . . . <td r>149
<td>Solmu. 12 kuvaa . . . <td r>243
<td>Sotalaivoja. 11 kuvaa . . . <td r>265
<td>Suoviljelys. 4 kuvaa . . . <td r>507
<td>Sydän. 4 kuvaa . . . <td r>541
<td>Syvänmerenkaloja. 5 kuvaa . . . <td r>557
<td>Sähkökone. 17 kuvaa . . . <td r>574
<td>Sähkövalaistuslaitteet. 8 kuvaa . . . <td r>613
<td>Tanssi. 8 kuvaa . . . <td r>691
<td>Tykkejä. 7 kuvaa . . . <td r>931
<td>Urheilukalastus. 5 kuvaa . . . <td r>1013
<td>Vehnä. 6 kuvaa . . . <td r>1172
<td>Veturi. 3 kuvaa . . . <td r>1246
<td>Viljankuivatus. 4 kuvaa . . . <td r>1288
</table>
</chapter>



<chapter name="Oikaisuja">
<h3>Oikaisuja:</h3>
<table><td>I osa palsta 16 rivi 10 alh. <i>on</i> <b>Abilgaard</b> <td><i>lue</i> <b>Abildgaard</b>
<td>I osa palsta 28 rivi 12 ylh. <i>on</i> Stürghkin <td><i>lue</i> Stürgkhin
<td>I osa palsta 69 rivi 23 ylh <i>on</i> <b>Aktionomykoosi</b> <td><i>lue</i> <b>Aktinomykoosi</b>
<td>I osa palsta 306 rivi 24-25 ylh. <i>on</i> jäällä suoritettava hockey-peli <td><i>lue</i>jääpallo
<td>I osa palsta 399 rivi 8 alh. <i>on</i> 1916 <td><i>lue </i>1917
<td>I osa palsta 412 rivi 5 ylh. <i>on piə</i> <td><i>lue þiə</i>
<td>I osa palsta 465 rivi 16 ylh. <i>on</i> 350,000 <td><i>lue</i> 600,000
<td>I osa palsta 825 rivi 4 alh.<td>
<td>2:n pain. p. 826 rivi 11 alh. <i>on</i> Blomfontein <td><i>lue</i> Bloemfontein
<td>I osa palsta 901 rivi 20 alh. <i>on</i> <sp>Tenier</sp> <td><i>lue</i> <sp>Teniers</sp>
<td>I osa palsta 956 rivi 2 ylh. <i>on</i> 1,5 milj. <td><i>lue</i> 350,000
<td>I osa palsta 1046 rivi 4 ylh. <i>on</i> kirjailijatar <td><i>lue</i> kirjailija
<td>I osa palsta 1098 rivi 11 alh. <i>poistettava:</i> <sp>haloidit</sp><td>
<td>I osa palsta 1098 rivi 8 alh. <i>on</i> <sp>haloidisuoloiksi</sp> <td><sp>halogeenisuoloiksi l. haloideiksi</sp>
<td>I osa palsta 1118 rivi 14 ylh. <i>on</i> <sp>Tamsaare</sp> <td><sp>Tammsaare</sp>
<td>I osa palsta 1392 rivi 25 alh. <i>on</i> ruotsinkiel. kunta <td>kaksikielinen kunta (enemmistön kielenä ruotsi)

<td>II osa palsta 71 rivi 20-21 ylh. <i>on</i> <sp>Sverdlonsk</sp> <td><sp>Sverdlovsk</sp>
<td>II osa palsta 155 rivi 9 ylh. <b>Jääpallopeli</b> ks. Täydennys p. 1494<td>
<td>II osa palsta 337 rivi 18 ylh. <i>on</i> Espoossa <td><i>lue</i> Kirkkonummella
<td>II osa palsta 427 rivi 30 alh. <i>lisättävä:</i> , kumottu 17/2 1923.<td>
<td>II osa palsta 664 rivi 30 ylh. <i>on</i> 17 <td><i>lue</i> 26
<td>II osa palsta 738 rivi 1 alh. <i>on</i> <b>Kresiomatia</b> <td><b>Krestomatia</b>
<td>II osa palsta 964 rivi 9 ylh. <i>on Plectrophanes nivalis</i> <td><i>Calcarius lapponicus</i>
<td>II osa palsta 988 rivi 2-4 alh. <b>Last but not least</b> <i>siirrettävä</i> palstalle 984.<td>
<td>II osa palsta 1079 rivi 29 alh. <i>on</i> yhtymä- eli viher-l. <td><i>lue</i> yhtymä-l., viher-l.
<td>II osa palsta 1293 rivi 31 ylh. <i>on</i> <b>Paloapuyhtiö</b> <td><b>Paloapuyhdistys</b>
<td>II osa palsta 1330 rivi 8 ylh. <i>on</i> curie'tä <td>curietä/l.
<td>III osa palsta 11 rivi 23 alh. <i>on</i> Urjalan <td><i>lue</i> Koijärven
<td>III osa palsta 249 rivi 29 ylh. <i>on</i> <sp>sonaatti</sp> <td><sp>sonaattimuoto</sp>
<td>III osa palsta 307 rivi 16 alh. <i>on</i> 1894 <td><i>lue</i> 1895
<td>III osa palsta 387 rivi 5 alh. <i>on</i> <b>Nivose</b> <td><i>lue</i> <b>Nivôse</b>
<td>III osa palsta 769 rivi 22 alh. <i>on</i> tunturivyö <td><i>lue</i> tundravyö
<td>III osa palsta 883 rivi 24 alh. <i>on</i> Warter <td><i>lue</i> Walter
<td>III osa palsta 1027 rivi 11 ylh. <i>on Schaalbretteiksi</i> <td><i>lue</i> <i>Schalbretteiksi</i>
<td><tab>palstat 1172-1173 alemman taulukon kulmassa <i>on</i> 50 <i>lue</i> 10<td>
<td><tab>palsta 1193, kuvassa eteläreimarin (S) varsi on oleva alapäästään musta.
<td>III osa palsta 1345 rivi 26-27 ylh. <i>on</i> <sp>Lagerqvist</sp> <td><i>lue</i> <sp>Lagerkvist</sp>
<td>III osa palsta 1397 rivi 6 ylh. <i>on</i> <sp>Reihold</sp> <td><i>lue</i> <sp>Reinhold</sp>
<td>IV osa plasta 309 rivi 7 ylh. <i>on</i> 1924 <td><i>lue</i> 1923
<td>IV osa plasta 675 rivi 2 alh. <i>on</i> 65 <td><i>lue</i> 40
<td>IV osa plasta 688 rivi 9 alh. <i>on</i> <sp>Winter</sp> <td><sp>Winther</sp>
</table>
</chapter>

<chapter name="San Remo-Santa Cruz">
<h3>S</h3>
<b>San Remo</b> <i>[rē-],</i> kaup.
Pohjois-Italiassa Genovanlahden rannalla läh.
Ranskan rajaa. Italian Rivieran suosituin
talvenviettopaikka. 23,000 as.

<b>Sans</b> <i>[sā]</i> (ransk.), ilman, -tta, —
<b>Sans comparaison</b> <i>[kōparezō'],</i>
vertailematta, verraton, verrattomasti. — <b>Sans
façon</b> <i>[fasō'],</i> <sp>sans gêne</sp> <i>[žēn],</i>
kursailematta. — <b>Sans pareil</b> <i>[pare'i],</i>
verraton.

<b>San Salvador</b> <i>[-o'r],</i> Salvadorin
pääkaup. Keski-Amerikassa. Yliopisto.
85,000 as.

<b>San Sebastian</b> <i>[-a'n],</i> linnoitettu
satamakaup. Pohjois-Espanjassa, Biskajanlahden
perukassa läh. Ranskan rajaa. Espanjan hovin
kesänviettopaikka (linna Miramar). Espanjan
suosituin kylpypaikka. 62,000 as.

<b>Sanseviera,</b> <sp>sanseveria,</sp>
liljakasvien heimoon kuuluvan <i>Sanseviera</i>-suvun
lajeja, joita tropiikeissa viljellään
punonta-aineeksi kelpaavien lehtisyiden
(s.-hampun) vuoksi.

<b>Šansi,</b> maakunta Pohjois-Kiinassa,
Hoanghon keskijuoksun länsipuolella;
198,600 km<sup>2</sup>, n. 12 milj. as. Pääkaup.
<sp>Taijuen.</sp>

<b>Sansibar</b> l. <sp>Zanzibar.</sp> 1. Saari ja
Englannin suojeluksen alainen
sulttaanikunta Itä-Afrikan rannikolla.
Sulttaanikuntaan kuuluvat S:n saari ja Pemba
(ks. t.). S:n saari on 75 km pitkä,
1,660 km<sup>2</sup> laaja korallikalkkisaari, jossa
kuuman kostea ilmasto ja rehevä
kasvillisuus. Asukkaita 130,000;
muhamettilaisia, enemmistö suahelineekereitä;
maanomistajat enimmäkseen arabialaisia.
Vientitavaroita: ryytineilikat, kopra,
norsunluu, saippua, riisi, paloöljy, sokeri.
— 2. S:n sulttaanikunnan pääkaup. S:n
saaren länsirannalla; hyvä satama,
vilkas kauppapaikka. 40,000 as. — Oltuaan
arabialainen siirtola 900-luvulta alkaen
S. joutui 1503 Portugalin haltuun;
1784-1858 se kuului Maskatin imaamille;
1858-90 itsenäinen sulttaanikunta; v:sta 1890
Englannin suojelusalue.

<b>Sanskrit</b> ks. <sp>Intian kielet ja
kirjallisuus.</sp>

<b>Sanskulotit</b> (ransk. <i>sansculottes</i>),
„polvihousuttomat", Ranskan vallankumouksen
alkuaikoina annettu nimitys niille
kansanmiehille, jotka käyttivät pitkiä
housuja eikä polvihousuja, myöh.
äärimmäiset vallankumoukselliset, jotka
olivat tunnusmerkikseen ottaneet pitkät
housut, lyhytliepeisen takin ja punaisen
lakin.

<b>Sansovino</b> <i>[-ī'-],</i> <sp>Andrea</sp>
(1460-1529), it. kuvanveistäjä ja arkkitehti.
Töitä: „Kristuksen kaste" (Firenzessä),
kardinaalien Sforzan ja della Roveren
hautapatsaat Roomassa. — <b>Sansovino,</b>
<sp>Jacopo</sp> (1477-1570), oik. <sp>Tatti,</sp> it.
kuvanveistäjä ja arkkitehti. Rakentanut
Venetsiaan San Marcon kirjaston, palatseja,
kirkkoja, Loggetta-nimisen marmorihallin y. m.

<img 1></img>
Sanssouci.

<b>Sanssouci</b> <i>[sāsusī'],</i> huvilinna ja
puisto Potsdamin laidassa, Knobelsdorffin
rakentama 1745-47. Fredrik Suuren lempipaikka.

<b>San Stefano</b> <i>[-fā'-],</i> turk. satamakaup.
Marmarameren rannalla, valmistava
rauhansopimus Turkin ja Venäjän välillä
1878. 2,000 as.

<b>Santaalit,</b> Bengaalissa Etu-Intiassa
asuva dravidalainen kansa.

<b>Santa Ana</b> <i>[āna],</i> kaup. Salvadorissa,
Keski-Amerikassa. 75,000 as.

<b>Santa Catharina,</b> valtio Etelä-Brasiliassa,
Atlantin rannalla; 55,000 km<sup>2</sup>,
670,000 as., runsaasti saks. siirtolaisia.
Pääkaup. <sp>Florianopolis</sp> S. C:n saarella.

<b>Santa conversazione,</b> Pyhä keskustelu (ks. t.).

<b>Santa Cruz</b> <i>[krūþ].</i> 1. S. C. l.
<sp>Kuningatar Charlotten saaret,</sp>
Englannille kuuluva saariryhmä Austraalian
saaristossa, Melaneesiassa, Uusien-Hebridien
pohjoispuolella; 940 km<sup>2</sup>, 7,000 as.
Kopran vientiä. Hallinnollisesti liitetty
Salomonin saaristoon. — 2. Kaup.
</chapter>

<chapter name="Santa Fé-Santos">
Boliviassa, samannimisen departementin
pääkaup. 26,000 as. — 3. Kanarian saarten
pääkaup., Teneriffalla. 61,000 as. —
4. Kanarian saaristossa olevan Palman
saaren pääkaup. 8,000 as. ks. myös <sp>Saint
Croix.</sp>

<b>Santa Fé</b> <i>[fē].</i> 1. Uuden-Meksikon
valtion pääkaup. Yhdysvalloissa. 8,000 as. —
2. Samannimisen Argentiinan provinssin
pääkaup. Paranán S. F.-nimisen haarakkeen
varrella. 60,000 as.

<img 1>
Santahamina. Radiomasto.
</img>
<b>Santahamina,</b> Suomenlinnan
linnoitusalueeseen kuuluva saari Helsingin
kaakkoispuolella. Ilmailuvoimien
asema ja ilmailukoulu, radioasema.

<b>Santaholma.</b> <sp>A. Santaholma o.-y.,</sp>
puutavaraliike, kotipaikka Oulu, osakepääoma 1,5 milj.
mk. Omistaa Jokisuun sahan Kalajoella
ja Jokirannan sahan Haukiputaalla, puuhiomon
Pyhäjoella sekä kivihiomon Kalajoella.
Liikkeen perusti maanvilj. A. Santaholma
(1840-1918) 1867, muodostui yhtiöksi 1903.

<b>Santa Lucia,</b> Saint Lucia (ks. t.).

<b>Santamala,</b> keskiaikainen kirkkopitäjä
(osa Nousiaisista) ja hallintopitäjä
(Nousiainen, Lemu ja Masku).

<b>Santamäki,</b> maatila Lopella, erinomainen
karja, teollisuuslaitoksia; H. G. Paloheimo
o.-y:n omistama.

<b>Santander</b> <i>[-ē'r],</i> linnoitettu
satamakaup. Pohjois-Espanjassa Biskajanlahden
rannalla. Merikylpylä. 73,000 as.

<b>Santapaperi,</b> hiekkapaperi (ks. t.).

<b>Santarmi</b> (ransk.). 1. Alk. rautaan
puettu ritari ja raskasaseinen ratsumies,
myöh. sotilaallisesti järjestetyn
poliisipalveluskunnan jäsen. — 2. Sinisen
vihreä muotiväri.

<img 1>
Santavuoren muistomerkki.
</img>
<b>Santavuori,</b> kukkula Ilmajoen ja
Kurikan rajoilla. Siellä käyty taistelu
24 p. helmik. 1597 lopetti nuijasodan.
Muistomerkki (pystytetty 1925).

<b>Santelipuu,</b> erilaisten troopillisten
hyvänhajuisten puiden nimitys. <sp>Keltainen
l. valkoinen s.</sp> on itä-int. <i>Santalum
album</i>in kovaa, kellervää, paikoitellen
punervaa, juovikasta, varsinkin
lämmitettäessä tai hangattaessa hyvälle
tuoksuvaa puuta; käytetään hienoihin
huonekaluihin, puuveistoksiin y. m.;
puuta tislaamalla saadaan hajuvesiin
käytettävää <sp>s.-öljyä.</sp> — <sp>Punainen s.</sp>
on erään itä-int. hernekasvin <i>(Pterocarpus
santalinus)</i> tummanpunaista, raskasta
puuta; käytetään hammasjauheisiin,
väriaineiden valmistukseen y. m.

<b>Santi</b> ks. <sp>Rafael.</sp>

<b>Santiago</b> <i>[-tiā'-].</i> 1. Chilen pääkaup.
Andien juurella, Mapochon varrella,
maanjäristykselle alttiissa seudussa <i>(S. de
Chile).</i> Yliopisto. 510,000 as. — 2. Kaup.
Luoteis-Espanjassa, 35 km Atlantin
rannasta <i>(S. de Compostela).</i>
Pyhiinvaelluspaikkana kuuluisa romaaninen
tuomiokirkko, johon Espanjan suojeluspyhimys
apostoli Jaakob vanhempi tarun mukaan on
haudattu. Yliopisto (per. 1504). 26,000 as.
— 3. Linnoitettu kaup. Kubassa <i>(S. de Cuba).</i>
Tupakan, kahvin ja sokerin vientiä. 63,000 as.
— S:n edustalla amer. laivasto hävitti esp.
laivastoosaston 1898, minkä jälkeen S:n
varusväki antautui. — 4. Satamakaup.
Ecuadorissa Etelä-Amerikassa, Tyynenmeren
rannalla <i>(S. de Guayaquil).</i> Yliopisto.
105,000 as.

<b>Santo Domingo</b> ks. <sp>Domingo</sp> ja
<sp>Haiti.</sp>

<b>Santoniini,</b> karvasaineisiin kuuluva
kem. yhdistys, jota on n. 2 % n. s.
matosiemenissä (Turkestanissa kasvavan
marunalajin, <i>Artemisia maritima</i>n
kukissa). Sukkulamatoja poistavaa lääkettä.

<b>Santoriini,</b> sementintapainen aine,
jota vanhat kreikkalaiset käyttivät
rakennustöihin.

<b>Santorin</b> (kreik. <i>Thira</i>), eteläisin
Kreikkaan kuuluvista Kykladeista (ks. t.),
entisen tulivuorenkeilan jäte.
Lähisaarineen 91 km<sup>2</sup>.

<b>Santos</b> <i>[saŋtuž],</i> satamakaup.
Etelä-Brasiliassa, Atlantin rannalla. Maailman
</chapter>

<chapter name="Santos-Dumont-Saporogit">
tärkein kahvinvientisatama, 110,000 as.
ks. kuvaliitettä <sp>Etelä-Amerikka 8</sp>.

<b>Santos-Dumont</b> <i>[saŋtuž-dymõ']</i>,
<sp>Alberto</sp> (s. 1873), brasilialainen
ilmalaivanrakentaja, purjehti 1901 ohjattavalla
ilmalaivallaan Eiffeltornin ympäri; kohosi
ensimmäisenä Euroopassa ilmaan (Levasseurin
konstruoimalla) moottorilentokoneella (1906).

<b>Santti</b> (lat.), pyhä, pyhimys; virrensävelmä.

<b>Šantung</b>, rannikkomaakunta
Pohjois-Kiinassa, Hoanghon alajuoksun kahden
puolen, 147,800 km<sup>2</sup>, 32 milj. as. S:iin
kuuluu matalavuorinen S:n niemimaa ja
sen tyveä ympäröivä tasanko. Pääkaup.
<sp>Tsinan</sp>.

<b>São Francisco</b> <i>[sãū -si'sku]</i>, joki
Brasiliassa, alkaa Minas Geraesin valtiossa,
muodostaa lähellä suutaan 80 m korkeat
Paolo Affonson kosket. 2,900 km pitkä.

<b>Šaohing</b>, kaup. Itä-Kiinassa,
Tšekiangin maakunnassa. Kuuluisa temppeli.
200,000 as.

<b>Sao Jorge</b> <i>[sãū žorže]</i>, Azoreihin
kuuluva tuliperäinen saari; 244 km<sup>2</sup>.

<b>São Luiz de Maranhão</b> <i>[sãū luiš de
marānjã'ū]</i>, Maranhão (ks. t.).

<b>São Miguel</b> <i>[sãū mige'l]</i>, Azorien
(ks. t.) suurin saari; 770 km<sup>2</sup>, 125,000 as.

<b>Saône</b> <i>[sōn]</i>, Rhônen suurin lisäjoki,
Itä-Ranskassa, laskee Rhôneen Lyonin
kohdalla. 455 km pitkä. Suurin lisäjoki
vasemmalta <sp>Doubs</sp>. Kanavilla
yhdistetty Loireen, Seineen, Maasiin ja
Moseliin sekä Reiniin.

<b>São Paulo</b> <i>[sãū -lu]</i>, samannimisen
Etelä-Brasilian valtion pääkaup. 60 km
luoteeseen Santosista; valtavan kahvipiirin
keskus. Brasilian uudenaikaisin kaupunki.
600,000 as.

<b>Saostaminen,</b> <sp>presipitatsioni</sp>,
sakan (ks. t.) aiheuttaminen.

<b>São Thomé</b> <i>[sãū]</i> (engl. ja ransk.
<i>Saint Thomas</i>), toinen Portugalille
kuuluvista Guinean saarista; 825 km<sup>2</sup>,
60,000 as.

<b>São Vicente</b> <i>[sãū vise'nte]</i> (engl. ja
ransk. <i>Saint Vincent</i>), Euroopan
lounais-kärki, Portugalissa, 9° länt. pit.
Valotorni.

<b>Sapatinrikos,</b> rikos, jonka tekee se,
joka sapattina, s. o. sunnuntaina tahi
kirkollisena juhlapäivänä, kello 6:n
aamulla ja 6:n illalla välillä tekee käsi-
tahi muuta työtä, jonka sopii tuonnemmaksi
jättää, ja jota ei tehdä omaksi tai
toisen hätätarpeeksi, niin myös se, joka
sapattina pitää rihkamakaupan tahi
muun senkaltaisen kauppapuodin avoinna
taikka sapattina harjoittaa torikauppaa
jälkeen kello 9 aamulla. Jos sapattina
tehdään muu rikos, on se seikka, että
rikos on tehty sapattina, katsottava
raskauttavaksi (Rikoslaki 41:6-8).

<b>Sapatti,</b> sabbatti (ks. t.).

<b>Sapeli</b> ks. <sp>Miekkailu</sp>.

<b>Sapfo</b> <i>[-ō]</i>, kreik. runoilijatar, n. 600
e. Kr. Lesbos-saarella. S. on kreik.
monodisen (yhden hengen laulettavan)
lyriikan etevin edustaja (lemmen- ja
häälauluja). Hänen elämänsä ympärille on
syntynyt satu, että hän onnettomasti
rakastuneena Faon-nuorukaiseen olisi
heittäytynyt mereen. Aiheena Grillparzerin
samannimisessä näytelmässä.

<b>Sapieha</b> <i>[-e'-]</i>, puol. ruhtinaallinen suku.

<b>Sapienti sat</b> (lat.), viisaalle kylliksi,
s. o. viisas ymmärtää vähemmästäkin.

<b>Sapilaat,</b> kaksi salkoa, joilla kaksi
henkeä kantaa rukoja y. m. latoon tai
pielekseen pantaviksi.

<b>Sapo</b> (lat.), saippua. — <b>Sapokarboli,</b>
lysoli (ks. t.). — <b>Sapokresoli,</b> lysoli
(ks. t.).

<b>Saponaria officinalis,</b> <sp>suopayrtti</sp>,
koristekasvina viljelty monivuotinen,
n. 0,5 m korkea, valko- tai punakukkainen
kohokkikasvien heimoon kuuluva ruohokasvi,
jonka saponiininpitoista juurakkoa on
käytetty hienojen vaatteiden pesuun.

<b>Saponifikatsioni</b> (lat.), saippuoiminen (ks. t.).

<b>Saponiinit,</b> eräitä kem. toisiaan
muistuttavia glykosideja, yleisiä
kasvikunnassa, kuten kvillajakuoressa,
suopayrtin juurissa y. m. Muodostavat vedessä
vaahtoavia, puhdistukseen saippualiuoksen
tavoin soveltuvia liuoksia. Myrkyttömiä,
esiintyvät us. yhdessä myrkyllisen
glykosidin, <sp>sapotoksiinin</sp> kanssa.

<b>Saponiitti,</b> <sp>saippuakivi</sp>, tiivis,
pehmeä ja rasvaiselta tuntuva
serpentiininsukuinen kivennäinen.

<b>Saponlakka,</b> selluloidin tai
nitroselluloosan liuos; liuottimena käytetään
asetonia, amyyli- t. butyyliasetaattia,
alkoholia tai eetteriä. Muodostaa
huokosettomalle pinnalle kovan, kiiltävän,
läpinäkyvän suojakerroksen, joka kestää
vettä ja saippualiuosta; huokoiselle
pinnalle syntyy himmeä päällystys.
Käytetään m. m. karttojen suojelualueena,
viime aikoina myös maalaukseen
(ruiskutusmenetelmää käyttäen). —
Sakeampana liuoksena n. s. voimaliimaa,
fajanssin, nahan y. m. paikkaukseen sopivaa.

<b>Saporogit,</b> <sp>zaporogit</sp> (ven.),
Dneprin koskien pohjoispuolella n. v:een
1775 asuneet vähäven. kasakat.
</chapter>

<chapter name="Sapote-Sarana">
<b>Sapote</b> <i>(Casimiroa cdulis)</i>, lämpimäin
maiden hedelmäpuu, kotoisin Meksikosta.

<b>Sappan</b> ks. <sp>Cæsalpinia</sp>.

<b>Sapper</b> <i>[zapər]</i>, <sp>Karl</sp> (s. 1866),
saks. maantieteilijä ja tutkimusmatkailija,
prof. Würzburgissa. Tehnyt useita
tutkimusmatkoja Keski-Amerikassa ja
Meksikossa ja julkaissut us. näitä maita
ja maan tuliperäisyyttä koskevia teoksia.

<b>Sappi</b>, maksan erittämä ja osittain
suoraan ohutsuoleen erittyvä, osittain
sappirakkoon keräytyvä ja siitä
sappitiehyttä myöten ohutsuoleen valuva, eri
eläimillä eri värinen (ihmisellä kellervän
tai ruskean vihertävä) ruoansulatusneste.
S:n pääaineksina ovat s.-happoiset (glykokoli-
ja taurokolihappoiset) alkalisuolat ja
sappiväriaineet (punervankeltainen
<sp>bilirubiini</sp> [ks. t.] ja vihreä
<sp>biliverdiini</sp>). Vain ensinmainituilla
on merkitystä ruoansulatuksessa (ks. t.).

<b>Sappihapot</b>, orgaanisia happoja
(glykokoli- ja taurokolihapot), joiden
alkalisuoloja on sapessa.

<b>Sappikivi</b>, sappirakossa, sappitiehyissä
tai maksassa olevia kolesteriinista,
sappiväriaineista ja kalkista muodostuneita
jähmeitä, tav. särmikkäitä, kooltaan
vaihtelevia (neulannupista kananmunan
kokoon) kiviä, jotka voivat aiheuttaa
tulehduksen sappirakossa tai sappitiehyitä
tukkeamalla synnyttää tuskallisen
s.-<sp>kohtauksen</sp> (s.-<sp>koliikin</sp> l.
-<sp>ähkyn</sp>). Viimeksimainittu, joka voi
sattua vain kerran tai uusiutua monesti,
alkaa tav. sydänalassa vähitellen
tuntuvana kipuna, jota us. seuraa
oksennuksia, tai on kipu yhtäkkiä vihlaiseva,
kotiristusmainen, ja samalla vatsa on
maksan kohdalta sangen arka kosketukselle.
Sapen valumisen tyrehtymisen
seurauksena saattaa olla keltatauti (ks. t.).
Hoito moninainen: kääreitä ja hauteita,
ruoan järjestely, kivennäisvesiä, s:ien
poistaminen leikkauksella.

<b>Sappirakko</b>, se useilla
selkärankaisilla oleva rakkomainen säiliö, johon
maksan valmistama sappi kerääntyy,
ennenkuin se laskee ohutsuoleen. Ihmisen s.
on päärynänmuotoinen, sijaitsee maksan
alapinnalla, vrt. <sp>Maksa</sp>.

<b>Sappirasva</b>, kolesteriini (ks. t.).

<b>Sappitiehyt</b> ks. <sp>Maksa</sp>.

<b>Sapporo</b>, kauppa- ja teollisuuskaup.
Japanissa, Hokkaidon pääkaup. Yliopisto.
150,000 as.

<b>Saprofyytit</b> (kreik.), mädänsyöjät (ks. t.).

<b>Saproli</b>, kresolinpitoinen desinfioimisaine,
sivutuote petrolintislauksessa. — S:ksi sanotaan
myös erästä kivihiilitervantislauksen sivutuotetta.

<b>Sapsojärvi</b>, järvi Sotkamon reitissä,
Sotkamon kirkonkylän eteläpuolella. Sen
länsipuolella on Vuokatti.

<b>Sapöörit</b> (ransk.), ne tekn. joukot,
joiden tehtävänä ent. Venäjän armeijassa
oli maavarustusten tekeminen. Nimitys
vielä käytännössä Ranskassa, vrt.
<sp>Pionieerit</sp>.

<b>Sâr</b> ks. <sp>Péladan</sp>.

<b>Sara</b> ks. <sp>Sarat</sp>.

<b>Sarabandi</b> (esp.), esp. hidasliikkeinen
tanssi 1600-luvun alusta, levisi Pariisin
hovista yli Euroopan. Esiintyy osana
Bachin y. m. sarjateoksissa.

<b>Šaradi</b> (ransk.), tavuarvoitus (ks. t.).

<b>Sarafaani</b> (ven.), ven. naisten
kansanpuku.

<b>Saragossa</b> (esp. <i>Zaragoza</i>), kaup.
Pohjois-Espanjassa, Ebron rannalla.
Goottilainen tuomiokirkko. Yliopisto (per.
1474). 142,000 as. — Aik. Aragonian
pääkaup. Kesällä 1808 ja talvella 1808-09
ranskalaiset piirittivät S:aa saaden sen
toisella kertaa sankarillisen puolustuksen
jälkeen haltuunsa.

<b>Sarai</b>, Kultaisen ordan (ks. t.)
pääkaup. läh. Volgaa, Tsarevin kohdalla,
75 km itään Tsaritsynista.

<b>Sarajevo</b>, <sp>Serajevo</sp> <i>[-jē'-]</i>, Bosnian
pääkaup. Etelä-Slaaviassa, Bosnan
lisäjoen Miljačkan varrella. Osittain
itämaisesti rakennettu. Tupakka- ja
kotiteoll. (metallitöitä, mattojen valmistusta).
60,000 as. (enemmän kuin 1/3 muhamettilaisia).
— S. kuului Turkkiin 1463-1878, Itävaltaan
1878-1918. V. 1914 murhattiin siellä
arkkiherttua Frans Ferdinand (ks. t.)
puolisoineen.

<b>Sarakasvit</b> <i>(Cyperaceæ)</i>,
yksisirkkaisheimo, n. 3,000 lajia; heinäkasvien
näköisiä ruohokasveja. Varsi täyteinen,
solmuton, 3-särmäinen; lehtituppien reunat
joka puolelta yhteenkasvaneet; kielekettä
ei ole; kukat kehättömiä (tai kehä
karvoiksi surkastunut), tähkylöissä, l- tai
2-neuvoiset. Levinneet yli koko
maapallon, mutta yleisimmät pohjoisissa
lauhkeissa ja kylmissä maissa, joissa
ovat eräiden niittymäisten soiden
pääkasvillisuutena. Meillä ovat
lajirikkaimmat sarojen, kaislojen ja niittyvillain
suvut, tropiikeissa <i>Cyperus</i>-suku.
Rehukasveina s. ovat vähäarvoisia.

<b>Saramojoki</b>, Nurmeksen pitäjässä,
laskee Pielisjärven pohjoisimpaan
perukkaan <sp>Saramojärvistä</sp>. Lähellä
suuta Roukkajankoski.

<b>Sarana</b>, ovien, ikkunoiden, kansien
y. m. sulkevien osien nivellaite. On
</chapter>

<chapter name="Saransk-Sardonyksi">
metallia, alkukantaisissa oloissa puuta tai
nahkaa. <sp>Koukku-s:ssa</sp> on kaksi
osaa: tappikoukku ja silmus, <sp>tappi-s:ssa</sp>
kolme: ulkokappale ja tämän loveen tai
loviin sopiva sisäkappale ja näitten silmuksiin
pistettävä niveltappi. vrt. <sp>Nivel</sp>.

<b>Saransk</b> <i>[-a'n-]</i>, kaup. Itä-Venäjällä,
Penzan kuvernementissa, Saranka-joen
varrella. 16,000 as. S:n piirikunnassa
asuu mordvalaisia.

<b>Sarapis</b>, Serapis (ks. t.).

<b>Sarapulj</b> <i>[-rā'-]</i>, kaup. Itä-Venäjällä,
Vjatkan kuvernementissa, Kaman oik.
rannalla. Nahkateoll., viljakauppaa,
jokisatama. 20,000 as. S:n piirikunnassa
asuu votjakkeja ja tšeremissejä.

<b>Sarasate</b> <i>[-ā'te]</i>, <sp>Pablo de</sp> (1844-
1908), maailmankuulu esp. viulutaituri.

<b>Saraseenit</b>, keskiajalla arabialaisista
ja muhamettilaisista yleensä käytetty
nimitys.

<b>Sarat</b> <i>(Carex)</i>, yli 500 lajia (Suomessa
76) sisältävä, etupäässä lauhkeissa ja
kylmissä vyöhykkeissä kasvava,
sarakasvien heimoon kuuluva suku.
Lehdet piihaponpitoisia, sen vuoksi
kovia ja viiltäviä. Kukat 1-neuvoisia,
1- tai 2-kotisissa tähkissä.
Emikukissa ympäröi emiä pullomainen
esilehti, <sp>pullakko</sp>.

<img 1></img>
Sarat. <i>A</i> keltasara,
<i>B</i> kalpeasara.

<b>Saratoga Springs</b> <i>[särəto'ugə -ŋz]</i>,
kaup. Yhdysvalloissa, New Yorkin
valtiossa. Kuuluisa kylpypaikka
(mineraalilähteitä). 14,000
as. — V. 1777 antautui siellä engl.
sotaväenosasto amerikkalaisille.

<b>Saratov</b> <i>[-rā'-],</i> samannimisen Venäjän
kuvernementin pääkaup. Volgan oik.
rannalla. N. 50 kirkkoa, yliopisto.
Elintarveteoll., vilja- ja jauhokauppaa,
190,000 as.

<b>Sarawak</b> <i>[-ra'-]</i>, <sp>Serawak</sp>,
Englannin suojeluksen alainen ruhtinaskunta
Borneon luoteisosassa; 108,800 km<sup>2</sup>,
600,000 as. Pääväestönä dajakit,
sitäpaitsi malaijeja ja kiinalaisia. Kautsua,
paloöljyä, saagoa, kivihiiltä. Maan nyk.
hallitsija, radža, on syntyperältään
englantilainen.

<b>Saravesi</b>, Laukaan pitäjässä oleva
9,5 km pitkä, l,6 km leveä järvi, jossa
Saarijärven, Viitasaaren ja Rautalammin
reittien vedet yhtyvät. Laskee
Kuhankosken kautta Leppäveteen.

<b>Saravšan</b>, Zeravšan (ks. t.).

<b>Sarcey</b> <i>[sarsē']</i>, <sp>Francisque</sp>
(1828-99), ransk. kirjailija ja teatteriarvostelija.

<b>Šar-dag</b>, vuoristo Etelä-Slaaviassa
lähellä Albaanian rajaa.

<b>Sardanapalos</b> ks. <sp>Assurbanipal</sp>.

<b>Sardelli</b> (it.), säilykkeeksi suolattu
anjovis.

<b>Sardes</b>, muinaisen Lyydian valtakunnan
pääkaupunki Paktolos-joen varrella
Vähässä-Aasiassa.

<b>Sardiini</b> <i>(Clupea pilchardus)</i>, sillin
sukuun kuuluva, Välimeressä ja
Euroopan länsirannikolla elävä kala, jota
pyydystetään 14-25 cm:n mittaisena.
Teollisuustuotteena on öljyssä säilytetty s.
yleisesti tunnettu. S.-kalastus ja
säilyketeollisuus on tärkeätä varsinkin
Ranskassa, Espanjassa ja Portugalissa. —
S:n nimellä esiintyy kaupassa muitakin
öljyssä säilytettyjä kaloja kuten kilohaileja
ja pieniä sillejä, myös silakoita.

<b>Sardinia</b>, Italiaan kuuluva saari
Välimeressä, Korsikan eteläpuolella, josta sen
erottaa kapea Bonifacion salmi;
rannikkosaarineen 24,090 km<sup>2</sup>, 916,000 as.
Suurin osa S:aa on karua vuoristomaata
lounaassa hedelmällinen tasanko. Ilmasto
epäterveellinen (malaariaa).
Maanviljelystä, vuohen- ja lampaanhoitoa,
kalastusta (tonnikaloja), vuorityötä (sinkkiä,
lyijyä, hopeaa), merisuolan valmistusta.
Asukkaat, sardit, italialaisia (ehkä esp.
sekoitusta), puhuvat italian murretta.
Pääkaup. <sp>Cagliari</sp>. — S. on
vuosisatojen kuluessa monesti vaihtanut
omistajaa. V. 1322 S. joutui Aragonialle ja
1713 Itävallalle. V. 1720 se vaihdettiin
Sisiliaan, annettiin Savoijin suvulle ja
kuului siitäpitäen Sardinian kuningaskuntaan.

<b>Sardinian kuningaskunta.</b> Savoijin
herttuan Viktor Amadeus II:n vaihdettua
Sisilian Sardiniaan ja otettua kuninkaan
nimen 1720 muodosti tämä saari Savoijin
ja Piemontin kanssa S. k:n. vrt.
<sp>Italia</sp>, historia.

<b>Sardit</b> ks. <sp>Sardinia</sp>.

<b>Sardoninen</b>, ivallinen. — <b>Sardoninen
nauru</b>, naurulihasten kouristusmainen
supistuminen ja siitä johtuva naurunilme
ilman minkäänlaista varsinaisen
naurun syytä. S. n. on saanut nimensä
eräästä Sardiniassa kasvavasta kasvista
<i>(Sardoa herba)</i>, jonka nauttiminen
synnyttää sellaisen naurun.

<b>Sardonyksi</b>, puna-valkeajuovainen kalsedoni.
</chapter>

<chapter name="Sardou-Sarkasmi">
<b>Sardou</b> <i>[-dū'],</i> <sp>Victorien</sp>
(1831-1908), ransk. näytelmäkirjailija. Kirj.
m. m. hist. ja uudenaikaisia huvinäytelmiä,
kuten „Erotaan pois", „Rouva Suorasuu"
(esitetyt Suomessa).

<b>Sarektunturit,</b> Ruotsin suurin
tunturialue Luulajan Lapissa. N. 50 yli 1,800 m
yli merenp. kohoavaa vuorenhuippua
(korkein Sarektšokko, 2,090 m); n. 100
jäätikköä. Suurin osa on Sarekin
kansallispuistoa; pohjoisin kolkka, jossa
m. m. Akka (2,013 m) kuuluu Stora
Sjöfalletin kansallispuistoon.

<b>Sarepta</b> <i>[-e'-].</i> 1. S. (hepr. <i>Zarpath</i>),
foinikialainen kaup. Tyroksen pohjoispuolella,
nyk. <i>Sarafand;</i> profeetta Eliaan olopaikka.
— 2. Krasnoarmejsk (ks. t,).

<b>Sargassolevä,</b> marjalevä (ks. t.).

<b>Sargassomeri,</b> Atlantin valtameressä,
Kanarian saarista länteenpäin oleva alue,
jonne sen ympäri kiertävät merivirrat
keräävät suuret määrät meren pohjasta
irtautuneita marja- y. m. leviä. Samanlaisia
s:iä on Tyynenmeren pohjoisosassa sekä
Atlantin ja Intianmeren eteläosissa.

<b>Sargent</b> <i>[sādžənt],</i> <sp>John Singer</sp>
(1856-1925), amer.-engl. taidemaalari. Saavutti
maailmanmaineen loisteliaan taiturimaisilla
muotokuvillaan ylimystöpiireistä.

<img 1>
Sargent: Lord Ribblesdale.
</img>
<b>Sargon III,</b> Assyrian kuningas 722-705 e. Kr.,
Samarian valloittaja; tunnettu rakennuttajana.

<b>Šari,</b> <sp>Schari,</sp> joki Afrikassa,
Keski-Sudanissa, laskee etelästä päin
Tsad-järveen. Tärkein lisäjoki Logone on
yhteydessä Nigerin lisä joen Benuen kanssa.

<b>Sari,</b> <sp>Ada</sp> (s. 1889), oik.
<sp>Jadwiga Szayer,</sp> puol. laulajatar,
kiinnitetty Milanon Scala-oopperaan.
Vieraillut Suomessa 1926.

<b>Sarja.</b> 1. <i>Matem.</i> Suurejono, jonka
jäsenet muodostetaan määrätyn lain
mukaan. S:aan kuuluvat suureet ovat
s:n <sp>jäseniä l. termejä.</sp> Jos s:n
jäsenten lukumäärä on rajaton, niin s.
on <sp>päättymätön.</sp> S, on <sp>nouseva,</sp>
jos jäsenet kasvavat niiden järjestysnumeron
mukaan, vastakkaisessa tapauksessa <sp>laskeva.</sp>
S. on <sp>suppeneva</sp> (konvergentti), jos
sen <i>n</i>:n ensim. jäsenen summa <i>n</i>:n
rajatta kasvaessa lähenee määrättyä raja-arvoa;
muuten <sp>suppenematon</sp> (divergentti);
suppenevan s:n summa on mainittu raja-arvo.
S:n suppenevaisuutta tarkastettaessa on suuri
merkitys <sp>jäännöstermillä,</sp> s. o. s:n
summan ja sen <i>n</i>:n ensim. jäsenen summan
erotuksen lausekkeella. Tärkeistä s:ista
mainittakoon <sp>aritmeettinen s.</sp>
(perättäisten jäsenten erotus on vakio),
<sp>geometrinen s.</sp> (perättäisten
jäsenten suhde on vakio), <sp>harmoninen s.,
eksponentti-s., logaritmi-s., potenssi-s:t,
trigonometriset s:t, Taylorin s.</sp> y. m.
— 2. <i>Mus.</i> Sävellysmuoto, jossa useampia
itsenäisiä osia liittyy toisiinsa eheäksi
kokonaisuudeksi. Osien lukumäärä, muotorakenne
ja sävellaji voi vaihdella monella lailla.
— 3. <i>Kasvit,</i> ks. <sp>Kukinto.</sp>
— 4. <i>Sähköop.</i> ks. <sp>Kytkentä.</sp>

<b>Sarjakukkaiset</b> <i>(Umbelliferæ,
Umbellatæ),</i> suuri (n. 1,500 lajia)
kaksisirkkaisheimo. Useimmat monivuotisia
ruohokasveja, joilla uurteinen, ontto, nivelikäs
varsi (putkikasveja), lehdet hyvin
liuskoittuneet, lehtituppi väljä. Kukinto
sarja, useimmiten kerrottu; kukat
pieniä, hedelmä 2-lohkoinen lohkohedelmä.
Hedelmissä, lehdissä ja varressa
haihtuvia öljyjä. Useita lääke-, mauste- ja
ruokakasveja (anis, korianteri, kumina,
selleri, persilja, diili, pasternakka,
porkkana), jotkut myrkyllisiä (hukanputki,
keiso, katko).

<b>Sarjaviuhko</b> ks. <sp>Kukinto.</sp>

<b>Sarka,</b> karstavillalangasta kudottu,
yleensä kaksiniitinen, huopamaiseksi
vanutettu kangas. N. s. kokovanutettu s. on
vanutettu puoleen kudotusta leveydestään
ja pituudestaan. Vanutettu s. sujotetaan
ja nukka leikataan tasaiseksi.

<b>Sarka,</b> pelto-s., kyntö-s. on
suunnikkaan, joskus kolmion tai jonkin
säännöttömän kuvion muotoinen, joko
avo-ojien tai kyntämällä muodostettujen
vesivakojen rajoittama peltokuvio. S:ojen
leveys riippuu maan läpäiseväisyydestä
ja kaltevuussuhteista, viljelyskasvien
vaatimuksista y. m.

<b>Sarkajako,</b> aurinko- l. ilmansuuntajaosta
käytetty nimitys, ks. <sp>Maanjako.</sp>

<b>Sarkakyntö,</b> pellon kyntäminen
vesivakojen toisistaan erottamiin sarkoihin.

<b>Sarkasmi</b> (kreik.), pureva iva.
</chapter>

<chapter name="Sarkasota-Sarto">
<b>Sarkasota,</b> hävitysretki, jonka
150-miehinen ven. partiojoukko maalisk. 1712
teki Kajaanin seuduille. Syyksi hävitykseen
ilmoitettiin, että Kajaanin tullikirjuri oli
ed. v. muutamilta Vienan talonpojilta
takavarikoinut viidettä tuhatta kyynärää
sarkaa.

<b>Sarkkila</b>, maatila Pielisjärvellä.

<b>Sarkodi</b> (kreik.), alkueläinten
alkulimasta käytetty nimitys.

<b>Sarkofagi</b> (kreik.), kivestä tehty
ruumisarkku.

<b>Sarkolemma</b> (kreik.), lihassyyn ketto.
— <b>Sarkooma</b>, sidekudoksesta
muodostunut pahanlaatuinen kasvannainen,
sidekudossyöpä.

<b>Sarkosiini</b>, <sp>metyyliglykokolli</sp>,
lihassa olevan kreatiinin hajaantumistulos.

<b>Sarkosporidit</b> (kreik.), itiöeläinryhmä,
loisivat imettäväisten lihaksissa.

<b>Šarkuteria</b> (ransk.), leikkeleliike.

<b>Sarlakki</b> (saks.), eräiden
loistavanpunaisten värien nimitys.

<b>Šarlataani</b> (ransk.), itseään kehuva
teeskentelijä, petturi, puoskari.

<b>Sarlin</b> <i>[-lī'n]</i>, <sp>Anna</sp> (s. 1862), suom. laulupedagogi.
Julk. laulukokoelmia ja laulunopetusoppaita.

<b>Sarmaatit</b> l. <sp>sauromaatit</sp>,
Mustanmeren pohjoispuolella, Donin seuduilla
asunut paimentolaiskansa. Nimitystä
käytetty muistakin Itä-Euroopassa asuvista
kansoista (slaavilaisista y. m.). S:n
asumaa maata, joka välistä käsitettiin
ulottuvan Volgasta Veikseliin asti,
nimitetään <sp>Sarmatiaksi</sp>.

<b>Sarmaattinen ryhmä</b>, tertiäärisysteemin
mioseeniosaston alaosasto.

<b>Sarment</b> <i>[-mā']</i>, <sp>Jean</sp> (s. 1897),
ransk. näytelmäkirjailija. Julk.
psykologiset rakkausnäytelmät „Le Pêcheur
d'ombres", „Les plus beaux yeux du monde".

<b>Saroksen jakso</b>, kaldealainen jakso (ks. t.).

<b>Saroksen lahti</b>, Turkin rannikolla,
Aigeianmeren pohjoisosassa, Gallipolin
niemimaan luoteispuolella.

<b>Saronin lahti</b>, <sp>Aiginan lahti</sp>,
Kreikan itärannikolla Korintin kannaksen
itäpuolella. Saaria: Aigina, Salamis.

<b>Sarpfossen</b>, <sp>Sarpen</sp>, voimakas koski
Etelä-Norjassa Glommenissa, 16 km tämän
suusta ylöspäin, 21 m:n putouskorkeus.
Sen partaalla us. tehtaita.

<b>Sarpi</b>, <sp>Paolo</sp> (1552-1623), it.
kirkonmies, serviittiveljeskunnan yliprokuraattori.
Puolusti Venetsian ja Paavali V:n välisessä
riidassa maallisen vallan oikeuksia paavia
vastaan; suhtautui suosiollisesti uskonpuhdistukseen.

<b>Sarpio</b> <i>(Alisma)</i>, vesikasvisuku.
Meillä yleinen ratamo-s. <i>(A. plantago)</i>
on myrkyllinen.

<b>Sarpsborg</b> [-rj], kaup. Etelä-Norjassa,
läh. Glommenin suuta. Paperi- y. m.
teoll. 11,000 as.

<img 1></img>
Sarracenia
purpurea.

<b>Sarracenia</b>, <sp>tötterökasvi</sp>,
ruohokasvisuku; Pohjois-Amerikan itäosien
soissa. Lehdet tötterömäisesti kääriytyneet,
hyönteisiä pyydystävät. <i>S. purpurean</i>
lehtitötterö on 15-20 cm korkea.

<b>Sarrail</b> <i>[-ra'i]</i>, <sp>Maurice</sp>
(s. 1856), ransk. kenraali. Taisteli
länsirintamalla 1914-15, Salonik'n rintamalla
1915-17 (ylipäällikkönä 1916-17), ylikomissaarina
Syyriassa 1924-25.

<b>Sarraut</b> <i>[-rō']</i>, <sp>Albert</sp> (s. 1872),
ransk. poliitikko, radikaalien johtajia.
Opetusministerinä 1914-15, siirtomaa-ministerinä
1920-24, sisäministerinä v:sta 1926.

<b>Sars</b>, <sp>Ernst</sp> (1835-1917), norj.
historioitsija. Teoksia: „Udsigt over den
norske historie", „Norges politiske historie
1815-85". — <b>Sars</b>, <sp>Georg</sp> (1837-1927),
M. S:n poika, norj. eläintieteilijä; julk.
us. merikalastusta koskevia tutkimuksia,
v:sta 1874 eläintieteen prof. Oslossa. Etevä
äyriäistuntija. — <b>Sars</b>, <sp>Michael</sp>
(1805-69), norj. pappi ja eläintieteilijä,
merieläimistön tutkija. Erottuaan papinvirasta
nimitettiin 1854 Oslon (Kristiaanian)
yliopiston eläintieteen ylim. professoriksi.

<b>Sarsanjoki</b> ks. <sp>Iharinkoski</sp>.

<b>Sarsaparilla</b>, Smilax (ks. t.).

<b>Sarssi</b> (ransk.), puolivillainen
puuvillaloiminen toimikaskangas.

<b>Sarthe</b> <i>[sart]</i>, joki Pohjois-Ranskassa,
Loiren lisäjoki oikealta. Saa, yhdyttyään
vasemmalta tulevaan Loiriin ja oikealta
tulevaan Mayenneen, nimekseen Maine;
285 km pitkä.

<b>Sarti</b>, <sp>Giuseppe</sp> (1729-1802), it.
oopperasäveltäjä. Toimi 1755-75 Kööpenhaminassa
hovikapellimestarina, säveltäen siellä m. m.
4 tansk. laulunäytelmää. Tuli 1784
hovikapellimestariksi Pietariin, jossa
perusti konservatorion 1793.

<b>Sartit</b>, Turkestanissa asuvien,
turkinkieltä puhuvien tadžikkien (ks. t.)
nimitys.

<b>Sarto</b>, <sp>Andrea del</sp> (1486-1531),
it. taidemaalari, Firenzen täysrenessanssin
huomattavimpia. S:n maalauksissa
</chapter>


<chapter name="Sarva-Sarvikuonolisko">
on hieno, valohämyinen väritys. Töitä:
freskosarja Firenzen Annunziata-kirkossa,
jossa myös hänen madonnansa.

<img 1>
Sarto: Johannes Kastaja.
</img>
<b>Sarva,</b> <sp>Gunnar</sp> (s. 1879),
alk. <sp>Lindström,</sp> historiantutkija,
kouluneuvos v:sta 1924.

<b>Sarwat pašša,</b> egypt. poliitikko.
Sisäministerinä 1921, pää-, sisä- ja
ulkoministerinä 1922, ulkoministerinä
1926-27, sitten pääministerinä. S. on
maltillisen puolueen johtajia, joka haluaa
sovintoa Englannin kanssa.

<b>Sarveisaine,</b> <sp>keratiini,</sp>
albuminoidiaine, jota on ihon orvaskedessa,
karvoissa, kynsissä, useimmissa sarvissa,
höyhenissä, kalansuomuissa. Väritöntä,
hajutonta, mautonta, rikinpitoista,
vaikeasti liukenevaa (liukenee kumminkin
ruoansulatusnesteisiin). S:lla täyttyneet
solut ovat kuolleita.

<b>Sarveiskalvo</b> ks. <sp>Silmä.</sp>
— <b>Sarveiskalvon tulehdus</b> ks.
<sp>Silmätaudit.</sp> — <b>Sarveiskerros</b>
ks. <sp>Iho.</sp>

<b>Sarvet.</b> Varsinaisia s:ia on vain
kavioeläimillä (tämän ryhmänimityksen
laajemmassa merkityksessä). Sarvikuonoilla
on 1-2 peräkkäistä pystyä sarvea
kuonossa; ne ovat pelkkiä ihomuodostuksia:
keilamaisia ihon sarveispaksunnoksia.
Täyteissarvisten märehtijäin (hirvieläinten)
s. ovat parilliset, niitä on vain
koirailla (peuralla myös naaraalla);
kantaosana on otsaluun lisäke, jonka päähän
kehittyvä, aluksi pehmeän nahan
peittämä (myöhemmin nahka hankautuu pois)
luinen sarvi vaihtuu joka vuosi ja käy
vuosi vuodelta yhä haaraisemmaksi.
Samantapaiset kuin hirvieläinten ovat
myös sirahvin ja okapin pienet s.
(sirahvilla molemilla sukupuolilla, okapilla
vain koiraalla); ne ovat aina nahan
peittämät ja pysyvät koko elämäniän
vaihtumatta. Onttosarvisten märehtijäin s. ovat
parilliset, haarattomat; niiden rankana
ovat otsaluiden luutapit (tohlot) ja näitä
ympäröivät ontot sarveistupet, jotka eivät
irtaannu, vaan uudistuvat tohloja
peittävän verinahan vaikutuksesta, sitä mukaa
kuin pinnalta kuluvat. Tarkoitusperäänsä
nähden sarvet ovat puolustus- ja hyökkäyselimiä
m. m. urosten otellessa naaraista. — S:sta
valmistetaan erilaisia pikkuesineitä: nappeja,
kampoja, tukkaneuloja y. m. s. Lastu- ja
jauhemaisia jäännöksiä käytetään, vars.
ruukkukasveille, hitaasti vaikuttavana
typpilannoitteena.

<b>Sarvifasaanit,</b> <sp>satyyrikanat</sp>
<i>(Tragopan),</i> Itä-Intiassa eläviä
loistavanvärisiä fasaaneja, joiden koirasten
silmien yläpuolella on pari lihaksekasta
helttasarvea. Komea on m. m. Itä-Himalajalla
elävä <sp>satyyrikana</sp> <i>(T. satyra):</i>
oranssinpunaisella pohjalla on runsaasti
valkoisia mustakehäisiä silmätäpliä;
pituus n. 75 cm.

<b>Sarvihopea,</b> kerargyriitti (ks. t.).

<b>Sarvijaakko</b> ks. <sp>Hapsenkakkiaiset.</sp>

<b>Sarvijoki,</b> Jurvan seurakuntaan
kuuluva rukoushuonekunta; per. 1837.

<b>Sarvikuono</b> <i>(Rhinoceros),</i> kavioeläinsuku.
Isoja kömpelönnäköisiä eläimiä, joiden tanakoissa,
lyhyissä jaloissa 3 kaviollista varvasta, Kuonon
yläpinnassa 1-2 sarveisaineista pystyä sarvea.
Nahka paksu ja jäykkä, us. uurteinen ja
kilpimäisiin osiin jakautunut. Elävät Afrikan
ja Aasian troopillisissa osissa, asuvat
yksitellen tai pienissä ryhmissä,
tavallisesti metsäseuduissa lähellä vesiä.
Syövät kasviruokaa. Ovat yleensä
rauhallisia, mutta ärsytettyinä raivostuvat ja
voivat tällöin olla hyvinkin vaarallisia.
Naaras synnyttää yhden poikasen, jota
imettää lähes 2 vuotta. — Keski- ja
Etelä-Afrikassa asustaa <sp>afr. l.
kaksisarvinen s.</sp> <i>(Rh. bicornis),</i>
Aasiassa (Nepalissa ja Assamissa), <sp>int. l.
yksisarvinen s,</sp> <i>(Rh. unicornis).</i>
— S:jen liha on syötävää, nahasta ja sarvista
valmistetaan monenlaisia esineitä.
Siperiasta ja Galitsian asfalttikerroksista
on löydetty mammutin aikalaisen
<sp>villakarvaisen s:n</sp> <i>(Cælodonta
antiquitalis)</i> jäännöksiä.

<img 1>
Afrikkalainen sarvikuono.
</img>
<b>Sarvikuonolisko,</b> Triceratops (ks. t.).
</chapter>

<chapter name="Sarvikyy-Saskatchewan">
<b>Sarvikyy,</b> <sp>sarvikäärme</sp> <sp>(Cerastes
cornutus),</sp> Pohjois-Afrikan ja Lounais-Aasian
erämaissa yleinen, hiekanvärinen, kyyn kokoinen
myrkkykäärme; nimi johtuu kahdesta silmien
yläpuolella olevasta sarvimaisesta suomusta.
Makaa usein hiekkaan kaivautuneena.

<b>Sarvilahti</b> (ruots. <i>Sarvlaks</i>), maatila
Pernajassa. 1400-luvulta v:een 1757 Creutzeilla,
nyk. von Borneilla, [v. Born (ruots., 1898).]

<img 1></img>
Sarvilahti.

<b>Sarviliitti</b> ks. <sp>Galaliitti.</sp>

<b>Sarvilinnut</b> <i>(Bucerotidæ),</i>
suuria (useat yli 1 m pitkiä), Itä-Intiassa
sekä Austraalian ja Afrikan kuumissa osissa
eläviä, räikeänvärisiä lintuja, joilla valtavan
suuri nokka ja sen yläpinnalla sarvimainen
kyhmy. Pesä ontossa puussa. Munimis- ja
pesimisajaksi koiras muuraa pesäaukon melkein
umpeen (toisinaan naaras tekee sen itse)
jättäen vain pienen raon, josta ruokkii
naarasta ja josta naaras nokallaan voi
puolustautua ahdistajia vastaan. Syövät
pääasiassa hedelmiä. Parhaiten tunnettuja
ovat <sp>kaksisarvinen sarvilintu</sp>
<i>(Buceros bicornis)</i> ja <sp>sarvikuonolintu</sp>
<i>(B. rhinoceros),</i> molemmat toista
metriä pitkiä; ed. asuu Etu- ja Taka-Intiassa
sekä Sumatralla, jälk. Taka-Intiassa, Borneolla
ja Sumatralla.

<img 1>
Kaksisarvinen sarvilintu.
</img>
<b>Sarvipäätelmä</b> on päätelmä, jossa
todistetaan, että jostakin edellytyksestä
seuraisi jompikumpi kahdesta (tai
useammasta) vaihtoehdosta ja että näistä
ei kumpikaan ole toteutunut, josta
päätetään, että edellytystä ei ole olemassa,

<b>Sarvipöllö</b> <i>(Asio otus),</i> huuhkajan
näköinen, mutta sitä paljon pienempi
pöllö (35-37 cm); mustan, ruskean ja
ruosteenkeltaipen kirjava. Korvatupsut
pitkät. Melkein koko maassamme. Etelä-Suomessa
yleinen. Asuu pienissä metsiköissä, pesänä tav.
vanha variksen tai haukan pesä, munia 6-7. Syö
myyriä, hiiriä ja päästäisiä. Muuttolintu.

<img 1></img>
Sarvipöllö.

<b>Sarvirauta,</b> kiskotievaunujen ja
veturien akselipoksin U-muotoinen
ohjausrauta, jonka aukossa poksi
pääsee vaunun heiluessa liikkumaan.

<b>Sarvivalas</b> <i>(Monodon monoceros),</i>
4-6 m pitkä tylppäkuonoinen, vaalea,
tummapilkkuinen hammasvalas. Naaras
tav. hampaaton, koiraan yläleuan
etuhammas kasvanut kierteiseksi, kuonosta
suoraan eteenpäin suuntautuvaksi, 2-3 m
pitkäksi ,,sarveksi", jota ehkä käytetään
aseena. Asuu Pohjois-Jäämeressä, vaeltaa
talvisin etelään päin.

<img 1></img>
Sarvivalas.

<b>Sarvivälke,</b> musta tai tummanvihreä,
joskus tummanruskea amfibolien ryhmään
kuuluva yleinen kivilajikivennäinen.
— <b>Sarvivälkeliuske,</b> kiteinen
liuskekivilaji, jossa sarvivälke on
pääaineksena. Yleinen Suomen peruskalliossa.

<b>Sarviöljy</b> <i>(oleum animale fætidum),</i>
eläinjätteistä (luista, rustosta, sarvista,
karvoista) tislattu mustanruskea, sakea
öljy, joka sisältää nitriilejä,
pyridiiniyhdistyksiä, fenolia y. m. S:lla on
kirpeä, inhottava haju. S:yä käytetään
eläinlääkityksessä.

<b>Sasebo,</b> <sp>Saseho,</sp> kaup. Japanissa,
Kiušiun länsirannikolla. Sotasatama. 90,000 as.

<b>Šasi,</b> kaup. Hupein maakunnassa
Kiinassa, Jangtsekiangin varrella. Kauppaa
ja puuvillateoll. 160,000 as.

<b>Saskatchewan</b> <i>[säskä'tševən].</i> 1. Joki
Kanadassa, lähdejoet <sp>North S.</sp> ja
<sp>South S.</sp> lähtevät Kalliovuorilta; laskee
Winnipeg-järven luoteisosaan. N. 500 km
pitkä (South S, mukaanlaskettuna
</chapter>

<chapter name="Sasnauskas-Satama">
n. 1,940 km). — 2. Provinssi Sisä-Kanadassa;
651,900 km<sup>2</sup>, 0,8 milj. as.
Runsaasti jokia ja järviä, pohjoisosassa
havumetsiä, etelässä preerioita. Maanviljelystä
(vehnää, kauraa), karjanhoitoa, vuorityötä
(kivihiiltä) ja teoll. Pääkaup. <sp>Regina.</sp>

<b>Sasnauskas,</b> <sp>Česlovas</sp> (k. 1917),
liett. säveltäjä. Säveltänyt m. m. rekviemin
ja sovittanut liett. kansansävelmiä.

<b>Sasonov,</b> Sazonov (ks. t.).

<b>Sassanidit,</b> <sp>sasanidit,</sp> pers.
hallitsijasuku (ks. <sp>Persia,</sp> historia).

<b>Sassari,</b> kaup. Italiassa, Sardiniassa.
Yliopisto. Vilkas kauppa ja teollisuus. 46,000 as.

<b>Sasseno</b> <i>[-ē-],</i> pieni Italialle kuuluva
saari Albaanian rannikolla, Valonan lahden edustalla.

<b>Sassi</b> ks. <sp>Antiloopit.</sp>

<b>Sasslinin koulu</b> l. <sp>Kärjen
rukoushuonekunta,</sp> Hämeenkyrössä, Kärjen
talon maalla, per. Adam Sasslinin
lahjavaroilla (ohjesääntö v:lta 1847).

<b>Sassnitz</b> <i>[zasnits],</i> merikylpylä
Rügenin saarella Pommerissa, Saksassa.
Junalauttayhteys Trälleborgiin. 4,000 as.

<b>Sassoliini,</b> hienosuomuinen
kivennäinen, vedenpitoista boorihappoa,
booriyhdistysten raaka-aine. Italiassa.

<b>Sastamala,</b> Saastamala (ks. t.).

<b>Sasu Punanen,</b> Ahon lastu; Yrjö
Räisäsen (ks. t.) pakinoitsijanimi.

<b>Satakerran umpi,</b> märehtijöiden
vatsatauti, esiintyy joko erityisenä vaivana,
jolloin se saa useimmiten alkunsa huonosta
ruoasta tai sopimattomasta ruokkimisesta,
taikka toisten tautien, kuten poikimahalvauksen,
punataudin y. m. seuralaisena.

<b>Satakerta,</b> märehtijäin (ks. t.)
mahalaukun osasto.

<b>Satakieli</b> <i>(Luscinia philomela,
L. luscinia},</i> rastasten heimoon kuuluva,
harmaanruskea, 16,5-17,5 cm pitkä lintu.
Itä-Suomessa yleinen, levinnyt kaakosta
päin Helsinkiin, Hämeenlinnaan, Tampereelle,
Jyväskylään ja Kuopioon saakka. Asustaa
nuorissa leppä- ja koivulehdoissa.
Pesä maassa, lahokannossa, joskus
pensaassa. Munia 5-6, ruskeanvihreät tai
tummanruskeat, tav. yksiväriset, joskus
täplikkäät. Erinomainen laulaja, laulaa
tav. öisin.

<img 1></img>
Satakieli.

<b>Satakunnan Kansa,</b> porilainen
kuusipäiväinen kokoomuspuolueen sanomalehti,
per. 1918.

<b>Satakunnan Maanviljelysseura,</b> per. 1861.

<b>Satakunnanselkä,</b> Hämeenkankaasta
ja Pohjankankaasta käytetty yhteisnimitys.

<b>Satakunta,</b> Suomen hist. maakunta,
Varsinais-Suomen pohjois- ja Hämeen
länsipuolella; pohjoisin kohta 62° 50'
(Ätsärinjärven pohjoispuolella), eteläisin
60° 40' (Loimaalla) pohj. lev., itäisin
0° 10' (Multialla) it. pit. Helsingistä.
Suurin osa S:aa kuuluu Turun ja Porin
lääniin, muu osa Hämeen ja Vaasan
lääneihin. S:n sisäosassa on verraten korkeata
ylänkömaata (yli 200 m korkeita mäkiä).
Runsasjärvisen sisämaan ja tasaisemman
rantamaan välillä on vyöhyke leveitä
harjuja, m. m. Hämeenkangas komeine
kangasmaisemineen, kauniit Kangasalan
harjut ja Pyynikki. — Jo kivikaudella oli
vars. Kokemäen joen suupuolen ja Eurajoen
välillä huomattava asutus. Rautakauden
löydöistä ovat Eura ja Kokemäki tavattoman
rikkaita. Alkuperältään väestö on enimmäkseen
hämäläisiä, mutta jo varhain asettui S:aan
runsaasti ruotsalaisia; nyk. he ovat
jokseenkin sulautuneet suomenkielisiin.
Kristinusko alkoi levitä Etelä-S:aan
Henrik-piispan toimesta 1100-luvulla.
— Vaakuna ks. kuvaliitettä I osan
alussa. ks. <sp>kuvaliitettä.</sp>

<b>Satama,</b> aluksien kuormaamista,
tyhjentämistä y. m. varten rakennettu ja
tarpeellisilla nosto- y. m. välineillä ja
laitureilla varustettu sekä tuulelta,
aallokolta, virralta j. n. e. suojattu
vesialue. <sp>Luonnolliset</sp> s:t ovat niemien
ja saarien tai aallonmurtajien suojaamia
merenranta- (meri-) s:ia tai joki-s:ia;
<sp>keinotekoisissa l. sulku-s:ssa</sp>
on maahan kaivettuja altaita sulkuportteineen
(n. s. <sp>tokka</sp>), joita käytetään,
missä vuorovesi vaikuttaa. Ellei s:aan
kaikilla säiliä pääse, on sen ulkopuolella
suojaisa ankkuripaikka, <sp>ulko-s. l. reti,</sp>
jossa laivat odottavat s: aan pääsyä.
S:n allas on 0,6 m syvempi kuin
syväkulkuisin laiva tarvitsee. S:iin
rakennetaan rata ja siitä s.-raiteet sekä
tavarain säilyttämistä varten katoksia,
makasiineja y. m. Myöhemmin tullattavat
tavarat säilytetään varranttimakasiineissa.
Sellaista s:aa, jossa kaikki tavarat
säilytetään myöhemmin tullattaviksi,
sanotaan <sp>vapaa-s:ksi.</sp> S.-laitureista
</chapter>

<chapter name="Satamajärjestys-Satsi">
rakennetaan usein ulospäin useampia
yhdensuuntaisia <sp>laiturivarsia l.
moloja.</sp> — Kuvia ks. <sp>Hanko,
Hampuri, Kiel.</sp>

<b>Satamajärjestys,</b> kaupungeille,
kauppaloille tai taajaväkisille yhdyskunnille
vahvistettu ohjesääntö liikenteestä ja
järjestyksestä niiden satamissa. S:ssä
on määrätty myöskin satamaa varten
asetettavat toimimiehet. Suuremmissa
kaupungeissa on <sp>satamakapteeni</sp> ynnä
<sp>satamakonttori</sp> ja <sp>satamamestari</sp>
sekä <sp>satamapalvelijoita.</sp> Näiden
toimihenkilöiden tehtävänä on valvoa, että
laivat satamassa noudattavat asianomaista
s:tä, että laiturit ja muut satamalaitokset
ovat kunnossa y. m. s.

<b>Satamakapteeni</b> ks. <sp>Satamajärjestys.</sp>
— <b>Satamakonttori</b> ks. <sp>Satamajärjestys.</sp>

<b>Satamamaksut,</b> satamataksassa
vahvistetut, kaupungille, kauppalalle tai
taajaväkiselle yhdyskunnalle lankeavat
tulot sataman käyttämisestä. Näitä
maksuja, jotka perustuvat kaupunkien
vanhoihin erioikeuksiin, ovat: <sp>tuulaaki,</sp>
jota on suoritettava kaikesta ulkomailta
tuotavasta ja satamassa tullattavasta
tavarasta määrätty prosentti
tullimaksusta, <sp>liikennemaksu,</sp> jota
kannetaan kaikesta satamissa puretuista tai
lastatuista tavaroista, ja <sp>satamamaksu l.
-raha,</sp> jota suoritetaan
kuitakin satamassa käyvältä laivalta.
Myöskin muunnimisiä maksuja eri
kaupungeissa kannetaan s:ina.

<b>Satamamestari,</b> virkamies, joka
pienemmissä satamissa tekee satamakapteenin
tehtävät ja suuremmissa on hänen
apulaisenaan. — <b>Satamataksa,</b>
Valtioneuvoston vahvistama taksa, jonka
mukaan satamamaksuja kannetaan.

<b>Satanismi,</b> saatananpalvonta.

<b>Satapäiväinen keisarikunta,</b>
Napoleon I:n toinen keisarikunta; kesti
maalisk. 20 p:stä kesäk. 22 p:ään 1815.

<b>Satavuotinen sota,</b> ransk.-engl.
vallanperimyssota 1339-1453. ks. <sp>Ranska,</sp>
historia.

<b>Sateenkaari,</b> taivaalla kaaren
muotoisena näkyvä auringon spektri, joka
syntyy auringon säteiden taittumisesta ja
kokonaisheijastuksesta pilvien vesipisaroissa,
Pää-s. on 40,5-42,5°, sivu-s. 51-53,5°
etäisyydellä auringon vastapisteestä perusviivalla.

<b>Sateenkaarirautu</b> ks. <sp>Lohi.</sp>

<b>Sateensuoja</b> ks. <sp>Sade.</sp>

<b>Šat-el-Arab</b> ks. <sp>Eufrat.</sp>

<b>Satelliitti</b> (lat.), kiertotähden
seuralainen (kuu); kiintotähtiparin pienempi
tähti.

<b>Satiainen</b> <i>(Phthirius pubis),</i> täiden
heimoon kuuluva n. 1 mm pitkä, harmaankeltainen tai
-valkoinen, siivetön loishyönteinen. Elää ihmisruumiin
karvapeitteisissä osissa, ei kumminkaan tukassa,
aiheuttaen niissä polttavaa syyhyä.

<img 1></img>
Satiainen.

<b>Satie</b> <i>[-tī'],</i> <sp>Eric</sp>
(1866-1925), ransk. säveltäjä, omituisimpia
uudenaikaisista. Pääteos: ,,Sokrates" (1918),
primitiivistä resitatiivia Platonin dialogien
katkelmiin.

<b>Satiini</b> (ransk.), kangas, jonka
loimi- ja kudelangat ovat sidotut niin, että
sidospisteet peittyvät ja kankaan pinta
tulee täydellisesti tasaiseksi. <sp>Silkki-s.</sp>
on kokonaan tai vain sen loimet silkkiä,
siitä silkinkiilto; <sp>puuvilla-s:n</sp>
paremmat lajit merseroidaan ja kiilloitetaan
silkkikalanterilla.

<b>Satiininahka</b> valmistetaan
vasikanvuodista, mutta jälkikäsittelyssä
sivellään se öljyllä ja hangataan sileäksi,
lihapuoli voidellaan talirasvalla, jonka
jälkeen nahka vuollaan, voidellaan
kiiltovoiteella ja hangataan huopatilkulla ja
lasilla tai kiilloitetaan koneella.

<b>Satiinipaperi,</b> <sp>atlaspaperi,</sp> toiselta
tai molemmin puolin satineerattu paperi.

<b>Satiinipuu,</b> atlaspuu (ks. t.). —
<b>Satiinipähkinäpuu,</b> <i>Liquidambar
styracifluum</i>-nimisestä keski-amer. puulajista
saatua arvokasta huonekalupuuta.

<b>Satiinivalkoinen,</b> eräiden valkeiden
kivennäisvärien nimitys.

<b>Satiiri</b> (lat.), alk. pilkkarunous,
ivaruno; nyk. s. voi olla yhtä hyvin
suorasanainen. S. on roomalaisten luoma
runoudenlaji, lähinnä opetusruno, jonka
iva kohdistuu parantamistarkoituksessa
yhteiskunnan paheisiin ja narrimaisuuksiin.
Kuuluisia satiirikkoja ovat esim.
Horatius, Cervantes, Molière, Voltaire,
Swift, Shaw, Ibsen, Strindberg.

<b>Satineeraus,</b> paperin, tapetin tai nahan
kiilloittaminen välkkyvän kiiltäväksi;
toimitetaan kalanteri- (satineeraus-)
valsseilla. Kiillon aikaansaamiseksi
käytetään talkkia y. m. jauheita.

<b>Satisfaktsioni</b> (lat.), hyvitys, korvaus.

<b>Satraappi</b> (pers.), maaherran arvonimi
muin. Meedian ja Persian valtakunnissa;
<i>kuvaan.,</i> omavaltainen virkamies.

<b>Satsi</b> (saks.), <i>mus.,</i> monimerkityksinen
ja vähitellen syrjäytyvä määresana.
1. Teknillinen sävellystäpä yleensä, esim.
homofoninen, polyfoninen, ,,ankara",
</chapter>

<chapter name="Satsuma-Sauerland">
„vapaa" s. — 2. Säeryhmä, jonka rakenne
poikkeaa tavanmukaisesta muotokaa vasta.

<b>Satsuma,</b> alue Kiušiun saarella
Japanissa, tunnettu korkealle kehittyneestä
fajanssiteollisuudestaan.

<b>Sattasjoki,</b> Kitiseen n. 10 km
Sodankylän kirkonkylän pohjoispuolella oikealta
laskeva lisäjoki. Laskukohdan ympärillä
<sp>Sattasen</sp> kylä.

<b>Satu,</b> vapaan mielikuvituksen pohjalle
rakentuva, todellisuudesta välittämätön
kertomus. Milloin satu elää kansansuussa
ollen yhteishengen tuote ilman erityistä
tekijää, sanotaan sitä <sp>kansan-s:ksi,</sp>
milloin se on yksityisen kirjailijan sepittämä,
<sp>taide-s:ksi.</sp> Kuuluisia, satukirjailijoita
ovat esim. Andersen ja Topelius,

<b>Satula,</b> ratsastajan istuimena tai
kuorman tukena käytetty laite hevosen tai
muun samaan tarkoitukseen käytetyn
eläimen selässä. Engl. s. on tavallisin
urheiluratsastuksessa, se on pääasiallisesti
tehty nahasta, täytetty, edestä ja
takaa matala. Sotilas-s:t, joissa on
puiset kaaret, ovat edestä ja takaa korkeat
(unk. s.).

<b>Satulahylje,</b> grönlanninhylje. ks. <sp>Hylkeet.</sp>

<b>Satulakurki,</b> <sp>jabiru</sp> <i>(Mycteria,
senegalensis),</i> tuonenkurkien ryhmään
kuuluva, lähes 1,5 m korkea, punanokkainen,
mustan ja valkoisen kirjava kahlaaja.
Asuma-alue Niilin alkujuoksuilta
Atlanttiin ja Intianmereen saakka.

<b>Satulanenä,</b> sellainen nenän epämuodostuma,
jossa nenänselkä on kuopallaan. S. on usein
kupan aiheuttama.

<b>Satulapinta,</b> pinta, jonka (kuten
hyperbolisen paraboloidin) kahdesta
kohtisuorasta leikkauskuviovsta toinen
avautuu ylös-, toinen alaspäin.

<b>Satulapuu,</b> puurakenteissa palkin ja
pylvään väliin sovitettu puu, joka
lujentaa palkin kannatusvoimaa.

<img 1></img>

<b>Šatuili</b> (uuslat.), lipas.

<b>Saturatsioni</b> (lat.), kyllästäminen;
verbi: <sp>satureerata.</sp>

<b>Saturnalia,</b> Saturnuksen kunniaksi muin.
Roomassa syyskylvön päätyttyä 17 p. jouluk.
alkanut raju juhla.

<b>Saturnus,</b> muin.-it. kylvönjumala.

<b>Saturnus,</b> Auringosta lukien kuudes
kiertotähti, merkki <i>[saturnus]</i>, suuruudeltaan
toinen aurinkokunnassamme. S:n mitat
y. m. tärkeät suureet ovat Maan vastaaviin
suureisiin verrattuina: halkaisija 9,4
(120,000 km ekvaattorilla), tilavuus 732,
massa 95,22, tiheys 0,13 (0,72 vesi
yksikkönä), keskietäisyys Auringosta 9,55
(1,428 milj. km), kiertoaika Auringon
ympäri n. 29 1/2 v., oman akselin ympäri
10 t. 14 min. Rataellipsin kaltevuus
2° 29' 33", epäkeskisyys 0,0559. Näkyy
paljaalle silmälle valovoimaisena tähtenä
(luokka 0-1,5, albedo 0,63). On
huomattavasti litistynyt (1/10). Kaukoputkessa
nähdään S:n pinnalla kevyitä, pilvimäisiä
raitoja päiväntasaajan suunnassa; itse
pääkiertotähteä ympäröi kuuluisa, ohut
(n. 350 km paksu) rengas, jonka taso
yhtyy päiväntasaajan tasoon ja siis on
ekliptikaa vastaan kalteva (28°). Rengas
näkyy meille eri muotoisena sen
mukaan, millaisessa keskinäisessä suhteessa
Aurinko, S. ja Maa ovat. Renkaan
suurin halkaisija on 277,400 km. Se
muodostuu suuresta joukosta pieniä, irrallisia
kappaleita, joiden yhteinen massa on
1/1000000 S:n massasta. Renkaiden
ulkopuolella kiertää S:ta, miltei renkaan
tasossa, 10 kuuta, joiden keskietäisyydet
S:sta ovat 3,1-214,4 S:n sädettä.
Uloimman, Phæben liike on retrogradinen. —
<i>Historia.</i> S. oli jo muinaisalkoina
tunnettu. Galilei luuli näkevänsä siinä
kolme palloa, pääpallon ja kaksi
pienempää, Huygens totesi 1656 renkaan
olemassaolon, Cassini osoitti 1675, että se
jakautuu kahteen erilliseen osaan, Galle
keksi 1838 näitä sisemmän, vähäaineisen
ja siksi tummemman kolmannen renkaan.
Rengasta ajateltiin aluksi jähmeäksi tai
nestemäiseksi. Laplace ja Peirce
osoittivat tämän mahdottomuuden. Maxwell
osoitti 1856, että erillisten kappalten
muodostama rengas on vetovoiman lakien
mukaan mahdollinen. Keelerin spektrografiset
mittaukset 1895 osoittivatkin renkaan
tällaiseksi. S:n kuista valovoimaisimman
(kuudennen, Titan-nimisen) keksi Huygens 1655.

<b>Satyriaasi</b> (kreik.), miehissä esiintyvä
sairaalloisen kiihkeä sukupuolivietti.

<b>Satyyri</b> (kreik.), muinaiskreik.
tarustossa puolieläimellinen hedelmällisyyden
haltija, Dionysoksen seuralaisia.

<b>Satyyrikana</b> ks. <sp>Sarvifasaanit.</sp>

<b>Satyyrinäytelmä,</b> muin.-kreik.
näytelmälaji, jossk toimivina henkilöinä oli
taruston jaloja sankareita, mutta koorina
satyyrien vallaton parvi, joten sankarien
vakavat kohtalot muuttuivat hullunkurisiksi
seikkailuiksi.

<b>Sau,</b> Sava (ks. t.).

<b>Sauakin,</b> Suakin (ks. t.).

<b>Sauerland</b> <i>[zauərlant],</i> vuoristoalue
Preussissa (Westfalenissa ja Reininmaakunnassa)
Sieg- ja Ruhr-jokien välissä.
</chapter>

<chapter name="Saukko-Sauvakirkko">
<b>Saukko</b> <i>(Lutra vulgaris),</i> näädän
heimoon kuuluva, melkein yksinomaan
vedessä elävä, etupäässä kaloja syövä,
75-80 cm pitkä petoeläin. Ruumis litteä,
korvalehdet pienet, korva-aukot ihopoimulla
suljettavat, raajat lyhyet, varpaat räpylän
yhdistämät, häntä n. 40 cm pitkä, turkki
tiheä ja sileä, lyhytkarvainen, päältä kiiltävän
tummanruskea, alta vaaleampi. S. ui ja
sukeltaa hyvin, viihtyy juoksevissa vesissä.
Pesä rantaäyräässä. Kalavesille vahingollinen.
Nahka arvokas. Meillä s. elää koko maassa,
tosin verraten harvinaisena.

<img 1></img>
Saukko.

<b>Saul,</b> Kisin poika Benjaminista,
Israelin ensim. kuningas (n. 1030-1013 e. Kr.).
Soti aluksi menestyksellisesti filistealaisia
ja amalekilaisia vastaan, mutta teki
itsemurhan menetettyään filistealais-sodassa
kolme poikaansa.

<b>Sauli,</b> <sp>Jonni Otto</sp> (s. 1881),
koetoimintamies ja kasvinjalostaja, fil. toht.,
Keskusosuusliike Hankkijan kasvinjalostus-
ja koelaitoksen johtaja v:sta 1913.

<b>Saumaus,</b> kahden laudan, lankun t. m.
reunan oikominen niin, että ne yhteen
asetettuina tarkalleen sopivat toisiinsa.
Myöskin saumalaastituksen toimittaminen.

<b>Saumur</b> <i>[somy'r],</i> kaup.
Länsi-Ranskassa, Loiren rannalla. Keskiaik.
kirkkoja ja linna. Kuuluisa ratsastuskoulu.
14,000 as.

<b>Sauna,</b> huone tai rakennus, jossa
voidaan kylpeä hikoillen höyryssä tai
kuumassa ilmassa. Höyry- l. löyly-
(suomalaisessa) s:ssa lämmitetään kivillä
täytetty <sp>kiuas,</sp> jolle heitetään vettä
Tämä leviää höyrynä s.-huoneeseen, jossa
kylpijät istuvat <sp>lauteilla,</sp> Lauteita
l. lavoa käytetään myös maltaiden
imellyttämiseen (mallas-s.). Paikoin s:aa
myös käytetään savustamiseen ja palvaamiseen.
S:aan sijoitetaan pata, jossa löyly- ja
pesuvesi kuumennetaan. Sisäänlämpiävässä
s:ssa on kiuas avonainen, jolloin savu
tulee sisään ja poistuu seinäaukosta;
uloslämpiävässä s:ssa on savupiippu,
joka johtaa savun kiukaasta katolle.
— Kuumailma- (roomalaisessa) s:ssa
höyryputket kuumentavat ilman.

<img 1></img>
Sunma. <i>1</i> alaslaskettavat lauteet, <i>2</i> penkki,
<i>3</i> kuumanvedensäiliö, <i>4</i> muuripata, <i>5</i> padan
hoyrytorvi, <i>6</i> siirrettävät portaat, <i>7</i> kattoon
kiinnitetty kaidepuu, <i>8</i> irtonainen sälelattia,
<i>9</i> viemärin suu.

<b>Saunalahti,</b> Viipurin esikaup.
(Viipurin maalaiskunnassa), liitetään
Viipurin kaupunkiin 1933.

<b>Saunio,</b> <sp>saunakukka</sp> <i>(Matricaria),</i>
mykerökukkaissuku. Meikäläisiä lajeja ovat:
<sp>kehrä-s.</sp> <i>(M. discoidea),</i>
korkeamykeröinen, laltakukkia vailla, yleinen
ihmisen seuralainen, kasvaa pihoilla ja
teillä; lääkekasvi <sp>kameli-s.</sp>
<i>(M. chamomilla),</i> jolla valkoiset,
taaskäänteiset laitakukat, koko kasvi
voimakastuoksuinen (vrt. <sp>Kamomillitee</sp>);
<sp>tuoksuton s.</sp> <i>(M. inodora),</i>
ed. näköinen, mutta mykeröt isommat ja marto
matalampi, rikkaruoho.

<b>Sauramo</b> <i>(Anthemis),</i> päivänkakkaroita
muistuttava mykerökukkaissuku; rikkaruohoja.

<b>Sauramo,</b> <sp>Lauri</sp> (1875-1919), oik.
<sp>Soini,</sp> kirjailija. Julk. m. m. hist.
romaaneja. — <b>Sauramo,</b> <sp>Matti</sp> (s. 1889),
geologi, Helsingin Yliopiston dosentti
v:sta 1924, selvitellyt vars. myöhäisjääkauden
geokronologiaa. Julk, „Studies on the Quaternary
Varve Sediments in Southern Finland" (1923) ja
„Jääkaudesta nykyaikaan" (1928).

<b>Sauropsidit</b> (kreik.), matelijain ja
lintujen yhteisnimitys.

<b>Saussure</b> <i>[sosy'r],</i> <sp>Ferdinand de</sp>
(1857-1913), sveits. kielentutkija.
Pääteos: „Mémoire sur le système primitif
des voyelles dans les langues indoeuropéennes".
— <b>Saussure,</b> <sp>Horace Bénedict de</sp>
(1740-99), sveits. luonnontutkija, prof.
Genevessä; tutki jäätiköitä; keksi m. m.
hiushygrometrin. — <b>Saussure,</b> <sp>Nicolas
Théodore de</sp> (1767-1845), ed. poika,
kasvifysiologi, prof. Genèvessä.

<b>Saustila,</b> maatila Sauvossa.

<b>Sauternes</b> <i>[sote'rn],</i> kylä
Lounais-Ranskassa, Gironden departementissa,
lähellä Garonnea. Viininviljelystä.

<b>Sauvakirkko,</b> vanhin pohjoismainen
puukirkkotyyppi. ks. <sp>Burgundin
sauvakirkko.</sp>
</chapter>

<chapter name="Sauvasirkat-Savilaasti">
<b>Sauvasirkat</b> ks. <sp>Kummitussirkat.</sp>

<b>Sauvavoimistelu,</b> voimistelu, jossa
käytetään n. 90-105 cm:n pituisia ja
1-2 kg:n painoisia rautasauvoja.

<b>Sauveur</b> <i>[sovö'r],</i> <sp>Joseph</sp>
(1653-1716), ransk. fyysikko, ääniopin tutkija.

<b>Sauvo,</b> kunta Turun ja Porin läänissä,
Varsinais-Suomen eteläosassa, rannikolla;
175,7 km<sup>2</sup>, 3,167 as. (1927).
Harmaakivikirkko, rak. ennen v. 1300. Ruonan,
Saustilan, Tapilan ja Paddaisten kartanot.

<b>Sava</b> (saks. <i>Sau</i> l. <i>Save</i>), Tonavan
lisäjoki olk., Etelä-Slaaviassa. Laskee
Belgradin kohdalla Tonavaan. 712 km.
Lisäjokia: Bosna ja Drina.

<b>Savaii,</b> suurin Samoan saarista (ks. t.).

<b>Savakot,</b> alk. uutisasukkaita, jotka
Stolbovan rauhan ja sittemmin
isonvihan jälkeen asettuivat Äyräpään
kihlakuntaan Muolaan, Kivennavan ja
Heinjoen pitäjiin. Heillä oli toisenlainen
pukuparsi kuin seudun vanhemmilla
asukkailla <sp>äyrämöisillä,</sp> minkä
takia nimet savakko ja äyrämöinen
myöhemmin alkoivatkin merkitä asianomaisella
tavalla pukeutuneita ihmisdä, s:ksi
sanottiin niitä, jotka ottivat
uudenaikaisemman puvun. Äyrämöisten rinnalla s.
muodostavat myös Inkerinmaan suomalaisten
toisen ryhmän ja ovat useat uudempaa
tulokaskansaa.

<b>Savannah</b> <i>[səvä'nə],</i> joki Yhdysvaltain
kaakkoisosassa, Etelä-Carolinan ja
Georgian valtioiden rajajoki, 720 km.

<b>Savannah</b> <i>[səvä'nə],</i> kaup. Georgiassa,
Yhdysvalloissa, samannimisen joen varrella, 29 km
Atlantista. Valtamerisatama, puuvillan vientiä.
85,000 as. (puolet neekereitä).

<b>Savanni</b> (esp.), tropiikeissa esiintyvä
aromainen kasviyhdyskunta, jossa
mättäissä kasvavan miehenkorkuisen ruohon
seassa siellä täällä puita tai pensaita tai
harvaa metsikköä. S: ja on varsinkin
Itä-Afrikassa, Brasiliassa ja Austraaliassa.
Pouta-aikana ruoho, kuivuu, ja lehti varisee
puista, ks. kuvaliitettä <sp>Afrikka.</sp>

<b>Savart</b> <i>[-vā'r],</i> <sp>Felix</sp> (1791-1841),
ransk. fyysikko, keksi yhdessä Biofn
kanssa Biot-Savart'in lain (ks. t.);
rakensi sävelen värähdysluvun määräystä
varten kojeen, n. s. S:n rattaan.

<b>Savart'in ratas</b> <i>[savā'rin],</i>
lukijalaitteella varustettu hammasratas, jonka
hampaat lyövät kimmoisaan levyyn, synnyttäen
täten sävelen.

<b>Savary</b> <i>[-rī'],</i> <sp>René</sp> (1774-1833),
Rovigon herttua, ransk. kenraali ja
diplomaatti, Napoleonin suosikkeja. Ranskan
lähettiläänä Espanjassa 1808 houkutteli
kuningasperheen Ranskaan. Poliisiministerinä 1810-14.

<b>Save,</b> Sava (ks. t.).

<b>Saverikko,</b> rautainen koukku, johon
reen aisa tämän takapäähän sovitetulla
rautasilmuksella kiinnitetään.

<b>Saves,</b> aluminiumoksidi.

<b>Savi</b> on maalaji, jonka pääaineksena
on n. s. <sp>saves.</sp> Tämä on hyvin
hienojakoista mineraalihiukkasjoukkiota,
raesuuruus alle 0,002 mm; suuri osa tästä
on kolloiditilassa, jossa raesuuruus
lasketaan miljoonasosa mm:issä. Juuri nämä
hienorakeiset ainekset antavat s:lle
erikoisia fysikaalisia ominaisuuksia: se
imee itseensä liuenneita aineita ja
kaasuja (toisia enemmän, toisia vähemmän,
siis ikäänkuin valikoiden), m. m.
alkalisuoloja, joista kaliumsuolat ovat kasvien
ravintosuoloina tärkeät. S:n kem.
kokoomukselle on ominaista aluminiumoksidin
suuri määrä, kun taas piioksidia siinä on
hiesuun ja hiekkaan verraten vähän. —
S. on Pohjoismaissa syntyynsä nähden
kahdenlaatuista: <sp>kerrallista</sp> ja
<sp>jääkauden jälkeistä.</sp> Kerrallista s:ea,
joka on syntynyt jääkautisten
jäätikköjokien tuomasta lietteestä, on
tyypillisimpänä Euroopassa Suomessa ja Ruotsissa.
Sen karkeampi kerros ori muodostunut
kesällä, hienompi talvella, joten joka
vuosikertaan kuuluu 1 karkea ja 1 hieno
kerros. Näiden kertojen avulla on
selvitettävissä m. m. koko muinaisen jäätikön
reunan perääntyminen. Jääkauden jälkeinen
harmaa s. on syntynyt jokien meren
ja järvien rannoille tuomasta lietteestä
(ancylus- ja litorina-s.). [Sauramo,
„Jääkaudesta nykyaikaan" (1928).]

<b>Savigny</b> <i>[-injī'],</i> <sp>Friedrich Karl
von</sp> (1779-1861), saks. oikeusoppinut,
oikeusministerinä 1842-48. Hist.
koulukunnan edustajia oikeustieteessä.
Teoksia: „Geschichte des römischen Rechts
im Mittelalter", „System des heutigen
römischen Rechts".

<b>Savikivi,</b> <sp>saviliuske,</sp> kovaksi
iskostunut savi, jossa useimmiten on
huomattavissa selvä halkeilemistaipumus
yhteen suuntaan.

<b>Savikka</b> <i>(Chenopodium),</i>
savikkakasvien heimoon kuuluva kasvisuku. Meillä
<sp>jauho-s.</sp> <i>(Ch. album)</i> yleinen kautta
maan rikkaruohona.

<b>Savilaasti,</b> savesta, hiekasta ja vedestä
sekoitettu laasti, jolla muurataan
tulipesät, savusolat y. m. kuumenevat
rakenteet, joissa kalkkilaasti ei kestä. vrt.
<sp>Kalkkilaasti</sp> ja <sp>Laasti.</sp>

<chapter name="Savilahti-Saviteollisuus">
<b>Savilahti,</b> ent. kirkkopitäjä, jonka
kirkko oli nyk. Mikkelin paikalla,
mainittu jo 1329.

<b>Savinajoki,</b> Oulankajokeen
vasemmalta laskeva lisäjoki Kuolajärven
pitäjässä. Kaunis rotkolaakso.

<b>Savinkov</b> <i>[sā-],</i> <sp>Boris Viktorovitš</sp>
(1879-1925), ven. vallankumousmies.
V. 1917 apulaissotaministerinä, toimi
sitten bolsevikkeja vastaan, palasi 1924
Venäjälle ja pidettiin „anteeksipyynnöstään"
huolimatta vankeudessa, jossa kuoli.

<b>Savio,</b> rautatiepysäkki Helsingin-Keravan
rataosalla, Tuusulan kunnassa, 26 km
Helsingistä. Teollisuuslaitoksia.

<b>Savipuoli,</b> erilaisten kuivien,
täplittäin esiintyvien ihotautien, m. m.
hilserohtuman <i>(pityriasis)</i>
kansanomainen nimi.

<b>Savitaipale,</b> kunta Viipurin läänissä,
Etelä-Savossa; 530,8 km<sup>2</sup>, 8,269 as. (1927).

<b>Savitar,</b> int. auringonjumala.

<b>Saviteollisuus</b> l. <sp>keraaminen
teollisuus</sp> käsittää tuotteiden
valmistuksen saviseoksista polttamalla.
Raaka-aineista puhtaimmat ovat <sp>kaoliinit,</sp>
jotka poltettuina muuttuvat valkeiksi.
Tavalliset savilajit sisältävät kalkki-,
alkali- ja rautayhdistyksiä, joista
jälkimmäiset poltettaessa värjäävät
esineet kellertäviksi tai punaisiksi.

<img 1></img>
Saviteollisuuden lieskauuneja.
Alempi Kasselin uuni.
<i>A</i> tulipesä, <i>B</i> savupiippu,
<i>C</i> vetoputket.

— Arvokkaimpiin teoksiin raaka-aine
puhdistetaan ja sen ominaisuuksia
parannetaan liettämällä, pakkasessa
muhentamalla tai varastoissa „mädättämällä".
Lisäaineina käytetään šamottia ja
kvartsihiekkaa tai piikivijauhoa, jotka
vähentävät kutistuvaisuutta, sekä maasälpää ja
marmori-, kalkkisälpä- tai liitujauhetta,
jotka sisältävät kalsiumkarbonaattia ja
edistävät sulamista. — Saviesineet
valmistetaan massasta muovailemalla tai
valamalla, myös puristamalla. Muovailtaessa
käytetään n. s. savenvalajanpyörää, jonka
pyörivällä pöydällä käsin ja šablonien
avulla pyöreitä savitavaroita sorvataan.
Nyk. käytetään tähän tarkoitukseen konevoimalla
käyviä savisorveja. Astioita valmistetaan
myöskin valamalla saviliejua kipsimuotteihin,
joitten seiniin savi kerääntyy. Kun kerros
on riittävän paksu, kaadetaan loppulieju
pois, ja esine irroitetaan muotista.
Esineet ovat kuivattavat varovasti, jotteivät
halkeilisi. — Savitavara poltetaan
lieskauuneissa, joissa poltettavat esineet eivät
tule yhteyteen polttoaineen kanssa. Liekki
niissä on joko nouseva, laskeva tai
vaakasuoraan kulkeva (Kasselin uuni).
Polttoaineen säästämiseksi sovitetaan
2-3 uunia päällekkäin. Polttoaine palaa
joko arinalla tai kaasugeneraattorissa,
jolloin uunissa palaa kaasu.

Yleinen s.-tuotteiden jako on seuraava:

I. <i>Tiiviit savituotteet.</i> 1) <sp>Murtopinta
valkoinen, läpikuultava.</sp> — a) <sp>Oikea</sp>
(kova) <sp>posliini,</sp> valmistetaan
kaoliinista, maasälvästä ja kvartsista.
Poltetaan kahdesti. Raakapoltossa (950° C)
tulee esine lujaksi ja koossapysyväksi,
mutta huokoiseksi. Semmoisenaan toisen
kerran poltetaan taide-esineet, jotka
tulevat rosopintaisia mutta tiiviitä
(biskviiposliini). Käyttöesineet sitävastoin
lasitetaan samantapaisilla mutta helpommin
sulavilla aineilla, kuin mistä itse ovat,
ja poltetaan (kypsyyspoltto, 1,350-1,450° C).
Värit poltetaan esineisiin 3:nnessa poltossa
(700-850° C). — b) <sp>Pehmeä l. luuposliini</sp>
poltetaan alemmassa lämmössä (1,290-1,330° C),
josta syystä sen raaka-aineksiin
sekoitetaan helpommin sulavia aineita
(luutuhkaa y. m.). Parolainen posliini
(pariaani) on lasittamaton ja väriltään
kellahtava, norsunluun värinen. Monet
kiinal. ja jap. posliinit kuuluvat
pehmeihin posliineihin. Sèvres'in posliinit
ovat savettomia, keinotekoisista seoksista
valmistettuja. — 2) <sp>Murtopinta
valkoinen tai värillinen, mutta
läpikuultamaton</sp> (kiveistavarat,
Mettlachin laatat, Wedgwoodin tuotteet).
Halvat kiveistavarat, ruukut, maljat ja
kannut ovat harmaata, keltaista tai
ruskeaa massaa; niiden lasitus
aikaansaadaan heittämällä suolaa polttouuniin.
Tähän ryhmään kuuluvat haponkestävät
putket ja astiat.

II. <i>Huokoiset savituotteet.</i> 1) <sp>Hieno
fajanssi</sp> on kovaa ja valkoista,
valmistetaan savesta ja kvartsista; usein
lisätään maasälpää ja liitua. Poltetaan
kuten posliini, mutta alemmassa lämmössä.´
Lasitusaineena on lyijy- tai booriyhdistyksiä.
— 2) <sp>Halpa fajanssi</sp> on murtopinnaltaan
kellertävä tai punertava. Massa tehdään kalkin-
tai liidunsekaisesta savesta. Yleisimpiä
tuotteita ovat kaakelit ja majolikatavarat
(ks. <sp>Kaakeli ja Majolika</sp>).
— 3) <sp>Savenvalajan tavarat</sp> lasitetaan
</chapter>
<table><td><img></img><td><img></img><td><img></img>
<td>Krinoliinipukuinen nainen,<br>n. 1740 (Meissen).<td>Maljakko, n. 1756<br>(Sèvres).<td>Jaspismaljakko,<br>n. 1780 (Wedgwood).
<td><img></img><td><img></img><td><img></img>
<td>Maljakko (ylh.<br>Kööpenhamina, alh.<br>Rörstrand).<td>Posliiniveistos<br>(Kööpenhamina).<td>Suom. keramiikkitöitä (Greta Lisa<br>Jäderholm).
</table>

tav. vain sisäpuolelta ja ovat karkeata
massaa. <sp>Terrakotta</sp> on lasittamatonta
savitavaraa.

<i>Historia.</i> Egyptissä osattiin jo pari
vuosituhatta e. Kr. sulattaa saviesineiden
pintapeitteeksi värillisiä lasituksia. Täältä
lasittamistaito levisi Mesopotamiaan
(kuva ks. <sp>Babylonia</sp>) ja Persiaan,
josta se levisi keskiajalla islamin koko
valta-alueelle. — Kreikkalaiset
maalasivat 500-luvun loppupuolelle saakka
vaasiensa koristeet mustalla saven
kellertävälle tai ruskealle pohjalle, mutta
400-luvulta, vaasimaalauksen kukoistusajalta
alkaen terrakotalla mustalle pohjalle
(kuvia ks. <sp>Amfora</sp> ja <sp>Kreikkalaista
taidetta</sp>). Roomalaiset kyllä
tunsivat värilliset lyijylasitukset, mutta
heilläkin lasittamaton terrakotta oli
etusijalla. — Keskiajalla oli
Espanjalla tärkeä sija itämaisen fajanssin
levittäjänä Länsimaihin. Sen huomattavimmat
tuotteet olivat monivärisesti lasitetut
seinälaatat <i>(azulejos)</i> ja metallinhohtoiset
fajanssiastiat, <sp>majolikat.</sp> 1400-luvun
keskivaiheilta it. renessanssimajolika kukoisti
vuosisadan verran. Vv. 1490-1530 oli Faënza
valmistuksen pääpaikka (siitä fajanssi).
— Alppien pohjoispuolisissa maissa esiintyvät
aito-saks. tuotteina 1500-luvun Reinin
kiviastiat, Siegburgin ruukut ja koruastiat.
Kiviastioiden rinnalla alkaa 1300-luvulla
Sveitsissä ja Reinin tienoilla vihreiksi
tai keltaisiksi lasitettujen kohokuosisten
kaakelien valmistus, joita v:n 1500
jälkeen lasitetaan monivärisiksi. Vasta
1600-ja 1700-luvuilla vasituinen fajanssimaalaus
</chapter>
<chapter name="Satakunta">
<b>SATAKUNTA</b>

<img 1>
1. Pyhäjärven rantaa (Säkylä).
</img>

<img 1>
2. Hämeenkyröläinen viljelysmaisema.
</img>

<img 1>
3. Talonpoikaistalo Loimaalla.
</img>

<b>SATAKUNTA</b>

<img 1>
4. Kokemäenjoenlaaksoa Äetsän kohdalla.
</img>

<img 1>
5. Rauman ympäristöä.
</img>

<img 1>
6. Rantakuva Merikarvialta.
</img>
</chapter>

<chapter name="Savo">
<b>SAVO</b>

<img 1>
1. Näköala Pisan Kiiskinmäeltä.
</img>

<img 1>
2. Haukivesi (Savonlinnan läheltä).
</img>

<img 1>
3. Järvimaisema Mäntyharjulta.
</img>

<b>SAVO</b>

<img 1>
4. Kirkkoväkeä Pohjois-Savossa (hautajaissaattue).
</img>

<img 1>
5. Heinäveden kirkonseutua.
</img>

<img 1>
6. Pohjoissavolaisia.
</img>
</chapter>

<chapter name="Savitiili-Savonarola">
valkoiselle pohjalle voittaa alaa. —
Uusille urille astuu tinalasituksellinen
fajanssi 1600-luvulla Keski-Euroopassa.
Teknillisesti se ei luo uutta, mutta kiinal.
ja jap. esikuvien mukaan sekin alkaa
viljellä sinimaalausta valkealle pohjalle
sekä sittemmin myös lasituksenpäällistä
maalausta. 1700-luvun lopulla halvempi,
läpeensä valkoinen engl. kivitavara
syrjäyttää sen. Näitä engl. Wedgwoodin
tuotteita ovat kovat basaltti- ja
jaspertavarat useimmiten mustalle, siniselle tai
vaaleanviheriälle pohjalle kiinnitettyine
kameentapaisine valkoreliefikoristeineen.
— 1700-luvun s:n arvossapidetyin tuote
oli <sp>posliini.</sp> Jo v:n 1650 vaiheilta
oli Firenzessä ilmestynyt ensim.
pehmeä <i>(fritt-, pâte tendre-)</i> posliini
kaoliinia käyttämättä. Ranskassa Sëvres'in
tehdas v:n 1770 jälkeen valmisti oikeata
posliinia. Ensi kerran Euroopassa onnistui
oikean posliinin valmistus Böttgerille
Meissenissä (1709). — Kiinassa posliiniteollisuus
alkoi 700-luvun lopulla j. Kr., Ming-suvun
aikana posliini oli enimmäkseen sini- sekä
monivärisillä lasituksilla maalattua, mutta
myöhemmin täälläkin alettiin maalata
lasituksen päälle (kuva ks. <sp>Kiinan
taide</sp>). — Japani oppi posliinin
valmistamistaidon Kiinasta. Sen keramiikan
vahvana puolena pysyivät vanhemmat,
vähäkoristeiset kiveistavarat liekehtivine
lasituksineen (kuva ks. <sp>Japanin
taide</sp>). — 1800-luvun loppu merkitsee
posliininvalmistuksessa uutta nousua. Taiteellisissa
pyrkimyksissään ovat onnistuneet vars.
Kööpenhaminan kunink. tehdas ja Bing &
Gröndahlin tehdas Tanskassa. Taiteellisia
tuotteita valmistavat Ruotsissa m. m.
Rörstrand ja Gustavsberg. Suomen
huomattavin posliinitehdas on Arabia
Helsingissä, vrt, <sp>Posliinimerkit.</sp>

<b>Savitiili,</b> polttamaton, ilmassa
kuivunut tiili.

<b>Savo,</b> Suomen maakunta Pohjanmaan,
Hämeen, Uudenmaan ja Karjalan keskellä,
pohjoisin kohta 64°, eteläisin 60° 50'
pohj. lev. (suurin pituus n. 360 km,
suurin leveys" Puruveden ja Puulaveden
kohdalla n. 175 km). Pohjoisosa
(Pohjois-S.) kuuluu Kuopion, keskiosa Mikkelin
(Mikkelin ympäristö Suur-Savo,
Savonlinnan ympäristö Itä-Savo), eteläosa
(Etelä-Savo) Viipurin lääniin. S. on
Suomen järvirikkain seutu, n. 1/4 sen alasta
on vettä (Mikkelin läänin alasta yli
28 %). Luonto ja maisemat ovat tunnettuja
vaihtelevasta kauneudestaan, useat
maamme kuuluisimmat luonnonnähtävyydet
ovat S:ssa (Punkaharju, Imatra,
Puijo, Heinäveden reitti, Tuovilanlahti).
— Pohjois-Savosta on tavattu löytöjä
myöhemmältä kivikaudelta. Vielä
historiallisen ajan alussa kierteli Savossa
lappalaisia. Myöhemmän rautakauden
löydöistä on huomattavin Tuukkalan
karjalainen kalmisto lähellä Mikkeliä
1100-luvulta. Niinä aikoina siirtyi kaakosta
karjalaisia uudisasukkaita Saimaan
luoteisille rantamille ja lännestäpäin
hämäläisiä. S:n kanta-asukkaat puolestaan
tunkeutuivat sekä Hämettä että Karjalaa
kohti taistellen ankarasti sekä
hämäläisten että karjalaisten kanssa.
Rajariitojen lopettamiseksi määrättiin 1400-luvun
lopulla S:n ja Hämeen raja. Idässä
savolaiset tunkeutuivat Pähkinäsaareii
rauhan määräämän rajan yli saaden
oivallisen tuen Olavin- l. Savon linnasta.
Näin Etelä-S. tuli jo keskiajalla
asutuksi, mutta Pohjois-S:n vakinainen
asutus alkaa vasta Kustaa Vaasan aikana.
— Vaakuna ks. kuvaliitettä I osan alussa,
ks. <sp>kuvaliitettä.</sp>

<b>Savo,</b> paikkakunta Etelä-Dakotassa.
Suomalaisasutusta.

<b>Savo,</b> kuopiolainen kuusipäiväinen
kokoomuspuolueen sanomalehti, per. 1903.

<b>Savoie</b> <i>[savuā'],</i> departementti
Itä-Ranskassa, Italian rajalla, Isèren
ympärillä.

<b>Savoiji,</b> maakunta Ranskassa
Länsi-Alpeilla. S. oli aiemmin kreivi- ja v:sta
1416 herttuakunta. V. 1713 S:n herttua
sai Utrechtin rauhassa kuninkaanarvon
ja Sisilian, joka 1720 vaihdettiin
Sardiniaan, mikä tuli valtakunnan nimeksi.
S. luovutettiin Ranskalle 1860.

<b>Savoir-faire</b> <i>[savuā r-fä'r]</i> (ransk.),
taitavuus, kekseliäisyys, kyky mukautua
olosuhteisiin. — <b>Savoir-vivre</b>
<i>[savuā'r-vi'vr],</i> elämäntaito, -kokemus.

<b>Savo-Karjalan Osakepankki,</b> Viipurissa,
per. 1915, osakepääoma 30 milj. mk.,
40 haarakonttoria.

<b>Savona</b> <i>[-ō-],</i> kaup. Pohjois-Italiassa,
Genovan lahden rannalla. Hyvä satama. 55,000 as.

<b>Savonarola</b> <i>[rō'-],</i> <sp>Girolamo</sp>
(1452-98), it. dominikaanimunkki ja kansanjohtaja.
Herätti v:sta 1489 Firenzessä suurta huomiota ankaralla
tuomion julistuksellaan kaupungin kevytmielistä elämää
ja Medicejä vastaan. V. 1494 Medici't karkoitettiin

<img 1>
Savonarola.
</img>
</chapter>

<chapter name="Savonlinna-Savupirtti">
ja kristillinen kansanvalta julistettiin.
S:sta tuli diktaattori. Ankara uskonnollinen
kuri pantiin toimeen, m. m. ylellisyysesineitä
poltettiin torilla. Pian heräsi vastustushenki,
ja paavi julisti S:n pannaan. Kun hän ei
tästä välittänyt, vaati paavi interdiktin
uhalla S:n luovuttamista ja vangitsemista.
Viimeksimainittu tapahtui, ja S.
poltettiin roviolla. [Holmquist (ruots.,
1915); Schnitzer (saks., 1924); Kauppala,
„Keski- ja uudenajan marttyyrien
historiaa" (1927).]

<b>Savonlinna,</b> kaup. Mikkelin läänissä,
Haapaveden ja Pihlajaveden välisillä
saarilla. Olavinlinna (ks. t.). Lyseo,
tyttökoulu (yksit.). Kylpylaitos (per. 1895).
Faneeritehdas, konepajoja. Matkailukeskus.
4,789 as. (1927). — S. on saanut alkunsa
1475 perustetusta linnasta; sai kaupunginoikeudet
1639. Kuului Venäjään 1743-1812.

<img 1></img>
Savonlinna.

<b>Savonlinnan-Elisenvaaran rata,</b> 81 km,
avattu liikenteelle 1907.

<b>Savonlinnan hiippakunta,</b> per. 1897,
muutettu 1925 Viipurin hiippakunnaksi.

<b>Savonlinnan-Jyväskylän rata,</b> 186 km,
rataosa Savonlinna-Pieksämäki avattiin
liikenteelle 1914, koko rata 1918.
Haararata Huutokoskesta Varkauteen.

<b>Savonranta,</b> kunta Mikkelin läänissä,
Keski-Savon itärajalla, Oriveden länsirannalla;
308,6 km<sup>2</sup>, 3,521 as. (1927).

<b>Savon rata,</b> Kouvolan-Mikkelin-Pieksämäen-
Kuopion-Iisalmen-Kajaanin-Kontiomäen rata, 467 km pitkä.
Haararatoja: Pieksämäeltä Savonlinnan kautta
Elisenvaaraan sekä Jyväskylän kautta Haapamäelle,
Suonnejoelta lisvedelle, Iisalmesta Ylivieskaan.
Rataosa Kouvola-Kuopio valmistui 1889,
Kuopio-Iisalmi 1901, Iisalmi-Kajaani 1904
ja Kajaani-Kontiomäki 1923.

<b>Savonselkä,</b> mäkien, harjujen,
kankaiden y. m. s. muodostama vedenjakaja
Kymijoen ja Vuoksen vesistöalueiden välillä.

<b>Šavotti</b> (ransk.-ruots.), mestauslava.

<b>Savu,</b> yl. palamisessa syntyvä, ilmaan
kohoava näkyvä aine, palamiskaasujen
ja erinäisten jähmeiden aineiden (hiili,
tuhka) ja nesteiden (vesipisarat, terva,
öljyt) pääosaltaan kolloidinen seos. S.
sisältää yl. vettä, hiilidioksidia,
hiilimonoksidia, nokea, tervahöyryjä ja
kreosoottia; viimemainittuun perustuu s:n
desinfioiva vaikutus, vrt. <sp>Kaasuanalyysi.</sp>
— Laajemmassa mielessä sanotaan s:ksi
jokaista kaasua, joka siihen kolloidisesti
seonneiden hiukkasten vuoksi on tullut näkyväksi.

<b>Savu</b> ks. <sp>Ruokakunta.</sp>

<b>Savuhattu,</b> kiinteä tai tuulen mukaan
kääntyvä viirillä varustettu savun
nousua edistävä savupiipun päähän sovitettu
peltihattu.

<b>Savukaasuanalyysi</b> ks. <sp>Kaasuanalyysi.</sp>

<b>Savuke,</b> <sp>paperossi,</sp> valmistetaan
leikatusta tupakasta, joka tukitaan
silkkipaperista tehtyyn hylsyyn.

<b>Savukoski,</b> kunta Oulun läänissä,
Lapissa, Sodankylän itäpuolella; 964 as.
(1927).

<b>Savukupu,</b> ahjon tai muun avonaisen
tulen yläpuolella oleva suppilonmuotoinen
savunkerääjä, josta savu johtuu savutorveen.

<b>Savunaamari,</b> kypärän muotoinen
hengityskoje, jota palosotilaat y. m.
käyttävät savun sekaan tunkeutuessaan.
Hengitetty ilma kulkee rasian läpi, jossa
on ilmaa puhdistavia kemikaalioita, tai
saa mies happea selässään olevasta
säiliöstä tai pumputaan hänelle putken
kautta ilmaa ulkoapäin, ks. kuvaliitettä
<sp>Palosuojelua</sp> 3.

<b>Savupiippu,</b> savutorvi (ks. t.).

<b>Savupirtti,</b> sisäänlämpiävä, luukkuikkunoilla
varustettu talonpoikaisasunto, joka alkaa
syrjäytyä uloslämpiävän, lasi-ikkunoilla
varustetun tuvan tieltä Turun
</chapter>

<chapter name="Savustaminen-Scarpe">
tienoilla 1600-luvulla, Pohjois-Satakunnassa
ja Hämeessä puolivälissä 1700-lukua
ja Karjalassa 1800-luvun alkupuolella.

<b>Savustaminen,</b> lihan, kalan y. m.
säilytysmenetelmä; perustuu savussa olevan
kreosootin desinfioivaan vaikutukseen
sekä kosteudenpitoisuuden alenemiseen
savustamislämmössä.

<b>Savuton ruuti,</b> vähäsavuinen ruuti
(ks. <sp>Ruuti</sp>).

<b>Savutupaasi</b> ks. <sp>Kvartsi.</sp>

<b>Savutorvi,</b> <sp>savupiippu,</sp> vedon
aikaansaamiseksi ja savun poisjohtamiseksi
rakennettu pystysuora torvi. Kiviasuinrakennuksissa
s. tav. muurataan seinämuuriin, puurakennuksissa
erityisen palomuurin varaan. Teollisuuslaitosten
s. sijoitetaan tav. erikseen omalle perustukselle.
S:t ovat tiilistä muurattuja tai rautalevystä
tehtyjä. S:n avaruus ja korkeus riippuvat tulipesän
suuruudesta, asuinrakennuksissa edellinen tav.
on 15 X 15 cm korkeus lisäksi käytettävästä
polttoainemäärästä.

<b>Savuverho,</b> savupommeilla tai
muutoin aikaansaatu sakea savuvaippa
sotaliikkeitten suojaamiseksi.

<b>Savuvero</b> ks. <sp>Ruokakunta.</sp>

<b>Saxelin</b> <i>[-ī'n],</i> <sp>Into</sp> (1883-1927),
kuvanveistäjä. Töitä: Viron vapaustaistelijoiden
hautapatsas Helsingissä, Oulun vapaudenpatsas
sekä pienempiä veistoksia.

<b>Saxifraga,</b> <sp>kivirikko,</sp>
kaksisirkkaissuku. Meikäläisistä luonnonvaraisista
lajeista tunnetuin Etelä-Suomessa
kasvava valkokukkainen <sp>mukularikko</sp>
<i>(S. granulata).</i> Useita lajeja viljellään
koristekasveina, varsinkin keinotekoisissa
alppiryhmissä. vrt. <sp>Aaronin parta.</sp>

<b>Saxo Grammaticus</b> (n. 1150-1220),
tansk. historiankirjoittaja. Pääteos:
„Gesta Danorum", joka sisältää m. m.
tärkeitä jumala- ja sankaritarinoita.

<b>Say</b> <i>[sē],</i> <sp>Jean Baptiste</sp>
(1767-1832), ransk. kansantaloustieteilijä.
Teoksia: ,,Traité d'économie politique". S. on
yleistajuistanut Smithin opit. — <b>Say,</b>
<sp>Léon</sp> (1826-96), ransk. poliitikko.
Rahaministerinä v:sta 1872 selvitti
sotakorvauksen suorittamisen Saksalle.

<b>Sayce</b> <i>[sēs],</i> <sp>Archibald Henry</sp>
(s. 1846), engl. assyriologi. Teoksia
suomen.: „Raamatun totuus".

<b>Saženj,</b> ven. syli, = 3 arsinaa, = 2,133 m.

<b>Sazonov</b> <i>[-ō'nof],</i> <sp>Sergej
Dimitrievitš</sp> (1860-1927), ven. diplomaatti.
Ulkoministerinä 1909-16 kannatti
pontevasti Serbiaa 1914; julk. muistelmia.

<b>Sb,</b> antimonin kem. merkki.

<b>Se,</b> skandiumin kem. merkki.

<b>Scabies</b> (lat.), syyhy.

<b>Scævola</b> ks. <sp>Mucius Scævola.</sp>

<b>Scagliola</b> <i>[skaljō'la]</i> (it.), kipsin,
kiilteen ja uimaveden seos, jota käytetään
koristevalantaan. — <b>Scagliolalevy,</b>
kipsimassaseinälevy, jota käytetään
rakennusten väliseiniksi.

<b>Scala</b> <i>[skā-],</i> kuuluisa suuri
milanolainen ooppera (3,600 istumapaikkaa),
rak. 1778.

<b>Scaliger</b> <i>[skālidžer],</i> <sp>Joseph
Justus</sp> (1540-1609), it.-ransk. filologi, prof.
Leidenissä. Julk. tekstikriitillisiä
painoksia klassillisista kirjailijoista sekä
vanhanajan kronologiaan nähden perustavan
teoksen „De emendatione temporum".

<b>Scandia,</b> antiikin kirjailijoiden
mainitsema saari tai saaristo Itämeressä,
ehkä Skåne tai Tanskan saaret.

<b>Scandium,</b> skandium (ks. t.).

<b>Scanthing</b> <i>[skänþiŋ]</i> (engl.),
puutavaralaji, 2 tuumaa vahvoja, 3-4, myös
4 1/2-5 1/2 tuumaa leveitä sahatavaroita.

<b>Scapa Flow</b> <i>[skeipə flou],</i> leveä
merenlahti Mainlandin (Orkneysaaria)
etelärannalla. Oli maailmansodan aikana
Englannin laivaston tärkeimpiä
tukikohtia. Aselevon jälkeen 1918 Saksan
laivasto vietiin S. F:iin, jossa sen
päällikkö amiraali v. Reuter sen upotti.

<b>Scapino</b> <i>[-ī'-]</i> (it.; ransk. <i>scapin</i>),
viekasteleva ja vehkeilevä palvelija it. kansannäytelmässä.

<b>Scarabæus</b> ks. <sp>Pillerisittiäinen.</sp>

<b>Scaramouche</b> <i>[-mu's]</i> (it. <i>Scaramuccia</i>),
alk. it. commedia dell'artessa esiintyvä
pelkurimainen ja kerskaileva palvelijatyyppi.

<b>Scarborough</b> <i>[skābərə],</i> kaup.
Koillis-Englannissa Pohjanmeren rannalla.
Suurta kalastusta. Englannin huomattavimpia
kylpypaikkoja. 47,000 as.

<b>Scarin</b> <i>[skarī'n],</i> <sp>Algot</sp> (1684-1771),
ruots. historioitsija, prof. Turussa 1722-61.
Ensimmäisenä maassamme suuntasi hist.
tutkimuksen kotimaisiin aineisiin. Julk.
lat. väitöskirjoja; kirjeenvaihto
julkaistu Hist. Arkistossa.

<b>Scarlatina</b> (lat.), tulirokko.

<b>Scarlatti</b> <i>[-la'-],</i> <sp>Alessandro</sp>
(1659-1725), it. oopperasäveltäjä. Sävelsi 115
oopperaa, 200 messua y. m. S. kehitti
it. oopperatyylin niihin muotoihin, jotka
sitten pitkiksi ajoiksi jäivät siinä
vallitsemaan. — <b>Scarlatti,</b> <sp>Domenico</sp>
(1685-1757), A. S:n poika, aikansa
kuuluisin pianisti ja pianosäveltäjä. Sävelsi
lähes 400 piano- ja urkukappaletta.

<b>Scarpe</b> <i>[skarp],</i> Schelden vasen
lisäjoki; laskee Scheldeen läh. Belgian rajaa.
112 km pitkä.
</chapter>


<chapter name="Scarron-Schauman">
<b>Scarron</b> <i>[skarõ'],</i> <sp>Paul</sp> (1610-60),
ransk. kirjailija. Teoksia: näyttelijäromaani
„Roman comique", näytelmiä, burleskeja runoja.
Puoliso: ks. <sp>Maintenon,</sp> Françoise d'Aubigné.

<b>Scène</b> <i>[sēn]</i> (ransk.), näyttämö.

<b>Sch . . .</b> ks. myös Š . . .

<b>Schacht</b> <i>[šaht],</i> <sp>Hjalmar</sp>
(s. 1877), Saksan valtakunnanpankin johtaja v:sta
1923; sai toimenpiteillään Saksan rahan
arvon vakaannutetuksi.

<b>Schack</b> <i>[šak],</i> <sp>Adolf von</sp>
(1815-94), saks. runoilija ja
kirjallisuushistorioitsija, kreivi. Lahjoitti
Saksan keisarille erinomaisen kokoelmansa
uudempaa saks. taidetta (S.-galleria Münchenissä).

<b>Schadow</b> <i>[šā-],</i> <sp>Gottfried</sp>
(1764-1850), saks. uusklassillinen kuvanveistäjä,
Berliinin taideakatemian johtaja v:sta
1816. Teoksia: prinsessat Luise ja
Friederike, v. Ziethenin muistomerkki y. m.
— <b>Schadow</b> (von <sp>S.-Godenhaus</sp>).
<sp>Wilhelm</sp> (1789-1862), saks. taidemaalari,
ed:n poika, Düsseldorfin taideakatemian
johtaja 1826-59. Maalannut uskonnollisia
kuvia „natsareenien" tapaan.

<b>Schæfer</b> <i>[šē-],</i> <sp>Petter</sp>
(n. 1660-1729), suom. uskonnollinen haaveilija,
vankeudessa v:sta 1707. [Ruuth, „Suomen uskonnoll.
liikkeiden historiasta" I (1915).]

<b>Schafberg</b> <i>[šāfberhj],</i> 1,780 m korkea
vuori Itävallassa, Salzburgin kalkkialpeissa.
Hammasrata.

<b>Schaffhausen</b> <i>[šafhauzən],</i>
samannimisen Sveitsin kantonin pääkaup.,
Reinin oik. rannalla. Keskiaikainen leima,
vilkas matkailuliikenne. Kone- ja
kutomateoll. 1,5 km:n päässä (alaspäin)
on Reinin putous (S:n putous). 20,000 as.

<img 1>
Schaffhausenin putous.
</img>
<b>Schalbrett</b> <i>[šāl-]</i> (saks.),
pintalauta. ks. <sp>Puutavaralajit.</sp>

<b>Schaljapin,</b> Shaljapin (ks. t.).

<b>Schanche</b> <i>[skaŋkke],</i> <sp>Ingolf</sp>
(s. 1877), norj. näyttelijä (m. m. kuuluisa
„Hamlet"). Vieraillut Helsingissä.

<b>Schandorph</b> <i>[šandorf],</i> <sp>Sophus</sp>
(1836-1901), tansk. realistinen kirjailija.
Teoksia: romaanit „Smaafolk", „Skovfogedbörnene",
novelli „En behagelig Juleaften".

<b>Schantz</b> <i>[šants],</i> <sp>Johan Filip von</sp>
(1835-65), suom. säveltäjä. Toimi teatteri- ja
konserttikapellimestarina Helsingissä v:een 1863.
Siirtyi silloin orkestereineen Tukholmaan. Sävelsi
„Kullervo"-uvertyyrin, „Ainamo"-nimisen laulunäytelmän
y. m. Enimmät laulunsa S. sävelsi Topeliuksen,
Runebergin ja v. Qvantenin runoihin.

<b>Schanzer</b> <i>[šants-],</i> <sp>Carlo</sp> (s. 1865),
it. poliitikko, toiminut ajoittain ministerinä,
m. m. raha- ja ulkoasiainministerinä ja Italian
edustajana Kansainliitossa.

<b>Schari</b> ks. <sp>Šari.</sp>

<b>Scharling</b> <i>[ša-],</i> <sp>Henrik</sp>
(1836-1920), tansk. teologi ja kirjailija, prof.
Teoksia: „Menneskehed og Kristendom",
romaani „Nöddebon pappilassa uudenvuoden
aikaan" (suomen.).

<b>Scharnhorst</b> <i>[ša-],</i> <sp>Gerhard David von</sp>
(1755-1813), preussil. kenraali. Uudisti Preussin
sotalaitoksen Tilsitin rauhan jälkeen: esikuntapäällikkönä
Blücherin armeijassa 1813.

<b>Schartau</b> <i>[šar-],</i> <sp>Henrik</sp> (1757-1825),
ruots. pappi, toimi Lundissa. S. kuten
hänestä nimensä saanut <sp>schartaulaisuus</sp>
tehostaa kääntymyksen merkitystä, asettuu
kielteiselle kannalle „ehdonvallan asioissa"
ja hylkää maallikkotoiminnan. S. piti kiinni
kirkollisen järjestyksen muodoista ja puhtaasta
opista. [Billing (ruots., 1914).]

<b>Scharwenka</b> <i>[šarve'-],</i> <sp>Xaver</sp>
(1850-1924), puol. pianisti ja säveltäjä. Toimi
Berliinissä pianopedagogina sekä johtajana
perustamissaan kooiservatorioissa Berliinissä
ja New Yorkissa.

<b>Schaudinn</b> <i>[šau-],</i> <sp>Fritz</sp> (1871-1906),
saks. eläintieteilijä, tauteja synnyttävien
alkueläinten tutkija, keksi (1905) kupan aiheuttajan.

<b>Schauman</b> <i>[šōm-],</i> <sp>August</sp>
(1826-96), suom. sanomalehtimies, B. O. S:n veli.
Toimitti perustamiansa lehtiä „Papperslyktan",
„Helsingfors Tidningar" ja „Hufvudstadsbladet"
(1864-85). Teoksia: „Kuudelta vuosikymmeneltä
Suomessa" (suomen.). — <b>Schauman,</b> <sp>Berndt
Otto</sp> (1821-95), Taideyhdistyksen
kokoelmien intendentti 1869-87, F. L. S:n veli.
— <b>Schauman,</b> <sp>Eugen</sp> (1875-1904),
Kouluhallituksen apukamreeri, senaattori
</chapter>

<chapter name="Schauman-yhtiö-Scheffer">
Fr. W. S:n (1844-1911) poika. Ampui
Bobrikovin 16 p. kesäk. 1904 ja sen
jälkeen itsensä. [Estlander (1924).] —

<img 1></img>
Eugen Schauman.

<img 1>
F. L. Schauman.
</img>
<b>Schauman,</b> <sp>Frans Ludvig</sp> (1810-77),
jumaluusoppinut. Prof. 1847-65, Porvoon
piispa 1865-77. Teoksia: „Handbok i
Finlands kyrkorätt", „Tal och uppsatser".
Piti 1856 yliopistossa kuuluisan
juhlapuheen, jossa esitti valtiopäivien
koollekutsumista. [Rosenqvist (ruots., 1927).]
— <b>Schauman,</b> <sp>Georg</sp> (s, 1870),
Helsingin Yliopiston kirjastonhoitaja v:sta
1914, fil. toht., A. S:n poika. Ollut
Eduskunnassa kuuluen ruots. puolueen
vasemmistoon. Teoksia: ,,Biografiska
undersökningar om Anders Chydenius",
„Studier i frihetstidens nationalekonomiska
litteratur", „Valtiomuototaistelu Suomessa
1918" (suomen.). — <b>Schauman,</b> <sp>Julius
Ossian</sp> (1862-1922), suom. lääkäri,
Helsingin Yliopiston sisätautiopin ylim.
prof. v:sta 1908. Lukuisia julkaisuja
sisätautiopin alalta, varsinkin anemiaa
koskevia.

<b>Schauman-yhtiö</b> <i>[šōm-].</i> <sp>Wilh.
Schauman a.-b.,</sp> kotipaikka
Pietarsaari, per. 1883. Osakepääoma 6 milj. mk.
Omistaa sikuritehtaan, Alholman sahan
ja puimakonetehtaan. Laitokset
viimemainittua lukuunottamatta perusti
insinööri, vuorineuvos Berndt Wilhelm
Schauman (1857-1911), niinikään Pietarsaaren
sokeritehtaan (toiminnassa 1900-20) ja
Jyväskylän faneeritehtaan, joka 1912
erotettiin eri yhtiöksi, <sp>Wilh.
Schaumans Fanerfabrik a.-b.,</sp>
osakepääoma 9 milj. mk. Yhtiö omistaa sitäpaitsi
<sp>Itä-Suomen Kutomo o.-y:n,</sp>
osakepääoma 6 milj. mk. (faneeritehdas
Savonlinnassa) ja osake-enemmistön
<sp>Itä-Suomen Faneeritehdas o.-y:ssä,</sp>
osakepääoma 2 milj. mk. (Joensuussa). Kuva
ks. <sp>Jyväskylä.</sp>

<b>Schaumburg-Lippe</b> <i>[šaumburhj-lipə],</i>
Saksan valtakunnan osavaltio (tasavalta,
v:een 1918 ruhtinaskunta), Luoteis-Saksassa;
340 km<sup>2</sup>, 49,000 as. Pääkaup.
<sp>Bückeburg.</sp>

<b>Schawli</b> (liett. <i>Šiauliai</i>), kaup.
Pohjois-Liettuassa. 21,000 as. — Hävitettiin
osittain maailmansodassa.

<b>Scheel</b> <i>[šēl],</i> <sp>Joakim</sp> (k. 1606),
ruots. amiraali. Seurasi Kaarle-herttuaa
hänen Suomen-retkillään 1597 ja 1599. —
<b>Scheel,</b> <sp>Otto</sp> (s. 1876), saks.
evankeelinen teologi. Pääteos: „Martin Luther".
— <b>Scheel,</b> <sp>Paavali</sp> (k. 1516), Turun
tuomiorovasti.

<b>Scheele</b> <i>[šēle],</i> <sp>Frans von</sp>
(s. 1853), ruots. filosofi ja pedagogi. Teoksia: „Det
mänskliga själslivet". — <b>Scheele,</b> <sp>Karl
Vilhelm</sp> (1742-86), ruots. kemisti,
ensimmäinen, joka valmisti happea
pelkkänä ja tajusi sen merkityksen
palamiselle, vaikkakaan ei selittänyt
palamisilmiötä oikein. Hänen keksimistään
lukuisista alkuaineista mainittakoon kloori,
mangaani, volfram; valmisti ensi kerran
useita yhdistyksiä kasvi- ja eläinkunnasta,
m. m. glyseriinin, maitohapon, sinihapon
ja us. kasvihappoja.

<b>Scheelen vihreä,</b> vihreä, myrkyllinen
väriaine, kupariarseniittia, CuHAsO<sub>3</sub>.

<b>Scheeliitti</b> <i>[šē-],</i> väritön tai kellertävä
kivennäinen, kalsiumvolframaattia.
Suomessa s:iä on Pitkässärannassa.

<b>Scheer</b> <i>[šēr],</i> <sp>Reinhard von</sp>
(s. 1863), saks. amiraali. Avomerilaivaston
päällikkönä 1916-18 komensi Saksan
laivastoa Skagerrakin taistelussa.

<b>Scheffel</b> <i>[šefəl],</i> <sp>Joseph von</sp>
(1826-86), saks. kirjailija. Teoksia: runoelma
„Der Trompeter von Säckingen", hist.
romaani „Ekkehard" (1855, suomen.),
ylioppilaslauluja („Gaudeamus").

<b>Scheffer</b> <i>[šefä'r],</i> <sp>Ary</sp>
(1795-1858), holl.-ransk. taidemaalari. Maalannut
romanttiseen tapaan uskonnollisia ja hist.
tauluja, ottanut aiheita kirjailijoiden
teoksista. Töitä: „Francesca da Rimini
ja Paolo", „Augustinus ja Monica".
— <b>Scheffer</b> <i>[še-],</i> <sp>Karl Fredrik</sp>
(1715-86), ruots. valtiomies, kreivi.
Lähettiläänä Pariisissa 1743-52,
Valtaneuvoskunnan jäsenenä 1751-65 (hattu);
v:n 1772 vallankumouksen jälkeen Kustaa III:n
lähimpiä neuvonantajia. — <b>Scheffer,</b>
<sp>Ulrik</sp> (1716-99), ruots. valtiomies,
kreivi, ed:n veli. Lähettiläänä Pariisissa
1752-64, Valtaneuvoskunnan jäsenenä
v:sta 1769 sekä kansliapresidenttinä ja
Turun yliopiston kanslerina 1772-83;
Kustaa III:n hallituksen alkupuoliskolla
vaikutusvaltainen hallitusmies.
</chapter>

<chapter name="Schefferus-Scheveningen">
<b>Schefferus</b> <i>[šeffē'-],</i> <sp>Johannes</sp>
(1621-79), ruots. tiedemies, kotoisin Strassburgista.
Julk. tutkimuksia Ruotsin muinaisuudesta, esim.
„Svecia literata", sekä teoksen Lapista.

<b>Scheffler,</b> <sp>Johannes</sp> ks.
<sp>Angelous Silesius.</sp>

<b>Scheflo</b> <i>[še-],</i> <sp>Olav Andreas</sp>
(s. 1883), norj. kommunisti. Erosi 1923
maltillisemmista kommunisteista ja
perusti Norjan kommunistipuolueen.

<b>Scheherazade,</b> Šahrzade (ks. t.).

<b>Scheidegg</b> <i>[šai-],</i> <sp>Scheideck,</sp> 2 solaa
Sveitsissä, Bernin alpeissa. <sp>Iso S.,</sp>
1,961 m yli inerenp., vie Grindelwaldin
laaksosta Haslen laaksoon. <sp>Pieni S.,</sp>
2.066 m yli merenp., vie Grindelwaldista
Lauterbrunneniin. Pienen S:n kautta
kulkee Wengernin alppirata, josta Jungfraun
rata haarautuu.

<b>Scheidemann</b> <i>[šai-],</i> <sp>Philipp</sp>
(s. 1865), saks. sos.-dem. poliitikko. Ministerinä
syksyllä 1918, sitten „kansanvaltuutettuna"
ja valtakunnankanslerina 1919; erosi rauhanehtojen
takia. S. oli 1920-25 Kasselin ylipormestarina.
Julk. „Der Zusammenbruch".

<b>Scheimpflug</b> <i>[šaimpflūh],</i> <sp>Theodor</sp>
(1865-1911), itäv. upseeri, kartografi, uranuurtaja
valokuvauksellisen kartoituksen alalla.

<b>Scheiner</b> <i>[šai-],</i> <sp>Christoph</sp>
(1573-1650), saks. jesuiitta, ensimmäisiä
auringonpilkkujen havaitsijoita.

<b>Scheinpflug</b> <i>[šainpflūh],</i> <sp>Paul</sp>
(s. 1875), saks. säveltäjä. Säveltänyt
oopperan „Das Hofkonzert", lauluja,
orkesterikappaleita ja kamarimusiikkia.

<b>Schelde</b> <i>[šei-]</i> (ransk. <i>Escaut</i>), joki
Pohjois-Ranskassa ja Belgiassa; lähteet
Ranskassa Aisnen departementissa,
juoksee Belgian halki, laskee Alankomaiden
alueella kahta suuhaaraa (Itä- ja Länsi-S.)
myöten Pohjanmereen; 359 km pitkä,
siltä 343 km purjehdiskelpoista. Tärkeä
liikenneväylä (varsinkin Antverpenille),
tiheän kanavaverkoston keskus.

<b>Scheler</b> <i>[šē-],</i> <sp>Max</sp> (s. 1875),
saks. filosofi, prof. Kölnissä. Teoksia: „Das
Ressentiment im Aufbau der Moralen", „Vom Umsturz
der Werte", ,,Vom Ewigen im Menschen".

<b>Schell</b> <i>[šei],</i> <sp>Hermann</sp> (1850-1906),
saks. kat. teologi. Koetti saada kat.
kirkon opin sopusointuun uudenaikaisen
tieteen kanssa ollen täten saks.
„modernismin" edelläkävijöitä. Teoksia: „Der
Katholizismus als Prinzip des Fortschritts".

<b>Schelling</b> <i>[šel-],</i> <sp>Friedrich von</sp>
(1775-1854), saks. filosofi, professorina
m. m. Münchenissä ja Berliinissä. S:n
ajattelussa ilmeni eri kehitysasteita.
Teoksessaan „Ideen zu einer Philosophie
der Natur" (1797) hän esitti panteististä
luonnonfilosofiaa, asettui myöhemmin
(„Darstellung meines Systems", y. m.)
Spinozaa lähentelevälle n. s.
identiteettifilosofian kannalle, jonka mukaan
henki ja luonto ovat identtiset jumalallisessa
kaikkiyhteydessä, ja päätyi lopulta
(„Philosophie und Religion", „Philosophische
Untersuchungen über das Wesen der menschlichen
Freiheit" y. m.) mystillisuskonnolliseen
mietiskelyyn. S. vaikutti paljon romanttisen
suunnan edustajiin. — Puoliso v:sta 1803
<sp>Karoline, o. s. Michaëlis</sp> (1763-1809),
J. D. Michaëliksen (ks. t.) tytär, 1796-1803
naimisissa A. W. von Schlegelin kanssa,
[v. Hartmann (saks., 1897); Fischer
(saks., 1902).]

<b>Schenectady</b> <i>[skene'ktədi],</i> kaup.
Yhdysvalloissa, New Yorkin valtiossa.
Mohawk-joen ja Erien kanavan varrella.
Sähkötekn. ja koneteoll. Osa Albanyn
yliopistoa. 95,000 as.

<b>Schenkendorf</b> <i>[še-],</i> <sp>Max von</sp>
(1783, 1817), saks. runoilija. Otti
vapaaehtoisena osaa v:n 1813 vapaussotaan;
kirjoitti vapaus- ja taistelulauluja.

<b>Scherchen</b> <i>[šerhjen],</i> <sp>Hermann</sp>
(s, 1891), saks. säveltäjä ja orkesterinjohtaja,

<b>Scherer</b> <i>[šē-],</i> <sp>Wilhelm</sp> (1841-86),
saks. kielen- ja kirjallisuudentutkija.
Teoksia: „Geschichte der deutschen
Literatur", „Zur Geschichte der deutschen
Sprache", „J. Grimm".

<b>Scherl</b> <i>[šerl],</i> <sp>August</sp> (1849-1921),
saks. sanomalehtimies ja -kustantaja,
uudenaikaisen saks. sanomalehdistön luojia.
Per. 1883 „Berliner Lokal-Anzeigerin"
ja 1899 „Die Wochen" y. m.

<b>Scherr</b> <i>[šer],</i> <sp>Johannes</sp> (1817-86),
saks. kirjailija ja historioitsija. Teoksia:
„Allgemeine Geschichte der Literatur",
„Geschichte deutscher Kultur und Sitte".

<b>Scherzando</b> <i>[skertsa'-]</i> (it.), <i>mus.,</i>
leikkisästi, kevyesti liikehtien. — <b>Scherzo</b>
<i>[skertso],</i> <i>mus.,</i> klassillisen
sarjarakenteen (sonaatin, sinfonian y. m.) väliosa.
Sen aikamitta on nopea, rytmilaji enimmiten
3-jakoinen ja alhemuodostus hienosti ja
säkenöivästi jäsennelty.

<b>Scheurleer</b> <i>[shörlēr],</i> <sp>Daniel</sp>
(1855-1927), holl. musiikintutkija, per. 1921
uuden kansainvälisen musiikkitieteellisen
järjestön „Union musicologique",
herättäen siten eloon maailmansodan
katkaiseman yhteistyön.

<b>Scheveningen</b> <i>[šē-],</i> kylpypaikka
Hollannissa, Haagin kaupungin alueella,
ks. kuvaliitettä <sp>Alankomaat.</sp>
</chapter>

<chapter name="Schiaparelli-Schiller">
<b>Schiaparelli</b> <i>[skiapare'lli],</i>
<sp>Giovanni Virginio</sp> (1835-1910), it.
tähtitieteilijä. Uraauurtavia töitä
meteoriparvien ja kiertotähtien tutkimuksen
alalla. Kuuluisa keksimiensä Marsin
„kanavien" vuoksi.

<b>Schichau</b> <i>[šihhau],</i> <sp>Ferdinand</sp>
(1814-96), saks. insinööri ja teollisuusmies,
perusti 1837 konepajan, josta kehittynyt
laaja laivaveistämö, veturitehdas ja konepaja.
Kehittänyt suuressa määrin höyrykoneteollisuutta.

<b>Schickele</b> <i>[šik-],</i> <sp>René</sp> (s. 1883),
saks.-elsassil. lyyrikko, romaani- ja
näytelmäkirjailija; teoksia: „Maria Capponi".

<b>Schieber</b> <i>[šī-]</i> (saks.), gulašši,
sotakeinottelija, rahanousukas.

<b>Schiedam</b> <i>[shida'm],</i> kaup.
Alankomaissa, 4 km länteen Rotterdamista.
Polttimoita, lasitehtaita. 44,000 as.

<b>Schiefner</b> <i>[šīfnər],</i> <sp>Franz Anton
von</sp> (1817-79), balttilainen kielentutkija,
Pietarin tiedeakatemian kirjastonhoitaja.
Julk. tutkimuksia tibetin, kaukaasialaisista,
turk.-tataarilaisista, suom.-ugrilaisista
ja samojedilaisista kielistä. Saksansi
Kalevalan (1852); julk. M. A. Castrénin
kokoelmat.

<b>Schiexnann</b> <i>[šim-],</i> <sp>Theodor</sp>
(1847-1921), saks. historioitsija. Teoksia:
,,Geschichte Russlands, Livlands und Polens
bis in 17. Jahrhundert", „Deutschland
und die grosse Politik", „Geschichte
Russlands unter Kaiser Nikolaus I".

<b>Schildt</b> <i>[šilt],</i> <sp>Holger</sp>
(s. 1889), kustantaja, 1913 Porvooseen
perustamansa ja 1917 Helsinkiin siirretyn
ruots. <sp>Holger Schildts Förlags a.-b:n</sp>
pääjohtaja. — <b>Schildt,</b> <sp>Onni</sp>
(1851-1913), maanviljelijä, virkamies,
W. S. S:n poika. Tuli 1879 omistamaansa
Sysmän Hovilaan perustetun meijeri- ja
karjanhoitokoulun johtajaksi, 1905-09
senaattorina ja Senaatin maanviljelystoimituskunnan
päällikkönä, edustajana aatelissäädyssä.
— <b>Schildt,</b> <sp>Runar</sp> (1888-1925),
Suomen ruotsink.

<img 1></img>
Runar Schildt.

<img 1></img>
Wolmar S. Schildt.

kirjailija. Teoksia: novellit ja novellikokoelmat
„Den segrande Eros", „Asmodeus och
de tretton själarna", „Rönnbruden",
„Sateenkaari", „Kotiinpaluu" (suomen:t)
ja „Häxskogen" sekä näytelmät „Suuri
haave", „Hirsipuumies" (suomen:t) ja
„Lyckoriddaren". [Castrén (ruots., 1927).]
— <b>Schildt,</b> <sp>Wolmar Styrbjörn</sp>
(1810-93), kirjailijanimi <sp>V. Kilpinen,</sp>
suomalaisuuden harrastaja, Saarijärven,
sitten Jyväskylän piirilääkäri 1839-88.
S. on luonut sellaiset kirjakielemme sanat
kuin <i>tiede, taide, yksilö, yleisö, uskonto,
sivistys, kansallisuus</i> y. m. S. harrasti
suomen oikeinkirjoituksen uudistamista siten,
kuin hänen julkaisemansa kirjan nimi
osoittaa: „Nitæ Næitæ nītelmiæ, væitelmiæ,
vestelmiæ, sotielmia, sovinto" („Niitä,
Näitä niitelmiä, väitelmiä" j. n. e.). S:n
„venykekirjoitus" (venyke = – eli pitkän
vokaalin merkki) ei päässyt yleiseen käytäntöön.
S. on ensimmäisenä käyttänyt suomea
virkakirjeissä. Hän toimi tarmokkaasti
suomenk. oppikoulun perustamiseksi
Jyväskylään ja lahjoitti 40,000 mk.
yliopiston aikaansaamiseksi sinne. [Suom.
Tiedeakatemia. Pöytäkirjat 1911.]

<b>Schildt & Hallberg</b> <i>[šilt et -bärj],</i>
kauppa- ja tehdasyhtiö, kotipaikka Helsinki,
per. 1867. Omistaa Tikkurilan öljy-, väri-
ja lakkatehtaat.

<b>Schill</b> <i>[šil],</i> <sp>Ferdinand von</sp>
(1776-1809), preussil. upseeri. Koetti 1808
husaarirykmenttinsä etupäässä turhaan saada
aikaan yleisen kansannousun Napoleonia vastaan.

<b>Schiller</b> <i>[šilə],</i> <sp>Ferdinand
Canning Scott</sp> (s. 1864), engl. filosofi,
pragmatismin kannattaja. — <b>Schiller</b>
<i>[ši-],</i> <sp>Friedrich von</sp> (1759-1805),
saks. runoilija, synt. Marbachissa
Württembergissä, kuoli Weimarissa. Valmistui
1780 sotilaslääkäriksi, pakeni 1782
Stuttgartista, koska häneltä kiellettiin
kaunokirjallinen työskentely,
v:sta 1789 historian professorina Jenassa.
Teoksia: vallankumoushenkinen „Rosvot" (1781,
suomen.), „Die Verschvörung les Fiesko zu
Genua" (1783), porvarillinen murhenäytelmä
„Kabale und Liebe" (1784), „Don Carlos"
(1787), trilogia ,,Wallenstein" (1799,
suomen.), „Maria Stuart" (1800),

<img 1></img>
Fr. v. Schiller.
</chapter>

<chapter name="Schillerkaulus-Schjerfbeck">
„Die Jungfrau von Orleans" (1801), „Die
Braut von Messina" (1803), „Wilhelm
Tell" (1804, suomen.) (kaikki näytelmiä),
edelleen runoja, m. m. balladeja, ja hänen
ystävänsä Goethen kera kirjoitetut
epigrammat „Xenien", hist. teokset
„Geschichte des Abfalls der vereinigten
Niederlande" ja „Geschichte des
dreissigjährigen Krieges", filosofisia ja
esteettisiä kirjoituksia, kuten „Über Anmuth
urid Würde", „Briefe über die ästhetische
Erziehung des Menschen", „Über naive
und sentimentalische Dichtung".
Runoudessaan ihanteellinen, vapautta
intohimoisesti rakastava S. on tullut Saksan
kansallisrunoilijaksi suuremmassa määrin
kuin persoonallisuutena merkittävämpi
Goethe. [Berger (saks., 1921); Kühnemann
(saks., 1920).]

<b>Schillerkaulus</b> <i>[šilə-],</i>
<sp>byronkaulus,</sp> väljä, edestä avoin
paidankaulus. Kuva ks. <sp>Byron.</sp>

<b>Schillerpalkinto</b> <i>[šilə-],</i> keisari
Vilhelm I:n 1859 perustama kunniapalkinto
kaunokirjallisista, vars. draamallisista
teoksista.

<b>Schilling</b> <i>[ši-],</i> Itävallan rahayksikkö
v:sta 1925. Kulta-arvo 0,21172086 g, = 5,58 Smk.
vrt. <sp>Shilling.</sp>

<b>Schilling</b> <i>[ši-],</i> <sp>Johannes</sp>
(1828-1910), saks. uusklassillinen kuvanveistäjä.
Teoksia: päivän eri hetkiä esittävät ryhmäkuvat
Brühlin terasseilla Dresdenissä, Niederwaldin
kansallismuistomerkki.

<b>Schilling-Canstadt</b> <i>[šiliŋ-kanštat],</i>
<sp>Paul von</sp> (1786-1837), tallinnalainen
ven. upseeri; keksi osoitinsähkölennättimen.

<b>Schillings</b> <i>[šil-],</i> <sp>Max</sp> (s. 1868),
saks. oopperasäveltä ja, oopperan johtajana
Stuttgartissa ja Berliinissä (v:een 1925). S:n
ooppera „Mona Lisa" on esitetty Helsingissä.

<b>Schillmark</b> <i>[ši-],</i> <sp>Nils</sp>
(1745-1804), taidemaalari, k. Loviisassa.
Maalannut muotokuvia ja maisemia.

<b>Schimper</b> <i>[šim-],</i> <sp>Andreas Franz
Wilhelm</sp> (1856-1901), saks. kasvitieteilijä,
prof. Bonnissa ja Baselissa, julk. yhdessä
Strasburgerin kanssa „Lehrbuch der Botanik".
— <b>Schimper,</b> <sp>Karl Friedrich</sp>
(1803-67), saks. kasvitieteilijä, nykyaikaisen
kasvimorfologian perustajia. — <b>Schimper,</b>
<sp>Wilhelm Philipp</sp> (1808-80), saks.
kasvipaleontologi ja sammaltutkija, prof.
Baselissa. Julk. „Synopsis muscorum europæorum".

<b>Schinkel</b> <i>[ši-],</i> <sp>Karl Friedrich</sp>
(1781-1841), saks. taidemaalari ja arkkitehti,
uusklassillisuuden etevin edustaja Saksassa.
Töitä: Päävartio, Schauspielhaus, Altes Museum,
kaikki Berliinissä.

<b>Schipka,</b> Šipka (ks. t.).

<b>Schire,</b> <sp>Shire</sp> <i>[šī-],</i>
600 km pitkä Sambesi'n lisäjoki vasemmalta,
Njassa-järven laskujoki.

<b>Schirmer</b> <i>[ši-],</i> <sp>Johann Wilhelm</sp>
(1807-63), saks. taidemaalari. Maalannut
historiallisia sekä raamatullisia maisemakuvia.

<b>Schirren</b> <i>[širən],</i> <sp>Karl</sp> (1826-1910),
saks.-balttil. historiantutkija, keräsi m. m.
laajan asiakirjakokoelman suuren pohjan sodan
tutkimista varten.

<b>Schiödte</b> <i>[šjötte],</i> <sp>Jörgen
Christian</sp> (1815-84), tansk. hyönteistutkija,
Kööpenhaminan yliopiston eläint. museon
intendentti. Itseopiskelun avulla kehittynyt
huolellinen tutkija, jonka julkaisut käsittelevät
etupäässä hyönteismorfologiaa ja -ekologiaa.

<b>Schjelderup</b> <i>[šelle-],</i> <sp>Gerhard</sp>
(s. 1859), norj. säveltäjä. Säveltänyt
oopperoita („Bruderovet", „Sampo" y. m.).
Julk. Griegin ja Wagnerin elämäkerrat.

<b>Schjerfbeck</b> <i>[šerf-],</i> <sp>Helene</sp>
(s. 1862), suom. taidemaalari. S:n aikaisemmat
maalaukset osoittavat vaikutusta Ranskan
1880-luvun taiteesta. Myöh. S. on itsenäisesti
kehittänyt taidettaan koristeelliseen ja
maalaukselliseen suuntaan, päätyen muotojen
ja väripintojen yksinkertaistettuun käsittelyyn.
Töitä: „Toipuva pienokainen", „Kirkkomatkalla",
„Lukevia tyttöjä", kolme omaakuvaa.
[Ahtela (1917).] — <b>Schjerfbeck,</b>
<sp>Magnus</sp> (s. 1860), Yleisten Rakennusten
Ylihallituksen yliarkkitehti 1914-26.
Rakentanut kouluja ja sairaaloita sekä
Tieteellisten Seurojen Talon („Pöllölän")
Helsinkiin.

<img 1>
Schjerfbeck: Toipuva pienokainen.
</img>
</chapter>


<chapter name="Schlaf-Schlüter">
<b>Schlaf</b> <i>[šlaf],</i> <sp>Johannes</sp>
(s. 1862), saks. kirjailija, naturalismin
uranuurtajia Saksassa. Kirjoitti aluksi yhdessä
A. Holzin kanssa, yksin m. m. näytelmän
„Meister Ölze" sekä lyyrilliset proosakirjat
„In Dingsda" ja „Frühling".

<b>Schlager</b> <i>[šlā-]</i> (saks.), kupletti- tai
tanssisävelmä, joka on tilapäisesti saanut yleisen
suosion, myös „viimeinen uutuus".

<b>Schlagintweit</b> <i>[šlāgintvait],</i> saks.
tutkimusmatkailijoita, veljeksiä, <sp>Hermann</sp>
(1826-82), <sp>Adolf</sp> (1829-57) ja <sp>Robert</sp>
(1833-85), Intian ja Keski-Aasian vuoristojen
tutkijoita 1854-57.

<b>Schlaraffenland</b> <i>[šla- -nt]</i> (saks.),
satuparatiisi, jossa ihmisten ei tarvitse
tehdä työtä, „laiskurila".

<b>Schlatter</b> <i>[šl-],</i> <sp>Adolf</sp> (s. 1852),
saks. „raamatullinen" teologi. Teoksia:
„Der Glaube im Neuen Testament", „Die
Geschichte des Christus", „Johdatus
Raamattuun" (suomen.).

<b>Schlegel</b> <i>[šlē-],</i> <sp>August Wilhelm
von</sp> (1767-1845), saks. filologi,
esteetikko ja runoilija, prof. Jenassa ja v:sta
1818 Bonnissa. Veljensä Friedrichin
kanssa S. on Saksan romanttisen koulun
perustaja. Saksantanut Shakespearea,
Dantea, Calderonia ja Cervantesta. Julk.
„Vorlesungen über dramatische Kunst
und Literatur". Puoliso vrt. <sp>Schelling.</sp>
— <b>Schlegel,</b> <sp>Friedrich von</sp>
(1772-1829), saks. esteetikko, kirjailija ja
filologi. Teoksia: omaelämäkerrallinen
taiteilijaromaani „Lucinde", „Über die
Sprache und Weisheit der Indier",
kirjallisuushist. tutkimuksia. — <b>Schlegel,</b>
<sp>Johann Elias</sp> (1719-49), saks.
näytelmäkirjailija ja esteetikko, eli
Tanskassa. [Söderhjelm (ruots., 1884).]

<b>Schleicher</b> <i>[šlaihər],</i> <sp>August</sp>
(1821-68), saks. kielentutkija. Teoksia:
„Compendium der vergleichenden Grammatik
der indogermanischen Sprachen".

<b>Schleiden</b> <i>[šlaidən],</i> <sp>Matthias
Jakob</sp> (1804-81), saks. kasvitieteilijä,
1839-62 prof. Jenassa, 1883-64 Tartossa.
Solututkija.

<b>Schleiermacher</b> <i>[šlaiərmahər],</i>
<sp>Friedrich</sp> (1768-1834), saks. teologi,
prof. Haliessa ja Berliinissä. Teoksia:
„Puheita uskonnosta sen sivistyneille
halveksijoille" (1799, suomen.),
„Monologen", „Der christliche Glaube",
jossa uskonnon olemus määritellään
ehdottoman riippuvaisuuden tunteeksi. S. on
teologisen ratsionalismin vars. voittaja
ja uudemman protestanttisen teologian
isä. [Dilthey (saks., 1922).]

<img 1></img>
Fr. Schleiermacher.

<b>Schlesia,</b> Šleesia (ks. t.).

<b>Schleswig.</b> 1. Slesvig (ks. t.). —
2. Kaup. Preussissa, n. 40 km Tanskan
rajasta. 19,000 as. — S. oli keskiajalla
tärkeä tansk. kaupunki.

<b>Schleswig-Holstein</b> ks. <sp>Slesvig-Holstein.</sp>

<b>Schleyer</b> <i>[šlaier],</i> <sp>Johann Martin</sp>
(1831-1912), saks. pappi, volapükin (ks. t.) luoja.

<b>Schlickin pallografi,</b> seismografia
muistuttava koje, jolla tutkitaan
mäntäkone-laivojen tärinää eli notkumista,
tämän suuntaa ja solmukohtia.

<b>Schlieffen</b> <i>[šlif-],</i> <sp>Alfred von</sp>
(1833-1913), saks. sotamarsalkka, kreivi.
Yleisesikunnan päällikkönä 1891-1905;
huomattava strategi. S. oli laatinut sen
hyökkäyssuunnitelman, jota Saksan
armeijan johto maailmansodan alettua
koetti noudattaa, tosin eräissä kohden
huomattavasti muutettuna,

<b>Schliemann</b> <i>[šlīm-],</i> <sp>Heinrich</sp>
(1822-90), saks. muinaistutkija, alk.
kauppias. Toimeenpani v:sta 1870
menestyksellisiä kaivauksia Troiassa,
Mykenaissa ja Tirynsissä. Julk. tutkimuksia
kaivauksiensa tuloksista. [Tudeer (Valvoja 1891).]

<b>Schlippenbach</b> <i>[šlipənbah],</i> <sp>Volmar
Anton von</sp> (1650-1739), liivinmaalainen soturi.
Koetti suuressa pohjan sodassa turhaan puolustaa
Liivinmaata venäläisiä vastaan, joutui vangiksi
Pultavassa 1709 ja meni 1715 Venäjän palvelukseen.

<b>Schlosser</b> <i>[šl-],</i> <sp>Friedrich
Christoph</sp> (1776-1861), saks. historioitsija.
Teoksia: ,,Weltgeschichte".

<b>Schlüsselburg</b> ks. <sp>Pähkinälinna.</sp>

<b>Schlüter</b> <i>[šly-],</i> <sp>Andreas</sp>
(1664-1714), saks. kuvanveistäjä ja arkkitehti,
barokkisuunnan pääedustajia Saksassa,
tyyliltään intohimoinen ja mahtipontinen.

<img 1>
Schlüter: „Suuri vaaliruhtinas".
</img>
</chapter>

<chapter name="Schlyter-Schmoller">
Töitä: kuolevien soturien päitä esittävät
koristeveistokset Berliinin Zeughausissa,
Suuren vaaliruhtinaan ratsastajapatsas
Berliinissä. Johti Berliinin ent. kunink.
linnan rakennustöitä 1699-1708.

<b>Schlyter</b> <i>[šly-],</i> <sp>Carl Johan</sp>
(1795-1888), ruots. oikeushistorioitsija.
Pääteos: suuri Ruotsin vanhojen lakien
kokoelma „Corpus juris sueo-gothorum antiqui".

<b>Schlözer</b> <i>[šlötsər],</i> <sp>August
Ludwig von</sp> (1735-1809), saks.
historioitsija, prof. Göttingenissä. Teoksia:
„Briefwechsel", jossa m. m. Porthanin
kirjoitus Suomesta, „Allgemeine nordische
Geschichte", julk. Nestorin kronikan
tärkeine selityksineen. S. määritteli
ensimmäisenä tilaston käsitteen ja alan.
[Frensdorf (saks., 1909).]

<b>Schmalkalden</b> <i>[šm-],</i> kaup. Preussissa,
Thüringerwaldin lounaisrinteellä. 10 000 as.

<b>Schmalkaldenin artikkelit,</b> Lutherin
v:n 1537 yleistä kirkolliskokousta
varten kirjoittama evankeelisen opin esitys,
jonka muutamat jumaluusoppineet
allekirjoittivat Schmalkaldenissa. Tuli
Sovintokaavaan 1580 otettuna luterilaisen
(kirkon tunnustuskirjaksi. —
<b>Schmalkaldenin liitto,</b> 9 protestanttisen
ruhtinaan ja 11 valtakunnankaupungin
Schmalkaldenissa 1531 tekemä liitto
protestanttisen uskon ja liittolaisten
valtiollisen itsenäisyyden suojaamiseksi.
Liittoutuneitten kielto ottaa osaa Tridentin
kirkolliskokoukseen aiheutti 1546
Schmalkaldenin sodan. vrt. <sp>Morits,</sp>
Saksin herttua.

<b>Schmarda</b> <i>[šm-],</i> <sp>Ludwig Karl</sp>
(1819-1908), itäv. eläintieteilijä, prof.
Grazissa, Praagissa ja Wienissä. Tutkimusmatkoja
eri maanosissa, Julk. m. m. „Die geographische
Verbreitung der Tiere" (1853).

<b>Schmedeman</b> <i>[šmē-],</i> <sp>Johan</sp>
(1652-1713), suom. lainoppinut, toimi Ruotsissa.
Julk. asetuskokoelman „Justitievärket".

<b>Schmeil</b> <i>[šmail],</i> <sp>Otto</sp> (s. 1860),
saks. eläintieteilijä ja pedagogi, tunnettu
eläin- ja kasvitieteen oppikirjain laatija
ja luonnonhist. opetuksen uudistaja; muutti
siihenastisen systemaattis-morfologisen
opetussuunnan fysiologis-ekologiseksi.

<b>Schmeltzvärit</b> <i>[šmelts-],</i>
kirkkaanvärisiä lasihelmiä, joilla koristellaan
kangasta (lampunvarjostimia, kahvimyssyjä,
y. m.). Kangas pohjustetaan koristeltavilta
kohdilta erikoisella liimaavalla värillä,
jonka päälle lasihelmet karistellaan.

<b>Schmerling</b> <i>[šm-],</i> <sp>Anton von</sp>
(1805-93), itäv. vapaamielinen poliitikko.
Ajoi 1848-49 Frankfurtin parlamentissa
Saksan yhdistämistä Itävallan johtoon.
Pääministerinä 1860-65.

<b>Schmid</b> <i>[šmit],</i> <sp>Christoph von</sp>
(1768-1854), saks. nuorisokirjailija. Teoksia:
„Genoveva", ,,Roosa Tannenpurista" (suomen:t).

<b>Schmidt</b> <i>[šmit],</i> <sp>Erich</sp> (1853-1913),
saks. kirjallisuushistorioitsija. Teoksia:
„Lessing", „Charakteristiken", ,,Ur-Faust".
— <b>Schmidt,</b> <sp>Franz</sp> (s. 1874),
itäv. säveltäjä, Wienin valtionkonservatorion
johtaja v:sta 1925. Säveltänyt oopperat „Notre
Dame" ja „Fredegundis", sinfonioja ja kamarimusiikkia.
— <b>Schmidt,</b> <sp>Friedrich von</sp> (1825-91),
saks.-itäv. arkkitehti. Töitä: goottilaistyyliset
Fünfhausenin kirkko Wienissä ja Wienin uusi
raatihuone. — <b>Schmidt,</b> <sp>Georg Friedrich</sp>
(1712-75), saks. vaskenpiirtäjä, Fredrik II:n
hovikaivertaja. — <b>Schmidt,</b> <sp>Gustav</sp>
(s. 1877), saks.-suom, kielimies, Helsingin
Yliopiston saksankielen lehtori v:sta 1902.
Saanut prof:n arvonimen. Saksantanut m. m.
Ahoa, Kiveä, Jotunia ja Linnankoskea.
— <b>Schmidt,</b> <sp>Johannes</sp> (s. 1877),
tansk. kasvitieteilijä ja valtamerentutkija,
v:sta 1910 Carlsbergin laboratorion fysiologisen
osaston johtaja. Selvitellyt m. m.
ankeriaan lisääntymistä ja vaelluksia.
— <b>Schmidt,</b> <sp>Kaspar</sp> (1806-56), saks.
filosofinen kirjailija. Pääteos (salanimellä
<sp>Max Stirner</sp>): ,,Der Einzige und
sein Eigentum", jossa julistaa jyrkimmän
yksilöllisyyden maailmankatsomusta. —
<b>Schmidt,</b> <sp>Otto Ernst</sp> ks. <sp>Ernst,</sp> Otto.

<b>Schmitt</b> <i>[šmit],</i> <sp>Florent</sp>
(s. 1870), ransk. säveltäjä, toimi Lyonin
konservatorion johtajana 1921-24. „Itsenäisen
Musiikkiseuran" perustajia (1909) ja johtajia.
Säveltänyt baletteja, orkesteriteoksia y. m.

<b>Schmitz</b> <i>[šmits],</i> <sp>Bruno</sp>
(1858-1916), saks. arkkitehti. Töitä:
Kyffhäuser-vuoren, Porta Westphalican,
Keineckin (läh. Koblenzia) ja Kansaintaistelun
(ks. t.) muistomerkit.

<b>Schmoller</b> <i>[šmo-],</i> <sp>Gustav von</sp>
(1838-1917), saks. kansantaloustieteilijä ja
historioitsija, prof. Berliinissä 1882-1913. S.

<img 1></img>
G. v. Schmoller.
</chapter>

<chapter name="Schneckenburger-Schoultz">
on Saksan taloustieteessä uudemman hist.
koulukunnan etevin edustaja. Pääteos:
„Grundriss der allgemeinen Volkswirtschaftslehre".
[Nevanlinna (1913).]

<b>Schneckenburger</b> <i>[šn-],</i> <sp>Max</sp>
(1819-49), Saksan kansallislaulun „Die Wacht
am Rhein" (1840) sepittäjä.

<b>Schnedler-Petersen</b> <i>[šnēdlər-pētersen],</i>
<sp>Frederik</sp> (s, 1867), tansk.
kapellimestari. Toimi orkesterinjohtajana
Kööpenhaminassa 1898-1905 ja v:sta 1909,
välillä Turussa.

<b>Schneekoppe</b> <i>[šnēkopə],</i>
Riesengebirgen ja samalla koko Preussin korkein
vuorenhuippu, 1,603 m yli merenp.

<b>Schneevoigt</b> <i>[šnēfoht],</i> <sp>Georg</sp>
(s. 1872), suom. sellisti ja orkesterinjohtaja.
Toimittuaan kapellimestarina Riiassa,
Münchenissä ja Helsingissä oli 1915-24
Tukholmassa konserttiyhdistyksen
johtajana, Esiintynyt solistina ja johtajana
us. Euroopan maissa. Puoliso pianisti
<sp>Sigrid S.</sp> (s. 1878), o. s. <sp>Sundgren.</sp>

<b>Schnitzer</b> <i>[šnitser],</i> <sp>Eduard,</sp>
Emin pašša (ks. t.).

<b>Schnitzler</b> <i>[šnitsler],</i> <sp>Arthur</sp>
(s. 1862), itäv. kirjailija, alk. lääkäri.
Kuvaa tyylillisesti etevissä, usein
kyynillisissä teoksissa wieniläiselämää. Teoksia:
näytelmät „Anatol", „Liebelei", „Reigen",
,,Der grüne Kakadu", „Professor Bernhardi",
romaaneja ja novelleja, joita suomen.
[Körner (saks., 1921).]

<img 1></img>
Arthur Schnitzler.

<b>Schnorr von Carolsfeld</b> <i>[šnor fon
kārolsfelt],</i> <sp>Julius</sp> (1794-1872), saks.
taidemaalari, kuului natsareeneihin.
Laatinut hist. seinämaalauksia Münchenin
kunink. linnaan, kuvittanut Raamatun.

<b>Schober</b> <i>[šō-],</i> <sp>Johann</sp>
(s. 1874), itäv. poliitikko, v:sta 1918 Wienin
poliisipäällikkö. Valtakunnankanslerina 1921-22.

<b>Schoeck</b> <i>[šök],</i> <sp>Othmar</sp> (s. 1886),
sveits. säveltäjä. Säveltänyt lauluja,
näyttämömusiikkia, oopperan y. m.

<b>Schola</b> (lat.), koulu. — <b>Schola
Cantorum,</b> d'Indyn, Bordes'in ja Guilmantin
1896 Pariisiin perustama yksityiskonservatorio.

<b>Scholander</b> <i>[šola'-],</i> <sp>Fredrik
Vilhelm</sp> (1816-81), ruots. arkkitehti,
vesivärimaalari ja runoilija. Rakentanut
Tukholman (vanhan) tekn. korkeakoulun ja
synagogan. S. on ollut us. suom. arkkitehdin
opettajana. — <b>Scholander</b> <sp>Sven</sp>
(s. 1860), ruots. viisulaulaja, F. V. S:n poika.

<b>Scholasticus</b> (lat.), oppinut;
keskiajalla koulunjohtajana toimiva
tuomiokapitulin jäsen.

<b>Schongauer</b> <i>[šō-],</i> <sp>Martin</sp>
(n. 1445-91), saks. taidemaalari ja vaskenpiirtäjä,
jona Dürerin huomattavin edeltäjä.

<b>Schoopin menetelmä,</b> keksijänsä
mukaan nimitetty metallinruiskutusmenetelmä.
ks. <sp>Metallinruiskutus.</sp>

<b>Schopenhauer</b> <i>[šōpən-],</i> <sp>Arthur</sp>
(1788-1860), saks. filosofi, pessimistisen
maailmankatsomuksen huomattavin filosofinen edustaja.
Lähtien Kantin tietoteoriasta S. pääteoksessaan ,,Die
Welt als Wille und Vorstellung" (1819) esitti, että
,,oliot sinänsä" ovat sisimmältä olemukseltaan
tahtoa, elämän tahtoa. Tästä hän johti pessimistisen
elämän arviointinsa, sillä tahtominen tietää
tyytymättömyyttä, pysyvää pahanolon tuntoa,
alituista petollisten harhakuvien tavoittelua.
Maailman kehitysprosessi on yhtä ainoata suurta
kärsimystä, ja tämän näytelmän perus vaikuttimena on
maailmantahdon turha vapautumispyrkimys. Ihminen saattaa
kuitenkin päästä irti elämäntahdon ikeestä esteettisellä
mietiskelyllä, lieventämällä muiden olentojen
hätää ja täydellisimmin askeettisella
maailmankieltämisellä. S:n kirjoitukset
on laadittu loistavalla tyylitaidolla ja
syvällä ihmistuntemuksella. Saavuttamatta aluksi
minkäänlaista huomiota hänen filosofiansa on myöhemmin
antanut paljon herätteitä sekä filosofian että
taiteen alalla. S:n vaikutuksen alaisia ovat olleet
m. m. säveltäjä R. Wagner ja filosofi Fr. Nietzsche.
Teoksia suomen.: ,,Kuolema ja kuolematon".
[Volkelt (saks., 1923); Salomaa (1918).]

<img 1></img>
A. Schopenhauer.

<b>Schott</b> <i>[šot],</i> <sp>Wilhelm</sp> (1802-89),
saks. kielentutkija. Julk. tutkimuksia
kiinankielestä, suomensukuisista kielistä
sekä suom. ja vir. kansanrunoudesta.

<b>Schoultz</b> <i>[šults],</i> <sp>Gustav von</sp>
(s. 1871), amiraali, Suomen laivaston
päällikkö 1920-26. Toimi 1907-12
valtio- ja kansainvälisen oikeuden prof:na
Pietarin meriakateniiassa, 1915-18 Venäjän
laivaston edustajana Englannin laivastossa.
Teoksia: „Englannin suuri laivasto
</chapter>

<chapter name="Schreck-Schumann">
maailmansodassa". — <b>Schoultz,</b> <sp>Johanna von</sp>
(1813-63), suom. oopperalaulajatar. Konserteerasi
Skandinaavian maissa ja Suomessa. Sai 1833 paikan
Pariisin it. oopperassa. Esiintyi 1836-39 Italiassa
ja sai tarjouksen Madridin oopperaan, mutta sairastui
ja palasi kotimaahansa murtunein voimin. S. oli
ensimmäinen, joka ulkomailla esitti suom. lauluja.

<b>Schreck</b> <i>[šrek],</i> <sp>Gustav</sp> (1849-1918),
saks. säveltäjä ja musiikkipedagogi. Toimi Viipurin
saks. lukion musiikinopettajana 1871-74, sitten
Leipzigissä. Säveltänyt etenkin kuoromusiikkia,
oratorion „Ylösnoussut Kristus" ja mieskuoroteoksen
„Fjalar-kuningas".

<b>Schreker</b> <i>[šrēker],</i> <sp>Franz</sp> (s. 1878),
itäv. oopperasäveltäjä. Toiminut v:sta
1920 Berliinissä musiikkikorkeakoulun
johtajana. Edustaa uudenaikaista,
yltiöeroottista tyyliä (oopperat „Der ferne
Klang", „Die Gezeichneten", „Der Schatzgräber",
„Das Spielwerk" ja „Irrelohe").

<b>Schroderus</b> <i>[skrodē'-],</i> <sp>Ericus</sp>
(Juhananp.) (k. 1639), ruots. oppinut. Julk.
„Lexicon Latino-Scondicum" (1637), jossa
sanat selitetään latinaksi, ruotsiksi,
saksaksi ja suomeksi. Tämä sanaluettelo on
suomenkielen sanakirjoista vanhin.
[Kirjailija-Albumi, 1898.].

<b>Schrowe</b> <i>[šrōve],</i> <sp>Uno von</sp> (1853-86),
suom. runoilija. Runot julk. koottuina 1913.

<b>Schröder</b> <i>[skrö-],</i> <sp>Gustaf</sp>
(1824-1912), ruots. kirjailija. Kuvannut
romaaneissaan, joista suomen. „Yrjänä
Kailanen ja hänen poikansa" ja „Pekka
Huuskoinen", Ruotsin metsäsuomalaisten
elämää. — <b>Schröder,</b> <sp>Ludvig</sp>
(1836-1908), tansk. kansanopistomies.
Per. 1865 Askovin kansanopiston.

<b>Schröderheim</b> <i>[skrö-],</i> <sp>Elis</sp>
(1747-95), ruots. virkamies, kirjailija,
Kustaa III:n suosikkeja.

<b>Schröter</b> <i>[šrötər],</i> <sp>Corona</sp>
(1751-1802), saks. laulajatar ja näyttelijätär,
1778 Goethen kutsuma Weimariin. —
<b>Schröter,</b> <sp>Hans Rudolph von</sp>
(1798-1842), saks. tiedemies, Julk. „Finnische
Runen" (1819), joka vaikutti elähdyttävästi
suom. kansanrunousharrastukseen.

<b>Schubart</b> <i>[šū-],</i> <sp>Christian
Friedrich Daniel</sp> (1739-91), saks.
myrskyjä kiihkokauden runoilija ja
soittotaiteilija.

<b>Schubert</b> <i>[šū-],</i> <sp>Franz</sp> (1797-1828),
itäv. säveltäjä, soololaulun alalla
nerokkaimpia. S. oli luonnollisen ja
sydämellisen taidelaulutyylln luoja, Samanlainen
sävy ja uraa-uurtava merkitys on S:n lyyrillisillä
pianokappaleilla, Korkealle tasolle kohoavat myös
hänen kamarimusiikki- ja orkesteriteoksensa
(C-duuri ja h-molli-sinfoniat). S:n laulujen
lukumäärä kohoaa yli 600:n, joista noin
100 on Goethen runoja. Uutuuksia alallaan
olivat hänen laulusarjansa: ,,Die schöne
Müllerin", „Die Winterreise". [Huiman (ruots.,
1922); Kruse (saks., 1924).]

<img 1></img>
Franz Schubert.

<b>Schuckert</b> <i>[šuk-],</i> <sp>Siegmund</sp>
(1846-95), saks. sähköteknikko, kuuluisan
sähkökonetehtaan perustaja, Tehdas yhdistetty
Siemens & Halsken liikkeeseen.

<b>Schultén</b> <i>[šultē'n],</i> <sp>August
Benjamin af</sp> (1856-1912), suom. kemisti,
erikoisalana mineraloginen kemia. —
<b>Schultén,</b> <sp>Maximus Videkind af</sp>
(1849-99), suom. lääkäri, ylim. prof.
Helsingissä v:sta 1883, kirurgisen kliniikan
prof. 1892. Etevä opettaja ja taitava
kirurgi; lukuisia julkaisuja. — <b>Schultén,</b>
<sp>Nathanaël Gerhard af</sp> (1794-1860), suom.
matemaatikko, prof. Turussa ja Helsingissä.
Julk. kirjoitelmia koti- ja ulkomaisissa
tieteellisissä julkaisuissa.

<b>Schultze</b> <i>[šultsə],</i> <sp>Max</sp> (1825-74),
saks. lääkäri, anatomian prof. Haliessa
ja Bonnissa. Nykyaikaisen soluopin
perustajia, joka m. m. selitti alkuliman
ja solutuman solun tärkeimmiksi osiksi. Keksi
valkoisten verisolujen amœbamaiset liikkeet.

<b>Schulze-Delitzsch</b> <i>[šultsə-dēlitš],</i>
<sp>Hermann</sp> (1808-83), saks. osuustoimintamies.
Per. 1849 Delitzschissä ensim. saks.
raaka-aine-yhdistyksen ja 1850 ensim.
saks. luotto-osuuskunnan käsityöläisten
aseman parantamiseksi. [„Osuustoimintaliikkeen
merkkimiehiä" (1920).]

<b>Schulzenheim</b> <i>[šūltsənhaim],</i> <sp>David
Schulz von</sp> (1732-1823), ruots. lääkäri,
istutusrokotuksen uranuurtajia Ruotsissa.
Esiintyi myöhemmin kansantaloudellisena
kirjailijana.

<b>Schumacher</b> <i>[šūmahər]</i> ks. <sp>Griffenfeld.</sp>
— <b>Schumacher,</b> <sp>Hermann</sp> (s. 1868), saks.
taloustieteilijä, professorina Berliinissä; käsitellyt
varsinkin kauppapoliittisia kysymyksiä.

<b>Schumann</b> <i>[šū-],</i> <sp>Robert</sp> (1810-56),
saks. säveltäjä. Sävelsi ensimmältä
pelkästään pianomusiikkia, enimmäkseen
moniosaisia sarjasävellyksiä, jotka
suppeine ja luonteenomaisine osineen
</chapter>

<chapter name="Schumpeter-Schwarzwald">
olivat uutuutena alallaan ja vielä nyk.
kuuluvat pianistiohjelmistoihin („Carnaval",
„Kreisleriana" y. m.), sitten soololauluja
(lähes 150) ja kääntyi myös laajempien muotojen
alalle (4 sinfoniaa, 3 jousikvartettia,
pianokonsertto, kuoroteos „Paradies und Peri"
y. m.). Kaikessa S:n tuotannossa ilmenee
mitä herkintä runollisuutta yhtyneenä syvään
vakavuuteen ja miltei poikamaiseen nuorteuteen.
Hänen tuotantonsa kehitystä ehkäisi
hermosairaus, joka lopulta katkaisi hänen
uransa ja elämänsä. Toimitti 1834-44
perustamaansa „Neue Zeitschrift für
Musik". — Puoliso v:sta 1840 pianisti
<sp>Klara S.</sp> (1819-96), o. s. <sp>Wieck.</sp>
[Dahms (saks., 1916).]

<img 1></img>
R. Schumann.

<b>Schumpeter</b> <i>[šumpē-],</i> <sp>Joseph</sp>
(s. 1883), itäv. taloustieteilijä; teoksia: ,,Das
Wesen und der Hauptinhalt der theoretischen
Nationalökonomie", ,,Theorie der wirtschaftlichen
Entwicklung".

<b>Schurtz</b> <i>[šurts],</i> <sp>Heinrich</sp>
(1863-1903), saks. kansatieteilijä. Teoksia:
„Kulttuurin alkuhistoria" (suomen.), ,,Völkerkunde".

<b>Schwab</b> <i>[švāp],</i> <sp>Gustav</sp>
(1792-1850), saks. runoilija, švaabilaisen
runoilijakoulun merkittävimpiä edustajia.

<b>Schwabach</b> <i>[švābah],</i> antiikvaa
lähentelevä fraktuurakirjasinlaji. Esim.
Tietosanakirja. <i>[Frakturastil.]</i>

<b>Schwabe</b> <i>[švā-],</i> <sp>Samuel
Heinrich</sp> (1789-1875), saks. astronomi,
auringonpilkkujen jaksollisuuden keksijä.

<b>Schwaben</b> <i>[švā-],</i> Švaabi (ks. t.).

<b>Schwabenspiegel</b> <i>[švābenšpīgəl],</i>
n. v:n 1275 tienoilla syntynyt kokoelma
Etelä-Saksan oikeutta.

<b>Schwalbe</b> <i>[švalbə],</i> <sp>Gustav</sp>
(1844-1916), saks. anatomi ja antropologi, prof.
Jenassa, Königsbergissä ja Strassburgissa.
Julk. lukuisia tutkimuksia, m. m.
ihmisen polveutumista koskevia.

<b>Schwanenflügel</b> <i>[švānənflýgəl],</i>
<sp>Hermann</sp> (1844-1921), tansk.
kirjallisuushistorioitsija. Teoksia: ,,Oldtidens
Kulturhistorie", jossa erikoinen luku
Kalevalasta (eripainos 1891). [Valvoja 1910.]

<b>Schwann</b> <i>[švan],</i> <sp>Theodor</sp>
(1810-82), saks. anatomi ja fysiologi, prof.
Louvainissa ja Liègessä. Totesi, että eläinruumis
on kuten kasvitkin soluista muodostunut; keksi
hermojen myeliinitupet. mahanesteessä olevan
pepsiinin, tutki sapen merkitystä
ruoansulatustoiminnassa, lihasten supistumisilmiötä
sekä käymis- ja mätänemisilmiöitä.

<b>Schwanthaler</b> <i>[švāntā-],</i> <sp>Ludwig
von</sp> (1802-48), saks. uusklassillinen
kuvanveistäjä. Us. julkisia veistoksia
Münchenissä, m. m. jättiläispatsas „Bavaria".

<b>Schwartz</b> <i>[švarts],</i> <sp>Christian
Friedrich</sp> (1726-98), saks.
lähetyssaarnaaja, v:sta 1750 tansk.
lähetyskollegion palveluksessa tamiilien
keskuudessa Etelä-Intiassa (v:sta 1778
Tanjoressa). [Silén (1926).] — <b>Schwartz,</b>
<sp>Marie Sophie</sp> (1819-94), o. s.
<sp>Birath,</sp> ruots. kirjailijatar. Julk.
kansanomaisia tendenssiromaaneja, kuten
„Mannen af börd och qvinnan af folket", „Arbetet
adlar mannen" sekä „Positifspelarens son".

<b>Schwartzberg</b> <i>[švartsbärj],</i> <sp>Maria</sp>
(1873-1923), suom. tekstiilitaiteilijatar,
toimi v:sta 1913 Suomen Käsityön Ystävien
taiteellisena neuvonantajana ja avustajana.

<b>Schwarz</b> <i>[švarts],</i> <sp>Berthold,</sp> saks.
fransiskaanimunkki, jonka kerrotaan
n. 1330 keksineen ruudin kokoomuksen
ja vaikutuksen. — <b>Schwarz,</b> <sp>Hermann
Amandus</sp> (1843-1921), saks.
matemaatikko; tutkinut konformista kuvausta,
sarjoja, variatsionilaskentaa y. m.

<b>Schwarzburg</b> <i>[švartsburhj],</i> kaksi ent.
saks. ruhtinaskuntaa (v:een 1918)
Thüringenissä: <sp>S.-Rudolstadt</sp> ja
<sp>S.-Sondershausen.</sp> Vv. 1918-20 ne olivat
Saksan valtakunnan osavaltioita (ed. 941 km<sup>2</sup>,
100,000 as., jälk. 862 km<sup>2</sup>, 94,000 as.),
sen jälkeen Thüringenin tasavallan alueita.

<b>Schwarzenberg</b> <i>[švartsənlerhj],</i> <sp>Karl
Philipp</sp> (1771-1820), itäv.
sotamarsalkka, ruhtinas. Komensi Itävallan
joukkoja Venäjän retkellä 1812;
liittoutuneitten ylipäällikkö 1813-14, jolloin
kärsi tappion Dresdenissä, mutta voitti
Napoleonin Leipzigissä.

<b>Schwarzschild</b> <i>[švartsšilt],</i> <sp>Karl</sp>
(1873-1916), saks. tähtitieteilijä. S:n
tärkeimmät työt liikkuvat valokuvauksellisen
fotometrian, tähtien ominaisliikkeen
ja tähtitilaston aloilla. Kehittänyt myös
Planckin erkaleoppia.

<b>Schwarzwald</b> <i>[švartsvalt]</i> (= musta
metsä), 160 km pitkä vuoristo Lounais-Saksassa,
Reinin laakson oik. puolella, vastapäätä
Vogeeseja, Badenissa ja Württembergissä.
Korkein huippu Feldberg
</chapter>

<chapter name="Schwedler-Schück">
(1,493 m), lähellä Freiburgia. Lukuisia
ilma- ja vesiparantoloita.

<img 1>
Schwarzwaldilainen talo.
</img>
<b>Schwedler</b> <i>[švēdlər],</i> <sp>Johann
Wilhelm</sp> (1823-94), saks. rakennus- ja
siltarakennusinsinööri.

<b>Schwegler</b> <i>[švēglər],</i> <sp>Albert</sp>
(1819-57), saks. oppinut. Teoksia: „Geschichte
der Philosophie", „Geschichte der griechischen
Philosophie".

<b>Schweinfurt</b> <i>[švain-],</i> kaup. Baijerissa
Mainin varrella. Väriteoll., karjamarkkinat. 38,000 as.

<b>Schweinfurth</b> <i>[švainfurt],</i> <sp>Georg</sp>
(1836-1925), saks.-balttil. löytöretkeilijä,
matkusteli 1863-94 laajalti Koillis-Afrikassa,
tutkien m. m. tämän seudun kansoja (löysi
akka-kääpiökansan). Julk. m. m. „Im Herzen
von Afrika" (1874).

<b>Schweinfurthin vihreä,</b> keisarinvihreä (ks. t.).

<b>Schweitzer</b> <i>[šveitsər],</i> <sp>Albert</sp>
(s. 1875), saks. musiikkihistorioitsija ja
teologi, lähetyslääkärinä Ranskan Kongossa.
Saattanut vireille kansainvälisen
ohjausohjelman urkurakenteen uudistuspyrinnöille.
Teoksia: „Bach", „Geschichte der Paulinischen
Forschung", „Geschichte der Leben-Jesu-Forschung",
„Aarniometsän lääkärinä" (suomen.).

<b>Schwendener</b> <i>[švendenər],</i> <sp>Simon</sp>
(1829-1919), sveits. kasvitieteilijä,
jäkäläanatomi, esitti sen nyk. vallitsevan
käsityksen, että jäkälät ovat sienien ja levien
symbioosin tuloksena muodostuneita kaksoiseliöitä.

<b>Schwerin</b> <i>[šverī'n],</i> Mecklenburg-S:n
pääkaup., S:n-järven rannalla. Goottilainen
tuomiokirkko, renessanssilinna 1800-luvulta. 48,000 as.

<b>Schwerin</b> <i>[šverī'n],</i> <sp>Fredrik
Bogislaus von</sp> (1764-1834), ruots.
upseeri, myöh. pappi ja poliitikko, kreivi.
Muodosti aatelissäädyssä ensim.
järjestetyn oppositsionin. — <b>Schwerin,</b>
<sp>Vilhelm von</sp> (1792-1808), ruots. soturi,
F. B. S:n poika. Keskeytti opintonsa
kadettikoulussa lähteäkseen Suomen
sotaan. Kunnostautui Oravaisten taistelussa,
jossa saamiinsa haavoihin kuoli Kalajoella
(missä hautapatsas). „Vänrikkien" sankareita.

<b>Schwind</b> <i>[švint],</i> <sp>Moritz von</sp>
(1804-71), saks. taidemaalari, saks.
romantiikan myöhemmän kauden päämestari.
Maalannut germ. taruaiheita, esim. „Rübezahl",
sekä vesivärisarjakuvia, esim. „Seitsemän
korppia", „Kaunis Melusine".

<img 1>
M. v. Schwind: Rübezahl.
</img>
<b>Schvindt</b> <i>[švint],</i> <sp>Theodor</sp>
(1851-1917), muinais- ja kansatieteilijä, fil. lis.,
Arkeologisen Toimiston intendentti v:sta 1893.
Teoksia: „Suomalaisia koristeita", „Suomalainen
kansatieteellinen kuvasto".

<b>Schwung</b> <i>[švuŋ]</i> (saks.), vauhdikkuus,
lennokkuus.

<b>Schwyz</b> <i>[švīts],´</i> Sveitsin
„alkukantoneja", Keski-Sveitsissä,
Vierwaldstätterjärven itäpuolella; 908 km<sup>2</sup>,
60,000 as. (enemmistö saksalaisia). Karjanhoitoa.
Samanniminen pääkaup. (8,000 as.) Rigi'n itäpuolella.

<b>Schybergson</b> <i>[šy-],</i> <sp>Emil</sp>
(1856-1920), pankinjohtaja, valtiopäivä- ja
kunnallismies. „Privatbankenin" johtaja
1896-1905, karkoitettuna Venäjälle 1904-05,
Suomen Hypoteekkiyhdistyksen toimitusjohtaja
1908-20. Teoksia: „Suomen Pankki 1811-1911"
(suomen.). — <b>Schybergson,</b> <sp>Magnus
Gottfried</sp> (1851-1925), historioitsija,
Helsingin Yliopiston historian ylim. prof.
1883-1925. Teoksia: „Suomen historia" (suomen.),
„Historiens studium vid Åbo universitet",
„H. G. Porthan", „C. G. Estlander", „Finlands
politiska historia 1809-1919".

<b>Schück</b> <i>[šyk],</i> <sp>Henrik</sp>
(s. 1855), ruots. kirjallisuus- ja
sivistyshistorioitsija, prof. Lundissa ja
Upsalassa, jossa rehtorina 1905-18. Teoksia:
„Illustrerad svensk litteraturhistoria" (yhdessä
Warbürgin kera), „Allmän litteraturhistoria",
„Shakspere och hans tid", „Ur gamla
</chapter>

<chapter name="Schücking-Scillysaaret">
papper", „Rom. En vandring genom
seklerna" y. m. S. on uudenaikaisen
ruots. kirjallisuudentutkimuksen
luoja.

<img 1></img>
H. Schück.

<b>Schücking</b> <i>[šykiŋ],</i> <sp>Walter</sp>
(s, 1875), saks. oikeusoppinut, prof:na Berliinissä.
Teoksia: ,,Das Werk von Haag", „Der Bund
der Völker"; Wehbergin kera „Satzungen
des Völkerburides".

<b>Schürer</b> <i>[šy-],</i> <sp>Emil</sp> (1844-1910),
saks. evankeelinen teologi. Teoksia:
„Geschiehte des jüdischen Volkes im
Zeitalter Jesu Christi".

<b>Schütz</b> <i>[šyts]</i> <sp>(Sagittarius),</sp>
<sp>Heinrich</sp> (1585-1672), saks. säveltäjä,
kirkollisena säveltäjänä tärkeimpiä
Bachin edeltäjiä. Sävelsi ensim. saks.
oopperan („Daphne"). Suuri taidearvo on
S:n passiosävellyksillä sekä pääsiäis- ja
joulu-„historioilla".

<b>Schäfer</b> <i>[šē-],</i> <sp>Dietrich</sp> (s. 1845),
saks. historioitsija. Teoksia: „Die Hanse",
„Weltgeschichte der Neuzeit", „Deutsche
Geschiehte". — <b>Schäfer,</b> <sp>Wilhelm</sp>
(s. 1868), saks. kirjailija. Teoksia
suomen.: elämäkertaromaani „Intohimojen
kronikka. Karl Staufferin elämän vaiheet".

<b>Schäferhattu</b> <i>[šē-],</i> leveälierinen
naisten kesähattu, jossa lieri alaskäännetty
korvien kohdalla ja nauha leuan alla.

<b>Schäffle</b> <i>[šef-],</i> <sp>Albert</sp>
(1831-1903), saks. taloustieteilijä ja sosiologi.
Teoksia: luonnontieteelliselle pohjalle
rakentuva ,,Bau und Leben des sozialen
Körpers", „Die Qvintessenz des Sozialismus".

<b>Schöffer,</b> <sp>Peter</sp> ks. <sp>Kirjapainotaito.</sp>

<b>Schönbein</b> <i>[šönbain],</i> <sp>Christian
Friedrich</sp> (1799-1868), saks. kemisti;
suorittanut mainehikkaita tutkimuksia
otsonista, vetyperoksidista ja entsyymeistä;
keksi pumpuliruudin.

<b>Schönberg</b> <i>[šönberhj],</i> <sp>Arnold</sp>
(s. 1874), itäv. säveltäjä, ekspressionistisen
säveltyylin luonteenomaisin edustaja.
Johtaa (v:sta 1925) mestariluokkaa
Berliinin musiikkikorkeakoulussa.
Säveltänyt balladisarjan „Gurre-Lieder" 5
soololle, 3 mieskuorolle ja suurelle
orkesterille, oratorion „Jaakopin tikapuut",
melodraamoja, monodraamoja (näyttämöllisiä
soolokantaatteja) y. m.

<b>Schönbrunn</b> <i>[šön-],</i> ent. keis.
huvilinna Wienistä lounaaseen, Fischer v.
Erlachin ja Pacassi'n rak., valmistui
1744-50; kaunis ja hyvinhoidettu puisto.

<img 1></img>
Schönbrunn.

<b>Schöneberg</b> <i>[šöneberhj],</i>
<sp>Berlin-Schöneberg,</sp> Suur-Berliiniin
kuuluva kaup. Melkoinen teollisuus. 180,000 as.

<b>Schönemann</b> <i>[šö-],</i> <sp>Lili</sp>
(1758-1817), pankkiirintytär Frankfurt am Mainista,
Goethen kihlattu 1775.

<b>Schöngeist</b> <i>[šöngaist]</i> (saks.),
„kaunosielu".

<b>Schönhausen</b> <i>[šönhauzən],</i> kylä
Preussissa, 90 km Berliinistä länteen,
Bismarckin syntymäpaikka. Bismarck-museo.

<b>Schönherr</b> <i>[šön-],</i> <sp>Karl</sp> (s. 1869),
itäv. kirjailija, lääkäri. Kuvannut Tyrolia
näytelmissään, joista „Maa" ja „Usko ja kotimaa"
esitetty Suomessa, sekä novelleissaan, joista
„Onnen lapsi" on suomen.

<b>Schönthan</b> <i>[šöntān],</i> <sp>Franz von</sp>
(1849-1913), itäv. huvinäytelmien kirjoittaja.
Kirj. G. Moserin kera „Sota rauhan aikana",
veljensä <sp>Paul von S:n</sp> kera „Sabinitarten
ryöstö", molemmat esitetyt suomeksi.

<b>Scialoja</b> <i>[šälō'-],</i> <sp>Vittorio</sp> (s. 1856),
it. poliitikko. Oikeusministerinä 1909-10,
ulkoministerinä 1919-20, Italian edustaja
Kansainliitossa v:sta 1921.

<b>Science</b> [ransk. <i>siã's,</i> engl. <i>saiəns</i>],
tiede, etenkin luonnontiede.

<b>Scientia</b> (lat.), tieto, tiede.

<b>Scilla,</b> <sp>sinililja,</sp> liljakasvien
heimoon kuuluvia keväällä kukkivia sipulikasveja,
joilla tähtimäiset siniset kukat tertuissa.
Useita lajeja viljellään koristekasveina (meillä
m. m. <i>S. sibirica</i>a).

<img 1></img>
Scilla amœna.

<b>Scillysaaret</b> <i>[sili-],</i> saariryhmä
(n. 40 saarta) Kanaalin länsisuun pohjoispuolella,
45 km Cornwallin niemimaan kärjestä. Erittäin
lauhkea ilmasto (m. m. kaktukset ja palmut
menestyvät ulkosalla), tuottoisaa kukka- ja
vihannesviljelystä, makrillin ja hummerin
pyyntiä. 1,700 as.
</chapter>

<chapter name="Scintillatsioni-Scrubs">
<b>Scintillatsioni</b> (lat.) ks. <sp>Skintillatsioni.</sp>
— <b>Scintillometri</b> ks. <sp>Skintillatsioni.</sp>

<b>Scipio,</b> muin.-roomal. patriisisuku.
1. <sp>Lucius Cornelius S. Asiaticus</sp>
(k. 183 e. Kr.), S. 3:n veli. Taisteli
konsulina 190 e. Kr. Syyrian Antiokos
III:ta vastaan, jonka voitti Magnesiassa.
— 2. <sp>Publius Cornelius S.</sp> (k. 211
e. Kr.), konsulina 218 e. Kr. Hannibalin
voittama Ticinus-joen varrella. Kaatui
Espanjassa taistellessaan kartagolaisia vastaan.
— 3. <sp>Publius Cornelius S. Africanus major</sp>
(n. 235-183 e. Kr.), S. 2:n poika. Isänsä kaaduttua
roomalaisten ylipäällikkönä Espanjassa, jossa
valloitti kartagolaisten alueet. Siirsi sodan
Afrikkaan ja voitti Hannibalin ratkaisevasti
Zamassa 202 ja pakotti Kartagon rauhaan.
Sai siitä kunnianimen Africanus.
— 4. <sp>Publius Cornelius S. Africanus minor</sp>
(185-129 e. Kr.), S. 3:n pojan ottopoika.
Johti konsulina roomalaisia kolmannessa
puunilaissodassa, jossa Kartago
valloitettiin ja hävitettiin 146, uudelleen
konsulina hävitti Numantian 133.

<b>Scirocco</b> <i>[širo kko],</i> Välimerenmaissa
(varsinkin Italiassa ja Pohjois-Afrikassa)
puhaltava etelä- ja kaakkoistuuli,
Pohjois- ja Keski-Italiassa tav. sadetta tuova,
Etelä-Italiassa, Sisiliassa ja Pohjois-Afrikassa
us. tukehduttavan kuuma ja kuiva.

<b>Sclater</b> <i>[skleitə],</i> <sp>Philip Lutley</sp>
(1829-1913), engl. eläintieteilijä; teki us.
tutkimusmatkoja, laati tunnustusta saaneen,
A. R. Wallacen täydentämän eläinmaant. aluejaoituksen.

<b>Sclera</b> (kreik.), silmän kova kalvo.

<b>Scolex</b> (kreik.), heisimatojen pää.

<b>Score</b> <i>[skouə],</i> engl. kappalemitta,
= 20 kpl. Myös = 20 yardia tai 20 naulaa.

<b>Scorel</b> <i>[skō-],</i> <sp>Jan van</sp> (1495-1562),
alankoni, taidemaalari, italialaistuneen
maalaussuunnan ensim. edustajia Hollannissa.
Maalannut uskonnollisia kuvia ja omintakeisia
muotokuvia.

<b>Scotland Yard</b> <i>[skotlənd jād],</i>
Lontoon pääpoliisiasema.

<b>Scott</b> <i>[skot],</i> <sp>Cyril</sp> (s. 1879), engl.
säveltäjä, impressionismin tienraivaaja
maassaan. Säveltänyt 2 oopperaa, 2
sinfoniaa y. m. — <b>Scott,</b> <sp>Gabriel</sp>
(s. 1874), norj. kirjailija. Teoksia
suomen.: „Lähde" ja „Polku". — <b>Scott,</b>
<sp>Sir George Gilbert</sp> (1811-78),
engl. arkkitehti, uusgotiikan pääedustajia.
Restauroinut m. m. Westminster Abbeyn,
rakentanut Lontoon Albert Memorialin
ja Edinburghin S:t Mary's Cathedralin.
— <b>Scott,</b> <sp>Robert</sp> (1868-1912), engl.
meriupseeri ja etelänapaseutujen tutkija,
johti 1902-04 Discovery-retkikuntaa
(ks. t.). Lähti 1910 uudelle
etelänaparetkelle, perusti talviaseman Mc
Murlonin salmelle, lähti lokak. 1911 neljän
toverin kera reillä pyrkimään etelänapaa
kohden ja saapui 18 p. tammik. 1912
navalle, missä löysi sinne kuukautta
aikaisemmin ehtineen Amundsenin
pystyttämän teltan ja Norjan lipun.
Paluumatkalla rekiretkikunta tuhoutui. S:n ja
hänen kahden seuralaisensa ruumiit sekä
kaikki muistiinpanot ja kokoelmat

<img 1></img>
Robert Scott.

<img 1></img>
Walter Scott.

löydettiin vielä samana vuonna. — <b>Scott,</b>
<sp>Sir Walter</sp> (1771-1832), engl. (skotl.)
kirjailija. Saavuttanut maailmanmaineen
hist. romaanien kirjoittajana, minkä
taidelajin vars. perustaja hän on. Teoksia
suomen.: ,,Wawerley", „Tähdistälukija",
„Musta kääpiö", „Lammermoorin morsian",
„Vanha tarina Montrosesta", „Ivanhoe",
„Kenilworth", „Quentin Durward", „Talismani" y. m.

<b>Scotus,</b> Duns Scotus (ks. t.).

<b>Scoutliike,</b> partioliike (ks. t.).

<b>Scranton</b> <i>[skräntən],</i> kaup.
Yhdysvalloissa, Pennsylvanian koillisosassa,
suuren hiiliaineen keskuksessa, metalli-
y. m. teoll. 140,000 as.

<b>Scribe</b> <i>[skrīb],</i> <sp>Eugène</sp> (1791-1861),
ransk. näytelmäkirjailija. Kirjoittanut
etupäässä yhteistyössä muiden kanssa,
mutta myös yksin suuren joukon suosittuja
huvi- ja hist. näytelmiä, joista Suomessa
esitetty m. m. „Lasi vettä", „Adrienne
Lecouvreur" ja „Naiset sotasilla", sekä
oopperatekstejä.

<b>Scriptum</b> (lat.), kirjallinen tehtävä, kirjoitus.

<b>Scriver</b> <i>[skrī-],</i> <sp>Christian</sp>
(1629-93), saks. teologi. Pääteos: hartauskirja
„Sielunaarre" (suomen.).

<b>Scrubs</b> (engl., yksikkö <i>scrub</i>) <i>[skrabz],</i>
Austraalian sisä- ja länsiosien läpipääsemättömän
tiheiden, n. 3-4 m korkeiden nahkealehtisten,
tav. piikkisten pensaikkojen (<i>Eticaiyptus-,
Acacia-, Melaleuca-</i> y. m. lajeja) nimitys.
</chapter>


<chapter name="Serutinium-Sederholm">
<b>Serutinium</b> (lat.), <sp>skrutiini,</sp>
pätevyyden ja taidon arvioiminen ennen
virkaanehdotusta tai määräämistä tai
jotakin tutkintoa varten suoritettujen
näytteiden jälkeen.

<b>Scudéry</b> <i>[skyderī'],</i> <sp>Madeleine de</sp>
(1607-1701), ransk. kirjailijatar; kuului
n. s. précieuseihin (ks. t.). Teoksia:
laajat, hempeän teennäiset romaanit:
„Artamène ou le Grand Cyrus", „Clélie".

<b>Sculpsit</b> (lat.), (lyh. <i>sc.</i>),
„kaivertanut" (vaskipiirroksissa).

<b>Se,</b> seleenin kem. merkki.

<b>Seanssi</b> (ransk.), istunto, kokous; esitys.

<b>Seapoy,</b> sepoy (ks. t.).

<b>Seattle</b> <i>[sītl],</i> kaup. Yhdysvalloissa,
Washingtonin valtiossa, Puget Soundin
rannalla. Yliopisto. Myllyjä, laivaveistämöitä,
suuri- satama- ja kauppakaup., rautateiden
päätekohta. 320,000 as., tuhansia suomalaisia.
Per. 1852.

<b>Sebaldus,</b> Nürnbergin suojeluspyhimys,
eli 700-luvulla. Hänen hautamuistomerkkinsä,
Peter Vischerin (ks. t.) suurteos, on Nürnbergin
Sebalduksen kirkossa.

<b>Sebaot</b> (hepr. = sotajoukot), Israelin
jumalan lisänimitys.

<b>Sebastian,</b> kristitty pyhimys, surmattiin
Diocletianuksen vainoissa; ampumayhdistysten
suojeluspyhimys.

<img 1>
Pyhä Sebastian. (Sodoman maalaus.)
</img>
<b>Sebeka,</b> suomalaisasutus Yhdysvalloissa,
Minnesotan valtion keskiosassa.

<b>Sebu,</b> joki Pohjois-Marokossa, virtaa
Atlasvuorilta Atlanttiin. 335 km.

<b>Sebu,</b> seebu (ks. t.).

<b>Sebulon,</b> Jaakobin poika; Israelin
heimo, asui Galileassa.

<b>Secchi</b> <i>[sekki],</i> <sp>Angelo</sp> (1818-78),
it. tähtitieteilijä, jesuiitta, astrofysiikan
ensimmäisiä uranuurtajia. Sovellutti
spektrianalyysia tähtien tutkimiseen ja
esitti ensimmäisen käyttökelpoisen
kiintotähtien jaon spektriluokan mukaan. Teki
tärkeitä töitä auringon fys. olosuhteiden
tuntemiseksi.

<b>Secco</b> (it.), kuiva. ks. <sp>Freskomaalaus.</sp>

<b>Secento</b> <i>[setše'nto]</i> (it.), 1600-lukua
ja Italian silloista kirjallista ja
taiteellista tyyliä tarkoittava nimitys.

<b>Secessioni,</b> sesessioni (ks. t.).

<b>Secondo</b> <i>[ko'-]</i> (it.), <i>mus.,</i>
nelikätisessä pianonsoitossa bassonpuoleisen
soittajan osa.

<b>Sectio aurea</b> (lat.), kultainen jako (ks. t.).

<b>Section</b> <i>[sekšn]</i> (engl.), angls.
pintamitta, Austraaliassa = 80 acre'a = 32,4 ha,
Pohjois-Amerikassa = 640 acre'a = 259 ha.

<b>Seculum,</b> <sp>sæculum</sp> (lat.), vuosisata.

<b>Secundus</b> (lat.), toinen, feminiini <sp>secunda.</sp>

<b>Sedaine</b> <i>[sədē'n],</i> <sp>Michel</sp> (1719-97),
ransk. kirjailija. Kirjoittanut oopperatekstejä
ja operettilibrettoja; pääteos porvarillinen
huvinäytelmä ,,Le philosophe sans le savoir".

<b>Sedan,</b> autto, jolla umpikuomu.

<b>Sedan</b> <i>[sədā'],</i> kaup. Ranskassa
Maasin rannalla läh. Belgian rajaa, 20,000 as.
S:ssa ransk. armeija, jonka mukana oli
Napoleon III, antautui ehdoitta
saksalaisille syysk. 1870. Maailmansodassa
saksalaisten hallussa 1914-18.

<b>Sedeesi</b> (lat.), 16-taitteinen kirjankoko
(arkissa 32 sivua).

<b>Sedekia,</b> Juudan viimeinen kuningas
597-586 e. Kr. Nebukadnesar, viedessään
juutalaisia Babylonian vankeuteen, asetti
hänet maahan jätettyjen juutalaisten
kuninkaaksi. Egyptin apuun luottaen S.
nousi kapinaan, joutui vangiksi ja
lähetettiin sokaistuna Babyloniin.

<b>Sederholm</b> <i>[sē-],</i> <sp>Carl Adolf
Theodor</sp> (1824-1911), aateloituna
<sp>Cederholm,</sp> senaattori. Senaattorina
1873-77 ja 1882-98, prokuraattorina
1877-82, oikeusosaston varapuheenjohtajana
1898-1900. — <b>Sederholm,</b> <sp>Carl
Robert</sp> (1818-1903), sotilasinsinööri.
Venäjän insinöörikunnan suom. osaston
</chapter>

<chapter name="Sedes apostolica-Seepra">
päällikkö. Julk. ruotsiksi uskonnonfilosofisia
teoksia. — <b>Sederholm,</b> <sp>Jakob
Johannes</sp> (s. 1863), suom. geologi,
Geologisen Toimiston johtaja v:sta 1893.
Peruskalliota koskevia uranuurtavia
tutkimuksia. Valtiopäivillä 1906 ja
myöhemmin m. m. Kansainliiton tehtävissä
Albaaniassa. Julkaisuista suomen, m. m.
,,Työn tiede" ja „Muinaisaikojen
eläimistöt". — <b>Sederholm,</b> <sp>Karl</sp>
(1789-1867), suom. uskonnonfilosofinen
kirjailija, toimi pappina Venäjällä.
Julk. saksaksi us. teoksia.

<b>Sedes apostolica</b> (lat.), apostolinen,
s. o. paavin istuin.

<b>Sedimentti</b> (lat.), irrallisista osasista,
esim. maa- ja kivilajien rapautumistuloksista
tai eliöiden jätteistä muodostunut
aine, joka on kulkeutunut ilman tai veden
mukana ja asettunut kerrostumiksi.
Vesi-s:jä ovat esim. savi, hiekka, sora; tuulen
kuljettamia s:jä lentohiekka ja lössi.
Eloperäisiä s:jä ovat m. m. liitu, turve,
ruskohiili, kivihiili. N. s. kem. s:t ovat
syntyneet vedestä kiteytymällä tai
saostumalla; niitä ovat m. m. vuorisuola,
kipsi, kalkkituffi. — <b>Sedimenttiset
kivilajit,</b> kerrostumalla syntyneet kivilajit.
Niitä ovat m. m. savikivet, hiekkakivi,
kalkkikivi, dolomiitti, konglomeraatit
sekä edellämainitut eloperäiset ja kem. s:t.

<b>Sedmigradskij</b> <i>[-a'-],</i> <sp>Franz
Fredrik</sp> (1783-1855), lahjoittaja. Lahjoitti
omaisuutensa ja Helsingissä olevan talonsa
pientenlastenkoulun ylläpitämiseksi.

<b>Seebach</b> <i>[zēbah],</i> <sp>Marie</sp> (1834-97),
saks. näyttelijätär, Ida Aalbergin
opettaja Dresdenissä 1878.

<b>Seebeck</b> <i>[zē-],</i> <sp>Thomas Johann</sp>
(1770-1831), saks. fyysikko, lämpösähkön keksijä.

<b>Seeberg</b> <i>[zēberhj],</i> <sp>Reinhold</sp>
(s. 1859), saks. evankeelinen teologi, prof.
Berliinissä. Pääteos: ,,Lehrbuch der Dogmengeschichte".

<b>Seebra,</b> seepra (ks. t.). — <b>Seebrapuu</b>
ks. <sp>Palmupuu.</sp>

<b>Seebu,</b> <sp>sebu, zebu,</sp> kahden
nautaeläimen nimitys: <sp>intialaisen s:n</sp>
<i>(Bos indicus)</i> ja <sp>afrikkalaisen
s:n l. sangan</sp> <i>(B. africanus),</i>
jotka us. luetaan samaksi lajiksi <i>(B. zebu).</i>
Kummallakin on iso rasvakyttyrä lapojen
kohdalla. Kumpaakin hoidetaan (lehmää
vastaavana) kotieläimenä. Afr. s. on
hoikkaruumiisempi ja pitkäsarvisempi.

<img 1></img>
Intialainen seebu.

<b>Seeck</b> <i>[zēk],</i> <sp>Otto</sp> (1850-1921), saks.
historioitsija. Teoksia: ,,Geschichte des
Untergangs der antiken Welt".

<b>Seeckt</b> <i>[zēkt],</i> <sp>Hans von</sp> (s. 1866),
saks. kenraalieversti. Taisteli maailmansodassa
itärintamalla, 1917-18 esikuntapäällikkönä
Turkissa, 1920-26 Saksan armeijan ylipäällikkönä.

<b>Seeland,</b> Zeeland (ks. t.).

<b>Seeley</b> <i>[słli],</i> <sp>Sir Johan Robert</sp>
(1834-95), engl. historioitsija. Teoksia:
„The expansion of England" (1883), joka
laski perustuksen imperialistiselle
ajatustavalle Englannissa.

<b>Seeliger</b> <i>[zē-],</i> <sp>Hugo Hans von</sp>
(1849-1924), saks. tähtitieteilijä,
Münchenin tähtitornin johtaja. Suorittanut
tärkeitä töitä kiintotähtien sijoittumisen
ja maailmanrakenteen tutkimuksen alalta.

<b>Seemiläiset,</b> seemiläistä kieltä
puhuvien kansojen yhteisnimitys, johtunut
Noan pojasta Semistä. S:iin kuuluvat
assyrialaiset, babylonialaiset, kaldealaiset,
aramealaiset, kanaanilaiset, heprealaiset
l. juutalaiset, foinikialaiset, arabialaiset
ja etiopialaiset. — <b>Seemiläiset kielet</b>
jakautuvat kolmeen pääryhmään: 1)
itä-seemiläiseen (babylonian ja assyrian
kielet), 2) länsiseemiläiseen (kanaani, johon
heprea kuuluu, ja aramea) ja 3) etelä-seemiläiseen
(arabia, Minan ja Saban murteet ja etiopia).

<b>Seepia</b> ks. <sp>Mustekalat.</sp>

<b>Seepra,</b> <sp>seebra, tiikerihevonen,</sp>
juovikasten hevoslajien yhteisnimitys.
S:t ovat kaikki afr. lajeja, elävät parvissa,
toiset aroilla, toiset vuoristoissa. Tunnetuin
laji, <sp>tavallinen l. vuori-s.</sp> <i>(Equus zebra)</i>
on n. 2 m pitkä, 1,8 m korkea, aasin näköinen,
pohjaväri kellanvalkea, siinä mustia
poikkijuovia. Elää Kapmaan vuorimaissa. Kesyttyy.
Muita lajeja: Somalimaassa ja Abessiiniassa
elävä kapeampijuovainen <sp>Grevyn s.</sp>
<i>(E. Grevyi)</i> ja Itä-Afrikan

<img 1></img>
Tavallinen seepra.
</chapter>

<chapter name="Seeri-Seerumterapia">
aroilla elävä <sp>dau l. Burchellin s.</sp>
<i>(E. Burchelli),</i> jonka jalat ovat
juovattomat. Vielä vähemmän juovikas
<sp>kvagga</sp> <i>(E. quagga),</i> jolla
vain pää, kaula ja eturuumis olivat juovikkaat,
on nyk. sukupuuttoon hävitetty.

<b>Seeri,</b> cerium (ks. t.).

<b>Seerumdiagnostiikka,</b> taudinlaadun
selvittäminen seerumin avulla.
Bakteerien ja niiden myrkkyjen joutuessa
verenkiertoon kehittyy seerumissa erinäisiä
suojeluaineita, joihin elimistön kyky
vastustaa tautia ja taudista paraneminen
suureksi osaksi perustuu. Nämä
suojelu- l. vasta-aineet ovat eri taudeissa
erilaiset, minkä takia tutkimalla, mitä
vasta-aineita seerumissa kulloinkin on, usein
voidaan ratkaista, mitä tautia potilas
sairastaa. — Analogisten vasta-aineiden
muodostumisen aiheuttavat vereen
joutuessaan myös monet ei-myrkylliset aineet,
kuten esim. kaikki valkuaisaineet. Tähän
perustuu mahdollisuus ulottaa seerumdiagnostiikan
käyttö muillekin aloille kuin lääketieteen.

Erilaisten suojeluaineiden olemassaolo
seerumissa saadaan selville erilaisten
menetelmien, <sp>seerumreaktsionien,</sp>
avulla. Tärkeimmät seerumreaktsionit
ovat seuraavat: 1) <sp>Agglutinatsionikoe,</sp>
jolla on mitä suurin merkitys lavantaudin,
koleran, dysenterian l. punataudin, ruton
y. m. tautien diagnostiikassa ja erilaisten
bakteerien identifioimisessa.
2) <sp>Bakteriolyysikoe,</sp> jota käytetään esim.
kolerapotilaiden ulostuksista tavattavien bakteerien
tuntemiseksi. 3) <sp>Presipitiinikoe</sp>
on saanut suurimman käytännöllisen
merkityksensä oikeuslääketieteessä. Koetta
käytetään myös erilaisten ravinto- ja
nautintoaineiden väärennysten selville-,
saamiseksi. Sitä paitsi on tätä
samoinkuin muitakin seerumkokeita käytetty
menestyksellä eläin- ja kasvitieteessä
sukulaisuussuhteiden selvittämiseksi.
4) <sp>Anafylaktisilla kokeilla</sp> on
suurin merkitys tuberkuloosin toteamisessa.
5) <sp>Komplementin sitoutumiskoe</sp> on
saanut suurimman merkityksen kuppataudin
diagnostiikassa, jossa se on tunnettu
<sp>Wassermannin kokeen</sp> nimellä.
6) <sp>Fermenttikokeet</sp> perustuvat
seerumissa ilmeneviin erilaisiin fermentteihin.
Tärkein näistä on n. s. <sp>Abderhaldenin
raskauskoe,</sp> jonka perusteella
koetetaan saada raskaus selville aikaisemmin,
kuin se muuten on mahdollista.
7) <sp>Isoagglutinatsionikoe</sp> on saanut
merkitystä erinäisiä isyyskysymyksiä.
rotujen ja kansojen sukulaisuussuhteita
arvosteltaessa j. n. e.

<b>Seerumhoito,</b> seerumterapia (ks. t.).

<b>Seerumi</b> (lat.), <sp>veriseerumi,
verihera,</sp> verineste, josta verisolut ja
rihma-aine 1. fibriini ovat poistetut. Vastaavia,
soluista vapaita lymfa- ja märkänesteitä
nimitetään <sp>lymfa-</sp> ja <sp>märkä-s:ksi.</sp>
S. sisältää, paitsi erinäisiä suoloja ja
vettä, elimistölle erittäin tärkeitä
valkuaisaineita: <sp>s.-albumiinia</sp> ja
<sp>s.-globuliinia.</sp> Sitäpaitsi on s:ssa mitä
erilaisimpia ravinnon sulamiselle ja
muutoinkin elimistön toiminnalle välttämättömiä
<sp>fermenttejä</sp> ynnä n. s. <sp>vasta-aineita.</sp>
— S:n ominaisuuksien tutkiminen on varsinkin viime
vuosikymmeninä saanut mitä suurimman
merkityksen. On opittu käyttämään s:ia sekä
tautien ehkäisykeinona (vrt.
<sp>Serovaksinatsioni</sp>), että tautien
hoidossa (vrt. <sp>Seerumterapia</sp>) ja tautien
tuntemiseksi (vrt. <sp>Seerumdiagnostiikka</sp>).
— S:ssa voi samoinkuin veressä esiintyä
erinäisiä taudin aiheuttamia muutoksia.
S: ia käytettäessä tautien hoidossa on
opittu tuntemaan erikoinen tautimuoto,
n. s. seerumtauti (ks. t.).

<b>Seerumioppi,</b> serologia (ks. t.).

<b>Seerumtauti,</b> elimistön verenkiertoon
saatetun vieraan seerumin tai
valkuaisaineen aiheuttama tauti, joka on
anafylaktinen l. liikaherkkyysilmiö.

<b>Seerumterapia,</b> <sp>seerumhoito l.
passiivinen immuniseeraus,</sp> vieraan
(ihmisen tai eläimen) suojeluaineita (ks.
<sp>Seerumdiagnostiikka</sp>) sisältävän
seerumin ruiskuttaminen toiseen elimistöön
tarkoituksella siirtää valmiita suojeluaineita
toisesta elimistöstä toiseen ja siten lisätä
sen elimistön vastustuskykyä, immuniteettia,
johon ruiskutus tapahtuu. Passiivista
immuniseerausta käytetään enimmäkseen jo
puhjenneen taudin hoidossa (vrt.
<sp>Serovaksinatsioni</sp>), sen vastakohtaa,
aktiivista immuniseerausta l. rokotusta
taas enimmäkseen taudintartunnan ja
puhkeamisen estämiseksi, mutta
myöskin varsinkin kroonillisten tautien
hoidossa (vrt. <sp>Vaksiiniterapia,
Rokotus</sp>). — Ihmisten hoidossa
käytetyistä seerumeista ovat tärkeimmät:
kurkkumätäseerumi, jäykkäkouristusseerumi,
punatautiseerumi, aivokalvontulehdusseerumi,
streptokokkiseerumit (tulirokkoseerumi),
ruttoseerumi, keuhkokuumeseerumi,
lavantautiseerumi ja käärmeenmyrkkyseerumi.
— Eri maissa on perustettu seerumin
valmistusta ja tutkimista varten n. s.
<sp>seerumlaitoksia.</sp>
</chapter>

<chapter name="Seesam-Segerin keilat">
Toistaiseksi on Suomessa seerumdiagnostiikkaa
ja serologista opetusta varten olemassa
Helsingin Yliopiston sero-bakteriologinen
laitos ja valtion väliaikainen seerumlaboratorio
Helsingissä. — Myös eläinlääketiede käyttää
menestyksellä seerumhoitoa.

<b>Seesam</b> <i>(Sesamum indicum</i> ja
<i>S. radiatum</i>), Välimeren maissa, Intiassa,
Kiinassa ja Japanissa viljeltyjä
kaksisirkkaisia ruohokasveja, joiden pienistä,
rasvaisista siemenistä puristetaan s.-öljyä.
Tätä käytetään ruokaöljynä sekä
saippua-ja margariiniteollisuudessa.
Puristusjäännöksistä valmistetaan väkirehuiksi
valkuais- ja rasvarikkaita s.-kakkuja.

<b>Seesjärvi,</b> <sp>Siesjärvi,</sp> 45 km pitkä,
40 km leveä järvi Paadenen kunnassa
Aunuksen läänissä Itä-Karjalassa.
Laskee Uikujärven kautta Vienanmereen.

<b>Seesta,</b> maatila Nastolassa, kuulunut
Y. M. Sprengtportenille, v:sta 1791
Ehrnrooth-suvulla.

<b>Seeteri,</b> setri (ks. t.).

<b>Seetteri</b> (norj.), Norjan tunturiniityillä
oleva karjanlaidunmaa, jossa navettarakennuksia
sekä tupa paimenten (tunturityttöjen, norj.
<i>sæterjenter</i>) asunnoksi, us. myös maidon
säilyttämistä sekä voin ja juuston valmistamista
varten.

<b>Sefanja,</b> profeetta Juudassa Josian
aikana (n. 630 e. Kr.).

<b>Sefardim</b> (hepr.), alk. Espanjassa
asuneet juutalaiset, jotka, kun Ferdinand
Katolinen oli heidät karkoittanut 1492,
asettuivat asumaan Länsi-Eurooppaan,
Pohjois-Afrikkaan ja Turkkiin. vrt.
<sp>Aškenasim.</sp>

<b>Sefiiri</b> (kreik.), kevyt kaksiniitinen
pitkittäisraitaiseksi, joskus ristiraitaiseksi
kudottu puuvillakangas. — <b>Sefiirilangat,</b>
verraten pehmeästä villasta kehrättyjä kerrattuja
kampalankoja; käytetään trikotaašiteollisuudessa.

<b>Segantini</b> <i>[-ī'-],</i> <sp>Giovanni</sp>
(1858-99), it. taidemaalari, alppiluonnon ja
-kansan etevä kuvaaja. Töitä: „Juottopaikka",
„Lammastarhassa", „Kyntäminen Engadinissa",
„Kotiinpaluu". [Segantini (saks., 1923).]

<img 1>
Segantini: Kyntäminen.
</img>
<b>Segerin keilat,</b> 6 cm korkeita
kolmisärmäisiä eri silikaattiseoksista
valmistettuja keiloja, jotka pehmenevät
määrälämpötiloissa 600-2,000°:n välillä.
Käytetään savi- ja posliiniteoksia
poltettaessa lämpötilan mittaamiseen.

<img 1></img>
Segerin keiloja.
</chapter>

<chapter name="Segerstedt-Seinäjoen-Kristiinankaupungin-Kaskisten rata">
<b>Segerstedt</b> <i>[sēgerstet],</i> <sp>Torgny</sp>
(s. 1876), ruots. uskonnonhistorioitsija,
Göteborgs Handels- och Sjöfartstidningin
päätoimittaja v:sta 1917. Teoksia: „Till
frågan om polyteismens uppkomst", ,,Det
religiösa sanningsproblemet", „Händelser
och människor".

<b>Segerstråle</b> <i>[sēgerstrōle],</i> <sp>Lennart</sp>
(s. 1892), taidemaalari, metsänhoitaja,
Hanna Frosterus-S:n (ks. t.) poika,
Maalannut etupäässä eläin- ja laatukuvia.
Teoksia suomen.: „Korpimailta".

<img 1>
Segerstråle: Villihanhia.
</img>
<b>Segesta</b> (kreik. <i>Egesta</i>), muin. kaup.
Luoteis-Sisiliassa. Teatterin rauniot,
doorilainen kalkkikivitemppeli.

<b>Seghers</b> <i>[sehhers],</i> <sp>Hercule</sp>
(n. 1590-n. 1640), alankoni, taidemaalari ja
graafikko, värisyövytyksen uranuurtajia.

<b>Segmentti</b> (lat.), <i>geom.,</i> viivan,
pinnan tai kappaleen rajoitettu osa.
Ympyrän s. on kaaren ja vastaavan jänteen
rajoittama tason osa. <sp>Pallo-s.,</sp>
pallon pinnan ja sitä leikkaavan tason
rajoittama kappale; eläint., ks. <sp>Metameerit.</sp>

<b>Segovia</b> <i>[-gō'-],</i> samannimisen
provinssin pääkaup. Espanjassa, Sierra de
Guadarraman pohjoisjuurella. Roomal. vesijohdon
rauniot, maurilainen linna. 16,000 as.

<b>Segu,</b> ent. mahtava neekerivaltio
Länsi-Sudanissa Ylä-Nigerin ympärillä.
Kuuluu nyk. Ranskan Länsi-Afrikkaan.

<b>Seguidilla</b> <i>[-gidi'lja],</i> vauhdikas esp.
kansantanssi, jota säestetään laululla,
kitaralla tai kastanjeteilla.

<b>Ségur</b> <i>[-gý'r],</i> <sp>Philippe Paul de</sp>
(1780-1873), ransk. kenraali, kreivi.
Teoksia: „Histoire de Napoléon et de la
grande armée 1812".

<b>Segura</b> <I>[-ū'-],</i> joki Kaakkois-Espanjassa,
laskee Välimereen Alicanten eteläpuolella.
S:sta lähtee lukuisia kastelukanavia. 240 km.

<b>Sehlstedt</b> <i>[sēlstet],</i> <sp>Elias</sp> (1808-74),
ruots. laulurunoilija, tullivirkamies.

<b>Seiches</b> <i>[sēš]</i> (ransk.), suurissa
sisäjärvissä (erikoisesti Geneven järvessä)
ja ahdassuisissa merenlahdissa äkillisen
ilmanpaineen muutoksen johdosta
syntyvä pystysuora, seinämäinen aalto. Kun
ilmanpaineminimi kulkee järven toisen
pään kohdatse, kohoaa vesi laskeakseen
taas jonkin ajan kuluttua; toisessa
päässä on samaan aikaan havaittavissa
veden laskeminen ja sitä seuraava nousu.

<b>Seidel</b> <i>[zaidəl],</i> <sp>Heinrich</sp>
(1842-1906), saks. kirjailija. Teoksia:
humoristisia kuvauksia jokapäiväisestä
elämästä, kuten „Leberecht Hühnchen"
(suomen. „Sasu Kananen"), omaelämäkerrallinen
romaani „Von Periin nach Berlin".

<b>Seideli</b> (saks.), vanha nestemitta,
Baijerissa = 0,54 l, Gothassa 0,60 l,
Itävallassa 0,35 l, Unkarissa 0,42 l.
Nyk. = oluthaarikka.

<b>Seidl</b> <i>[saidl],</i> <sp>Arthur</sp> (s. 1863),
saks. musiikkimies. Teoksia: ,,Vom
Musikalisch-Erhabenen", „Zur modernen Tonkunst".
— <b>Seidl,</b> <sp>Gabriel von</sp> (1848-1913),
saks. arkkitehti. Töitä: Ingolstadtin ja
Wormsin raatihuoneet, Baijerin kansallismuseo
ja Künstlerhaus Münchenissä. — <b>Seidl,</b>
<sp>Johann Gabriel</sp> (1804-75), itäv.
runoilija, sepittänyt kansallislaulun
,,Gott erhalte Franz den Kaiser".

<b>Seignettisuola,</b> kalium-natrium-tartraatti;
liuottaa kuparihydroksidin. Käytetään
Fehlingin liuoksen valmistamiseen.

<b>Seigneur</b> <i>[senjö'r]</i> (ransk.), aiemmin
lääniherra, nyk. käytetty Jumalasta ja
hallitsevista henkilöistä.

<b>Seignobos</b> <i>[senjobo's],</i> <sp>Charles</sp>
(s. 1854), ransk. historioitsija. Teoksia: „Histoire
politique de l'Europe contemporaine 1814-1914".

<b>Seikkasana,</b> adverbi (ks. t.).

<b>Šeikki</b> (arab.), vanhus, opettaja, päällikkö.

<b>Seikku,</b> W. Rosenlew & Co:n
omistama saha Porissa.

<b>Šeik-ul-islam</b> (arab.), aiemmin
Turkin ylin hengellinen ja lainopillinen
virkamies.

<b>Seilenos,</b> <sp>Silenos,</sp> kreik. tarustossa
luonnonhaltija, satyyrin tapainen olento,
niiden möhömahainen, viinille ahnas johtaja.

<b>Seili</b> (ruots. <i>Själö</i>), saari Nauvon
pitäjässä. Saarella on S:n <sp>turvalaitos</sp>
parantumattomia naispuolisia mielisairaita
varten ja sen yhteydessä mielisairas-siirtola.
S:ssä oli spitaalisairaala n. 1622-1785, sen
ohessa siellä hoidettiin mielisairaita ja
ruumiillisesti vajavaisia. Puukirkko (rak. 1633).

<b>Seillière</b> <i>[sejä'r],</i> <sp>Ernest de</sp>
(s. 1866), ransk. sosiologi; teoksia: „La
philosophie de l'impérialisme", „Introduction
à la philosophie de l'impérialisme".

<b>Seimas,</b> Liettuan eduskunnan nimitys.

<b>Seine</b> <i>[sēn].</i> 1. Joki Pohjois-Ranskassa,
laskee suppilomaisen suulahden kautta
Kanaaliin. 776 km. Lisäjokia oikealta
Aube, Marne ja Oise, vasemmalta Yonne
ja Eure. Kanavilla yhdistetty Scheldeen,
Maasiin, Loireen, Saôneen ja Reiniin. —
2, Departementti Pohjois-Ranskassa,
pääkaup. <sp>Pariisi.</sp>

<b>Seinäjoen-Kristiinankaupungin-Kaskisten rata,</b>
Seinäjoelta Kristiinankaupunkiin 112 km,
sekä tällä radalla olevalta Perälän
asemalta Kaskisiin 25 km, avattu
liikenteelle 1913.
</chapter>

<chapter name="Seinäjoki-Seisminen">
<b>Seinäjoki.</b> 1. Kunta Vaasan läänissä
Etelä-Pohjanmaalla, Seinäjoen molemmin
puolin; 124,2 km<sup>2</sup>, 6,209 as. (1927).
8-l. yhteiskoulu. Piirimielisairaala.
Verkatehdas, saha, kauppalamainen
kirkonkylä. — 2. Rautatieasema Pohjanmaan
radalla, S:n kunnassa; siitä lähtee rata
Vaasaan (74 km) sekä toinen
Kristiinankaupunkiin ja Kaskisiin. — 3. Kartano
S:n kunnassa. Tilalla, joka oli kauan
Wasastjernoilla, oli 1798-1878 rautatehdas
sekä ruutitehdas v:sta 1825 1890-luvulle.
Kantatilan nimi on Törnävä, ja on se
lahjoitettu S:n kunnalle.

<img 1></img>
Seinäjoki. Asema.

<b>Seinäjäkälä</b> <i>(Xanthoria parietina),</i>
kauniin keltainen, seinillä, puiden
rungoilla (varsinkin haavassa), kivillä
y. m. kasvava lehtijäkälä.

<b>Seinäsammal,</b> <i>Hylocomium</i>-sukuun
kuuluvia sammallajeja <i>(H. parietinum,
H. proliferum),</i> joita käytetään seinien
tilkitsemiseen.

<b>Seipel</b> <I>[žai-],</i> <sp>Ignaz</sp> (s. 1876), itäv.
poliitikko, kristillis-sosiaalisen puolueen
johtaja. Teologian prof. Salzburgissa ja
v:sta 1917 Wienissä. Valtakunnankanslerina
1922-24, jolloin sai Itävallan raha-asiat
järjestetyiksi, ja v:sta 1926.

<img 1></img>
Ignaz Seipel.

<b>Seipi,</b> <sp>seipsärki, korpisärki</sp>
<i>(Leuciscus grislagine),</i> pienehkö, särjen
sukuun kuuluva kala, jolla valkoiset silmät ja
lanttopäinen peräevä. Laatokassa ja useissa
muissa Karjalan vesissä sekä Suomen- ja
Pohjanlahtien saaristoissa, mistä nousee jokiin.

<b>Seireenit,</b> <sp>sireenit,</sp> muinaiskreik.
kansanuskossa kuolonhaltijoita, joita
kuvailtiin laulu- ja soittotaitoisiksi
ihmispäisiksi linnuiksi.

<b>Seisinki</b> (ruots.), lyhyt nuora, jolla
aluksessa oleva purje, sitä kiinnitettäessä,
sidotaan esim. raakapuuhun tai puomiin,
taikka myös reivi-s., jolla reivattava osa
purjeesta sidotaan kiinni.

<b>Seiskari,</b> <sp>Seitskari,</sp> n. 4 km pitkä,
1 km leveä merensaari Suomenlahden itäosassa. Suuria
lentohiekkamuodostumia. Läheisine pikkusaarineen S.
muodostaa oman kunnan; 4,0 km<sup>2</sup>, 811 as.
(1927). Kalastusta ja merenkulkua,

<img 1></img>
Seiskari.

<b>Seisminen</b> (kreik.), maanjäristystä
koskeva. — <b>Seismografi,</b> maan
tärähdysten itsepiirtävä merkitsijä. Tämän
muodostaa yleensä raskas heiluri, joka on
ripustettu joko horisontaalisesti (ks.
<sp>Horisontaaliheiluri</sp>) tai vaaruvaan
tasapainoasentoon. Heilurin jatkavaisuus
pidättää sen pääasiassa liikkumattomana;
sen ja maankuoren välisen suhteellisen liikkeen
piirtää suurennettuna erikoisen
vipulaitteen kannattama kynä kellolaitteen
kuljettamalle paperille. S:ien avulla, voidaan
tuhansien kilometrien päässä todeta
maanjäristys ja arvioida sen tapahtumapaikan
etäisyys ja suunta. Maan sisuksen
rakenteen tutkimisessa ovat tarkat s:t tehneet
uraauurtavia palveluksia. — Suomessa
on s. Helsingin Yliopiston fysikaalisella
laitoksella. — <b>Seismogramma,</b>
seismografin piirtämä kuva maanjäristyksestä.

<img 1></img>
Weichertin
seismografi.

— <b>Seismologia,</b> oppi maanjäristyksistä.
— <b>Seismologinen asema,</b> paikka, jossa
seismografeilla tehdään maanjäristyshavaintoja.
— <b>Seismometri,</b> seismografi. —
<b>Seismoskooppi,</b> koje, jolla ainoastaan
todetaan maanjäristys, mutta ei mitata sen
voimakkuutta.

<img 1></img>
Seismogramma. Krimin maanjäristys 12 p. syysk. 1927. Helsingissä
rekisteröity järistyksen alku. Kynä nousee automaattisesti
paperilta pariksi sekunniksi täyden minuutin sattuessa; siten syntyy
minuuttimerkki (aukko).
</chapter>
<chapter name="Seita-Sekamuoto">
<b>Seita</b> (lap.), puupatsas tai kivi, jolle
lappalaiset ovat omistaneet jumalallista
kunnioitusta.

<img 1></img>
Seita.

<b>Seitenoikia,</b> lähes 3 km pitkä,
mutkikas koski Kiehimäjoessa, n. 6 km
Hyrynsalmen kirkolta etelään. Putouskorkeus
15,8 m, 22,541 hevosv. (keskiveden aikana).

<b>Seiti</b> <i>(Gadus virens),</i> Atlantin
pohjoisosissa ja Pohjois-Jäämeressä elävä
turskalaji.

<b>Seitsemän veljestä,</b> Aleksis Kiven
(ks. t.) romaani.

<b>Seitsemän viisasta miestä,</b> kreik.
perintätiedon mukaan seitsemän
500-luvulla elänyttä lainsäätäjää ja
valtiomiestä, joille kullekin annettiin
tunnuslauseeksi joku viisas elämänsääntö. He
olivat Tales, mytileneläinen Pittakos,
prieneläinen Bias, Solon, lindolainen
Kleobulos, kenolainen Myson ja
lakedaimonilainen Kilon. Mysonin sijalla on
myöhemmin korinttolainen Periaridros.

<b>Seitsentähti,</b> Plejadit (ks. t.).

<b>Seitsenvuotinen pohjoismainen sota,</b>
<sp>Pohjoismaiden seitsenvuotinen sota,</sp>
Tanskan ja Ruotsin sota 1563-70.

<b>Seitsenvuotinen sota,</b> Itävallan,
Venäjän, Ranskan, Ruotsin ja Saksan
valtakunnan sota 1756-63 Preussin kuningasta
Fredrik II:ta ja Englantia vastaan.
Sodan vars. syynä oli toiselta puolen
Englannin ja Ranskan kilpailu
siirtomaiden herruudesta ja toiselta puolen
Maria Teresian halu valloittaa takaisin
Preussilta Šleesia. Vihollisten ylivoimasta
huolimatta Fredrik suoriutui hyvin, vielä
paremmin Englanti siirtomaasodassa.
Tärkeimmät taistelut olivat Rossbachissa,
Leuthenissa ja Kunersdorfissa (ks. n.).
Rauha tehtiin liittokunnan ja Preussin
kesken Hubertsburgissa (siinä Preussi
sai pitää Šleesian) sekä Englannin ja
Ranskan kesken Pariisissa, jolloin
Englanti sai m. m. Kanadan.

<b>Seittenkari,</b> Seskarö (ks. t.).

<b>Seivi,</b> paikkakunta Kainuussa
Pohjois-Ruotsissa. Siellä H. H. Gripenberg
(ks. t.) antautui venäläisille 1809.

<b>Seiväshyppy,</b> kenttäurheiluun kuuluva
urheilulaji, jossa seipään avulla
hypätään yli riman. Parhaat saavutukset
ylittävät 420 cm. ks. <sp>Hyppyurheilu</sp>
(kuva).

<b>Seivästö,</b> kylä Kuolemajärvellä,
kalastusta, meripelastusasema.

<b>Sejanus,</b> <sp>Lucius Ælius</sp> (n. 16
e. Kr. — 31 j. Kr.), Rooman keisarin
Tiberiuksen suosikki, henkivartijaväen
päällikkö. Yritti päästä keisariksi;
mestattiin.

<b>Sejm,</b> Puolan valtiopäiväin
edustajakamarin nimitys.

<b>Seka-aviot,</b> eri kirkkokuntaa tai eri
uskontoa olevain väliset avioliitot. Lapset
seuraavat uskontokuntaan nähden yleensä
isäänsä, elleivät vanhemmat ennen
avioliittoon menemistä tai sen jälkeen ole
kirjallisesti sopineet, että lapsen on
seurattava äitiä (Uskonnonvapauslaki
10/11 1922, 6 §).

<b>Sekakaasu,</b> dowson-kaasu (ks. t.).

<b>Sekakuoro,</b> laulukunta, johon kuuluu
sekä nais- että mieslaulajia. Kumpaisetkin
ryhmittyvät 2 ääneen: sopraanot ja altot,
tenorit ja bassot. Paitsi 4-äänistä s.-laulua
tavataan myös 5- tai useampiäänistä.

<b>Sekalanta,</b> komposti (ks. t.).

<b>Sekaluku,</b> kokonaisluvun ja
murtoluvun (ks. t.) summa.

<b>Sekametsä,</b> metsä, jonka muodostaa
kaksi tai useampia puulajeja; vastakohta:
<sp>puhdas metsä,</sp> jonka ainoastaan
yksi puulaji muodostaa (vrt. <sp>Metsä</sp>).

<b>Sekamuoto,</b> <sp>sekasikiö, bastardi,
hybridi,</sp> kahteen eri lajiin (rotuun,
muunnokseen) kuuluvain yksilöjen
ristisiitoksen tuloksena syntynyt eliö.
Eläinkunnassa on s:ja tavattu useiden
kala- (m. m. lohikalojen), lintu- (m. m.
</chapter>

<chapter name="Sekantti-Šektaus">
kanalintujen) ja imettäväis- (m. m.
hevoseläinten) lajien välillä. Kasveilla on
ristisiitos verraten yleinen usean suvun eri
lajien (m. m. <i>Salix-, Hieracium</i>-lajien)
välillä. Lajien väliset s:t ovat useimmiten
lisääntymiskyvyttömiä. vrt. <sp>Perinnöllisyys.</sp>

<b>Sekantti</b> (lat.), <sp>leikkaaja,</sp> suora,
joka leikkaa käyrää kahdessa (tai useammassa)
pisteessä. Leikkauspisteiden välijana on
<sp>jänne.</sp> — Trigonometriassa s. on =
kosinin inverssiarvo.

<b>Sekarodut,</b> kahden tai useamman
ihmisrodun sekoituksesta syntyneet
kansat tai kansaryhmät. Tärkeimmät:
valkoihoisten ja neekerien sekarotu <sp>mulatit,</sp>
valkoihoisten ja intiaanien sekarotu
<sp>mestitsit,</sp> neekerien ja intiaanien
<sp>zambot</sp> (Perussa <i>chino</i>).

<b>Sekasikiö,</b> sekamuoto (ks. t.).

<b>Sekavilja,</b> sekuli (ks. t.).

<b>Sekeli,</b> <sp>sikli,</sp> muin. paino (11-16 g)
ja raha Palestiinassa ja muualla Itämailla.

<b>Šekki,</b> osoitus, maksuosoitus, etenkin
pankkiosoitus. Suomen oikeuden mukaan
tulee š:n sisältää: 1) nimenomainen,
asiakirjan tekstiin merkitty nimitys
„shekki"; 2) š:n asettamispaikka ja
-aika; 3) selvä ja ehdoton määräys maksaa
määrätty rahasumma, <sp>š.-summa;</sp>
4) maksajan, trassaatin, nimi; sekä
5) š:n asettajan, trassentin
allekirjoitus (Shekkilaki 11/6 1920).

<b>Šekkikuitti,</b> painetusta
kuittilomakekirjasta irtirevittävä kuitti,
jonka kanta jää kuitinantajalle.

<b>Sekoituslasku,</b> alligatsionilasku (ks. t.).

<b>Sekoitusviljelys,</b> maan viljeleminen
sekoittamalla siihen toisia maalajeja
tarkoituksella parantaa sen fysikaalisia ja
kemiallisia ominaisuuksia. S. merkitsee
erityisesti suon viljelemistä polttamatta,
mutta sekoittamalla siihen savea tai
hiekkaa maan parannusaineeksi.

<b>Sekovarsi</b> <i>(thallus),</i> niiden kasvien
kasvullinen osa, joissa ei voida erottaa
juurta, vartta ja lehtiä. — <b>Sekovartiset</b>
<i>(Thallophyta),</i> kasvit, joilla on sekovarsi.
S:ia ovat levät, sienet ja jäkälät sekä useat
maksasammalet. Vastakohta: <sp>lehtivartiset.</sp>

<b>Sekreetti</b> (lat.), salainen; salainen
sinetti; ruhtinaan yksityissinetti; <i>fysiol.</i>
erite (ks. t.). — <b>Sekreettideputatsioni,</b>
Ruotsissa vapaudenajalla esiintynyt
valtiopäivävaliokunta, asetettu 1723. —
<b>Sekreettivaliokunta</b> l. <sp>salainen
valiokunta,</sp> Ruotsin valtiopäivien
tärkein, salaisina pidettyjä asioita
käsittelevä valiokunta (1627-1809). Siinä oli
vain kolmen ylemmän säädyn edustajia.

<b>Sekretariaatti</b> (ransk.), sihteeristö.

<b>Sekretsioni</b> (lat.), eritys, erittäminen.

<b>Sekretääri</b> (ransk.), kirjoituspöytä.

<b>Seksa</b> (ruots.), ravintolassa
pienehkössä seurassa syödyt illalliset.

<b>Seksagesima</b> (lat.), kahdeksas
sunnuntai ennen pääsiäistä.

<b>Seksagesimaalinen lukujärjestelmä,</b>
lukujärjestelmä (ks. t.), jossa kantaluku
on 60. Ollut vuosisatoja käytännössä
murtolukulaskuissa; käytetään
edelleenkin kulman ja ajan mitoissa.

<b>Šeksna</b> <i>[-ā'],</i> Volgan lisäjoki vas.,
laskee Volgaan vastapäätä Rybinskiä. 434 km.

<b>Sekstantti</b> (lat.). 1. Ympyrän kuudes
osa. — 2. <sp>Peili-s., kuvastinkoje,</sp>
koje kulmanmittausta varten. Sen muodostaa kaksi
peiliä, joista toinen kiinteä, toinen kierrettävä,
sekä kaukoputki ja asteikko, josta toisen
peilin kiertämän voi lukea. Käytetään etenkin
merellä paikan- ja ajanmääräyksiin. —
3. Tähtisikermä Jalopeurasta etelään.

<img 1></img>
Peilisekstantti. <i>f</i>
kaukoputki, <i>s'</i> kääntyvä peili,
<i>n</i> lukija, <i>S</i> ja <i>S"</i>
tähtäyspisteet.

<b>Sekstetti</b> (lat.), kuuden solistin
esitettävä (laulu- t. soitin-) sävellys.

<b>Seksti</b> (lat.), <i>mus.</i> 1. Asteikon 6:s
aste. — 2. Sävelsuhde, joka laajuudeltaan
vastaa suhdetta 1:sen ja 6:nnen asteen välillä.
— <b>Sekstisointu</b> ks. <sp>Käännös.</sp>

<b>Sekstiljoona</b> (lat.), miljoonan 6:s ja
siis 10:n 36:s potenssi. Ranskalaisessa
järjestelmässä = 10<sup>21</sup>.

<b>Sekstoli</b> (lat.) l. <sp>kuusikas,</sp> <i>mus.,</i>
kuuteen samanpituiseen osaan jaettu sävelyksikkö.
S. merkitään 6:n numerolla:

<img 1></img>

S. ei ole = 2 triolia (ks. t.), vaan se jakautuu
kolmeen 2-säveliseen ryhmään.

<b>Seksuaali-</b> (lat.), sukupuoli-.

<b>Šektaus</b> (hepr.), juutalaisten rituaalin
mukainen teurastustapa: lattialle
sidotun eläimen kaula vedetään ojolle ja
leikataan pitkällä terävällä veitsellä
kolmella peräkkäisellä viilloksella poikki
nikamiin saakka, minkä jälkeen eläin
kuolee verenvuotoon joks. pian. Š:ta on
varsinkin eläinsuojelusväen taholta
arvosteltu ankarasti sen eläimelle
</chapter>

<chapter name="Sekti-Seleeni">
mahdollisesti aiheuttamien kärsimysten vuoksi.
Š., joka on lailla kielletty m. m. Sveitsissä
ja eräissä Saksan valtioissa, on Suomessa sallittu.

<b>Sekti</b> (lat.), uskonlahko.

<b>Sekti</b> (saks.), väkevä, imelä viini.

<b>Sektori</b> (lat.). 1. Ympyränsektori =
kahden säteen rajoittama ympyrän osa. —
2. Pallo-s. ks. <sp>Pallo.</sp>

<b>Sektsioni</b> (lat.), leikkaus, leikkauskuvio.

<b>Sekulaari</b> (lat.), vuosisatais-.

<b>Sekularisatsioni</b> (ransk.),
maallistuttaminen, kirkollisen alueen
muuttaminen maalliseksi.

<b>Sekuli,</b> <sp>sekavilja,</sp> kaksi tai
useampia vilja- ja palkokasveja yhdessä l.
sekaisin viljeltyinä. Nyk. viljellään
yleisimmin kauran tai ohran kanssa hernettä
tai virnaa. Viimeksimainittuja on
siemensekoituksessa 1/5-1/3. V. 1925 oli
0,5 % maamme peltoalasta s:lla.

<b>Sekunda</b> (lat.), toisluokkainen
(tavaralaji), toinen luokka koulussa.

<b>Sekundaari,</b> <sp>sekundääri, sekundäärinen</sp>
(lat.), toisarvoinen, myöhempi, myöhäisperäinen.
— <b>Sekundaarielementti,</b> sähkövirran
kem. vaikutuksen kautta syntynyt elementti,
s. o. akkumulaattori. — <b>Sekundaarirata,</b>
<sp>pikkurata,</sp> pienempää paikallista
liikettä varten rakennettu kapearaiteinen
rautatie. — <b>Sekundaarivirta,</b> induktsionin
kautta syntyvä virta.

<b>Sekundantti</b> (lat.), välittäjä ja
todistaja kaksintaistelussa. Verbi:
<sp>sekundeerata,</sp> olla avullisena.

<b>Sekundogenituuri</b> (lat.), „toissyntyisyys",
toisena syntyneen ylhäisaatelisen ja
hallitsijasuvun jäsenen ja hänestä polveutuvan
haaran perintö- tai vallanperimysoikeus.

<b>Sekundometri</b> (lat. ja kreik.),
kronoskooppi (ks. t.).

<b>Sekunti</b> (lat.), aika- ja kaariminuutin
1/60:n nimitys. — <i>Mus.</i> 1. Asteikon 2:nen
aste. — 2. Sävelsuhde, joka laajuudeltaan
vastaa suhdetta kahden peräkkäisen
asteen välillä. Laadultaan s:t ovat
„suuria" (=kokoaskel), „pieniä" (= puoliaskel)
ja ,,ylinousevia" (ks. <sp>Intervalli</sp>). —
<b>Sekuntiheiluri,</b> heiluri, jonka
puoliheilahduksen aika on 1 sek., s:n pituus on
<table><td><td c><i>g</i><td>
<td><i>l</i> = <td c>—<td>, missä <i>g</i> on painovoiman kiihtyväisyys
<td><td c>π<sup>2</sup><td>
</table>
(ks. t.). 45° leveydellä on <i>l</i> =
99,34 cm, päiväntasaajalla 99,01 cm ja
Helsingissä 99,43 cm. — <b>Sekuntimittari,</b>
kronoskooppi (ks. t.).

<b>Sekvaanit</b> (lat.), kelttiläinen heimo,
asui Juran ja Saônen välillä.

<b>Sekvenssi</b> (lat.). <i>Mus.</i> 1. Säveljakso,
jossa samat aiheet ja sama sointuryhmitys
kertautuvat yhdenmukaisessa jäljittelyssä
asteikon eri asteilla. — 2. Gregoriaanisen
graduaalin pitkä sanaton loppukoloratuuri.
Tästä s.-nimitys sitten siirtyi
niihin runomittaisiin virsiin, joita
800-luvulla alettiin sepittää ja säveltää
koloratuurien tilalle. S.-virsissä oli
yksinkertainen säkeistörakenne (tav. 3- tahi
4-säkeinen), mutta sävelmä oli aina vain
kahdessa säkeistössä yhteinen ja vaihteli
säkeistöparista toiseen. S:ja sepitettiin
kirkkovuoden juhliin sekä paikallispyhimysten
merkkipäiviksi. — <i>Matem.</i> Sarja (ks. t.).

<b>Sekvestri</b> l. <sp>sekvesteri</sp> (ransk.),
takavarikko.

<b>Sela</b> <i>[-ā]</i> (hepr.), psalmeissa esiintyvä
luultavasti laulajaryhmän vaihtoa ilmaiseva taidetermi.

<b>Selaginella,</b> mähkä (ks. t.).

<b>Selam.</b> <sp>S.aleikum l. salamaleikum</sp>
(arab.), ,,rauha teille", muhamettilaisten tervehdys.

<b>Selamlik</b> (turk.), huone, missä
turkkilainen ottaa vastaan ja tervehtii
vieraita; sulttaanin juhlallinen lähtö
perjantairukoukseen moskeiaan.

<b>Selander</b> <i>[-la'-],</i> <sp>Sten</sp> (s. 1891),
ruots. runoilija ja arvostelija. Teoksia:
,,Tystnadens torn", ,,Vägen hem",
„Staden", matkakirja „Vår herres hage".

<b>Šelatiini,</b> <sp>gelatiini,</sp> liivate (ks. t.).

<b>Selborne</b> <i>[-bən],</i> <sp>Roundell
Palmer</sp> (1812-95), S:n jaarli, engl.
lakimies ja poliitikko. Lordikanslerina
1872-74 ja 1880-85.

<b>Seldžukit,</b> Länsi-Turkestanista
kotoisin oleva ruhtinassuku, joka n. 1060 sai
haltuunsa koko Etu-Aasian. Valtakunta
laajeni vähitellen Indukseen ja
Jaksartes-jokeen saakka, mutta hajosi, kun
hallitsijasuvun nuoremmat haarat ja emiirit
perustivat itsenäisiä valtioita m. m.
Vähään-Aasiaan Ikoniumin, jota vastaan
ristiretkeläiset ja turkkilaiset taistelivat.

<b>Selebreerata</b> (lat.), juhlia,
juhlallisesti viettää. — <b>Selebriteetti,</b>
kuuluisuus.

<b>Seleeni</b> (kreik.), kem. alkuaine, samaa
ryhmää kuin rikki. At.-p. 79,2, kem.
merkki Se. Esiintyy luonnossa pienissä
määrin laajalle levinneenä, m. m.
pyriitissä. Useita allotrooppisia muotoja,
kuten rikillä. Näistä huomattavin on
„metallinen" s., jonka sulamisp. on 217°;
tämä ei liukene rikkihiileen ja johtaa
sähköä, johtokyvyn riippuessa
s.-kappaleeseen suunnatun valaistuksen
voimakkuudesta. S:n yhdistykset muistuttavat
rikin yhdistyksiä. — <sp>S.-hopea, s.-lyijy</sp>
</chapter>

<chapter name="Selektiivinen-Selkäranka">
ja <sp>s.-kupari</sp> ovat harvinaisia
s.-kivennäisiä, joita on löydetty m. m.
Harzista.

<b>Selektiivinen</b> (lat.), valikoiva,
valitseva. — <b>Selektsioni,</b> valinta. —
<b>Selektsioniteoria,</b> tav. Darwinin
valintaopista käytetty nimitys.

<b>Selene</b> (kreik.), kuu, kreik.
kuunjumalatar.

<b>Selenga</b> <i>[-ā'],</i> joki Itä-Aasiassa, laskee
Baikaljärven eteläpäähän. 1,205 km.

<b>Seleni,</b> seleeni (ks. t.).

<b>Selenografia</b> (kreik.), <i>tähtit.,</i> kuun
kuvaus. — <b>Selenologia,</b> kuun tutkimus.

<b>Selestiini</b> l. <sp>celestiini,</sp> väritön tai
sininen kivennäinen, strontiumsulfaattia
(SrSO<sub>4</sub>); ei Suomessa.

<b>Seleukeia</b> l. <sp>Seleukia,</sp> us.
muinaisia kaupunkeja, joista tärkein
Seleukos I:n n. 310 e. Kr. Tigriin oik.
rannalle läh. Babylonia perustama. Se oli
Itämaiden kaupan keskuksia. Roomalaisten
hävittämä 165 e. Kr.

<b>Seleukos I Nikator</b> (365-281 e. Kr.),
Aleksanteri Suuren sotapäälliköitä, tämän
kuoltua Babylonin maaherra, v:sta 301
Syyrian ja melkein kaikkien Aleksanterin
aas. alueiden hallitsija. Hänen
seuraajiaan sanotaan <sp>seleukideiksi.</sp>

<b>Selfaktori</b> (engl.) ks.
<sp>Kehruukoneet,</sp> II os., p. 424.

<b>Selfmade man</b> <i>[selfmeid män]</i> (engl.),
,,omatekoinen mies", henkilö, joka omalla
työllään ja kyvyllään on kohonnut ahtaista
oloista, tav. ilman koulusivistystä.

<b>Selibaatti</b> (lat.), naimattomuus, vars.
kat. papiston. Jo vanhan kirkon aikana
pidettiin avioliittoa sopimattomana
papeille. Justinianus I:n säännösten
mukaan korkeampi papisto oli sidottu s:iin,
alempi ei. Näin on vieläkin asianlaita kreik.-kat.
kirkossa. Länsimailla yleinen pappien
naimattomuus alkoi tulla vallitsevaksi
1000-luvulla, ja 1074 paavi Gregorius VII
antoi siitä nimenomaisen säädöksen.
Uskonpuhdistus hylkäsi s:n.

<b>Seliger</b> <i>[-e'r],</i> järvi Venäjällä, Valdain
ylängöllä, 77 km pitkä, 52 km leveä,
monilahtinen ja -saarinen.

<b>Seligman</b> <i>[seligmən],</i> <sp>Edwin</sp>
(s. 1861), amer. kansantaloustieteillä.
Teoksia: „Essays in taxation", ,,Principles
of economics".

<b>Selim,</b> Turkin sulttaaneja. — 1. S. I
<sp>Urhoollinen</sp> (1467-1520), hallitsi
1512-20. Valloitti Kurdistanin, Mesopotamian,
Syyrian, Egyptin ja Mekan. — 2. S. III
(1761-1808), hallitsi 1789-1807. Sodassa
Ranskaa vastaan Napoleonin Egyptin retken
takia. Syöstiin valtaistuimelta ja murhattiin.

<b>Selinus,</b> muinaiskreik. kaup. Sisilian
lounaisrannikolla.

<b>Selitys,</b> <i>lakit.,</i> ilmoitus l. lausunto,
joka saattaa valaistusta johonkin asiaan.
Asianosaisilla on oikeus eräin edellytyksin
saada tuomioistuimelta sen antaman tuomion
tai päätöksen s. (Oikeudenkäymiskaari 24:10
ja 24:11, muutettuna 27/4 1868 asetuksella;
sekä 30:20, muutettuna 19/12 1919 lailla).
Kun yleensä oikeudenkäynnissä kontradiktorisen
periaatteen (ks. t.) mukaan yhden puheiden
mukaan ei saa ketään tuomita, annetaan
virkasyyteasioissa virkasyytteen alaiselle,
rikosasioissa syytetylle sekä riita-asioissa
vastaajalle tilaisuus s:n antamiseen
(Oikeudenkäymiskaari 16:2, muutettuna
27/4 1868; 27:7; 14:6, muutettuna 27/4 1868).
vrt. <sp>Merivahinko, Tulliselitys.</sp>

<b>Selja,</b> saksanheisi (ks. t.).

<b>Selkäjänne</b> <i>(chorda dorsalis),</i>
selkärankaisten selkärangan edeltäjä,
selkäytimen alapuolella ruumiin
pituussuunnassa kulkeva alkusuolen selkäpuolen
poimusta syntynyt jänne, jonka solut
ovat nesterikkaat, alkulimasta köyhät,
toisiinsa tiiviisti liittyneet. Uloin
solukerros erittää ympärilleen s:n tupen,
tämän alle syntyy us. vielä sekundaarinen
tuppi. Näiden tuppien ympärille kehittyy
muilla selkärankaisilla paitsi suikulaisella
rustoa, josta syntyvät selkärangan nikamat.
S. on vaippaeläinten toukilla (pyrstökkäillä
se säilyy koko elämän iän) ja selkärankaisilla,
viimeksimainituilla kumminkin vain
sikiökehityksen aikana paitsi suikulaisella ja
ympyräsuisilla, joilla se säilyy
täysikasvuisillakin (muilla sen surkastumia on
havaittavissa nikamien välissä).

<b>Selkäperintö,</b> selkäperilliselle
(ks. <sp>Perillinen</sp>) lankeava perintö.

<b>Selkärangattomat,</b> <sp>luurangottomat</sp>
<i>(Evertebrata),</i> kaikkien niiden
eläinten yhteisnimitys, jotka eivät kuulu
selkärankaisten pääjaksoon. vrt. <sp>Eläinkunta.</sp>

<b>Selkäranka,</b> selkärankaisten (paitsi
suikulaisen) ruumiin keskiviivassa
kulkeva, useista perättäisistä rusto- tai
luukappaleista, nikamista, muodostunut
tukiranka. Ympyräsuisten nikamat ovat perin
alkeelliset (vain rustoiset yläkaaret),
kehittyneemmät ne ovat jo rustorankaisilla
kiillesuomuisilla (myös alakaaret),
muilla niissä voi erottaa keskessä olevan
solmun ja tästä lähteyät haarakkeet.
Ihmisen s:ssa erotetaan 7 kaula-, 12 rinta-,
5 lanne-, 5 risti- ja 4-5 häntänikamaa.
vrt. <sp>Luusto.</sp>
</chapter>

<chapter name="Selkärankaiset-Selkäydintaudit">
<b>Selkärankaiset,</b> <sp>luurankoiset</sp>
<i>(Vertebrata),</i> eläinkunnan pääjakso.
S:lla on rustoinen tai luutunut
selkäranka (putkisydämisillä vain selkä jänne),
2 paria raajoja (putkisydämiset ja
ympyräsuiset ovat alkuperäisesti
raajattomat, eräiltä korkeammilta s:lta joko
toinen raajapari tai molemmat parit
surkastuneet). Keskushermosto selkärangan
selkäpuolella, sydän vatsapuolella.
Muodonvaihdos vain sammakkoeläimillä ja
eräillä kaloilla. S:ia ovat <sp>putkisydämiset,
ympyräsuiset, kalat, sammakkoeläimet, matelijat,
linnut</sp> ja <sp>imettäväiset.</sp> Näistä
ensinmainittu ryhmä pääkalloa vailla
ollen <i>(Acrania)</i> muodostaa muista,
kallollisista s:sta <i>(Craniota)</i> poikkeavan
ryhmän. Kolme viimeksimainittua
luokkaa, joilla on amnionkalvo, yhdistetään
<i>Amniota</i>-ryhmäksi, niiden vastakohtana
ovat 4 ensinmainittua luokkaa <i>(Anamnia).</i>
Varhaisimmat paleontologiset löydöt (kaloja)
ovat siluurikaudelta.

<b>Selkäydin,</b> selkärankaisten
keskushermoston toinen pääosa, liereä,
paksuseinäinen putki, joka alkaa aivojen
takaosasta (ydinjatkoksesta) ja kulkee
selkärangassa olevaa s.-kanavaa pitkin,
ulottuen ihmisellä toisen lannenikaman
kohdalle. S:n ulkopinnassa on havaittavissa
2 syvälle ulottuvaa pituusuurretta, jotka
jakavat sen kahteen puoliskoon. Sen
keskellä on harmaata ainetta, ja tätä
ympäröi valkoinen aine. Harmaan aineen
poikkileikkaus on H:n muotoinen; sen
keskellä on pituussuunnassa kulkeva s:n
keskikanava. Harmaan aineen ulkonevista
lisäkkeistä, n. s. etu- ja takasarvista,
lähtevät selkäydinhermojen (ihmisellä 31
paria) juuret. Etujuuressa on keskipakoisia
(liikettä välittäviä), takajuuressa
keskihakuisia (tunto-) hermoja.
S:n ulkopuolella nämä juuret
yhtyvät sekahermoksi. Aivan yhtymäkohdan
ääressä on takajuurissa pitkänpyöreä
paksunnos, hermosolmu. Paikkansa mukaan
s.-hermot ryhmitetään seuraavasti:
8 kaula-, 12 rinta-, 5 lanne- ja 5
ristihermoa sekä 1 häntähermo. S. on tärkeä
yhdysjohto, jota myöten aivoissa
syntyneet käskvt lähetetään ruumiin eri osiin
ja jota myöten ruumiin eri osista (paitsi
päästä) tuntoärsytykset johtuvat
aivoihin. Mutta s. toimii itsenäisestikin.
Keskihakuista hermoa myöten s:een
johtunut ärsytys voi siirtyä s:n valkoisesta
aineesta harmaan aineen hermosoluihin,
jotka ärsytyksen johdosta lähettävät
liikehermoärsytyksen. Näin syntyvät
heijastus- l. refleksiliikkeet.

<img 1></img>
Kappale selkäydintä
(edestäpäin katsottuna). <i>N</i> hermo,
<i>B</i> sen liikejuuri, <i>E</i> tuntojuuri.

<b>Selkäydintaudit.</b> Aivokalvontulehdus
leviää tavallisesti myös selkäytimen
kalvoihin, jolloin tautia sanotaan
<sp>serebrospinaali-meningiitiksi.</sp>
Varsinaisia <sp>selkäydintulehduksia</sp>
<i>(myelitis)</i> ovat sellaiset tulehdus- ja
pehmennysprosessit selkäytimessä, jotka
eivät johdu ulkoisesta väkivallasta ja
jotka eivät esiinny määrätyissä
selkäytimen kohdissa, vaan diffuuseina.
Äkillisen selkäydintulehduksen aiheuttajana
on tav. joku infektsionitauti. Sen oireita
ovat lihassurkastumat ja koukkunivelet.
Osittainen, jopa täydellinenkin
paraneminen on mahdollinen. <sp>Selkäytimen
pehmeneminen</sp> <i>(tales)</i> johtuu
kuppataudista ja on parantumaton. Sen oireita
ovat m. m. vihlovat kivut, parestesiat
ja tuntohäiriöt. <sp>Skleroosi,</sp> johon
sairastuvat tav. vain nuoret henkilöt ja
jonka aiheuttaa muudan spirokeetta,
synnyttää pesäkkeitä sinne tänne pitkin koko
keskushermostoa ja ilmenee erilaisin
oirein: puhehäiriöitä, pakkonaurua,
lihasheikkoutta y. m. <sp>Syringomyeliassa</sp>
syntyy selkäytimeen aukkoja;
oireet: lihassurkastumat, kivun- ja
lämmöntunnon häviäminen, nivelten
epämuodostumat, kieroselkäisyys y. m.
Määrättyihin hermoratoihin rajoittuvia
s:eja sanotaan systemaattisiksi.
Semmoinen on m. m. alaruumiissa
<sp>progressiivinen lihasatrofia,</sp> hyvin
monimuotoinen, us. periytyvä tauti; sen
aiheuttaa selkäytimen motoristen
hermosolujen ja niistä lähtevien
hermosäikeiden vioittuminen ja sen seurauksena
lihasten surkastuminen ja siis
liikuntokyvyn pieneneminen. Muita
systemaattisia s:ja on <sp>spastinen
spinaaliparalysia,</sp> jonka paikkana ovat
pyramidiradat ja joka synnyttää
lihasheikkouden alaraajoissa, ja
<sp>amyotrofinen lateraaliskleroosi,</sp> joka
turmelemalla motoriset hermoradat ja
hermosolut aikaansaa vähittäisen
lihasten surkastumisen ja halvautumisen koko
ruumiissa. <sp>Bulbääriparalysia</sp> on
oikeastaan aivotauti: johtuu
ydinjatkoksen hermojen vioittumisesta ja
aiheuttaa kasvojen, kielen, nielun ja
kurkunpään lihasten halvautumisen.
</chapter>

<chapter name="Šellakka-Seiti">
<b>Šellakka</b> (saks.), kunniakasta lipeässä
valkaisemalla, sulattamalla ja siivilöimällä
saatu lakka, jota on kaupassa ohuina, hauraina
höytyinä. Liukenee alkoholiin, booraksiliuokseen
ja amoniakkiin. Käytetään väkiviinalakkojen,
polituurin, sinettilakan y. m. valmistukseen.

<b>Selleri</b> <i>(Apium graveolens),</i> 2-vuotinen
putkikasvi; viljellään ryydinmakuisen juurensa
ja lehtiensä vuoksi liemiruokien mausteeksi.

<b>Sellgren</b> <i>[-ēn],</i> <sp>Evert</sp>
(s. 1864), kauppaneuvos, viipurilainen
rautakauppias.

<b>Sellin,</b> <sp>Ernst</sp> (s. 1867), saks. ev.
teologi, prof. Berliinissä. Teoksia:
„Einleitung ins Alte Testament", „Das Alte
Testament und die evangelische Kirche",
julk. V:n T:n selitysteosta,

<b>Sello</b> (it.), ison viulun mallinen
bassosoitin. S:n viritys on oktaavia
matalampi kuin alttoviulun (C G d a). Sen
a-kielellä on kauas kantava ja tunteellinen
tenorisävy, joka etenkin soveltuu soolokohtiin.

<b>Sellobioosi</b> l. <sp>selloosi,</sp> selluloosaan
hajoamisessa syntyvä sokerilaji (bioosi,
vrt. <sp>Sokeri</sp>).

<b>Sellofaani,</b> kalvomainen, taipuisa
selluloidituote, tarkoitettu etenkin
ravintoainetuotteiden pakkausta varten;
valmistus periaatteessa sama kuin tekosilkin.

<b>Selloidiini,</b> eetterialkoholiin
liukenevaa nitroselluloosaa, jota käytetään
valokuvauspaperin valonaran kalvon
valmistamiseen (selloidiinipaperi).

<b>Selloni,</b> pääasiassa selluloosan
hydroasetaatti, ominaisuuksiltaan selluloidia
muistuttava, mutta ei tulenarkaa.
Käytetään kuten selluloidia.

<b>Selluloidi</b> (lat. ja kreik.),
nitroselluloosan ja kamferin seos, miltei
lasinkirkas, väritön, kovahko, kimmoisa ja
helposti muokattava aine. Tulee 125°:ssa
muovailtavaksi, jolloin sen voi puristaa
haluttuun muotoon ja hitsata. Sytytettynä
palaa kirkkaalla, nokeavalla liekillä; ei
räjähdä. Käytetään puhtaana lasin
vastikkeeksi, valokuvausfilmeihin
y. m., sekä sinkkivalkean, liidun,
raskassälvän sekaisena, jolloin se on
kovempaa ja raskaampaa, norsunluun,
kilpikonnankilven, marmorin, malakiitin
y. m. jäljitelmänä esim. veitsenpäiksi.
Sen asetoni- tai amyyliasetaattiliuos on
saponlakkaa, jolla saadaan läpikuultava,
kova, vettäkestävä pinta paperille, puulle
y. m.; sitä käytetään myös voimaliimana.
S.-esineet tuntee yleensä siitä, että ne
hangattuina tuoksuvat kamferille.

<b>Selluloosa</b> (lat,), kasvien soluketon pää-.
aine, hiilihydraatti, kem. kaava (C<sub>6</sub>H<sub>10</sub>O<sub>5</sub>)<i><sub>n,</sub></i>
jolla hyvin korkea molekyylipaino.
Kestää mietoja happoja ja emäksiä, mutta
liukenee väkevään rikkihappoon
muodostaen liisterimäisen massan, joka miedossa
rikkihapossa keitettäessä hajaantuu
rypälesokeriksi. Lyhyesti rikkihapossa
käsiteltynä s. muuttuu kolloidiseksi
amyloidiksi, jonka jodi värjää siniseksi, kuten
tärkkelyksen (vrt. <sp>Pergamenttipaperi</sp>).
Typpihapon vaikutuksesta syntyy nitroselluloosaa
(ks. t.). Etikkahapon vaikutuksesta syntyy
rikkihapon läsnäollessa sellobioosia
(ks. t.). — Tekniikassa s. saa suurimman
käytäntönsä paperiteollisuudessa
(ks. t. ja <sp>Puuvanuke</sp>).

<b>Selluloosarehu,</b> runsaasti selluloosaa
sisältävistä kasveista tai kasvinosista
valmistettu rehu. S:n valmistukseen on
käytetty olkien ja puunkin selluloosaa
vrt. <sp>Olkirehu, Olkiväkirehu.</sp> —
<b>Selluloosasilkki,</b> keinotekoinen silkki
(ks. t.).

<b>Selluloosavanu</b> (saks. <i>Zellstoff</i>),
puuselluloosasta valmistettu.vanu; käytetään
kirurgisiin siteisiin, siivilöimiseen y. m.
kuten tavallista puuvillavanua.

<b>Selmer,</b> <sp>Christian August</sp>
(1816-89), norj. vanhoillinen poliitikko.
Pääministerinä v:sta 1880 joutui riitaan
suurkäräjäin kanssa ja haastettiin
valtakunnanoikeuteen, joka tuomitsi hänet
1884 menettämään virkansa. — <b>Selmer,</b>
<sp>Johan Peter</sp> (1844-1910), norj.
säveltäjä. Johti 1883-86 Kristiaanian
filharmonisia konsertteja, säveltänyt
orkesteriteoksia (m. m. „Suomalaisia
juhlasointuja"), kuoro- ja soololauluja y. m.

<b>Šelonskaja pjatina</b> <i>[-o'- -ī'-],</i>
„Šelonan viidennes", Novgorodin hallintopiirejä,
käsitti Ilmajärveen laskevan Šelona-joen
ympärillä olevan alueen.

<b>Selootti</b> (kreik.), intoilija, kiivailija
(vars. uskonasioissa). S:ien puolue
Palestiinassa (per. n. 7 j. Kr.) vihasi
intohimoisesti roomalaisia.

<b>Selostaatti</b> (lat. ja kreik.),
kuvastinkoje, jolla taivaankappaleiden valo
voidaan suunnata määrättyyn suuntaan.
S:n erikoismuotoa, jota käytetään auringon
tutkimiseen, sanotaan <sp>heliostaatiksi.</sp>

<b>Selters</b> <sp>(Nieder-S.),</sp> kunta
Preussissa Wiesbadenista pohjoiseen.
Seltterilähde.

<b>Seiti,</b> Vienanmeressä elävä
pienikokoinen sillirotu.
</chapter>

<chapter name="Seltopusikki-Sementti">
<b>Seltopusikki</b> <i>(Pseudopus apus),</i>
n. 1 m:n pituinen, vaskikaärmeen heimoon
kuuluva käärmeenmuotoinen sisilisko,
jolla ei ole eturaajoja ollenkaan ja jonka
takaraajat ovat pieniksi tyngiksi
surkastuneet. Kaakkois-Euroopassa,
Lounais-Aasiassa, Pohjois-Afrikassa,

<b>Seltterivesi,</b> Nieder-Seltersin
(Preussissa) terveyslähteen hiilihaponpitoinen
kivennäisvesi; sisältää litraa kohti 2,3 g
ruokasuolaa, 1,2 g natriumbikarbonaattia,
0,4 g kalsium- ja 0,3 g magnesiumbikarbonaattia
sekä hivenen muita suoloja. Käytetään pöytä-
ja terveysjuomana, Keinotekoista s:tä
valmistetaan liuottamalla veteen mainittuja
suoloja ja puristamalla siihen hiilihappoa.

<b>Selvas</b> (esp., yksikkömuoto <i>selva</i>),
Amazonin laaksossa, Guayanan vuoristossa
ja Brasilian rannikolla kasvavien troopillisten
sademetsien nimitys.

<b>Selves</b> <i>[selv],</i> <sp>Justin de</sp>
(s. 1848), ransk. radikaalipoliitikko.
Ulkoministerinä 1911-12, senaatin puheenjohtaja
1924-26.

<b>Selvikkeet,</b> erinäiset aineet, joita
käytetään nesteiden selvittämiseen, ja jotka
vetävät puoleensa nesteessä liettyneinä
tai kolloidisessa tilassa olevia hiukkasia,
joko painuen niiden kanssa pohjaan tai
vain keräten ne kokoumiksi, jotka voi
suodattamalla erottaa. S:nä käytetään
huokoisia aineita, kuten selluloosaa,
kaoliinia, hiiltä, poltettua kipsiä,
höytymäisiä sakkoja, kiiten
aluminiumhydroksidia (alunasta ja kalkista,
vesijohtoveden puhdistukseen), valkuaista
(munanvalkuaisena, kuorittuna maitona tai
veriherana). Jos neste on hapan, niin
maidon kaseiini juoksee hapon
vaikutuksesta; muuten on valkuaisaine
maksoitettava kuumentamalla. — Tähän
kuuluu kahvin ja lihaliemen selvitys
kalannahalla tai -suomuilla, munankuorilla
y. m. Parkkihaponpitoisten nesteiden
(esim. hedelmämehujen) s:nä voi
valkuaista ja gelatiinia käyttää
kylmänäkin, nämä kun parkkihapon
vaikutuksesta tulevat liukenemattomiksi.
Samoin voi parkkihappoa käyttää
valkuaispitoisten nesteiden s:nä. Myös suolan
lisääminen voi selvittää (vrt. <sp>Kolloidi</sp>),
öljyjen s:nä voidaan käyttää poltettua
kipsiä tai alunaa, jotka samalla imevät
veden pois.

<b>Selvitys.</b> 1. <sp>Laivan-s.</sp> (ks. t.). —
2. <sp>Pesän-s.,</sp> jonkin pesän varojen ja
velkojen selville ottaminen ja velkain
maksaminen ennen yhteisen omaisuuden
jakamista, tulee kysymykseen perinnönjako-,
pesä- ja avioero-, yhtiön purkamis-,
konkurssi- y. m. asioissa.

<b>Selvitys- ja suoritustila</b> on eräissä
ulkomaisissa lainsäädännöissä määrätty
välitila sen selville saamiseksi, onko
omaisuus luovutettava konkurssiin. Meillä
tavallisessa puheessa konkurssitilaa
väliin sanotaan s.- ja s:ksi.

<b>Selänpää,</b> rautatieasema
Kouvolan-Mikkelin rataosalla, Valkealan
kunnassa, 23 km Kouvolasta.

<b>Sem,</b> Noan poika. vrt. <sp>Seemiläiset.</sp>

<b>Semafori</b> (kreik.), merkinantolaite
satamissa ja rautateillä, joko siipilaitteella,
häkkipallolla tai yönaikana vilkkuvalolla
varustettu. vrt. <sp>Merkinanto</sp> (kuva),
<sp>Vaihde.</sp>

<b>Semarang,</b> Samarang (ks. t.).

<b>Semasiologia</b> (kreik.), merkitysoppi.
vrt. <sp>Kielioppi.</sp>

<b>Sembramänty</b> <i>(Pinus cembra),</i>
mäntylaji, jolla 5-9 cm pitkät neulaset, 5
kussakin kääpiöoksassa; siemenet suuret,
syötävät. Keski-Euroopan vuoristossa,
missä muodostaa puukasvillisuuden
ylimmän vyöhykkeen. Koillis-Venäjällä ja
Siperiassa kasvavaa Siperian s:aa
<i>(P. cembra sibirica)</i> viljellään meillä
metsä- ja puistopuuna.

<b>Semeema</b> (kreik.), jollakin kielellisellä
muodolla l. morfeemalla ilmaistu idea- l.
mielleaineksinen kokonaisuus. Esim. <i>Helsinki</i>
on sama s. kuin <i>Suomen nykyinen pääkaupunki,</i>
mutta jäänsärkijä <i>Sampo</i> on eri s. kuin
Kalevalan <i>Sampo; meressä, merestä, merta</i>
ovat myös eri s:oja, vaikka niissä on sama
ominaismerkitys. S:oja ovat m. m. johto- ja
taivutuspäätteet, etu- ja jälkiliitteet,

<b>Šemeikka,</b> <sp>Iivana Jehkinpoika</sp>
(1841-1911), suistamolainen runolaulaja
ja metsämies, n. s. „Jehkin Iivana". —

<img 1></img>
Iivana Šemeikka.
(Sailon vesitos).

<b>Šemeikka,</b> <sp>Pedri Iivananpoika</sp>
(1817 t, 1819-1915), runolaulaja ja metsämies,
n. s. „Mysysvaaran Pedri". Kuoli Tuupovaaralla.
[Wartiainen (1923).]

<b>Semele,</b> kreik. tarustossa Dionysoksen
äiti, Zeuksen lemmitty, sai surmansa ukkosen
tulesta,

<b>Sementiitti,</b> rautakarbidi, Fe<sub>3</sub>C.
Esiintyy teräksessä kovina levyinä tai suonina.

<b>Sementti</b> (lat.), yleensä kovettuva
laastiseos, millä esineitä tai näiden osia
liitetään toisiinsa. Tekniikassa nimitetään
s:ksi kalsiumin silikaatteja
</chapter>

<chapter name="Sementtikupari-Semiramiin riippuvat puutarhat">
sisältäviä poltettuja jauhemaisia sideaineita,
jotka veden vaikutuksesta kovettuvat
kiven tapaiseksi ja kestävät veden
vaikutusta muuttumatta. <sp>Kuona-s:iä</sp>
saadaan masuunien kuonasta juoksuttamalla
tämä veteen. <sp>Hydraulinen kalkki,</sp>
sisältää 10-30 % savea, poltetaan ja
siihen sekoitetaan ennen käyttämistä vettä;
kovenee hitaasti. <sp>Romaani- l. Parkerin s.</sp>
on samantapaista, mutta on jauhettava ja
kovettuu nopeammin. <sp>Portland-s:n</sp> raaka-aineeksi
soveltuvat muutamat kalkkikivilajit sellaisinaan,
toisiin täytyy lisätä savea, hiekkaa y. m. Nyk.
valmistetaan s. <sp>kostean menetelmän</sp>
mukaisesti siten, että hienoksi jauhettu kalkki
ja savi lietetään liejuksi, joka seistyään kuivataan
pyörivässä uunissa palloiksi (klinkkereiksi),
jotka varastossa oltuaan jauhetaan ja pakataan
n. 180 kg:n tynnyreihin. — S:ia tutkittaessa
määrätään sen hienous, sitomisaika, kutistuminen,
puristus- ja vetolujuus. Vetolujuus 28 vrk:n
kuluttua on s:n käyttökelpoisuuden
määrääjänä, vrt. <sp>Rautabetoni.</sp>
[Muoniovaara (1922); Paatela (1922).]

<img 1>
Pyörivä sementtiuuni.
</img>
<b>Sementtikupari,</b> kuparisuolaliuoksista
rautaromulla saostettu raakakupari. —
<b>Sementtimosaiikki</b> muodostuu siten,
että sementin pintaan valettaessa
sirotetaan marmorisiruja. Pinta hiotaan
sementin kovetuttua. Käytetään pesuhuoneiden
lattioihin, porrasaskelmiin y. m. —
<b>Sementtitiili,</b> sementistä ja hiekasta
valmistettu (betoni-) tiili. S. on tavallisesti
ontto, joten seinään muodostuu lämpöä
eristävä ilmakerros. Erimuotoisista ja
erinimisistä s:stä mainittakoon leaanitiilet.

<b>Semesteri</b> (lat,), säännöllisesti
uudistuva virkaloma, myös lukukausi.

<b>Semgallen,</b> Kuurinmaan it. osa,
liettualais-lättiläisen <sp>semgallien</sp>
heimon asuma-alue, kuuluu nyk. Latviaan.

<b>Semi-</b> (lat.), puoli-, melkein.

<b>Semifinaali</b> (lat.), välierä. —
<b>Semikoolon,</b> puolipiste.

<b>Seminaari</b> (lat.). Paitsi tieteellisistä
s:eista, joita on järjestetty yliopistoihin
ylioppilaiden perehdyttämiseksi
tieteelliseen tutkimustyöhön, käytetään
nimitystä s. us. maissa merkitsemään
kansakoulunopettajain valmistuslaitosta. Näitä
s:eja on Suomessa tätä nykyä suomenk.
Jyväskylässä (per. 1863, mies- ja nais-),
Sortavalassa (per. 1880, mies- ja nais-),
Raumalla (per. 1898, mies-), Raahessa
(per. 1896, nais-), Heinolassa (per. 1899,
nais-) ja Kajaanissa (per. 1900, mies-).
Ruotsink. s:eja on Tammisaaressa (per.
1871, nais-) ja Uudessakaarlepyyssä (per.
1873, mies-). Suomen kansakoulunopettaja-s:ien
oppikurssi on nyk. 5-vuotinen: 4 ensim. vuonna
annetaan yleissivistyksellistä opetusta, 5:ntenä
pääasiallisesti ammatillista valmistusta
opettajatoimeen. Pääsyvaatimuksena on
ylemmän kansakoulun kurssi ja 16-17 vuoden
ikä. Poikkeuksena ovat Rauman mies- ja
Jyväskylän nais-s:t, jotka kokeeksi ovat
kolmiluokkaisia, keskikouluun pohjautuvia.
Lisäksi toimii joissakin s:eissa sekä erikseen
Helsingissä ja Jyväskylässä väliaikainen, yksivuotinen
hospitanttiluokka. S:iin on liitetty
<sp>harjoituskoulu,</sp> jossa ylimmän luokan
oppilaat, n. s. opettajakokelaat, saavat
käytännöllistä opettajaharjoitusta. Lukuv.
1926-27 oli s:eissa ja hospitanttiluokilla
yhteensä 1,842 oppilasta. — ks. myös
<sp>Alkukouluseminaari;</sp> Kuortaneen
ja Helsingin alkukoulu-s:t eivät enää toimi.

<b>Semipalatinsk</b> <i>[-ti'-],</i> kaup. Venäjän
Keski-Aasiassa, Irtyšin varrella, 45,000 as.

<b>Semipelagiolaisuus,</b> jumaluusopillinen
oppisuunta, joka yritti olla pelagiolaisuuden
ja Augustinuksen välittäjänä. Sen mukaan
ihminen ei ole hengellisesti terve (Pelagius)
eikä kuollut (Augustinus), vaan sairas. Hänellä
on tahto hyvään, mutta häneltä puuttuu kyky sen
saavuttamiseen. S. saavutti kannatusta
Galliassa ja, vaikka se muodollisesti hylättiin,
on se tullut vallitsevaksi kat. kirkossa.

<b>Semiramiin riippuvat puutarhat,</b>
Babylonissa ollut puutarhalaitos, muka
Nebukadnesarin rakennuttama keinotekoisille
pengermille. — <b>Semiramis,</b> bab.
tarukuningatar, joka murhattuaan
puolisonsa Ninoksen itse hoiti hallitusta,
kävi voitokkaita sotia ja kaunisti
loisteliaasti pääkaupunkiaan Babylonia.
</chapter>

<chapter name="Semler-Senaatti">
<b>Semler</b> <i>[zemlər],</i> <sp>Johann Salomo</sp>
(1725-91), saks. protestanttinen teologi,
Raamatun historiallis-kriitillisen tutkimuksen
merkittävimpiä tienraivaajia 1700-luvulla.

<b>Semmehveiss,</b> <sp>Ignác</sp> (1818-65), unk.
lääkäri, lapsenpäästöopin prof.
Budapestissa v:sta 1855. Sai siihen asti
yleisen lapsivuodekuumeen aiheuttaman
kuolleisuuden suuresti alenemaan
tehostamalla ehdottoman puhtauden
noudattamista synnytyksissä.

<b>Semmering</b> <i>[zem-],</i> sola Itä-Alpeissa
Ala-Itävallan ja Steiermarkin rajalla,
980 m yli merenp. Sen varrella parantola.
Sola kulkee samannimisen 1,395 m korkean
vuorenhuipun ohitse. Solan kautta kulkeva
S:n rata, jossa 15 tunnelia ja 16 viaduktia,
on komeimpia vuoristoratoja.

<b>Semnonit,</b> sveevien pääheimo muin.
Germaniassa, Oderin ja Elben välillä.

<b>Semologia</b> (kreik.), semasiologia,
merkitysoppi. vrt. <sp>Kielioppi.</sp>

<b>Sempach</b> <i>[žempah],</i> kaup. Sveitsissä,
Luzernin kantonissa, <sp>S:n järven</sp>
itärannalla. Täällä sveitsiläiset voittivat
1386 herttua Leopoldin johtamat itävaltalaiset
(vrt. <sp>Winkelried, A.</sp>). 2,000 as.

<b>Semper</b> (lat.), aina; s. <sp>idem,</sp>
aina sama.

<b>Semper</b> <i>[zem-],</i> <sp>Gottfried</sp> (1803-79),
saks. arkkitehti. Suunnitellut m. m.
Dresdeniin taidemuseon ja oopperan sekä
Lontooseen Victoria and Albert Museumin.
Teoksia: „Der Stil in den technischen
und tektonischen Künsten".

<b>Sempervivum,</b> maksaruohojen heimoon
kuuluva kasvisuku, jonka lajeilla on
kaunis, mehevien lehtien muodostama
lehtiruusuke ja siitä kohoava
pienilehtinen varsi, jossa valkoisia,
punaisia tai keltaisia kukkia. Us. lajeja
(m. m. punakukkaista <i>S. tectorum</i>ia)
viljellään kiviröykkiöissä koristuskasvina.

<img 1>
Sempervivum tectorum.
</img>
<b>Sempione,</b> Simplon (ks. t.).

<b>Semstvo</b> (ven.) l. <sp>maasäädyt,</sp>
Aleksanteri II:n perustama maakuntaedustus,
joka ennen Venäjän vallankumousta oli
voimassa 40 kuvernementissa.

<b>Senaari</b> (lat.), kuusijalkainen säe.

<b>Senaatti</b> (lat.). 1. Hallitseva neuvosto,
varsinkin muinaisessa Roomassa, —
2. Ylähuoneen nimitys useimmissa niistä
maista, joissa kaksikamarijärjestelmä on
voimassa. — 3. <sp>Keisarillinen Suomen</sp>
S. oli Suomen ollessa Venäjän yhteydessä
Suomen ylin hallitusvirasto sekä korkein
tuomioistuin. Suomen jouduttua 1809 Venäjän
yhteyteen perustettiin sam. v. <sp>Suomen
Suuriruhtinaskunnan Hallituskonselji.</sp>
Se oli jaettuna kahteen kollegisesti
järjestettyyn osastoon, joista
<sp>oikeusosastolle</sp> kuului varsinainen
lainkäyttö korkeimpana tuomioistuimena,
<sp>talousosastolle</sp> varsinainen
hallinto sekä hallinto-oikeudellinen
lainkäyttö ylimmässä asteessa. Puheenjohtajana
oli kenraalikuvernööri, kummallakin
osastolla sen ohella varapuheenjohtaja.
Korkeimmaksi oikeudenhoidon ja lakien
valvojaksi asetettiin Hallituskonseljiin
prokuraattori. V. 1816 suotiin
Hallituskonseljille Keisarillisen Suomen
Senaatin nimi ja 1819 S. muutettiin Turusta
Helsinkiin. V. 1892 annettiin S:lle uusi
ohjesääntö, jota sittemmin 1896 ja 1917
muutettiin huomattavasti. Kollegisena
virastona S. toimi joko yhteisessä
täysi-istunnossa, s. o. molempien osastojen
yhteisessä kokouksessa, tai kunkin
osaston yleisessä kokouksessa tai osastojen
jaostokokouksessa, joita jaostoja
kumpaisessakin osastossa oli kaksi. S:n
toimivallasta oli voimassa: että se oli
yleinen käsittäen kaikki valtiotoiminnan
alat, joita siitä ei oltu erotettu, että S.
oli korkeimpana, lopullisesti päättävänä
viranomaisena, mikäli asian ratkaisua ei
oltu hallitsijalle itselleen pidätetty, että
S. toimitti maan yleistä hallintoa ja
toimi sen johtavana hallintoviranomaisena
ja että S. toimi korkeimpana tuomioistuimena
sekä hallinto-oikeudellisessa lainkäytössä
viimeisenä oikeusasteena. Asiain valmistelua
ja esittelyä varten oli talousosasto eri
hallintohaarain mukaan jaettuna <sp>toimituskuntiin.</sp>
Toimituskuntia, joita alkujaan oli vain
viisi, oli 1892 v:n ohjesäännön mukaan
seuraavat yhdeksän: 1) oikeus-, 2) siviili-,
3) valtiovarain- (raha-asiain-),
4) kamari-, 5) sota-asiain- (lakkautettu
v. 1903), 6) kirkollisasiain-, 7)
maanviljelys-, 8) kulkulaitos- sekä 9)
kauppa- ja teollisuustoimituskunta, ja sitä
paitsi oli vielä talousosaston kanslia.

V:n 1917 asetuksen mukaan <sp>Suomen
Senaattiin,</sp> jota nimitystä Venäjän
vallankumouksen jälkeen oli alettu
käyttää, kuului: 1) talousosaston kanslia,
2) oikeus-, 3) sisäasiain-, 4) valtiovarain-
(raha-asiain-), 5) kirkollis- ja opetus-,
6) maatalous-, 7) kulkulaitosten ja yleisten
töiden, 8) kauppa- ja teollisuus- sekä
</chapter>

<chapter name="Senaattori-Sensibiliteetti">
9) sosiaalitoimituskunnat, ja 1918
perustettiin lisäksi 10) sota-asiain- sekä
11) ulkoasiaintoimituskunnat ynnä
väliaikainen 12) elintarvetoimituskunta.
Laeilla 22/7 1918 S:n oikeusosasto lakkautettiin
ja sille kuuluvat asiat siirrettiin
silloin perustetulle Korkeimmalle
Oikeudelle. Talousosastosta siirrettiin myös
valitusasiat, eräin poikkeuksin, silloin
perustetulle Korkeimmalle Hallinto-oikeudelle
27/11 1918 annetulla asetuksella S:n nimi
muutettiin <sp>Valtioneuvostoksi</sp> ja
toimituskuntain nimet <sp>ministeriöiksi.</sp>

<b>Senaattori</b> (lat.), senaatin jäsen.
Suomessa Senaatin jäseniä sanottiin s:eiksi
v:sta 1857 lähtien. 27/11 1918 annetulla
asetuksella, jolloin Senaatin nimi muutettiin
Valtioneuvostoksi, muutettiin s:n nimitys
ministeriksi.

<b>Senatus consultum</b> (lat.), (Rooman)
senaatin päätös.

<b>Senatus populusque Romanus</b> (lat.),
senaatti ja Rooman kansa, s. o. Rooman
valtio, Rooman hallitus.

<b>Sendai,</b> kaup. Japanissa Hondon
itärannikolla. Yliopisto. Silkkiteoll.
140,000 as.

<b>Sendžirli,</b> kurdilaiskylä Vähässä-Aasiassa,
50 km Välimeren koillisperukasta. Arvokkaita
heettiläis- y. m. löytöjä 1400-800-luvuilta e. Kr.

<b>Seneca,</b> <sp>Lucius Annæus</sp> (4 e.
Kr.-65 j. Kr.), roomal. valtiomies ja
kirjailija, samannimisen reetorin poika. Toimi
Neron opettajana. Julk. stoalaisia
filosofisia tutkielmia, „Kirjeitä
Lueiliukselle" ja 10 murhenäytelmää, m. m.
„Octavia". [Münscher (saks., 1922).]

<b>Sénéchal,</b> senešalkki (ks. t.).

<b>Senefelder</b> <i>[zē-],</i> <sp>Alois</sp> (1771-1834),
saks. kirjanpainaja, kivipainon keksijä.

<b>Senegal.</b> 1. Joki Ranskan Länsi-Afrikassa,
1,430 km pitkä, siitä 900 km
purjehduskelpoista. — 2. Ranskan
Länsi-Afrikkaan kuuluva siirtomaa-alue,
Englannin Gambian ympärillä; 192,000 km<sup>2</sup>,
1,2 milj. as., niistä 5,500 ransk. Kaupunkeja:
<sp>Dakar</sp> ja <sp>S:t Louis.</sp>

<b>Senegalkumi,</b> arabikumin asemesta
käytettävä länsi-afr. kumilaatu.

<b>Senegambia,</b> alk. Senegal- ja
Gambia-jokien välissä oleva maa; nyk. S:lla tav.
tarkoitetaan Senegal- ja Gambia-nimisiä
siirtomaa-alueita sekä näiden lisäksi
Portugalin ja Ranskan Guineaa.

<b>Senešalkki</b> (mlat.), Frankkien
valtakunnassa hovivirkamies, myöh. Ranskassa
(v:een 1191) korkein arvohenkilö, joka
valvoi kuninkaan taloutta ja oli sotajoukon
ylipäällikkö.

<b>Seniili</b> (lat.), ukkomainen, vanhuudenheikko.

<b>Senior</b> (lat.), vanhempi; vanhin
(yhdistyksen); monikko: <sp>seniores.</sp>

<b>Senior</b> <i>[sinjə],</i> <sp>William Nassau</sp>
(1790-1864), engl. taloustieteilijä, prof.
Oxfordissa. S. on klassillisen koulukunnan
huomattavimpia teoreetikkoja.

<b>Senja,</b> n. 1,600 km<sup>2</sup> laaja saari
Pohjois-Norjassa Tromsön eteläpuolella. 7,700 as.

<b>Sennalehdet,</b> Ylä-Egyptissä kasvavan
<i>Cassia acutifolia</i>n ja Itä-Intiassa
kasvavan <i>Cassia angustifolia</i>n lehdykät.
Käytetään ulostavana lääkkeenä.

<b>Sennar,</b> kaup. angloegypt. Sudanissa,
Sinisen Niilin varrella. 10 km S:n
eteläpuolella <sp>Makwarin</sp> kohdalla on
maapallon suurin pato, rak. 1921-26, pituus
3,025 m, suurin korkeus 39,6 m. Pato on
samalla rautatiesiltana.

<b>Senon,</b> liitusysteemin alaosasto.

<b>Senonit,</b> kelt. kansa Keski-Galliassa,
josta osa siirtyi Italian Umbriaan. vrt. <sp>Sens.</sp>

<b>Señor</b> <i>[senjo'r]</i> (esp.), herra. —
<b>Señora</b> <i>[senjo'ra],</i> rouva.

<b>Sens</b> [sãs], kaup. Pohjois-Ranskassa,
Yonnen varrella. Goottilainen tuomiokirkko
1100-luvulta. Senonien ent. pääkaupunki.
15,000 as.

<b>Sensatsioni</b> (mlat.), aistimus,
vaikutelma; mielenkiihoitus. —
<b>Sensatsioniuutinen,</b> mieltäkiihoittava
uutinen.

<b>Sens commun</b> <i>[sã komö']</i> (ransk.),
terve järki.

<b>Šensi,</b> maakunta Pohjois-Kiinassa,
Hoanghon länsipuolella, Mongolian rajalla
(jossa Kiinan muuri); 203,700 km<sup>2</sup>,
n. 9 milj. as. Pääkaup. <sp>Singan.</sp>

<b>Sensibilisaattori</b> (lat.), <i>valokuv.,</i>
valonherkkään aineeseen lisätty kem. aine,
jonka tarkoituksena on lisätä valonherkkyyttä
(joko yleensä tai määrättyyn väriin nähden).
S:eita on esim. gelatiini hopeabromidiemulsionissa,
se kun sitoo vapautuvan bromin (kemiallinen s.)
ja erinäiset väriaineet (erytrosiini, pinakromi
y. m.), jotka absorboivat senväristä valoa
(vihreätä, keltaista, oranssia, punaista), mikä
muuten tuskin vaikuttaisi. Vastakohta:
<sp>desensibilisaattori,</sp> aine, joka
ennen kehittämistä tai kehittämisen aikana
vaikuttaen tekee valottamattoman hopeasuolan
valon vaikutusta kestäväksi, ja siten
sallii kehittämisen lopettamisen kirkkaassa
valossa.

<b>Sensibiliteetti</b> (mlat.),
herkkätuntoisuus, herkkyys; tuntokyky. —
<b>Sensitiivinen,</b> herkkätuntoinen,
tuntokykyinen; <sp>s.hermo</sp> = tuntohermo.
</chapter>

<chapter name="Sensitometria-Separaatti">
<b>Sensitometria</b> (lat.-kreik.),
valonherkän (valokuvauksellisen) aineen
valonherkkyyden tutkiminen (vrt.
<sp>Valonherkkyys</sp>); myös = valokuvauksellinen
valonmittaus (ks. <sp>Valonmittaus</sp>).

<b>Sensmoral</b> <i>[sãmora'l]</i> (ransk.),
tarkoitus, opetus (esim. jonkin
kertomuksen tai tapauksen antama).

<b>Sensori</b> (lat,), painoasiamies,
tarkastaja. vrt. <sp>Censor.</sp>

<b>Sensorinen</b> (lat.), tunto-, myös
aistin- (esim. hermot).

<b>Sensuaalinen</b> (lat.), aistillinen. —
<b>Sensualismi,</b> mielipide, jonka mukaan
mielikuvat ja sielunelämän koko sisällys
johtuvat aistimuksista. S. on empirismin
erikoismuoto.

<b>Sensus</b> (lat.), aisti; varallisuuden
arvio. vrt. <sp>Vaalisensus.</sp>

<b>Sensuuri</b> (lat.), tarkastus. Muinaisessa
Roomassa tällä sanalla tarkoitettiin
<i>censor</i>-nimisten virkamiesten
harjoittamaa tapojen valvontaa. Nyk.
tarkoitetaan s:lla valtiovallan harjoittamaa,
julkaistaviksi aiottujen painotuotteiden ja
esitettäviksi aiottujen näytelmäin (teatteri-s.)
ennakkotarkastusta, ennakko-s:ia (ks. t. ja
<sp>Painovapaus</sp>).

<b>Sentaali,</b> 100 kg.

<b>Senteerata</b> (lat.), oivaltaa, antaa
arvoa. — <b>Sentenssi</b> (ransk.), mietelmä.

<b>Sentesimaali,</b> <sp>centesimaali</sp> (lat.),
satajakoinen, sadannes-. — <b>Senti-,</b>
sadasosaa merkitsevä etuliite metrijärjestelmässä
(ks. t.).

<b>Sentimentaalinen</b> (ransk.),
herkkätunteinen, liikatunteellinen,
tunteileva, haavemielinen.

<b>Sentneri</b> (lat.), ennen metrijärjestelmän
käytäntöönottoa us. maissa käytetty painon
mitta, yleensä = 100 naulaa. Nyk. Saksassa,
Sveitsissä ja Tanskassa = 50 kg. <sp>Kaksois-s.</sp>
(saks, <i>Doppelzentner</i>) = sentaali = 100 kg.

<b>Sentonaali</b> (lat.), vero, jota
kannettiin 1 % valtion virkamiesten
vakinaisesta palkasta tai eläkkeestä. S:n
kantaminen lakkautettiin 21/12 1923 annetulla
lailla 1/1 1924 lähtien.

<b>Sentraali</b> (lat.), keskeinen, keskus,
keskusasema; <i>matem.,</i> keskus jana,
kahden ympyrän keskuksia yhdistävä jana.

<b>Sentraaliaurinko,</b> <sp>keskusaurinko,</sp>
kaikkeuden keskukseksi kuviteltu
jättiläisaurinko. S:oa ei liene.

<b>Sentraaliliike,</b> <sp>keskeisliike,</sp> liike,
jonka kappale suorittaa, kun siihen
vaikuttaa kaiken aikaa samaan pisteeseen,
keskukseen, suunnattu voima, <sp>keskeisvoima:
sentripetaali- l. keskihakuisvoima.</sp> Kappaleen
jatkavaisuudesta aiheutuu tämän vastavaikutus,
<sp>sentrifugaali- l. keskipakoisvoima.</sp>
S:ssä ovat m. m. taivaankappaleet radoillaan
(vapaa s.), rihman päässä pyöritetyn kiven liike,
y. m. Jos kappaleen ja keskuksen väli pysyy
muuttumatta (ympyrärata), niin sentripetaalivoima
<table><td><td c><i>mc</i><sup>2</sup><td><td c>4<i>π</i><sup>2</sup><i>mr</i><td>
<td>on <i>V</i> = <td c>—— <td>= <td c>————<td>, missä <i>m</i> on kappaleen massa,
<td><td c><i>r</i><td><td c><i>T</i><sup>2</sup><td>
</table><i>r</i> sen etäisyys keskuksesta, <i>c</i> ratanopeus ja <i>T</i> kiertoaika.

<b>Sentraalinen</b> (lat.), keskipisteessä
oleva, keskeinen.

<b>Sentraalirakennus,</b> <sp>keskusrakennus,</sp>
rakennus, jonka keskiössä ydinhuoneen ja
sen pystyakselin ympäri rakennuksen muut
osat ryhmittyvät suljetuksi, symmetriseksi
kokonaisuudeksi. Esim. Helsingin Nikolainkirkko.

<b>Sentraalivoima,</b> <sp>keskeisvoima,</sp>
määrätystä pisteestä lähtevä tai siihen
suuntautuva voima. Tällaisia ovat
painovoima, sähköinen ja magneettinen
vetoja poistovoima.

<b>Sentralisatsioni</b> (lat.), keskitys, ks.
<sp>Hallinnollinen keskitys.</sp>

<b>Sentrifugaali</b> ks. <sp>Sentraaliliike.</sp>
— <b>Sentrifugaaliheiluri,</b> kartioheiluri
(ks. t.). — <b>Sentrifugaalikone,</b>
koeväline pyörimisliikkeen, sentraaliliikkeen
aikaansaamiseksi. — <b>Sentrifugaalivoima,</b>
keskipakoisvoima. ks. <sp>Sentraaliliike.</sp>

<b>Sentrifugi</b> (lat.), kone, jossa
keskipakoisvoiman avulla vesi erotetaan
jostakin aineesta tai kappaleesta (kuivaus-s.),
tai jonkin nesteen, esim. maidon, keveämpi
ja raskaampi aines saadaan erottumaan
toisistaan (separaattori).

<b>Sentrikulma,</b> keskuskulma.

<b>Sentripetaalinen</b> (lat.), keskihakuinen,
keskukseen tähtäävä. — <b>Sentripetaalivoima,</b>
keskihakuisvoima. ks. <sp>Sentraaliliike.</sp>

<b>Sentrosojus,</b> Tsentrosojus (ks. t.).

<b>Sentrumi</b> (lat.), keskus, keskipiste.

<b>Sentti</b> ks. <sp>Cent.</sp>

<b>Senturia,</b> centuria (ks. t.).

<b>Senusi</b> <i>[ū'-]</i> (arab.), intoileva muham.
veljeskunta, per. 1837. Vastustaa euroopp.
kulttuurin vaikutusta muhamettilaisiin.

<b>S. E. & O.,</b> lyhennys sanoista <i>salvo
errore et omissione.</i> Merkitään laskun
tai konttokurantin loppuun osoittamaan,
että laskun tai konttokurantin antaja
pidättää itselleen oikeuden laskussa
olevien mahdollisten erehdysten korjaamiseen
tahi unhoitetun erän lisäämiseen.

<b>Šeol</b> (hepr.), tuonela.

<b>Separaatti</b> (lat.), erillään oleva,
erotettu, erikois-, yksityis-.
</chapter>




<chapter name="Separaattori-Sepät">
<b>Separaattori</b> (lat.), kone, jolla
seoksista erotetaan keveämmät aineet
raskaammista. Tavallisimmin tarkoitetaan
s:lla keskipakoiskonetta (vrt. <sp>Sentrifugi</sp>),
jolla kerma erotetaan maidosta. Ensimmäisen
maito-s:n rakensi <sp>De Laval</sp> (ks. t.).
Niissä on pystysuoran keskusakselin ympäri
pyörivä astia, n. s. kuorimiskuula, ja
levysuojus, joka on varustettu kahdella
ulostuloputkella, joista toisen kautta kerma,
toisen kautta kuorittu maito juoksee pois.
Maito johdetaan nopeasti pyörivän (6,500-12,000
kierrosta minuutissa) kuulan pohjalle.
Keskipakoisvoiman vaikutuksesta (vrt.
<sp>Sentraaliliike</sp>) maitorasva (kerma)
kevyempänä vetäytyy kuulan keskustaan,
kuorittu maito raskaampana ulkoseinään
päin. Erottumista joudutetaan jakamalla
maito kuulassa olevilla levyillä ohuihin
kerroksiin. Nykyaikaisilla s:eilla
kuorittu maito sisältää rasvaa 0,06-0,07 %
kuorimislämmön ollessa n. 50° ja 0,08-0,1 %
sen ollessa 30-35°. Konevoimalsilla s:eilla
voidaan kuoria tunnissa hamaan 5,000 kg
ja käsi-s:eilla 600 kg maitoa. S:eita
valmistaa meillä Kone- ja Siltarakennus o.-y.
Helsingissä.

<img 1></img>
Lacta-separaattorin läpileikkaus. <i>A</i> maitoastia,
<i>B</i> maitohana, <i>C</i> uimuri, <i>D</i> järjestäjän kansi,
<i>E</i> järjestäjän putki, <i>F</i> kermakansi, <i>G</i> kuoritun
maidon kansi, <i>H</i> separaattorin kuula.

<b>Separatismi</b> (lat.), lahkolaisuus,
eristäytymispyrkimys. — <b>Separatisti,</b>
lahkolainen, eristäytyjä. Adjektiivi:
<sp>separatistinen.</sp> — <b>Separatsioni,</b>
ero, erottaminen, avioero. — <b>Separoida,</b>
erottaa, kermoa.

<b>Sepelhanhi</b> <i>(Branto, bernicla),</i>
hanhien näköinen sälönokkainen lintu, jolla
kaulan kupeilla valkoinen poikkijuova.
Pesii Pohjois-Jäämeren rannikolla ja
saarilla. Muuttoretkillä tavattu meillä
Laatokan rannoilla ja Suomenlahden
(harvemmin Pohjanlahden) rannikolla.

<b>Sepeli,</b> <sp>sepelkivi,</sp> betonin
valmistukseen sekä teiden ja katujen
päällystämiseen käytetty 1-10 cm:n suuruinen
murskakivi; s:ia tehdään käsin vasaralla
hakkaamalla tai koneella, kivenmurskaajalla.

<b>Sepellaskimo,</b> sydänlihaksesta alkava,
oikeanpuoleiseen eteiseen laskeva laskimo.
— <b>Sepelvaltimot,</b> aortan tyvestä
alkavat, sydänlihaksiin hapettunutta verta
vievät valtimot (olkea ja vasen).

<b>Sepia,</b> mustekalan „musteesta"
valmistettu tummanruskea vesiväri. ks.
<sp>Mustekalat.</sp>

<b>Sepioliitti,</b> merenvaha (ks. t.).

<b>Sepoy</b> <i>[sīpoi]</i> l. <sp>seapoy,</sp>
alkuasukassotilas Englannin int. armeijassa.

<b>Seppuku</b> (jap.), harakiri (ks. t.).

<b>Seppälä,</b> valtion koulutila Kajaanin
läheisyydessä. Maamies- ja karjanhoitokoulu.

<b>Sepsis</b> (kreik.), verenmyrkytys.

<b>September</b> (lat.), syyskuu.

<b>Septennaatti</b> (lat.), seitsemän vuotta
kestävä ajanjakso.

<b>Septentrionaalinen</b> (lat.), pohjoinen.

<b>Septetti</b> (it.), seitsemän solistin
esitettävä (tav. soitin-) sävellys.

<b>Septic tank</b> (engl.), mädätysallas (ks.
<sp>Biologinen vedenpuhdistus</sp>).

<b>Septiljoona</b> (lat.), miljoonan 7:s
potenssi, = 10<sup>42</sup>.

<b>Septima</b> (lat.), <i>mus.</i> 1. Asteikon 7:s
aste. — 2. Sävelsuhde, joka laajuudeltaan
vastaa suhdetta 1:sen ja 7:nnen asteen välillä.

<b>Septimania,</b> aikaisemmalla keskiajalla
käytetty Rhônen länsipuolella olevan
Välimeren-rannikon nimitys.

<b>Septimasointu</b> ks. <sp>Nelisointu.</sp>

<b>Septimius Severus,</b> <sp>Lucius</sp> (146-211
j. Kr.), Rooman keisari 193-211.

<b>Septinen</b> (kreik.), verenmyrkytystä
tai mätänemistä aiheuttava tai niistä johtuva.

<b>Septuagesima</b> (lat.), 9:s sunnuntai
ennen pääsiäistä.

<b>Septuaginta</b> (lat.),seitsemänkymmentä;
vanhin V:n T:n kreik. käännös. Legendan
mukaan 70 (72) juut. oppinutta suoritti sen
Aleksandriassa; siitä sen nimi. S. on
suoritettu 3-1 vuosisadoilla e. Kr.

<b>Sepät</b> <i>(Elateridæ),</i> kovakuoriaisheimo.
Keskikokoisia, pitkäveteisiä kovakuoriaisia.
Jouduttuaan selälleen s. voivat erikoisen,
keskiruumiissa olevan laitteen avulla ponnahtaa
ilmaan ja samalla
</chapter>


<chapter name="Sequoia-Serenadi">
kääntyä niin, että putoavat jaloilleen;
ponnahtaessa kuuluu naksahdus. Toukat ovat
pitkiä ja hoikkia, lyhytraajaisia,
kaljuja, kiiltäviä, kovia, tav. kellanruskeita.
Us. lajien toukat, n. s. juurimadot,
tekevät tuhoa pelloissa ja puutarhoissa
jyrsimällä kasvien maanalaisia osia. ks.
kuvaliitettä <sp>Tuhohyönteisiä</sp> 23.

<b>Sequoia</b>, mammutpetäjä (ks. t.).

<b>Serafiimitähdistö</b> ks. <sp>Ritarimerkit.</sp>

<b>Serafit</b> (hepr.), kuusisiipisiä
enkeliolentoja, jotka ympäröivät Jahven
valtaistuinta ja vuorolauluin ylistävät hänen
pyhyyttään.

<b>Seraing</b> <i>[sərä']</i>, kaup. Belgiassa,
Maasin varrella, Liègestä lounaaseen.
Cockerillin konepajat y. m. 42,000 as.

<b>Serajevo</b>, Sarajevo (ks. t.).

<b>Seralji</b> l. <sp>Seraiji</sp> (pers.), palatsi,
nimenomaan Turkin sulttaanin ent.
asuntopalatsi Konstantinopolissa.

<b>Seran</b>, Ceram (ks. t.).

<b>Serao</b> <i>[-ā-]</i>, <sp>Matilde</sp> (1856-1927),
it. kirjailijatar. Kuvannut Napoli'n
kansanelämää. Us. novelleja suomen.

<b>Serapis</b> l. <sp>Sarapis,</sp> alkujaan 
Vähässä-Aasiassa, sittemmin Egyptissä,
vieläpä Roomassakin palveltu jumala,
identifioitu egypt. Osiris-Apis-jumalan kanssa;
manalan, kuoleman ja sairauden jumala.

<b>Serawak</b>, Sarawak (ks. t.).

<b>Serbia</b>, v:een 1918 kuningaskunta
Balkanilla, nyk. osa Etelä-Slaaviaa
(ks. t.). — <i>Historia.</i> S. kuului Rooman
valtakuntaan, sitten kansainvaelluksen
jaloissa ja 500-luvulta slaavien asuma.
Joutui Itä-Rooman alaisuuteen,
1100-luvulta v:een 1389 itsenäisenä, tuli
sitten Turkille verovelvolliseksi, v:sta 1459
viisitoistavuotisen vapaudenajan jälkeen
turk. maakunta, paitsi 1718-39, jolloin se
oli Itävallan hallussa. V. 1804 serbialaiset
nousivat kapinaan ja 1815 toistamiseen,
jolloin S. sai sisäisen itsenäisyyden. V. 1878
S. sodan jälkeen sai Berliinin kongressissa
itsenäisyytensä tunnustetuksi ja aluelaajennusta.
V. 1882 ruhtinas Milan otti kuninkaan nimen. Hänen
seuraajansa Aleksanteri hallitsi mielivaltaisesti
ja murhattiin puolisoineen 1903. Pietari I:n
aikaan (1903-21) S. 1912-13 otti osaa Balkanin
sotiin ja sai alueensa melkein kahdennetuksi.
Maailmansota alkoi Itävalta-Unkarin ja S:n
välisestä ristiriidasta; siinä keskusvallat
valloittivat S:n 1915. V. 1918 Montenegro ja
Itävalta-Unkarin eteläslaav. alueet
liittyivät S:aan; yhtyneen valtion nimeksi
tuli Etelä-Slaavia.

<b>Serbialaiset</b>, Etelä-Slaaviassa Savan ja
Tonavan eteläpuolella (Serbiassa,
Montenegrossa, Bosniassa ja Hertsegovinassa)
asuva slaavilainen kansa. Puhuvat samaa
hieltä kuin kroaatit. Enemmistö kreik.-katolisia.

<b>Serbokroaatin kieli ja kirjallisuus.</b>
1. <i>Kieli.</i> Serbokroaatin kieli on
tieteellisessä kirjallisuudessa se kieli, jota
Etelä-Slaavian kreik.-katolisten venäläistapaisin
kirjaimin kirjoittamana sanotaan serbiaksi ja
saman valtakunnan roomal.-katolisten lat.
kirjaimin kirjoittamana kroaatiksi. — 2.
<i>Kirjallisuus.</i> Vanhin kirjallisuus oli
kirkollista laatua. Turkkilaisvallan alkuaikoina
syntyi serb. eepillinen kansanrunous, joka vähitellen
tuli kaikkien serbo-kroaattien yhteisomaisuudeksi
ja kansallisen yhteenkuuluvaisuuden vahvistajaksi. It.
vaikutuksen alaisena syntyi Dalmatsiassa ja
Kroatsiassa runsas kirjallisuus. Sen päätuote
on <sp>Gundulicin</sp> (1588-1638) eepos „Osman".
Serb. kirjallisuus varsinaisesti syntyy vasta 1800-luvun
alkupuolella. Kirjakielen uudistuksen
kansankielen pohjalla panee toimeen 
<sp>Karadžic</sp> (ks. t.). Hänen jälkiään seuraavat
<sp>Petar II Petrovic Njegos</sp> (1813-51),
joka on kirjoittanut lyyrillis-eepillisen
runoelman „Vuoren seppele" (serb.)
ja romanttinen runoilija <sp>Radičevic</sp>
(1824-53). Samoihin aikoihin syntyi
Kroatsiassa vilkas kirjallinen elämä.
<sp>Gaj</sp> (1809-72) saa 1840-luvulla kroaatit
ottamaan kirjakielekseen Karadžicin
puhdistaman serb. kirjakielen; hänen
aikalaisiaan oli runoilija <sp>Preradovic</sp>
(1818-72). Uudempi Serbokroatsian
kirjallisuus on runsas ja monipuolinen.

<b>Serdar</b>, sirdar (ks. t.).

<b>Serebraali</b> (lat.), aivoja koskeva. —
<b>Serebrospinaali,</b> aivoja ja selkäydintä
koskeva.

<b>Šeremetjev</b> <i>[-e'tjef]</i>, <sp>Boris
Petrovitš</sp> (1652-1719), ven. sotamarsalkka,
kreivi. Valloitti Pähkinälinnan 1702 ja
Riian 1710, komensi keskustaa Pultavassa 1709.

<b>Seremonia</b> (ransk.), juhlameno,
juhlallisuus. — <b>Seremoniaali,</b> juhlamenot ja
-muototavat, joita erinäisillä yhteiskunnallisen
elämän aloilla noudatetaan. — <b>Seremoniamestari</b>,
juhlamenojen ohjaaja.

<b>Serenadi</b> (ransk.), <i>mus.</i> 1. Laulu- tahi
soittoesitys, joka tapahtuu illalla (tai
yöllä) kunniatervehdyksenä jonkun henkilön
asunnon edustalla. 1700-luvulla olivat soitin-s:t
yleisiä, ja niihin kuului kokonainen sarja pieniä
kappaleita tanssin tai marssin tahdissa.
</chapter>

<chapter name="Serenata-Serlachius">
— 2. Sarjamuotoinen orkesterisävellys, joka
yleissävyltään muistuttaa s:n alkuperäistä
tarkoitusta.

<b>Serenata</b> <i>[-na'-]</i> (it.), <i>mus.,</i> 1700-luvulla
suosittu draamallisen kantaatin tapainen juhlasävellys.

<b>Serenissimus</b> (lat.), „kirkkain",
hallitsevien ruhtinaiden arvonimi.

<b>Serenius</b> <i>[-ē'nius],</i> <sp>Jakob</sp> (1700-76),
ruots. piispa, Strängnäsin v:sta 1763, huomattava
valtiopäivämies (myssy) ja Suomen etujen puoltaja.

<b>Serepetta,</b> suom, seurakunta
Inkerinmaalla Kapriosta itään.

<b>Seresiini,</b> maavahasta valmistettu aine,
jota käytetään mehiläisvahan vastikkeena.

<b>Sereth</b> <i>[-ret].</i> 1. Tonavan vasen
lisäjoki, Romaaniassa, 470 km. — 2. Dnestrin
vasen lisäjoki, Galitsiassa, Puolassa; 255 km.

<b>Sergej</b> ks. <sp>Herman.</sp>

<b>Sergej Aleksandrovitš</b> <i>[-e'i -sa'-]</i>
(1857-1905), ven. suuriruhtinas, Aleksanteri
II:n poika, Moskovan taantumuksellinen
kenraalikuvernööri 1891-1905, murhattu pommilla.

<b>Sergejeff</b> <i>[-ge'-],</i> <sp>Feodor</sp>
(1840-1924), viipurilainen kauppaneuvos. Per.
1873 kauppaliikkeen (nyk. F. Sergejeffin
Pojat ja Kumpp.), 1878 tupakkatehtaan
(nyk. F. Sergejeffin Tupakkatehdas o.-y.)
sekä omisti olutpanimon y. m.

<b>Sergejn ja Hermanin veljeskunta,</b>
virallisesti <sp>Pyhän S. ja H. v.,</sp> Suomen
kreik.-kat. papiston keskuudessa
perustettu seura (säännöt vahvistettu 1885,
uudet 1922), jonka tarkoituksena on
suomenk. uskonnollisen kirjallisuuden
toimittaminen ja levittäminen sekä nyk.
myös sisälähetystyön tekeminen kreik.-katolisten
keskuudessa, Julk. kuukauslehteä „Aamun Koitto".
Keskuspaikka Sortavala, 10 alaosastoa,

<b>Sergel,</b> <sp>Johan Tobias</sp> (1710-84),
saksalaissyntyinen ruots. uusklassillinen
kuvanveistäjä, Ruotsin kuvanveistotaiteen
ensim. suuri nimi. Töitä: „Fauni", „Diomedes",
„Amor ja Psyke", „Mars ja Venus", Kustaa
III:n patsas Tukholmassa ja Ehrensvärdin
hautakivi Suomenlinnassa (ks. kuvaliitettä
<sp>Suomenlinna</sp>). [Göthe (ruots., 1921).]

<img 1></img>
Sergei: Amor ja Psyke.

<b>Sergievskij posad</b> <i>[-gie'- -a't],</i>
<sp>Sergievo,</sp> kauppala Venäjällä, Moskovasta
73 km koilliseen, kuuluisan P. Sergein
kolminaisuuden luostarin (Troitskosergievskaja
lavra) vieressä. 27,000 as.

<b>Sergipe</b> <i>[-žī'-],</i> rannikkovaltio
Itä-Brasiliassa; 39,090 km<sup>2</sup>, 0,5 milj. as.
Pääkaup. <sp>Aracaju.</sp>

<b>Šeriffi.</b> 1. (arab.), jalosukuinen,
Muhammedin tyttärestä Fatimasta
polveutuvien henkilöiden arvonimitys. —
2. (engl.), Englannissa kreivikunnan ylin
poliisiviranomainen, Yhdysvalloissa
toimeenpanoviranomainen.

<b>Sering</b> <i>[zēriŋ],</i> <sp>Max</sp> (s. 1857),
saks. kansantaloustietein ja. Tutkinut etupäässä
maatalousoloja. Teoksia suomen.: „Maailmansodan
taloudelliset ja yhteiskunnalliset seuraukset".

<b>Serio</b> <i>[sē-]</i> (it.), <i>mus.,</i>
<sp>opera seria,</sp> vakava-aiheinen ooppera.
S:n vastakohta on <sp>opera buffa,</sp>
koomillinen ooppera.

<b>Serisiini,</b> <sp>silkkiliima,</sp> albuminoidi
(ks. <sp>Valkuaisaineet</sp>), joka
fibroiinin ohella on silkin pääaineksena.
vrt. <sp>Silkki.</sp> — <b>Serisiinisaippua,</b>
serisiininpitoinen saippua, jota käytetään
silkin värjäyksessä.

<b>Serium,</b> cerium (ks. t.).

<b>Serkku</b> 1. <sp>orpana,</sp> isän veljen tai
sisaren tai äidin veljen tai sisaren lapsi.
Tämä sukulaisuussuhde perustaa tuomarin- tai
todistajanjäävin (Oikeudenkäymiskaari 13:1 ja 17:7).

<b>Serlachius</b> <i>[-a'kkius],</i> <sp>Allan</sp>
(s. 1870). lakimies. Rikosoikeuden prof. 1902-17,
senaattorina 1917, edustajana Oslossa 1918-19,
oikeusneuvos v:sta 1923. Teoksia: „Lainopin
alkeet", „Suomen rikosoikeuden oppikirja".
— <b>Serlachius,</b> <sp>Gustaf Adolf</sp>
(1830-1901), kauppaneuvos, apteekkari.
Rakennutti 1868 Mänttään puuhiomon sekä
1882 Vilppulaan paperitehtaan ja puuhiomon.
Toimi innokkaasti talvilaivaliikenteen ja
rautatieverkkomme kehittämiseksi.
— <b>Serlachius,</b> <sp>Gösta</sp> (s. 1876),
vuorineuvos. Kymiyhtiön tekn, johtajana 1908-13,
G. A. Serlachius a.-b:n v:sta 1913. Vapaussodassa
pääintendenttinä, sai everstiluutnantin arvon.

<img 1></img>
G. A. Serlachius.
</chapter>

<chapter name="Serlachius-Servet">
Lahjoittanut 170,000 mk. taidehallin rakentamiseksi
Helsinkiin. — <b>Serlachius,</b> <sp>Julian</sp>
(1854-1925), lakimies, A. S:n velipuoli. Senaattorina
1900, Suomen Kaupunkien Hypoteekkikassan
toimitusjohtajana 1901-18, oikeusneuvos 1919-24.
Teoksia: ,,Lärobok i sakrätten", „Suomen yleisen
obligatsionioikeuden oppikirja" (suomen.),
„Kommentar till lagen om vattenrätten".
— <b>Serlachius,</b> <sp>Petrus</sp> (1655-1738),
Pernajan kirkkoherra 1681-1738, isonvihan aikana
(1718) Porvooseen perustetun konsistoriaalioikeuden
esimies, jona sai tehtäväkseen Hämeen-Uudenmaan
itäisten seurakuntien kirkollisten olojen
järjestämisen.

<b>Serlachius.</b> <sp>G. A. Serlachius a.-b.,</sp>
per. 1868, osakeyhtiöksi 1902, osakepääoma
27,200,000 mk., työväestö n. 900 henkeä. Omistaa
Mäntässä 2 puuhiomoa, paperitehtaan,
sulfiittiselluloosatehtaan, sulfiittispriitehtaan,
konepajan, paperipussitehtaan sekä v:sta 1914
osake-enemmistön Kankaan Paperitehdas o.-y:ssä
Jyväskylässä, v:sta 1917 Kattohuopa- ja
Paperitehdas o.-y:ssä Tampereella sekä
v:sta 1916 Kolhon Höyrysaha o.-y:n
Kolhossa. Yhtiön omistamasta Laukaan
Kuhankosken voimalaitoksesta on suuri
osa Keski-Suomea sähköistetty. Yhtiön
synnystä ks. <sp>Serlachius, G. A.,</sp> nyk.
johtaja Gösta Serlachius. Kuva ks. <sp>Mänttä.</sp>

<b>Serlio,</b> <sp>Sebastiano</sp> (1475-1552), it.
arkkitehti. Kak. osan Fontainebleaun linnaa.
Teoksia: „Tutte le opere di architettura".

<b>Sermas</b> (ven. <i>Sermakskij pogost</i>), kylä
ja satamapaikka Syvärin varrella läh. Laatokkaa, Venäjällä.

<b>Sernander</b> <i>[-na'-],</i> <sp>Johan Rutger</sp>
(s. 1866), ruots. kasvimaantietein ja ja
-biologi, kasvibiologian prof. Upsalassa
v:sta 1908. Uraauurtavia tutkimuksia
Skandinaavian ilmaston ja kasvillisuuden
muutoksista jääkauden jälkeen. Jäkäläin
biologiaa, kasvien leviämistä, Ruotsin
eri kasviyhdyskuntia y. m. koskevia tutkimuksia.
S. on Ruotsin luonnonsuojeluliikkeen johtomiehiä.

<b>Serografia,</b> vahankaiverrus, eräs
kuvalaattojen halpa valmistustapa.

<b>Serologia</b> (lat.), <sp>seerumioppi,</sp>
oik. oppi veriseerumista ja sen ominaisuuksista;
nyk. tav. se lääketieteen haara, joka selvittelee
veren ja veriseerumin ominaisuuksia nimenomaan
immuniteetti-ilmiötä silmälläpitäen.

<b>Serov</b> <i>[-o'f],</i> <sp>Valentin
Aleksandrovitš</sp> (1865-1911), ven.
taidemaalari. Maalannut hist. aiheita, maisemia
ja eläinkuvia sekä erinomaisia muotokuvia.

<b>Serovaksinatsioni</b> (lat), elimistön
vastustuskyvyn keinotekoinen, passiivisen
immuniseerauksen avulla tapahtuva
suurentaminen taudin tarttumisen ja
puhkeamisen estämiseksi (vrt. <sp>Rokotus</sp>).

<b>Serpentiini</b> (lat.). 1. Kiemurteleva
vuoristotie. — 2. Joenuoman kiemura
(meanderi, ks. t.), tav. sellainen, jonka
kaari on puoliympyrää pienempi. — 3.
Kivennäinen, vedenpitoinen magnesiumsilikaatti,
jossa on rautasilikaattia enemmän tai vähemmän
seassa. Useita muunnoksia. <sp>Tavallinen</sp>
s. on tummanvihreää, <sp>jalo</sp> s. läpikuultavaa,
keltaista tai vihreää, hieman kiiltävää,
<sp>krysotiili l. s.-asbesti</sp> hienokuituista,
silkinkiiltoista, käy hierottuna taipuisaksi.
— 4. Kokoonkääritty pitkä värillinen paperisuikale.

<b>Serpentiinitanssi,</b> käärmetanssi.

<b>Serra da Estrella</b> <i>[-trē'la],</i> vuorijono
Portugalin keskiosassa. Korkein huippu
Malhão da Estrella 1,993 m yli merenp.

<b>Serrano y Dominguez</b> <i>[-ā'no i -i'ngeþ],</i>
<sp>Francisco</sp> (1810-85), de la Torren
herttua, esp. kenraali ja vapaamielinen
poliitikko. Kuningatar Isabellan karkoittamisen
jälkeen valtionhoitajana 1869-71, v:n 1874
valtiokaappauksen jälkeen jonkin aikaa diktaattorina.

<b>Šerry</b> <i>[šeri]</i> (engl.), Jerez de la
Frontera-nimisen kaupungin mukaan nimensä
saaneet esp. viinit.

<b>Sertifikaatti</b> (ransk.), <sp>varmistuskirja,
alkuperätodistus, kansallisuustodistus.</sp> Jokaisella
laivalla tulee matkalla olla mukana varmistuskirja
laivan kansallisuudesta.

<b>Sertinki</b> (engl.), luja, kaksiniitinen,
valkaistu tai värjätty, moareeviimeistelyn
saanut puuvillakangas.

<b>Sertorius,</b> <sp>Quintus</sp> (k. 72 e. Kr.),
roomal. sotapäällikkö. Taisteli kansalaissodassa
Espanjan maaherrana senaatin sotajoukkoja vastaan.

<b>Sertteparttia</b> l. <sp>certepartia l.
rahtisuostumus</sp> on rahtisopimuksesta
tehty välikirja.

<b>Serubabel</b> <i>[-ā-],</i> Persian maaherra
Jerusalemissa n. 520 e. Kr.

<b>Serum</b> (lat.), seerumi (ks. t.).

<b>Servaali</b> <i>(Felis serval),</i> kissan sukuun
kuuluva n. 1 m pitkä afr. petoeläin;
harmaankeltainen, tummapilkkuinen.

<b>Serveerata</b> (ransk.), tarjota, tarjoilla.

<b>Servet</b> <i>[-vē'],</i> <sp>Michael</sp> (1511-53),
oik. <sp>Miguel Serveto,</sp> esp. lääkäri.
Keksi n. s. pienen verenkierron. Vastusti
</chapter>

<chapter name="Servietti-Setelipankki">
kolminaisuusoppia; julk. „Christianismi
restitutio". Inkvisitsionin vainoamana
pakeni Geneveen, missä Calvinin toimesta
poltettiin kerettiläisenä.

<b>Servietti</b> (ransk.), pieni lautas- tai
ruokapöytäliina.

<b>Serviilinen</b> (lat.), orjamainen,
matelevainen.

<b>Serviisi</b> (ransk.), astiasto,
pöytäkalusto; tykin hoitoon kuuluva
miehistö.

<b>Serviittiveljeskunta,</b> 1240 Firenzessä
per. kerjäläismunkisto.

<b>Servituutti</b> (lat.) l. <sp>rasite</sp> on
nimitys sellaiselle jotakin kiinteistöä
seuraavalle rajoitetulle esineoikeudelle toiseen
kiinteistöön, minkä nojalla hallitsevan
tilan haltija on oikeutettu jälkimmäisellä,
palvelevalla kiinteimistöllä, ryhtymään
toimiin, jotka käsittävät palvelevan tilan
käyttämistä määrättyä erikoista
tarkoitusta varten, tai vaatimaan, että
palvelevalla tilalla on ylläpidettävä jotakin
määrättyä olotilaa, minkä palvelevan
tilan omistaja muuten olisi oikeutettu
poistamaan, <sp>positiivinen</sp> s., tai
hallitsevalla tilalla ylläpitämään olotilaa
tai ryhtymään toimiin, jotka palvelevan
tilan omistaja muuten olisi lain mukaan
oikeutettu kieltämään, <sp>negatiivinen</sp>
s. S:ia sanotaan <sp>reaali-s:ksi,</sp>
kun se on sellainen, että se kuuluu
jollekin henkilölle jonkin kiinteimistön
omistajana. Sellaisia rasiteoikeuksia,
jotka kuuluvat rasiteoikeuden omistajalle
katsomatta siihen, onko hän kiinteimistön
omistaja vai ei, sanotaan
<sp>personaali-s:eiksi.</sp>

<b>Servius Tullius,</b> perintätarinan
mukaan Rooman kuudes kuningas.

<b>Servomoottori</b> (lat.), sähköllä tai
painenesteellä käyvä apukone, jonka
toimintaa säätää tavallinen keskipakosäätäjä
ja joka suurempivoimaisena puolestaan
vaikuttaa säädettävän voimakoneen
käynninsäätölaitteeseen esim. vesiturbiinissa
johtosiipiä kääntäen.

<b>Servus</b> (lat.), orja, palvelija. —
<b>Servus servorum Dei,</b> Jumalan
palvelijain palvelija, paavin arvonimiä.

<b>Seröösinen,</b> s. neste = veriheran
kaltainen neste; s. kalvo = herakalvo,
ympäröi onteloita, joissa joko luonnostaan tai
tautien johdosta on heramaista nestettä
(esim. keuhkopussi, vatsakalvo).

<b>Sesam</b> (arab. tai hepr.), aukene!

<b>Sesessioni</b> (lat.), nykyajan
taide-elämässä jonkun taiteilijaryhmän
irtautuminen suuremmasta yhtymästä tai
liitosta ja ryhtyminen taisteluun sen
taidekäsityksiä ja -tapoja vastaan.

<b>Sesessionistit</b> (lat.), „eroavat";
Pohjois-Amerikassa etelävaltioiden asukkaat,
jotka 1860-61 ilmoittivat eroavansa unionista.

<b>Sesia</b> <i>[sē-],</i> Po-joen vas. lisäjoki
Pohjois-Italiassa, Piemontessa. 138 km.

<b>Seskarö</b> (suom. <i>Seittenkari</i>), saari
Ruotsissa, Pohjanlahdessa, läh. Suomen
rajaa. Kaksi höyrysahaa.

<b>Sesonki</b> (ransk.), vuodenaika,
huvikausi, vars. talvihuvikausi; <sp>kylpy-s.,</sp>
kylpy kausi; <sp>s.-uutuus,</sp> vuodenajalle
sopiva uutuus; <sp>kuollut s.,</sp> huveista
tyhjä kausi, aika, jolloin liike-elämä on
hiljaista. — <b>Sesonkityö,</b> työ, jota
suoritetaan vain määrättynä vuodenaikana.

<b>Sessioni</b> (lat.), istunto, neuvottelu;
luovutus, vararikko.

<b>Sesteri,</b> vanha badenil. ja sveits.
kuivan tavaran mitta, 15 l.

<b>Sestertius</b> (lat.), roomal. raha,
tasavallan aikana hopeata (1/4 denaaria),
keisarivallan aikana messinkiä (4 as'ia).

<b>Sestiini</b> (it.), monimutkainen, alk.
provencelainen canzone, jossa kuusi
6-säkeistä ja yksi 3-säkeinen säkeistö
määrättyine loppusointuineen.

<b>Sesuura</b> (lat.), jako (runousopissa).
Kun säkeessä sanat ja runojalat eivät
satu yhteen, vaan leikkaavat toisensa,
syntyy s. Se on <sp>jalanjako,</sp> kun sana
päättyy keskelle runojalkaa, ja <sp>sananjako,</sp>
kun runojalka päättyy keskelle sanaa.

<b>Set.</b> 1. Aatamin ja Eevan kolmas
poika. — 2. Egypt. aasinpäinen jumala,
murhasi Osiriksen; pahan edustaja.

<b>Seteli</b> (it.) ks. <sp>Pankkiseteli.</sp>

<b>Setelinanto-oikeus,</b> oikeus laskea
liikkeelle setelirahaa. Suomessa on Suomen
Pankilla yksinoikeus setelien antoon.
Suomen Pankin liikkeessä oleva määrä
saa nousta enintään 1,200,000,000 mk.
suuremmaksi, kuin mitä Pankin
kultakassa ja Pankin riidattomat saatavat
sen ulkomaisilta asiamiehiltä yhteensä
ovat. Mikäli Pankin liikkeessä olevien
setelien määrä on edellämainittujen
varojen yhteenlaskettua määrää suurempi,
tulee setelien katteena olla ulkomailla
maksettavia ulkomaan rahan määräisiä
vekselejä, ulkomaisissa pörsseissä
noteerattuja ulkomaisia obligatsioiieja,
ulkomaan rahan määräisiä erääntyneitä
korkolippuja, ulkomaisia seteleitä tai
kotimaisia vekselejä, joiden maksupäivään
ei ole 3 kk. pitempää aikaa ja joiden
maksamisesta on vastuussa ainakin kaksi
vakavaraista henkilöä (Suomen Pankin
ohjesääntö 21/12 1925).

<b>Setelipankki,</b> pankki (ks. t.), jolla
on setelinanto-oikeus.
</chapter>

<chapter name="Setlementtiliike-Seulomakone">
<b>Setlementtiliike</b> (engl.), Englannissa
1880-luvulla syntynyt liike, joka tarkoittaa
sivistyneitten asettumista asumaan suurkaupunkien
työväenkortteleihin perehtyäkseen yhteiskunnallisiin
epäkohtiin ja henkilökohtaisella seurustelulla ja
muulla toiminnalla parantaakseen huonompiosaisten
asemaa. Suomessa setlementtityötä tehdään
Teollisuusseutujen Evankelioimisseuran toimesta
Helsingissä (vrt. <sp>Kalliola</sp>), Kemissä ja
Rovaniemellä sekä Viipurissa „Toukolan" (ks. t.)
toimesta.

<b>Setri,</b> <sp>ketri,</sp> <i>Juniperus-</i> ja
<i>Cedrus</i>-sukuihin kuuluvia havupuita. Nyk.
yleisimmin käytetty s.-puu sekä kaupassa oleva
<sp>s.-puuöljy,</sp> jota käytetään hajuvesi- ja
saippuateollisuudessa, saadaan
<i>Juniperas</i>-lajeista. <sp>Libanonin s.</sp>
<i>(Cedrus libani),</i> lehtikuusen lähisukuinen,
on komealatvuksinen, ikivihanta, suuri puu,
jonka kävyt n. 10 cm pitkät. Sitä kasvaa
Libanonilla, Kypros-saarella ja Vähän-Aasian
vuoristoissa. Edellisen tapainen on
<sp>Atlaksen s.</sp> <i>(C. atlantica)</i> Atlasvuorilla
ja <sp>Himalajan s.</sp> <i>(C. deodara).</i>
— N. s. <sp>Länsi-Intian s.,</sp> josta tehdään
lyijykyniä, sikaarilaatikoita y. m. s. on
<i>Meliaceæ</i>-heimoon kuuluva Antilleilla
kasvava <i>Cedrela odorata.</i>

<img 1></img>
Libanonin setrejä.

<b>Setšvan,</b> maakunta Kiinassa, Tibetin rajalla,
Jangtsekiaiigin ympärillä, 546,800 km<sup>2</sup>,
50 milj. as. Pääkaup. <sp>Tšöngtu.</sp>

<b>Settignano</b> <i>[-tinjā'no],</i> <sp>Desiderio
da</sp> (1428-64), it. kuvanveistäjä, Firenzen
varhaisrenessanssin huomattavimpia. Töitä:
Marsuppini'n hautamuistomerkki, nuorten naisten
rintakuvia.

<b>Setúbal</b> <i>[-ū'-],</i> <sp>Sankt Ybes,</sp> kaup.
erään Atlantin lahden rannalla, Portugalissa,
Lissabonista kaakkoon. Oivallinen satama.
Suolan, sardiinien ja hedelmien vientiä;
merisuolan valmistusta. 40,000 as.

<b>Setukaiset,</b> Viron itäisin,
Peipsen-järven eteläpuolella Petserimaassa
asuva heimo. S. ovat kreikkalaiskatolisia,
osittain venäläistyneet ja jääneet verraten
alkuperäiselle kehitysasteelle.

<b>Setumaa,</b> hist. maakunta
Kaakkois-Virossa, nyk. Petserimaa.

<b>Setälä,</b> <sp>Eemil Nestor</sp> (s. 1864),
kielentutkija, poliitikko. Suomen kielen
ja kirjallisuuden prof. v:sta 1893. Pappissäädyn
jäsen 1904-06, Eduskunnassa 1907-10 ja 1917-27
(kokoomuslainen, ent. nuorsuomalainen). Senaattori
ja kirkollispäällikkö 1917-18 (Senaatin
varapuheenjohtaja osan vuotta 1917),
opetusministerinä 1925, ulkoministerinä 1925-26,
lähettiläänä Kööpenhaminassa v:sta 1927. Ottanut
tehokkaasti osaa uusien kieli- ja yliopistolakien
aikaansaamiseen sekä Suomen kreik.-kat. kirkkokunnan
olojen järjestämiseen. Teoksia: „Zur Geschichte
der Tempus- und Modusstammbildung in den
finnisch-ugrischen Sprachen", „Yhteissuomalainen
äännehistoria", ,,Über quantitätswechsel im
finnisch-ugrischen", ,,Über art, umfang und
alter des stufenwechsels im finnisch-ugrischen
und samojedischen", „Kullervo — Hamlet",
„Kielentutkimus ja oikeakielisyys", „Kielilaki",
„Suomen perustuslait" sekä paljon käytettyjä
kielioppeja.

<img 1></img>
E. N. Setälä.

<b>Setä Tuomon tupa,</b> Beecher-Stowen
(ks. t.) romaani.

<b>Seulaluu,</b> imettäväisten aivokopassa
oleva pieni luu, joka muodostaa osan
aivo-ontelon pohjaa edestä ja jatkuu alaspäin
nenäontelon väli- ja sivuseininä. Siinä
on vaakasuora seulalevy, jossa pieniä
hajuhermoreikiä. S:ssa on useita
nenäonteloon avautuvia ontelolta; sen
nenäonteloon päin oleva sisäseinämä on
poimuttunut ylemmäksi ja keskimmäiseksi
nenäkuorikoksi.

<b>Seulaset,</b> Plejadit (ks. t.).

<b>Seulavaate,</b> puuvilla-, pellava-,
villa- tai silkkilangoista taikka jouhista
kudottu lintuniisisidoksinen kangas, jota
käytetään seuloissa, koruompeluksien
pohjakankaana y. m.

<b>Seulomakone,</b> kone, jossa on
heilahtelevat tasaiset tai pyörivät, liereät
tai kulmikkaat seulat ja jota käytetään
jyvien, jauhojen, ruudin y. m. aineiden
puhdistamiseen.
</chapter>

<chapter name="Seurakunnanarkisto-Severinus">
<b>Seurakunnanarkisto,</b> kirkkoherran
hoidossa oleva arkisto, joka sisältää
kirkonkirjat (ks. t.) y. m.

<b>Seurakunnanvanhin,</b> kirkkoneuvoston
avuksi siveydenhoitoa varten kyläkuntaan
valittu katsastusmies.

<b>Seurakunta</b> (kreik. <i>ekklesia</i>), uskovien
yhteisö. Alkukrist. käsityksen mukaan
kristillinen s. on olemukseltaan yksi;
paikalliset s:t ovat vain sen ilmenemyksiä.
— Ruotsissa ja Suomessa on s:illa
uskonpuhdistuksesta asti ollut
jonkinverran itsehallintoa. Suomen s:t
harjoittivat pitäjänkokouksissa päätösvaltaa
kirkollisissa asioissa ja pitivät
kirkkoneuvoston kautta yllä kirkkokuria.
Vanhastaan niillä oli oikeus valita pappinsa,
mitä oikeutta pyrittiin rajoittamaan.
Keskiajalta saakka oli eräillä tilanomistajilla
(tav. aatelisilla) patronaattioikeus, niinikään
Ruotsin kuninkailla papinotto-oikeus n. s.
kuninkaallisiin pitäjiin (1808-1918 ne olivat
„keisarillisia"). Muut olivat „konsistoriaalisia";
niihin oli s:lla ja konsistorilla (tuomiokapitulilla)
yhteinen asettamisoikeus. Nyk. kaikki s:t
ovat konsistoriaalisia (vrt. <sp>Papinvaali</sp>).
S:ien itsehallinnon määrää v:n 1869 Kirkkolaki,
vrt. <sp>Kirkkohallintokunta, Kirkkoneuvosto,
Kirkkovaltuusmiehet, Kirkollismaksut. Kirkonkokous.</sp>
— Suomen s:ien lukumäärä oli keskiajan lopussa
136, isonvihan alkaessa 353, 31/12 1927 oli 556
toiminnassa olevaa ev.-lut. s:aa,

<b>Seuralasku,</b> osituslasku (ks. t.).

<b>Seurasaaren ulkomuseo,</b> Helsingin
Seurasaaressa; per. 1909; A. O. Heikelin
luoma. Tärkeimpiä nähtävyyksiä ovat
m. m. Karunan puukirkko 1600-luvulta;
vanhoja kartanoita ja talonpoikaistaloja,
savupirtti, lappalaiskota y. m.

<img 1>
Seurasaaren ulkomuseo. Niemelän torppa.
</img>
<b>Seurasaaret,</b> <sp>Tahitisaaristo,</sp>
Ranskalle kuuluva saaristo Austraalian
saariston itäosassa. Paumotusaaristosta
länteen; 1,650 km<sup>2</sup>, 20,600 as. Lännessä
olevia mataloita atollisaaria lukuunottamatta
ovat S. korkeita, jyrkkävuorisia, synnyltään
tuliperäisiä, runsassateisia, reheväkasvuisia.
Alkuasukkaat, tahitilaiset, ovat kookkaita,
kaunisrakenteisia, ruskeaihoisia, kiharatukkaisia,
mustasilmäisiä polyneesialaisia. Eurooppalaisten
kuljettamat taudit ja väkijuomat ovat tuntuvasti
vähentäneet väkilukua. Uskonnoltaan asukkaat
ovat kristittyjä, enimmäkseen protestantteja.
Pääelinkeino maanviljelys. Vientitavaroita:
kopra, vanilja, helmiäinen, sokeri. Pääsaari
Tahiti (ks. t.), siinä S:n pääkaup.
<sp>Papeete.</sp> — Saariston löysi Quiros
1606, Ranskaan S. liitettiin 1880.

<b>Seurasaari</b> (ruots. <i>Fölisön</i>),
1,1 km pitkä, 0,7 km leveä, 38,5 ha laaja,
Helsingin kaupungin alueeseen kuuluva
luonnonkaunis saari, jonka pohjoispään
puusilta yhdistää mantereeseen. S. on
kansanpuistona; sen merkillisin nähtävyys
on ulkomuseo.

<b>Seurat</b> <i>[sörā'],</i> <sp>Georges</sp> (1857-91).
ransk. taidemaalari, uusimpressionismin
perustaja. Maalasi aluksi valoaväreileviä
kylpy- ja rantakuvia, myöh. koristeellisesti
yksinkertaistettuja teatteri- y. m. kuvia.

<b>Seurausväite,</b> korollaari (ks. t.).

<b>Seward</b> <i>[sjūəd].</i> 1. Pieni kaup.
Yhdysvalloissa, Alaskassa Kenain niemen
etelärannalla. Yhdysvaltain sotalaivaston
hiiliasema. Rautatie Sisä-Alaskaan. —
2. Niemimaa Yhdysvalloissa, Alaskassa,
Beringin salmen rannalla. Kultalöytöjä.

<b>Sevastopol</b> <i>[-ō'polj],</i> kaup. Krimillä,
Venäjällä. Sotasatama, Kauppaa ja
merenkulkua. 80,000 as. — Linnoitukset
hävitettiin Krimin sodassa kuuluisassa
S:n piirityksessä 1854-55, mutta
rakennettiin uudelleen.

<b>Šeyčik</b> <I>[ševtšik],</i> <sp>Otokar</sp> (s. 1852),
tšek. viuluniekka ja viulupedagogi. Opettajana
Kiovassa, Wienissä ja Praagiesa. Julk.
viulupedagogisia teoksia.

<b>Sevennit,</b> vuorijono Etelä-Ranskassa.
Keskiylängön itäinen reunavuori, kulkee
kaarena Rhônen keskijuoksun seuduilla
Garonnen itäisten latvahaarojen
kohdalle. Korkein huippu Mézenc 1,754 m
yli merenp. Itärinne laskee jyrkkänä
Rhônen laaksoon, länsirinne loiva.

<b>Severia,</b> vars. 1600-1700-luvuilla
Ukrainan pohjoisosasta käytetty nimitys.

<b>Severing</b> <i>[zēferiŋ],</i> <sp>Karl</sp>
(s. 1875), saks. sosialistipoliitikko, Preussin
sisäministeri 1920-21 ja 1921-26.

<b>Severinus</b> (k. 482), Noricumin (ks. t.)
apostoli ja, hallitusmies, pyhimys.
</chapter>

<chapter name="Severn-Sforza">
<b>Severn</b> <i>[sevən].</i> 1. Joki Englannissa,
Waleslssa; laskee Bristolin lahteen,
kanavilla yhdistetty Thamesiin, Merseyhin,
Trentiin ja Humberiin. Tärkeä liikenneväylä.
355 km. — 2. Joki Kanadassa, laskee Hudsonin
lahteen. 480 km.

<b>Sévigné</b> <i>[sevinjē'],</i> <sp>Marie de
Rabutin-Chantal</sp> (1626-96), ransk.
kirjailijatar, markiisitar. Kirj. kuuluisaksi
tulleita kirjeitä tyttärelleen m:me de
Grignanille. [Faguet (ransk., 1910).]

<b>Sevilla</b> <i>[-i'lja],</i> samannimisen esp.
maakunnan pääkaup., Guadalquivirin varrella.
Yliopisto (per. 1502). Kaupungilla
on kaunis vanhanaikainen leima.
Maurien linna Alcázar puutarhoineen, sen
linnoituksiin kuuluva Kultatorni,
mainehikas goottilainen tuomiokirkko
1400-luvulta. Ampumatarve- ja tupakkateoll.;
Espanjan tärkeimpiä kauppakaupunkeja.
210,000 as. — Maurien aikana S. oli
kukoistava kaupunki, kristittyjen
valloittama 1248. Amerikan löydön jälkeen
S. tuli tärkeäksi merentakaisten
tavaroiden kauppapaikaksi.

<img 1>
Sevilla. Kultatorni ja tuomiokirkko (oik.).
</img>
<b>Sevillan parturi</b> ks. <sp>Figaro.</sp>

<b>Ševiotti,</b> <sp>cheviot</sp> (engl.), villakangas,
jonkalankal alku jaan valmistettiin Cheviot-vuorilla
Englannissa asustavan lampaan villasta. Tämä villa
on puolipitkää, karkeaa ja kiiltävää. Nyk. valmistetaan
š.-kankaita muistakin karkeista villalaaduista.

<b>Sèvre</b> <i>[sēvr],</i> kaksi jokea Ranskassa:
toinen, Loiren lisäjoki vas., laskee
Nantesin kohdalla Loireen; toinen laskee
mereen Loiresta etelään.

<b>Sēvres</b> <i>[sēvr],</i> Pariisin etukaup. S:ssä
on maailmankuulu posliinitehdas (per.
1745 Vincennes'iin, S:ssä v:sta. 1756). —
S:ssä tehtiin 1920 rauha ympärysvaltain
ja Turkin (ks. t.) välillä. 11,000 as.

<b>Ševroo,</b> <sp>chevreau</sp> (ransk.),
vuohennahasta tehty päällysnahka; valmistetaan
kromiparkituksella.

<b>Ševtšenko</b> <i>[-e'n-],</i> <sp>Taras
Grigorevitš</sp> (1814-61), vähävenäläisten
suurin runoilija.

<b>Sexe</b> <i>[seks]</i> (ransk.), sukupuoli;
<sp>le beau sexe</sp> <i>[lə bō seks],</i> kaunis
sukupuoli.

<b>Sextus Empiricus</b> (n. 200 j. Kr.),
kreik. skeptikko.

<b>Seychellit</b> <i>[sešellit],</i> <sp>Mahén
saaret,</sp> Englannille kuuluva saariryhmä
Intianmeressä, Madagaskarista koilliseen;
230 km<sup>2</sup>. Koralli- ja graniittisaaria.
Suurin on Mahé (142 km<sup>2</sup>). Asukkaat
room.-kat. neekereitä ja ranskalaisia.
Vientitavaroita: kopra, guano, vanilja.
Pääkaup. <sp>Victoria</sp> Mahélla. — S:n
hallintopiiriin kuuluvat myös Amirantit.
Aldabra y. m. lähisaaret; yht. pinta-ala
404 km<sup>2</sup>, 26,000 as.

<b>Seydlitz</b> <i>[zaidlits],</i> <sp>Friedrich
Wilhelm</sp> (1721-73), preussil. kenraali,
Fredrik II:n etevimpiä sotapäällikköjä.
Ratkaisi hyökkäyksellään Rossbachin taistelun.

<b>Seymour</b> <i>[sīmə],</i> <sp>Johanna (Jane)</sp>
(1509-37), Englannin kuninkaan Henrik VIII:n
kolmas puoliso.

<b>Seyn</b> <i>[zein],</i> <sp>Frans Albert</sp>
(1862-?), Suomen kenraalikuvernööri 1909-17,
aik. kenraalikuvernöörinkanslian päällikkönä
1900-05 ja kenraalikuvernöörinapulaisena 1907-09;
ven. sortopolitiikan johtomiehiä.

<b>Sfaleriitti,</b> sinkkivälke.

<b>Sferoidaalinen tila</b> ks. <sp>Leidenfrostin ilmiö.</sp>

<b>Sferoidi</b> (kreik.), pyörähdysellipsoidi.
ks. <sp>Ellipsoidi.</sp>

<b>Sferoliitit</b> (kreik.), useissa
laavakivilajeissa tavattavat pallomaiset
kidemuodostukset; tav. maasälpää tai kvartsia.

<b>Sferometri</b> (kreik.). kaarevuudenmittari (ks. t.).

<b>Sfinksi</b> (kreik.), tarunomainen
sekaolento, jolla on jalopeuran ruumis ja
ihmisen (joskus linnun) pää. S:n
kotimaa on Egypti, missä se ruumiillisti
kuninkaan voimaa, Tunnetuin Egyptin
s:eistä on Gizehin luona oleva 20 m
korkea ja 55 m pitkä. Kuva ks. <sp>Egypti.</sp>
Karnakissa on kokonainen s.-käytävä.

<b>Sforza</b> <i>[sfortsa],</i> Milanon
herttuallinen hallitsijasuku. Sen esi-isä oli
kuuluisa kondottieeri <sp>Muzio degli
Attendolo</sp> (1369-1424). Hänen
</chapter>

<chapter name="Sforzato-Shakespeare">
avioton poikansa <sp>Francesco</sp> (1401-66)
oli niinikään kondottieeri ja pääsi sitten
Milanon herttuan vävyksi ja seuraajaksi
1450. Francescon nuorempi poika <sp>Lodovico
il Moro</sp> (1451-1508) anasti 1481
valtaistuimen. Hän oli häikäilemätön
poliitikko, mutta lämmin taiteiden
suosija. Lodovicon karkoittivat ranskalaiset
Milanosta 1499, ja hän kuoli Hanskan
vankina. Lodovicon puoliso oli Beatrice
d'Este (1475-97), eräs renessanssin
huomattavimpia naisia. Lodovicon poika
<sp>Massimiliano</sp> (1490-1530) hallitsi
Milanoa 1512-15, mutta sitten Frans I
valloitti Milanon. Massimilianon veli
<sp>Francesco II Maria</sp> (1492-1535),
joka oli viimeinen miespuolinen S., pääsi
1522 Milanon herttuaksi, mutta hänen oli
tunnustettava Kaarle V lääniherrakseen.

<b>Sforzato</b> <i>[-tsā'-]</i> l. <sp>sforzando</sp>
(it.), (lyh. <i>sf</i> tai <i>sfz</i>), tarkoittaa yksityisen
sävelen korostamista.

<b>Sfragistiikka</b> (kreik.), sinettitiede.

<b>Sfumato</b> <i>[-ā'-]</i> (it.), maalaustaiteessa
käsittelytapa, joka pehmentää ääriviivat
ja sulattaa värivastakohdat, niin että ne
ikäänkuin hälvenevät utumaiseen verhoon.

<b>Sfygmografi</b> (kreik.), koje, jolla
graafillisesti esitetään valtimontykytys.

<b>Sfääri</b> (kreik.), <i>geom.,</i> pallo (ks. t.).

<b>Sgambati</b> <i>[-ā'ti],</i> <sp>Giovanni</sp>
(1843-1914), it. säveltäjä, kapellimestari ja
pianisti. Esiintyi konserttikiertueillaan
m. m. Suomessa.

<b>Sgraffito</b> <i>[-ī'-]</i> (it.), saviteollisuuden
koristelutapa. Tumma saviesine peitetään
vaalealla kerroksella, jota sitten kaavitaan
pois, niin että syntyy joko tumma kuvio
vaalealle pohjalle tai päinvastoin.

<b>s'Gravenhage,</b> Haag (ks. t.).

<b>Sh . . .</b> ks. myös Š . . .

<b>Shackleton</b> <i>[šäkltən],</i> <sp>Sir Ernest</sp>
(1874-1922), engl. meriupseeri ja etelänaparetkeilijä.
Oli mukana R. Scottin etelänaparetkikunnassa
1901-04, oli itse 1907-09 Nimrod-retkikunnan johtajana,
pääsi tällöin (lokak. 1908) etelänavalle pyrkiessään
88° 23' et. lev. Uudella retkellä 1914-17 S. koetti
turhaan kulkea Etelämantereen poikki. Lähti 1921 vielä
kerran etelänaparetkelle, mutta kuoli jo alkumatkalla
Etelä-Georgiassa.

<img 1></img>
E. Shackleton.

<b>Shadwell</b> <i>[šäduəl],</i> <sp>Arthur</sp> (s. 1854),
engl. yhteiskuntatieteilijä. Pääteos:
„Industrial efficiency", jossa vertailee
Saksan, Englannin ja Yhdysvaltojen
teollisuustoimintaa.

<b>Shaftesbury</b> <i>[šäftsbəri],</i> <sp>Anthony
Ashley Cooper</sp> (1621-83), S:n jaarli,
engl. valtiomies. Kuului 1670-73 Kaarle
II:n cabal-ministeristöön (nimi jäsentensä
nimien alkukirjaimista, S. = Ashley), sen
jälkeen vastustuspuolueen johdossa, koetti
saada aikaan, että kuninkaan avioton
poika Monmouthin herttua julistettaisiin
kruununperilliseksi. — <b>Shaftesbury,</b>
<sp>Anthony Ashley Cooper</sp> (1671-1713),
S:n jaarli, engl. filosofi, ed:n
pojanpoika. Teoksia: yhteisjulkaisu
„Characteristics of men, manners,
opinions, times". S:n mielestä hyve on
inhimillisten taipumusten sopusointua, ja
siitä johtuu onnellisuus. Hän on
tuntuvasti vaikuttanut romantiikan
filosofiseen katsantokantaan. — <b>Shaftesbury,</b>
<sp>Anthony Ashley Cooper</sp> (1801-85),
S:n jaarli, engl. poliitikko. Toimi innokkaasti
työväenlainsäädännön kehittämiseksi.

<b>Shahjahanpur</b> <i>[ša-],</i> kaup. pohjoisessa
Etu-Intiassa, Lucknowista luoteeseen.
Viljakauppaa, sokerinvalmistusta, 75,000
as., niistä puolet muhamettilaisia.

<b>Shakers</b> <i>[šeikəz]</i> (engl.), ,,vapisijat",
kveekareista Manchesterissa 1747
haarautunut ja Pohjois-Amerikkaan 1774
Anna Leen johdolla siirtynyt lahko. Anna
Leetä pidettiin jumaluuden toisena ilmestyksenä.

<b>Shakespeare</b> <sp>(Shakespere)</sp>
<i>[šeikspīə],</i> <sp>William</sp> (1564-1616),
Englannin ja maailmankirjallisuuden suurin
näytelmäkirjailija. N. 1585 S. lienee jättänyt
kotikaupunkinsa Stratford-on-Avonin ja
lähtenyt onneaan etsimään Lontooseen.
Siellä S. liittyi jäseneksi erääseen
näyttelijäjoukkoon, jolle 1599 rakennettiin
Globe-teatteri ja josta 1603 tuli kuninkaan
näyttelijäseurue. S. toimi tässä sekä näyttelijänä
että näytelmäkirjailijana, Hänen kirjailemisensa
varassa Globe-teatteri vaurastui Lontoon
suosituimmaksi, ja voitto-osuuksillaan S.
osteli taloja Stratfordissa. Vuosisadan
vaihteessa hänet mainitaan Englannin
suosituimpana ja parhaimpana näytelmäkirjailijana.
Globe-teatterin palon

<img 1></img>
W. Shakespeare.
</chapter>


<chapter name="Shaljapin-Shelley">
jälkeen (1613) S. siirtyi kotikaupunkiinsa
ja kuoli siellä. — Yleispiirteittäin on S:n
näyttämökirjallinen kehitys todennäköisesti
tapahtunut siten, että hän alkuaikoinaan
kirjoitettuaan riehakoivia huvinäytelmiä
(,,Hairauksia", ,,Kaksi nuorta veronalaista",
„Kuinka äkäpussi kesytetään", ,,Turhaa
lemmen touhua"), vertatihkuvan murhenäytelmän
„Titus Andronicus" ja aloittelevia hist.
näytelmiä („Kuningas Henrik VI", 1-3 osa,
„Kuningas Juhana", „Richard III")
kehittyy näistä kirjoittamaan alkavan
miehuusaikansa riemukkaan kevyet ja
väkevää inhimillisyyttä uhkuvat
huvinäytelmät („Venetsian kauppias",
„Kesäyön unelma", „Loppu hyvä, kaikki hyvä",
„Paljo melua tyhjästä", „Loppiaisaatto",
„Iloiset Windsorin rouvat"),
elämänriemuisan murhenäytelmän „Romeo ja
Julia" sekä Englannin historiaa
esittävien kypsempien näytelmiensä komean
sarjan („Richard II", „Henrik IV",
1-2 osa, „Henrik V", „Henrik VIII").
Näitä kappaleita seuraa S:n miehuudenajan
ja koko näytelmäkirjallisuuden
traagilliset suurluomat „Hamlet" (1604),
„Othello", „Kuningas Lear", „Macbeth",
,,Julius Cæsar", „Antonius ja Cleopatra",
„Timon Ateenalainen", „Coriolanus". Näitä
säestävät sävyltään raskastunteisemmat
huvinäytelmät „Miten haluatte",
„Verta verrasta", sekä puoliksi
huvipuoliksi murhenäytelmä „Troilus ja
Cressida". Kirjailijatoimintansa
loppupuolella S. kirjoittaa satunäytelmät
„Talvinen tarina" ja „Cymbeline" sekä
näytelmäkirjailemisensa ihanan epilogin
„Myrsky". — Nämä näytelmät ovat
enimmäkseen rakennetut aikaisempien
näytelmien pohjalle tai muiden lähteiden
mukaan. Hän ainoastaan muokkaa aiheen
näyttämön vaatimusten mukaiseksi, mutta
samalla valaa niihin kaunopuheisuutensa
hurman ja värikkään kuvarikkauden sekä
elämännäkemyksensä syvän inhimillisyyden.
— Näytelmiensä ohella S. on kirjoittanut
lyyrilliset kertovat runoelmat „Venus
and Adonis" ja „Lucrece" sekä
sonettikokoelman. — S:n kaikki 36
näytelmää on Paavo Cajander suomentanut.
Hänen „Runoelmissaan" on sitäpaitsi n.
30:n S:n sonetin suomennos. [Schück
(ruots., 1916); Raleigh (1908); Lee (engl.,
1915); Erich (1916).]

<b>Shaljapin</b> <i>[šal-],</i> <sp>Fedor</sp> (s. 1873),
ven. ooppera- ja konserttilaulaja.

<b>Shalottensipuli,</b> <sp>šalottensipuli.</sp> ks. <sp>Sipuli.</sp>

<b>Shamo,</b> Gobi (ks. t.).

<b>Shanghai</b> ks. <sp>Šanghai.</sp>

<b>Shannon</b> <i>[šänən],</i> Irlannin pääjoki,
360 km. Laskee länsirannikolle.
Kanavayhteys Dubliniin.

<b>Sharp</b> <i>[šāp],</i> <sp>William</sp> (1855-1905),
skotl. kirjailija, käytti myös kirjailijanimeä
<sp>Fiona Macleod.</sp> Kirjoittanut runolliseen
proosatyyliin kertomuskokoelmia, jotka pyrkivät
uudistamaan vanhoja kelttiläisiä traditsioneja.

<b>Shatt-el-Arab,</b> Šat-el-Arab. ks. <sp>Eufrat.</sp>

<b>Shaw</b> <i>[šō],</i> <sp>Bernard</sp> (s. 1856),
irl.-engl. kirjailija. Liittyi 1884 Fabian
Society'iin, musiikin- ja kirjallisuudenarvostelijana
toimi Wagnerin ja Ibsenin tunnetuksi tekemiseksi
Englannissa. Julk. v:sta 1885 pitkän
sarjan kuuluisiksi tulleita näytelmiä, joissa
ivailee pinttyneitä ennakkoluuloja. Teoksia suomen.:
„Ihminen ja yli-ihminen", „Candida", „Ei sitä
voi koskaan tietää". „Herra Byronin ammatti" (romaani),
„Järjen sanoja sodasta"; sitäpaitsi esitetty
m. m. „Pygmalion", „Pyhä Johanna", „Cæsar ja
Kleopatra". Sai 1926 Nobelin kirjallisuuspalkinnon.
[Chesterton (engl., 1910); Malmberg, „Voimakasta
väkeä" (1926).]

<img 1></img>
Bernard Shaw.

— <b>Shaw,</b> <sp>Martin</sp> (s. 1876),
engl. säveltäjä, kansallisen suunnan
pääedustaja, engl. kirkkomusiikin
tyyliuudistuksen ajaja. — <b>Shaw,</b> <sp>Norman</sp>
(1831-1912), engl. arkkitehti, uudenaik.
porvarillisen kodin rakennustaiteen
uranaukaisijoita. — <b>Shaw,</b> <sp>Tom</sp> (s. 1872),
engl. työväenjohtaja. Kutomatyöläisten
kansainvälisen liiton sihteeri vrsta 1911,
Sosialistisen Työväen Internatsionaalin
sihteeri v:sta 1923. Työministerinä 1924.

<b>Sheerness</b> <i>[šiənes],</i> kaup. Englannissa
Thamesin suussa olevalla saarella, Lujasti
linnoitettu sotasatama, kylpypaikka. 19,000 as.

<b>Sheffield</b> <i>[šefīld],</i> kaup.
Keski-Englannissa, Ousen lisäjoen varrella. Yliopisto.
S. on suuren teollisuusalueen keskus ja maailmankuulu
teräs- ja rautateollisuudestaan. 520,000 as.

<b>Shekki,</b> šekki (ks. t.).

<b>Shellakka,</b> šellakka (ks. t.).

<b>Shelley</b> <i>[šeli],</i> <sp>Percy Bysshe</sp>
(1792-1822), engl. runoilija, Asui
Italiassa 1818-22, hukkui Livornon edustalla.
Teoksia: kristinuskonvastainen „Queen
Mab", vapauseepos „The revolt of Islam",
</chapter>


<chapter name="Shell Transport and Trading Company-Shvehla">
synkkä hist. tragedia „The Cenci", inahtava
lyyrillis-eepillinen näytelmä „Prometheus unbound"
(1820) sekä runoja. S:lla oli haaveellinen
vapaudenkaipuu ja raikas luonnontunne. S:n
puoliso <sp>Mary Godwin</sp> (1797-1851) on
julkaissut romaaneja. [Dowden (engl., 1896);
Svanberg (ruots,, 1905).]

<img 1></img>
P. B. Shelley.

<b>Shell Transport and Trading Company</b>
<i>[šel tränspət ənd treid- kəmpəni],</i>
lontoolainen petroliyhtiö, syntynyt 1897
viscount Marcus Samuel Bearstedin
(1853-1927) petroliliikkeestä. Se on nyk.
Standard Oilin vaarallisin kilpailija.

<b>Shemeikka,</b> Šemeikka (ks. t.)

<b>Shenandoah</b> <i>[šenəndo'ua],</i> joki
Yhdysvalloissa, Potomacin lisäjoki Virginiassa.
200 km. S:n laakso oli Yhdysvaltain
sisällissodassa 1861-65 pääsotanäyttämönä.

<b>Sheraton</b> <i>[šerətən],</i> <sp>Thomas</sp>
(1751-1806), engl. huonekalupiirtäjä ja
taidepuuseppä, Chippendalen jälkeen kuuluisin.
Edustaa n. s. s.-tyyliä, jolle on luonteenomaista
pompeijilainen klassillisuus ja keveys.

<b>Sheridan</b> <i>[šeridən],</i> <sp>Richard
Brinsley</sp> (1751-1816), engl.
huvinäytelmänkirjoittaja ja poliitikko. Teoksia:
„The rivals", ,,The school for scandal"
(esitetty meillä nimellä ,,Juorukoulu").

<b>Sheriff,</b> šeriffi (ks. t.).

<b>Sherlock Holmes</b> <i>[šələk houmz]</i> ks.
<sp>Doyle, A. C.</sp>

<b>Sherman</b> <i>[šəmən],</i> <sp>William
Tecumseh</sp> (1820-91), amer. kenraali,
Grantin ohella pohjoisvaltioiden huomattavin
sotapäällikkö sisällissodassa 1861-65.
Teki 1864 rohkean retken Georgian kautta
rannikolle ja pakotti lopulta kenraali
Johnstonin antautumaan. Ylipäällikkönä 1869-83.

<b>Sherrington</b> <i>[šeringtn],</i> <sp>Sir
Charles Scott</sp> (s. 1861), engl. fysiologi,
prof. Oxfordissa, suorittanut m. m. arvokkaita
refleksien mekanismia koskevia tutkimuksia.

<b>Sherry,</b> šerry (ks. t.).

<b>Shetelig</b> <i>[šeteli],</i> <sp>Haakon</sp> (s. 1877),
(alk. <sp>Schetelig</sp>), norj. arkeologi,
arkeologian prof. Bergenin museossa v:sta 1915.

<b>Shetlandin saaret</b> <i>[šet-],</i> Skotlantiin
kuuluva saariryhmä Ison-Britannian
koillispuolella, 80 km leveän salmen
erottama Orkneysaarista; 1,426 km<sup>2</sup>, 24,000
as. Suurimmat saaret Mainland, Yell ja
Unst. Lampaan- ja hevosen- (ponien)
hoitoa, kalastusta, maanviljelystä. Väestö
norjalaisten ja skottien sekakansaa.
Pääkaup. <sp>Lerwick</sp> Mainlandilla.

<b>Shields</b> ks. <sp>South Shields</sp> ja <sp>Tynemouth.</sp>

<b>Shiitit,</b> ši'iitit (ks. t.).

<b>Shilling</b> <i>[šiliŋ],</i> lyh. <i>sh, s</i> sekä
vinoviiva (/), engl. rahayksikkö, 1/20 puntaa,
12 penceä. vrt. <sp>Schilling.</sp>

<b>Shimmy</b> <i>[šimi],</i> n. 1921 muotiin
päässyt tanssi, foxtrotin muunnos.

<b>Shipping Board</b> <i>[šipiŋ bōd],</i>
Yhdysvalloissa virasto, jonka tehtävänä on
valtion kauppalaivaston hallinto.

<b>Shire</b> <i>[šaiə]</i> (engl.), hallinnollinen
alue Englannissa, nyk. = <i>county,</i>
kreivikunta, ks. myös <sp>Schire.</sp>

<b>Shirting</b> <i>[šətiŋ],</i> sertinki (ks. t.).

<b>Shoddy</b> <i>[šodi],</i> engl. tekovilla l.
nypösvilla, valmistetaan kangastilkuista
tai lankajätteistä repimällä.

<b>Sholapur</b> [engl. äänt. <i>šoulapū'ə],</i>
kaup. Etu-Intiassa, Bombaysta kaakkoon.
Huomattava teollisuuskeskus ja rautatiesolmu.
120,000 as.

<b>Shorthornrotu</b> ks. <sp>Lehmä,</sp> II os.,
p. 1027.

<b>Shoshonit,</b> šošonit (ks. t.).

<b>Shotwell</b> <i>[šotuəl],</i> <sp>James
Thomson</sp> (s. 1874), amer. historioitsija.
Johtaa kansainvälisen yhteisteoksen
„Economic and social history of the war"
julkaisemista,

<b>Shrapnelli,</b> šrapnelli (ks. t.).

<b>Shrewsbury</b> <i>[šrūzbəri],</i> kaup.
Länsi-Englannissa, Severnin varrella. 31,000 as.
— S. oli keskiajalla tärkeä rajakaupunki,
jonka walesilaiset usein hävittivät.

<b>Shrewsbury</b> <i>[šrūzbəri],</i> <sp>Charles
Talbot</sp> (1660-1718), S:n herttua, engl.
whig-poliitikko. Ylläpiti suhteita Stuarteihin,
mutta siitä huolimatta hankki hyväksymisen
kruunun siirtymiseen Hannoverin suvulle.

<b>Shropshire</b> <i>[šropšiə]</i> l. <sp>Salop</sp>
<i>[säləp],</i> kreivikunta Länsi-Englannissa
Severnin ympärillä. Tunnettu lammasrodustaan.

<b>S. H. T.</b> (lyh. lat. sanoista <i>salvo</i> t.
<i>sine honoris titulo</i>), arvonimeä
mainitsematta (kirjeitten otsakkeissa).

<b>Shuli,</b> šuli (ks. t.).

<b>Shuster</b> <i>[šūstər],</i> <sp>William
Morgan</sp> (s. 1877), amer. finanssimies.
Vv. 1911-12 Persian hallituksen
neuvonantajana raha-asioissa, pakotettu
poistumaan Englannin ja vars. Venäjän
painostuksesta.

<b>Shvehla,</b> Švehla (ks. t.).
</chapter>

<chapter name="Shylock-Siat">
<b>Shylock</b> <i>[šail-],</i> päähenkilö Shakespearen
,,Venetsian kauppiaassan, ahne ja kostonhimoinen
juutalainen.

<b>Si,</b> piin l. siliciumin kem. merkki.

<b>Si,</b> <i>mus.,</i> ranskalaisilla y. m. = h.
— Sävelentapaamisessa käytetty
duuriasteikon 7:nnen asteen nimitys.

<b>Sialkot,</b> kaup. Etu-Intian
pohjoisosassa läh. Kashmirin rajaa.
Puuvilla- ja paperiteoll.; pyhiinvaelluspaikka.
72,000 as., niistä 2/3 muhamettilaisia.

<b>Siam,</b> kuningaskunta Taka-Intiassa
brittiläisen Birman ja Ranskan
Indo-Kiinan välillä; eteläosa
käsittää Malakan niemimaan koillis- ja

<img 1></img>
Vaakuna.

keskiosan. Lähes 600,000 (toisten tietojen mukaan n.
520,000) km<sup>2</sup>, 9,7 milj. as. Pohjois-S. on
täynnä aarniometsäin peittämiä vuoria, itäosa on
hedelmätöntä hiekkaista tasankoa, Keski-S. (Menamin
alajuoksun ympärillä) on viljavaa riisipeltojen
peittämää tasankoa ja Etelä-S. (Malakassa) on
täynnä metsäisiä vuoria. Ilmasto troopillinen
(joulukuun keskilämpö Bangkokissa +23,8°,
huhtikuun 28,6°). Asukasten enemmistö on
buddhanuskoisia siamilaisia ja laoja, jotka luetaan
samaan <sp>tai</sp> (ks. t.) -kansojen ryhmään. Paljon
on myös kiinalaisia, joita asuu varsinkin
kaupungeissa käsityöläisinä ja kauppiaina; Malakan
niemellä asuu muhamettilaisia malaijeja. Eurooppalaisia
ja amerikkalaisia on pari tuhatta. Pääelinkeino
on maanviljelys, tärkein viljelyskasvi riisi
(v:n 1925 sato n. 5 milj. tonnia). N. 4/5 viennistä
on riisiä, toisella sijalla on teakpuu. Tuontitavaroista
ovat tärkeimmät puuvillakankaat, erilaiset
teollisuustuotteet ja elintarpeet. Rautateitä
n. 3,000 km. Raha: hopeatikaali = 100 santangia.
Hallitusmuodoltaan S. on melkein rajaton yksinvalta.
Pääkaup. <sp>Bangkok.</sp> — <i>Historia.</i>
Ikivanha S:n valtakunta joutui vasta 1800-luvulla
Euroopan suurvaltojen siirtomaaharrastusten kohteeksi
ja menetti sittemmin eräitä alueitaan ja suojelualueitaan
Ranskalle ja Englannille.

<b>Siamangi</b> ks. <sp>Gibboni.</sp>

<b>Siamin kieli</b> kuuluu indokiinalaiseen
kieliryhmään kuten m. m. kiinan kieli.

<b>Siamin lahti,</b> Etelä-Kiinan meren lahti
Malakan ja Ranskan Indokiinan välissä.

<b>Sianfu,</b> Singan (ks. t.).

<b>Siangtan,</b> kaup. Kiinassa, Hunanissa,
Pekingin-Kantonin radan varrella.
Huomattava kauppakaupunki, hyvä
jokisatama. Asukkaita mahd. 1 milj.

<b>Sianjalostusyhdistys,</b> <sp>Suomen S.,</sp>
per. Helsingissä 1908.

<b>Siankärsäheinä</b> <i>(Achillea millefolium),</i>
mykerökukkaisten heimoon kuuluva kasvi,
lehdet hienoliuskaisia, valkoiset pienet
mykeröt tiheässä huiskilossa. Meillä
yleinen kedoilla, tienvierillä y m.

<b>Sianpuolukka</b> <i>(Arctostaphylos uva
ursi),</i> kanervakasvien heimoon kuuluva
puolukan näköinen, kankailla kasvava varpu,
jonka lehdet ovat selvästi vastapuikeita
(puolukalla soikeita), kehä 5-lukuinen
(puolukalla 4-) ja hedelmä jauhoinen, mauton
luumarja (puolukalla makeanhapan marja).

<img 1></img>
Sianpuolukka.

<b>Siat</b> <i>(Suidæ),</i> sorkkaeläimiin kuuluva
nisäkäsheimo, joka us. yhdistetään
virtahepojen kanssa märehtimättömien
<i>(Nonruminantia)</i> alaryhmäksi.
Kömpelörakenteisia, paksuihoisia,
karkeaharjaksisia eläimiä, jaloissa 4 varvasta,
joista tav. vain 2 keskimmäistä koskettaa
maahan. Kuono kärsämäinen, herkkätuntoiseen
kärkilevyyn päättyvä. Kaikkiruokaisia,
kulmahampaat etenkin koirailla kehittyneet
vahvoiksi, molemmissa leuoissa ulos- ja
ylöskääntyneiksi torahampaiksi. Korvat isot,
silmät pienet. Ääni röhkivä. Asustavat rämeisissä
metsissä ja viidakoissa tai järvien ja jokien
rantaruovikoissa. — <sp>Sian</sp> suvun <i>(Sus)</i>
tunnetuin luonnonvarainen laji on

<img 1>
Eurooppalainen villisika porsaineen.
</img>
<sp>euroopp. villisika</sp> <i>(S. scrofa),</i>
kesyjen sikojen tärkein kantamuoto. Se
tulee 1,8 m pitkäksi, 95 cm korkeaksi,
korkeintaan 200 kg:n painoiseksi. Laji,
joka ennen oli yleinen Keski- ja
Etelä-Euroopassa, on nyk. käynyt
Keski-Euroopan keski- ja länsiosissa harvinaiseksi,
idempänä ja Etelä-Euroopassa sitä vielä
on enemmän. Kaikkialla sitä metsästetään
hyvän lihan vuoksi, vrt. <sp>Sika.</sp>
</chapter>

<chapter name="Sibbern-Siddons">
<b>Sibbern,</b> <sp>Frederik Christian</sp>
(1785-1872), tansk. filosofi. Julk. sielut,
ja yleisfilos. teoksia, m. m. „Psychologie".

<b>Sibbesborg,</b> varhaiskeskiaik.
vuorilinna Sipoossa.

<b>Šibbolet</b> (hepr.), tunnussana.

<b>Sibelius</b> <i>[-ē'-],</i> <sp>Christian</sp>
(1869-1922), J. S:n veli, suom. psykiatri ja
neurologi, psykiatrian ylim. prof. 1909,
vakinainen prof. 1921. Lapinlahden
Keskuslaitoksen ylilääkäri 1904-22. —
<b>Sibelius,</b> <sp>Jean</sp> (s. 1865), suom.
säveltäjä. Ensim. sävellyskonserttinsa S.
antoi Helsingissä 1892 (,,Kullervo"-sinfonia)
herättäen huomiota itsenäisellä

<img 1></img>
Jean Sibelius.

sanontatavallaan. Kansanaiheisiin nojaten hän
ennen pitkää hahmotteli erityisen suom.
tyylin, jolle miltei kaikki nuoremmat
säveltäjämme ovat jossain määrin
rakentaneet. S:n tuotantoon ollut laaja ja
monipuolinen. Yhtä suurella mielenkiinnolla
seuraamme häntä Kalevalan ja Kantelettaren
tarumailla („Tuonelan joutsen" ja „Lemminkäisen
paluu") kuin hänen kertoellessaan meille
historiallisia jutelmia („Karælia" ja
„Finlandia"). Kautta maailman on
tunnettu „Ateenalaisten laulu" yksiääniselle
kuorolle ja orkesterille. Kaihomielisesti
kertoileva, riemulliseen, säkenöivään
loppukuoroon päätyvä kantaatti on „Vapautettu
kuningatar". Yleisimmin soitettu S:n
sävellyksistä lienee „Valse triste". S:n
pääteokset absoluuttisen musiikin alalla
ovat hänen 7 sinfoniaansa, viulukonserttonsa
sekä jouhikvartetti „Voces intimæ". S:n
myöhäisemmissä sävellyksissä on ollut
huomattavissa pyrkimys taiteellisten
ilmaisukeinojen yksinkertaistuttamiseen.
joskin hän suuripiirteisyyden saavuttamiseksi
toisinaan voi käyttää ylen rikasta soitinnusta,
joka vaatii jättiläisorkesteria (,,Aallottaret").
S:n yksinlauluilla on aina runollinen mielenkiintonsa,
vaihdelkootpa ne tyyliltään milloin mitenkin.
Suosituimpina niistä mainittakoon esim.
„Säf, säf susa", ,,Var det en dröm", „Demanten
på marssnön", ,,Sen har jag ej frågat mera",
„Svarta rosor" y. m. — Hänen mieskuoronsa
ovat olleet ylioppilaslaulajiemme parhainta
ohjelmistoa, esim. „Venematka", „Terve kuu",
„Saarella palaa" y. m. — S:n säveltäjäluonne
on voimakkaasti omaperäinen ja monessa suhteessa
erikoisesti mielenkiintoinen: mielialain sadunomaiset,
vallattomat harhannot toisella puolen,
toisaalla taas tunnelman yksilöllinen
herkkäväreisyys, ilmeen lämmittävä runollisuus
ja puhtaus. Rikkaalla mielikuvituksella
varustettuna hän ei koskaan turvaudu
ulkonaisesti vaikuttaviin taidekeinoihin,
enempää soitinnukseen kuin soinnutukseenkaan
ja melodian keksintään nähden; tässä suhteessa
hän on aikamme materialismin milteipä vastakohta,
ja on merkitsevällä tavalla vaikuttanut
edustamansa suunnan juurtumiseen nuoremman
säveltäjäpolvemme taiteeseen. S. on saavuttanut
maailmanmaineen. — Prof:n arvonimen S. sai
1916. S. nauttii v:sta 1897 säveltäjäapurahaa,
joka muutettiin valtion kunniaeläkkeeksi 1925.
[Furuhjelm (1916).]

<b>Sibiu,</b> Hermannstadt (ks. t.).

<b>Sibylla</b> (lat.-kreik.), tietäjänainen,
hurmahenkinen nainen, joka jumalan
(vars. Apollonin) haltioittamana ennusti
turmiota valtakunnille ja kansoille; nyk.
ennustajatar. — <b>Sibyllan kirjat,</b>
ennustuksia sisältävät kirjat Roomassa. Hädän
hetkinä erityinen lautakunta niitä tutki.

<b>Sic</b> (lat.), siten, sillä tavalla;
käytetään us. siteerattaessa (suluissa)
huomauttamaan jotakin kummastusta herättävää
tai virheellistä sanaa tai ajatustapaa. —
<b>Sic itur ad astra,</b> niin kohotaan tähtien
tasalle (s. o. onneen ja maineeseen). —
<b>Sic transit gloria mundi,</b> niin katoaa
maailman kunnia.

<b>Siciliano</b> <i>[šitšiliā'no], mus.,</i> vanha it.
tanssi, hitaanlaisessa 3-jakoisessa rytmissä
(6/8 tahi 12/8).

<b>Sick,</b> <sp>Ingeborg Maria</sp> (s. 1858),
tansk. kirjailijatar. Julk. hempeitä
romaaneja, joista suomen, m. m. „Pyhä
avioliitto", „Else neito", „Siellä kotona".

<b>Sickingen</b> <i>[zikiŋen],</i> <sp>Franz von</sp>
(1481-1523), saks. ritari; von Huttenin
käännyttämänä Lutherin opin puolelle
suojeli uskonpuhdistajia. Teki 1522
kapinan ritarisäädyn vaikutusvallan
lisäämiseksi tahtoen hengelliset
ruhtinaskunnat poistettaviksi, mutta kärsi
tappion ja haavoittui kuolettavasti.

<b>Sickinger</b> <i>[zik-],</i> <sp>Joseph Anton</sp>
(s. 1858), saks. kansakoulumies, n. s.
Mannheimin järjestelmän alkuunpanija.
Sen mukaan lapset jaetaan eri luokkiin
lahjojensa mukaan. Normaaliluokkien
ohessa on erikoisluokat heikompilahjaisille
ja erikoisen lahjakkaille.

<b>Siddons</b> <i>[sidənz],</i> <sp>Sarah</sp> (1755-1831),
o. s. <sp>Kemble</sp> (ks. t.), engl. näyttelijätär,
aikansa suurimpia traagillisia kykyjä.
ks. kuvaliitettä <sp>Englannin taidetta.</sp>
</chapter>

<chapter name="Sideby-Sidos">
<b>Sideby,</b> Siipyy (ks. t.).

<b>Sideerinen</b> (lat.), kiintotähdille
ominainen, kiintotähden mukaan määrätty.
S. <sp>kiertoaika</sp> (s. vuosi), se aika,
minkä kiertotähti (Maa) tarvitsee
tullakseen, Auringosta katsoen, jälleen
saman kiintotähden kohdalle. Vastakohtia:
troopillinen ja anomalistinen kiertoaika
(vuosi). vrt. <sp>Vuosi.</sp>

<b>Sidekaari,</b> <i>mus.,</i> on ympyrän kaaren
muotoinen merkki, joka osoittaa, 1)
milloin nuotin kertaus ilmaisee sävelen
pitentämistä eikä kertaamista, 2)
sävelten legato (ks. t.) -esitystä, 3)
säerakennetta (vrt. <sp>Säekaari</sp>).

<b>Sidekalvo,</b> <sp>konjunktiiva,</sp>
silmäluomen sisäpintaa peittävä ja
silmämunan ulkopintaa päällystävä kalvo.

<b>Sidekudos,</b> eläin- ja ihmisruumiissa
yleinen solukko, joka on muodostunut
harvoista soluista ja lukuisista
sidekudossäikeistä tai kimmoisista säikeistä
tai molemmista sekaisin. Nämä säikeet
voivat kutoutua verkko- tai kalvomaisiksi
s.-levyiksi tai erilaisiksi siteiksi
tai jänteiksi. Jos s.-soluihin kertyy
runsaasti rasvaa, sanotaan solukkoa
rasvakudokseksi.

<b>Sidepalkki</b> l. <sp>ankkuripelsin,</sp>
rakennusten seiniin päistään kiinnitetty
seiniä tukeva puu- tai rautapalkki.

<b>Sideriitit</b> ks. <sp>Meteoriitit.</sp>

<b>Sideriitti,</b> rautasälpä (ks. t.).

<b>Sideroliitit</b> ks. <sp>Meteoriitit.</sp>

<b>Siderostaatti</b> (lat. ja kreik.),
heliostaatin kaltainen, kellolaitteen kiertämä
peili, joka heijastaa taivaankappaleen kuvan
pysyväisesti samaan suuntaan.

<b>Sidesana,</b> konjunktsioni (ks. t.).

<b>Sidgwick</b> <i>[sidžuik],</i> <sp>Henry</sp>
(1838-1900), engl. kansantaloustieteillä ja
filosofi. Pääteokset: „Principles of political
economy" ja „The methods of ethics". Suomen ystävä.

<b>Sidi</b> (arab.), heimopäällikön tai
ruhtinaan arvonimi arab. kielialueella.

<b>Sidi-bel-Abbēs</b> <i>[-dī'- abe's],</i> kaup.
Algeriassa, Oranista etelään. Tärkeä
garnisoni- ja kauppakaupunki. 35,000 as.,
niistä 26,000 eurooppalaista.

<b>Sidney</b> <i>[-ni],</i> <sp>Sir Philip</sp> (1554-86),
engl. runoilija. Kirjoittanut kuuluisan
paimenrunon „Arcadia" (1590) ja sonetteja.

<b>Sidon</b> (nyk. <i>Saida</i>), muin.
kauppakaup. Foinikiassa Välimeren rannalla
Tyroksesta pohjoiseen. Hävitetty 351
e. Kr. ja 1291.

<b>Sidorow</b> <i>[sī-].</i> <sp>P. Sidorow.</sp>
<sp>Suomalainen Kalustokauppa o.-y.,</sp>
Helsingissä, per. 1873, osakepääoma 6 milj. mk.

<b>Sidos,</b> kankaan lankojen keskinäinen
punousjärjestelmä, josta kangas tavallisesti
<table>
<td><img 1></img><td><img></img>
<td>Palttina.<td>Toimikas.
<td><img 1></img><td><img 1></img>
<td>Pomsi.<td>Panama.
<td><img 1></img><td><img 1></img>
<td>Ripsi.<td>Ristitoimikas.
</table>
tunnetaan ja joka määrää kangaslajin. Näitä ovat:
1) <sp>tavalliset kankaat:</sp> loimi- ja kudelangat
risteilevät kohtisuorasti; 2) <sp>sametti:</sp>
kuteeseen tai loimeen sovitettu lankajärjestelmä
muodostaa nukan; 3) <sp>punokset:</sp>
nauhamaisia, langat kulkevat vinosti;
4) <sp>neuleet:</sp> rakenteen muodostaa vain
yksi sumuihin punottu lanka; 5)
<sp>verkot:</sp> sidos on muodostettu
solmeilemalla. — Seuraavassa ryhmittelyssä
esitetään tavallisten kankaiden yleisimmät
s.-muodot: I. <i>Yksinkertaiset sidokset.</i>
Näissä on vain yhdet loimet ja yhdet
kuteet. Seuraavat ryhmät erotetaan:
A. <sp>Perus-s:t,</sp> joita erotetaan 1)
palttina: 2-niitinen s., jossa loimi- ja
kudelangat kulkevat vuoroin toistensa ylitse
ja alitse, 2) toimikas l. tvilli: 4-niitinen
kangas, jonka yli kulkee vinosti vakoja,
3) pomsi (satuni, atlas): jokaisen
loimilangan sitoo vasta 5:s, 6:s j. n. e.
kudelanka. Kangas sileä, us. kiiltäväkin. —
B. <sp>Johdetut s:t.</sp> 1) Palttina-s:sta
johdettuja a) ripsi: vähintään joko 2 kudetta
jokaisessa vireessä tai 2 loimilankaa
</chapter>


<chapter name="Sidot'n välke-Sielunterveysseura">
jokaisessa niidessä, b) panama: jokaisessa
vireessä vähintään 2 kudetta ja jokaisessa
niidessä 2 lointa. 2) Toimikas-s:ista
johdettuja: vinotoimikkaat l. diagonaalit,
ristitoimikkaat, vinoripsit y. m.
3) Pomsi-s:ista johdettuja: lujitetut
pomsit, kreppi l. graniitti-s:t y. m. —
II. <i>Vahvistetut sidokset.</i> Näissä on
tavallisen kuteen ja loimen lisänä aluslangasto.
— S:t merkitään ruutupaperille, jossa
viivojen väli merkitsee lankaa. Ruutu
väritetään siinä, missä loimilaiika kulkee
kuteen yli.

<b>Sidot'n välke</b> <i>[sidō'n],</i> keinotekoista
sinkkivälkettä, jota käytetään spintariskoopin
varjostimeen. vrt. <sp>Skintillatsioni.</sp>

<b>Siebenbürgen</b> <i>[zībəribyrgən],</i> ent. unk.
maakunta, joks. sama kuin nyk.
Romaanian Transsilvanian maakunta.
Ylänkömaa, jota Karpaatit ympäröivät
pohjoisessa, idässä ja etelässä. — Kuulunut
Unkariin 1000-luvulta, Turkin alaisena
ruhtinaskuntana 1526-1687, sitten
Itävallan alaisena ruhtinas- ja v:sta 1765
suuriruhtinaskuntana. Liitettiin 1867
Unkariin, jonka unkarilaistuttamispolitiikkaa
sikäläiset romaanialaiset ankarasti vastustivat.
Liitettiin Romaaniaan 1918.

<b>Siebengebirge</b> <i>[zībən-],</i> tuliperäistä
pyntyä oleva vuoristo Länsi-Saksassa,
Reinin oik. rannalla, vastapäätä Bonnia.
Lukuisista huipuista 7 vallitsevaa, siitä
nimi („seitsenvuoristo"). Korkein huippu
Ölberg 464 m yli merenp.

<b>Siebold</b> <i>[zībolt],</i> <sp>Karl Theodor
Ernst von</sp> (1804-85), saks.
eläintieteilijä. Tutki varsinkin
selkärangattomia, sai selville m. m.
hyönteisten partenogeneesin, perusti 1849
v. Köllikerin kera aikakauslehden
„Zeitschrift für wissenschaftliche Zoologie".
— <b>Siebold,</b> <sp>Philipp Franz von</sp>
(1796-1866), saks. lääkäri ja luonnontutkija,
matkusteli 1823-30 ja 1859-62 Japanissa ja
toi sieltä runsaat luonnonhist. ja kansat,
kokoelmat. Julk. us. tutkimuksia (m. m.
„Nippon") Japanista.

<b>Siècle</b> <i>[sie'kl]</i> (ransk.), vuosisata.

<b>Siegbahn</b> <i>[sīgbān],</i> <sp>Manne</sp> (s. 1886),
ruots. fyysikko, prof. Lundissa v:sta
1920, Upsalassa v:sta 1923. Suoritettuaan
sähköopillisia tutkimuksia antautui
röntgenspektritutkimuksille, suorittaen
tällä alalla perustavia töitä, m. m.
useimpien alkuaineiden röntgenspektrin
tarkkuusmittauksia. Sai näistä töistään
Nobelin fysiikanpalkinnon 1924.

<b>Siegfried</b> <i>[zīgfrīd],</i> germ. tarusankari
Nibelungenliedissä (ks. t.). Eddalauluissa
ja Völsungasagassa sankarin nimi on Sigurd.

<b>Siegfriedasema</b> <i>[zīgfrīd-],</i>
saksalaisten Ranskan rintamalle maailmasodan
aikana rakennuttama luja puolustusasema,
joka ulottui Arras'sta S:t Quentinin kautta
Vailly'hin; tunnettu myös nimellä Hindenburglinja.

<b>Sielu</b> käsitetään nyk. tavallisesti
pelkästään sielullisten toimintojen
kannattajaksi, s. o. niiden toimintojen, jotka
eivät esiinny avaruudellisina, aineellisina,
eivätkä ole aistien välityksellä havaittavissa,
vaan ainoastaan välittömästi koettavissa sen
yksilön tajussa, jonka omina ne ilmenevät.
Alkuperäisen ihmisen käsityksen mukaan s.
elonvoiman antajana oli ilman tai höyryn
tapainen, hienoaineinen olento. S:n ja ruumiin
välistä suhdetta on koetettu selittää
neljällä eri tavalla. <sp>Materialismi</sp>
(Holbach, Büchner) johtaa sielullisen
ruumiillisesta ja käsittää sen aivojen
toiminnoiksi. <sp>Spiritualismi</sp> pitää s:ua
varsinaisena olemuksenamme, ruumista
vain sen ilmiönä (Leibniz). <sp>Dualismi</sp>
olettaa, että s. ja ruumis, jotka molemmat
käsitetään tosiolevaisiksi, ovat keskinäisessä
vuorovaikutuksessa (Descartes), ja
<sp>paralleeliteoria</sp> taas, että
sielulliset ja ruumiilliset toiminnat on
käsitettävä kahdeksi rinnan kulkevaksi
ilmiösarjaksi, jotka eivät koskaan leikkaa
toisiaan (Spinoza).

<b>Sielumessu,</b> vainajan muistoksi
vietetty messu. vrt. <sp>Requiem.</sp>

<b>Sielunkuurous,</b> <sp>akustinen agnosia,</sp>
kykenemättömyys ymmärtää kuultuja ääniä, olivatpa
ne sitten puhuttuja tai muulla tavalla syntyneitä.
S. johtuu erään aivojen vasemmassa ohimolohkossa
olevan alueen sairaalloisista muutoksista.

<b>Sielunsokeus,</b> <sp>optillinen agnosia,</sp>
kykenemättömyys näön avulla tuntea ennen tuttuja
esineitä. S. johtuu eräiden aivojen takaraivolohkoissa
olevien kohtien sairaalloisista muutoksista.

<b>Sielunterveysseura</b> (alk.
<sp>Mielisairaiden Suojeluyhdistys</sp>),
per. 1897 prof. Th. Sælanin aloitteesta
ja uudelleen järjestetty 1917 prof.
Chr. Sibeliuksen toimesta. S:n
tarkoituksena on työskennellä sielullisen
terveyden edistämiseksi maassamme: se
tarjoaa suojelusta ja hoitoa varattomille
mielisairaudesta toipuville ja parantuneille
sekä lievänlaisia psyykillisiä häiriöitä
kärsiville henkilöille hankkimalla heille
sopivaa tarkastuksenalaista täyshoitoa
sekä perustamalla omia turva- ja
</chapter>

<chapter name="Sieniä">
<h3>SIENIÄ</h3>
<table><td r>1. <td>Punikkitatti <i>(Boletus versipellis).</i>
<td r>2. <td>Oikea herkkusieni <i>(Psalliota campestris).</i>
<td r>3. <td>Tavallinen herkkusieni <i>(Psalliota arvensis).</i>
<td r>4. <td>Punalatvahaarakas. <i>(Clavaria botrytes).</i>
<td r><td>Korallihaarakas <i>(Clavaria coralloides).</i>
<td r>5. <td>Härmämalikka <i>(Clitocybe nebularis).</i>
<td r>6. <td>Hepotatti eli lehmäntatti <i>(Boletus scaber).</i>
<td r>7. <td>Kangastatti <i>(Boletus variegatus).</i>
<td r>8. <td>Tavallinen korvasieni <i>(Gyromitra esculenta).</i>
<td r>9. <td>Vaalea orakas <i>(Hydnum repandum).</i>
<td r>10. <td>Tavallinen kärpässieni <i>(Amanita muscaria).</i>
<td r>11. <td>Hieno ukonsieni <i>(Lepiota excoriata).</i>
<td r>12. <td>Punertuva kärpässieni <i>(Amanita rubescens).</i>
<td r>13. <td>Leppärousku <i>(Lactarius deliciosus).</i>
<td r>14. <td>Herkkutatti <i>(Boletus bulbosus).</i>
<td r>15. <td>Harmaa jauhosieni <i>(Clitopilus prunulus).</i>
<td r>16. <td>Suomuinen mustesieni <i>(Coprinus comatus).</i>
<td r>17. <td>Kurttusieni <i>(Sparassis crispa).</i>
<td r>18. <td>Suomuorakas <i>(Hydnum imbricatum).</i>
<td r>19. <td>Keltarousku <i>(Lactarius scrobiculatus).</i>
<td r>20. <td>Keltahaarakas <i>(Clavaria flava).</i>
<td r>21. <td>Mustarousku <i>(Lactarius necator).</i>
<td r>22. <td>Rusko-orakas <i>(Hydnum rufescens).</i>
<td r>23. <td>Voitatti <i>(Boletus luteus).</i>
<td r>24. <td>Suppilohapero <i>(Russula deliciosa).</i>
<td r>25. <td>Haaparousku <i>(Lactarius flexuosus).</i>
<td r>26. <td>Metsä rousku <i>(Lactarius trivialis).</i>
<td r>27. <td>Karvarousku eli karvalaukku <i>(Lactarius torminosus).</i>
<td r>28. <td>Lampaankääpä <i>(Polyporus ovinus).</i>
<td r>29. <td>Kultarousku <i>(Lactarius volemus).</i>
<td r>30. <td>Käsnätuhkelo <i>(Lycoperdon gemmatum).</i>
<td r>31. <td>Ukonkuukunen eli maamuna <i>(Bovista lycoperdon).</i>
<td r>32. <td>Nurmikuukunen <i>(Bovista nigrescens).</i>
<td r>33. <td>Kangasrousku <i>(Lactarius rufus).</i>
<td r>34. <td>Korkea ukonsieni <i>(Lepiota procera).</i>
<td r>35. <td>Kantarelli eli keltasieni <i>(Cantharellus cibarius).</i>
<td r>36. <td>Huhtasieni <i>(Morchella esculenta).</i>
</table>
Ne sienet, joiden järjestysnumeron alla on yksi sininen viiva,
ovat maukkaita, kahdella siniviivalla alleviivatut ovat erittäin
maukkaita, yhdellä punaviivalla alleviivatut ovat ennen käyttöä
kiehautettavat, kahdella punaviivalla alleviivattu on hyvin
myrkyllinen (n:o 10).
<b>SIENIÄ</b>
<img 1></img>
</chapter>



<chapter name="Sielunvaellus-Siemenkauppa">
lepokoteja siten helpottaen heidän
palaamistaan kansalaiselämään. V. 1927 seura
perusti sielullisesti sairaiden huoltotoimiston,
joka sam. v. siirtyi Helsingin kaupungin haltuun.

<b>Sielunvaellus,</b> <sp>reinkarnatsioni,</sp>
uskonnollisfilosofinen käsitys, jonka
mukaan ihmisen sielu kuoleman jälkeen
pukeutuu uusiin ruumiisiin. Ihmisen
luultiin ansionsa mukaan nousevan tai
laskevan elämän asteikolla ja paheellisilla
arveltiin olevan edessä siirtyminen
eläinruumiisiin. Kreikassa Pytagoras ja
Empedokles kehittivät oppia s:sta, ja
Platonkin esittää sitä muutamissa
dialogeissaan. Kreik. filosofit käsittivät s:n
keinoksi, jonka kautta sielu vapautuu
aistillisuuden tahrasta ja kohoaa puhtaaseen
henkisyyteen. Intiassa on braamalaisuus
johdonmukaisesti esittänyt s.-oppia. Sen
mukaan on elämän kiertokulku, johon
s:kin kuuluu, ankara välttämättömyys,
jonka alaisena kalkki ajallinen elämä
on. Päämääräksi käsitetään vapautuminen
kiertokulusta. Nykyaik. teosofia on
myös omaksunut s.-opin.

<b>Sielutiede</b> l. <sp>psykologia,</sp> tiede,
joka tutkii sielullisia ilmiöitä pyrkien
saamaan selville niiden yksinkertaisimmat
perusainekset ja näiden yleiset
suhteet l. lait. S. on kohteensa puolesta
<sp>yksilöpsykologiaa, yhteisöpsykologiaa</sp> ja
<sp>eläinpsykologiaa.</sp> Ensinmainitun
erikoisaloja on lapsi-. ja nuorisopsykologia,
kriminaalipsykologia (ks. <sp>Kriminologia</sp>),
psykopatologia (ks. t.), y. m., yhteisöpsykologiaan
kuuluu esim. kansanpsykologia ja joukkopsykologia.
Luonnontieteellisten menetelmien sovelluttamisesta
s:seen on syntynyt <sp>kokeellinen s.</sp> (ks.
<sp>Psykofysiikka</sp>). <sp>Sovellettua s:tä</sp>
ovat psykiatria, psykoanalyysi ja psykotekniikka
(ks, n.). [Rein (1925); Höffding (1910-11);
Kaila (1923).]

<b>Siemen,</b> siemenkasveille ominainen
lisääntymistä välittävä muodostuma, joka syntyy
siemen aiheen kehittyessä siitoksen johdosta,
S:n tärkein osa on munasolusta syntynyt <sp>alkio
l. kasviaihe,</sp> josta s:n itäessä ensin kehittyy
itukasvi, sitten vähitellen varsinainen kasvi. S:n
pintaa peittää s.-aiheen kalvoista syntynyt
s.-kuori. Useissa s:issa

<img 1></img>
Siementen halkileikkauksia:
<i>I</i> orvokin, <i>II</i> rukiin,
<i>III</i> pavun; <i>V</i> siemenvalkuainen,
<i>S</i> sirkkalehdet,
<i>J</i> sirkkajuuri,
<i>I</i> sirkkavarsi.

on lisäksi vararavintoa sisältävä
<sp>s.-valkuainen,</sp> joka ympäröi alkiota
tai (heinillä) sijaitsee tämän sivulla.
S. kiinnittyy emilehteen <sp>napasuonella,</sp>
jonka jättämä arpi sittemmin näkyy s.-kuoressa
<sp>s.-arpena.</sp> — S:t leviävät monella
eri tavalla. Esim. häpykannus ja ruiskukurkku
singahduttavat erikoisen laitteen avulla s:t kauas.
Tuulen avulla leviävät pienet ja kevyet s:t;
suuremmissa on us. erikoisia liitolaitteita
kuten haivenia ja siipipalteita. Eläinten
avulla leviävät mehevissä ja maukkaissa
hedelmissä olevat s:t; us. on hedelmissä
tarttumaväkäsiä tai ovat s:t (tai
hedelmät) limaisia ja helposti tarttuvia
eläinten suupieliin, varpaisiin y. m.;
ihminenkin levittää tietämättään rikkaruohoja
ja muitakin kasveja. Veden avulla leviävät
useat vesi- ja rantakasvit, ks. myös
<sp>Siemenneste.</sp>

<b>Siemenaihe,</b> siemenkasvien
naaraspuolinen lisääntymiselin, sikiäimen
istukalla (paljasslemenisillä paljaana
emilehdellä) sijaitseva, siitoksen
johdosta siemeneksi kehittyvä pieni munamainen
muodostuma. S:n keskellä on isosoluinen <sp>s:n
sydän,</sp> jonka sisässä suuri solu,
<sp>alkiorakko,</sp> ja tämän sisässä <sp>munasolu</sp>
tai <sp>munapesäkkeet.</sp> S:n sydäntä ympäröi
1-2 s:n <sp>kalvoa.</sp> Sydämen yläpuolella kalvot
muodostavat lyhyen kaulan, jonka läpi kulkee tiehyt,
<sp>siitereikä</sp> <i>(mikropyle);</i> tästä
siiteputki tav. kulkee sisään, vrt, <sp>Siemen.</sp>

<img 1></img>
Emin halkileikkaus.
<i>N</i> luotti,
<i>G</i> vartalo, <i>S</i>
siiteputki, <i>F</i> sikiäin,
<i>H</i> siemenaineen
kalvot, <i>Kk</i>
siemenaineen sydän,
<i>Kn</i> siitereikä, <i>Ks</i>
alkiorakko, <i>E</i>
munasolu.

<b>Siemenkasvit,</b> <sp>kukkakasvit,
selväsiittoiset, fanerogaamit,</sp>
kaikki ne kasvit, joilla on hede- ja
emilehdet ja jotka lisääntyvät siemenistä.
2 pääryhmää: <sp>paljas-</sp> ja
<sp>koppisiemeniset.</sp> Vastakohta:
<sp>itiökasvit</sp> (ks. t.).

<b>Siemenkauppa.</b> Kelvottoman
siementavaran kauppaanpääsyn estämiseksi on
säädetty laki siementavarain maahan
tuonnista ja kaupasta (Laki 30/12 1919 ja
täytäntöönpanoasetus 9/3 1920, osaksi
muutettu 23/4 1920 ja 28/3 1924;
Maatalousministeriön päätös 11/2 1924). Sen
nojalla Maatalousministeriö voi
toistaiseksi tai määräajaksi kieltää sellaisen
siementavaran tuonnin, josta on syytä
</chapter>

<chapter name="Siemenmetsä-Siementarkastus">
pelätä, ettei se alkuperänsä vuoksi
Suomessa menesty tai että se levittää
vaarallisia kasvitauteja tai viljelykselle
erikoisesti vahingollisia rikkaruohoja.
Maataloushallitus vahvistaa vuosittain
tärkeimpien viljelyskasvien siemenille
vähimmät vaatimukset. Siementavaraa, joka ei
näitä vaatimuksia täytä, ei saa
kylvösiemenenä myydä. Myyjän on aina
annettava ostajalle siementavarasta
kirjallinen <sp>vakuustodistus,</sp> josta ilmenee:
1) siementä myyvän liikkeen nimi;
2) siemenen nimi, alkuperä, itävyys,
puhtaus ja rikkaruohonsiemenenpitoisuus;
3) aika, jolloin itävyys on todettu,
1 kg:aa pienemmistä siemeneristä ei ole
pakko mainita puhtautta eikä
rikkaruohonsiemenenpitoisuutta.
Maanviljelijän viljelemä siemen ei ole
tämän lain alainen, ellei hän harjoita
avonaista s:aa. vrt. <sp>Siementarkastus.</sp>

<b>Siemenmetsä,</b> joskus myös <sp>ikämetsä,</sp>
metsä, joka kasvatetaan ja hoidetaan
<sp>s.-talouden</sp> periaatteiden mukaan.
— <b>Siemenmetsätalous,</b> metsän
kasvattamis- ja hoitotapa, joka edellyttää
metsän uudistuvan siemenestä ja jonka
mukaan hakkaus toimitetaan vasta metsän
myöhemmällä iällä. Vastakohta:
<sp>vesametsätalous.</sp>

<b>Siemenneste,</b> <sp>siemen</sp> <i>(sperma),</i>
koiraksen sukupuolielimissä syntynyt aine,
jossa paitsi siittiöitä on m. m.
prostatarauhasen eritettä.

<b>Siemennyshakkaus,</b> metsänhakkaus,
jolla metsä lohkoittaista siemenpuuasentohakkaustapaa
käyttäen saatetaan siemenpuuasentoon
jättämällä hakkausalalle siementämistä
varten sopiva määrä siemenpuita.

<b>Siemenpuu,</b> puu, joka metsänhakkauksessa
jätetään kasvamaan hakkausalan
siementämistä varten. S:n tulee olla
hyvin kasvanut, virheetön, runsaasti
kelvollista siementä tuottava ja
tuulenkestävä. Mäntyjä jätetään s:iksi
50-150 kpl. ha:lle. Kuusi ei ole yhtä sopiva
s:ksi, se kun helposti kaatuu tuulessa.

<b>Siemenpuuasentohakkaus,</b> metsän
hakkausmuoto, jossa hakkausalalle
jätetään n. s. siemenpuita.

<b>Siemens</b> <i>[sī-], sähköt.,</i> johtokyvyn
yksikkö, = sen johdon johtokyky, jonka
vastus on 1 ohmi.

<b>Siemens</b> <i>[zī-],</i> <sp>Ernst Werner von</sp>
(1816,92), saks. fyysikko ja sähköteknikko,
perusti 1847 mekaanikko Halsken kanssa
liikkeen Siemens & Halske. Tehnyt us.
tärkeitä keksintöjä, m. m. dynamon; tajusi
aikaisin sähkön merkityksen käytännölliselle
elämälle. — <b>Siemens,</b> <sp>Wilhelm</sp>
(William) (1823-83), saks.-engl. insinööri,
E. W. S:n veli, perusti Lontooseen S. &
Halsken liikkeen tytärliikkeen. Tehnyt tärkeitä
lämpötaloudellisia keksintöjä. Perusti 1867 suuren
rautatehtaan Landore-Siemens Steel Works
Birminghamiin.

<b>Siemensaniaiset</b> <i>(Pteridospermœ),</i>
fossiilinen, paleotsooisen ajan kasviryhmä,
eräänlaisia välimuotoja saniaisten ja
siemenkasvien välillä. Saniaisten näköisiä.

<b>Siemensin konserni,</b> saks. sähköt.
teollisuusyritys, maailman suurin alallaan,
syntynyt Siemens & Halsken (per. 1847)
ja Schuckert-Werken yhtymästä; siihen
kuuluu edelleen Siemens Bau-union,
Siemens Elektrowärme Gesellschaft ja
Gebrüder Siemens & Co y. m. Henkilökunta
Saksan alueella yli 100,000. Tuotantolaitokset
sijaitsevat pääasiassa Berliinin
Siemensstadtissa. Laskenut ens. meri- ja
maakaapelit, rakentanut ens. sähköradan
(1847). Tytäryhtiöitä yli koko maapallon.

<b>Siemensin uuni</b> l. <sp>martinuuni</sp>
ks. <sp>Rauta,</sp> III os., p. 1158. —
<b>Siemensin yksikkö,</b> siemens (ks. t.).

<b>Siemensolu,</b> siittiö.

<b>Siementarkastus</b> tarkoittaa
siementavaran kylvösiemenarvon ja osittain
myös viljelysarvon määräämistä. S:ssa
määrätään siemenen itävyys.

<img 1>
Jacobsenin idätysallas (kaavakuva).
</img>
orastuminen, puhtaus, 1,000 siemenen paino, aitous
(laji- ja laatupuhtaus), alkuperä, hl:n
paino, kuoriprosentti, kosteus, tautisuus.
Tavallisimmat ja tärkeimmät näistä ovat
puhtauden ja itävyyden määrääminen.
Puhtaudessa määrätään painoprosenteissa
puhtaat siemenet, roskat, muiden
viljelyskasvien ja rikkaruohojen siemenet sekä
näistä vaarallisten rikkaruohojen
siementen luku yhtä siemenkiloa kohti.
Itävyydessä määrätään, montako siementä
keskimäärin kustakin 100:sta itämään
asetetusta puhtaasta siemenestä on kehittänyt
terveen idun. Eri kasvien siementen
idätys suoritetaan kullekin sopivimmissa
olosuhteissa: kosteassa hiekassa, mullassa,
imupaperilla, erilaisissa lämpötiloissa ja
eri pitkän ajan kuluessa (8-30 vrk.).
Virallisia s:ia suorittaa meillä Valtion
Siementarkastuslaitos Helsingissä.

<img 1></img>
Idätysaltaita.
</chapter>
<chapter name="Siementarkastuslaitos-Sienet">
<b>Siementarkastuslaitos,</b> virallisesti
<sp>Valtion S.,</sp> Helsingissä, per. 1919,
suorittaa maassamme kaiken virallisen
siementarkastuksen, toimittaa kylvösiemenalaan
kuuluvia tieteellisiä tutkimuksia,
valvoo siemenkauppalain noudattamista
(Asetus 4/7 1919, ohjesääntö 14/10 1919).

<b>Siementen värjääminen.</b> Sellaiset
ulkomaalta tuodut siemenet, joiden
alkuperä vaikuttaa viljelyksen menestymiseen
maassamme ja joita muuten on vaikea
erottaa vastaavista kqtimaisista,
värjätään tullissa punaisiksi ennen maahan
laskemista. S. v. suoritetaan ruiskuttamalla
määrätyistä kohdin siemensäkkiin
denaturoituun väkiviinaan liuotettua
eosiinia (Laki 30/12 1919; Asetus 9/3 1920).

<b>Siemenvaippa,</b> eräiden kasvien
siemeniä ympäröivä tav. mehevä ja värikäs
eläinten houkuttelemiseksi tai hedelmän
avautumisessa toimiva peite. Muskotin-„kukka"
(ks, <sp>Muskottipuu</sp>) on s.

<b>Siemenvuoto</b> <i>(spermatorrea),</i> ilman
sukupuolikiihoitusta tai hyvin vähäisestä
kiihoituksesta tapahtuva siemennesteen
vuotaminen.

<b>Siena</b> <i>[-ē'-],</i> samannimisen it.
provinssin pääkaup., Toscanassa, Firenzestä
etelään. S:ssa on runsaasti goottilaisia
rakennuksia, m. m. mainehikas tuomiokirkko
1200-1300-luvuilta, Palazzo Pubblico
(raatihuone, rak. 1289-1305), Yliopisto.
Suuria taidekokoelmia. 47,000 as.
— S. oli myöh. keskiajalla itsenäinen
tasavalta; oli ankaroissa taisteluissa
Firenzen kanssa, johon lopulta liitettiin.

<img 1>
Siena. Tuomiokirkko.
</img>
<b>Sienamaa,</b> <sp>siena,</sp> sienalaista bolusta
(s. o. raudanpitoista savea), jolla raakana
on kauniin keltainen, poltettuna punaruskea
väri. Käytetään sekä vesi- että öljyvärinä
ja freskomaalaukseen, myös kuparisyövytysten
painamiseen.

<b>Sienet</b> <i>(Fungi),</i> laajuutensa puolesta
epämääräinen, lehtivihreättömiä sekovartisia
kasveja sisältävä ryhmä. Sanan laajemmassa
merkityksessä s:ksi luetaan kaikki muut
sekovartiset itiökasvit paitsi levät ja
jäkälät (siis myös bakteerit ja
limasienet). Nyk. kumminkin luetaan
s:ksi tav. vain <sp>leväsienet</sp> (ks. t.)
ja <sp>rihmasienet</sp> <i>(Eumycetes).</i>
Viimeksimainittu luokka jaetaan 2:een
alaluokkaan: <sp>kotelosieniin</sp> (ks. t.)
ja <sp>itiökantaisiin</sp> (ks. t.).
Itiökantaisia ovat m. m. ruostesienet,
nokisienet, lakkisienet (s. o. jokapäiväisessä
puheessa sieniksi sanotut kasvit) ja
kupusienet. Lakkisieniä ovat m. m. haarukka-,
piikki-, heltta- ja pillisienet. Eräät s.
(sanan rajoitetummassa merkityksessä),
esim. eräät leväsienet ja hiivasienet ovat
1-soluisia, useimmat monisoluisia. Solut
ovat liittyneet toisiinsa pitkiksi
sienirihmoiksi l. hyyfeiksi; näistä
muodostunutta kasvullista osaa sanotaan
<sp>rihmastoksi</sp> <i>(mycelium).</i> Tärkein
lisääntymistapa on erilaisten itiöiden
muodostuminen. Korkeammilla s:lla sanotaan
itiöitä kannattavaa maanpäällistä osaa
<sp>itiöemäksi</sp> (vrt. <sp>Itiökannatin</sp>).
— Lehtivihreättöminä s:n täytyy hankkia
ravintonsa elollisista aineista, siis
mädänsyöjinä tai loisina. S:n joukossa onkin
paljon tuhoisia kasveissa ja eläimissä
loisivia muotoja. Ihmisen ravinnoksi
kelpaavia ovat kotelosienistä tryffelit sekä
huhta- ja korva-s. ja lukuisat lakkisienet.
— Us. s:n (m. m. tavallisten lakki-s:n)
rihmastot elävät korkeampien kasvien
</chapter>

<chapter name="Sienieläimet-Siestarjoki">
juurien kanssa symbioosissa muodostaen
n. s. <sp>sienijuuren</sp> <i>(mykorritsa).</i>
Sienijuuria on kahdenlaisia: <sp>endotrofisia</sp>
(m. m. kämmekkäisillä ja kanervakasveilla), joissa
sienirihmat tunkeutuvat juurisoluihin ja
<sp>ektotrofisia</sp> (m. m. kaikilla
meikäläisillä puilla), joissa sienirihmat
kietoutuvat juuren ympärille ja työntyvät siitä
kuorisolujen väliin. S. välittävät
varsinkin typpeä juuriin ja saavat taas
näistä hiilihydraatteja. Eräissä
tapauksissa on sienijuuren sieni selitetty
loiseksi, toisissa tapauksissa taas näyttää
korkeampi kasvi elävän tavallaan sienen
loisena, ks. värikuvaliltettä <sp>Sieniä.</sp>

<b>Sienieläimet</b> <i>(Spongia</i> l. <i>Porifera),</i>
ennen onteloeläinten (ks. t.) toiseksi pääryhmäksi,
nyk. tav. itsenäiseksi pääjaksoksi luettu eläinryhmä.
Vedessä eläviä, alustaansa kiinnittyneitä, usein
möhkälemäisiä eläimiä. Ruumiin perusmuoto
gastrulamainen, mutta ento- ja ektodermin välissä
on keskikerros, mesodermi. Polttiaiselimiä ei
ole. Ruumiin sisustan täyttävään ontelovatsaan
tulee vesi seinämissä olevien lukuisten pikku
reikien kautta ja virtaa ulos yläpäässä olevasta
yhteisestä hylkyaukosta. Ontelovatsa tai
siitä haaroittuvat sivukammiot ovat
siimasolujen verhoamat. Mesodermissä
kalkki-, pii- tai spongiiniranka.
Lisääntyminen silmikoimalla tai suvullisesti.
Suolattoman veden muotoja ovat vain
<i>Spongillidœ</i>-heimot lajit, joilla
piimuodostusten ohella on runsaasti spongiinia
rangassa. Meillä on niitä 4 lajia, erilaisilla
esineillä vedessä. Pesusienen (ks. t.) ranka
on yksinomaan spongiinia.

<img 1></img>
Sienieläintyyppien halkileikkauksia. <i>A</i>:ssa
siimasolut ontelovatsassa, <i>B</i>:ssä ja <i>C</i>:ssä
erikoisissa sivukammioissa.

<b>Sienijuuri,</b> <sp>mykorritsa.</sp> ks. <sp>Sienet.</sp>

<b>Sienkiewicz</b> <i>[sjenkjē'vitš],</i> <sp>Henryk</sp>
(1846-1916), puol. kirjailija. Julk. aluksi
yhteiskunnallisia kertomuksia y. m., joista
suomen.: „Hiilipiirroksia", ,,Leivän haussa",
„Majakanvartija", „Sankari Bartek", sitten suuria
Puolan historiaa käsitteleviä romaaneja,
joista suomen. „Kunnian kentällä", „Tulella
ja miekalla" (pääteos), „Vedenpaisumus",
ja Neron aikaa kuvaavan romaanin „Quo vadis?",
edelleen sielunkuvauksen „Anielka" (suomen:t).
S. sai 1905 Nobelin kirjallisuuspalkinnon.

<img 1></img>
H. Sienkiewicz.

<b>Sierra</b> <i>[-e'-]</i> (esp.), vuorijono. —
<b>Sierra de Gredos</b> <i>[grēδos],</i> vuorijono
Keski-Espanjassa, Sierra de Guadarraman
läntinen jatko. — <b>Sierra de Guadarrama</b>
<i>[-rā'-],</i> vuorijono Espanjassa,
Vanhan ja Uuden Kastilian rajalla.

<b>Sierra Leone</b> <i>[-ō'-],</i> Englannin alue
Länsi-Afrikan rannikolla Ranskan
Guinean ja Liberian välissä. Käsittää
<sp>S. L:n siirtomaan</sp> (rannikkoalue,
n. 10,000 km<sup>2</sup>, 85,000 as.) ja
<sp>S. L:n suojelusalueen</sp> (n. 70,000 km<sup>2</sup>,
1,460,000 as.). Epäterveellinen,
runsassateinen ilmasto. Vientitavaroita:
palmunsiemenet, palmuöljy, kolapähkinät,
inkivääri, piassaba.

<b>Sierra Madre,</b> <sp>S. M. Oriental</sp> ja
<sp>S. M. Occidental,</sp> Meksikon
ylätasangon itäinen ja läntinen
reunavuoristo. — <b>Sierra Morena</b>
<i>[-rē'-],</i> Espanjan ylätasangon eteläisin
reunavuori. Korkein kohta 1,299 m yli merenp. —
<b>Sierra Nevada</b> <i>[-vā'-].</i> 1. Vuorijono
Espanjassa, Granadassa. Korkein huippu
Mulhacén 3,481 m yli merenp. — 2.
Vuorijono Yhdysvaltain länsiosassa,
Kalifornian valtiossa, Kaskadi vuorten jatko
eteläänpäin. Luonnonkauniita maisemia
(m. m. Yosemitelaakso). Korkein huippu
Mount Whitney 4,540 m yli merenp. —
3. <sp>S. N. de Santa-Marta,</sp> vuorijono
Etelä-Amerikan pohjoisrannikolla, Kolumbian
valtiossa. Korkein huippu 5,100 m yli merenp.

<b>Siesta</b> <i>[-e'-]</i> (esp.), päivällislepo.

<b>Siestarjoki,</b> Rajajoki (ks. t.).

<b>Siestarjoki</b> (ven. <i>Sestroretsk</i>), kaup.
Venäjällä, Suomen rajalla, Rajajoen
asemalta etelään. Asetehdas. 9,000 as. —
V:sta 1812 tehdas ja, sen lähin alue
Rajajoen suulla liitettiin Suomeen, 1864
Venäjään „korvauksen lupauksella". vrt.
<sp>Petsamo,</sp> III os., p. 774.
</chapter>

<chapter name="Sievers-Signatuuri">
<b>Sievers</b> <i>[zīfers],</i> <sp>Eduard</sp> (s. 1850),
saks. kielentutkija, prof. Jenassa ja
v:sta 1892 Leipzigissä. Julk. perustavaa
laatua olevia tutkimuksia germ.
kielihistorian („Angelsächsische Grammatik"),
fonetiikan („Grundzüge der Phonetik")
ja metriikan („Altgermanische Metrik")
aloilta sekä kriitillisiä laitoksia
muin.-saks, teksteistä. — <b>Sievers</b>
<i>[sīv-],</i> <sp>Richard</sp> (s. 1852),
suom. lääkäri, Lääkintöhallituksen ylitirehtööri
1906-11. Keuhkotaudin vastustamispyrkimysten
johtomiehiä, Keuhkotaudin Vastustamisyhdistyksen
puheenjohtaja v:sta 1907. Lukuisia julkaisuja.
— <b>Sievers</b> <i>[zīfers],</i> <sp>Wilhelm</sp>
(1860-1921), saks. maantieteilijä, prof.
Giessenissä. Us. matkoja Etelä-Amerikassa.
Julk. m. m. 6-osaisen ,,Allgemeine Länderkunde".

<b>Sievesi</b> (saks.), typpihappo.

<b>Sievi</b> (ennen myös <i>Evijärvi</i>). 1. Kunta
Oulun läänissä, Keski-Pohjanmaalla; 761,6 km<sup>2</sup>,
6,783 as. (1927). — 2. Rautatieasema Kokkolan-Oulun
rataosalla, S:n kunnassa, 62 km Kokkolasta.

<b>Sievinjoki,</b> <sp>Vääräjoki,</sp> Kalajoen
vas. lisäjoki.

<b>Sieyès</b> <i>[siē's],</i> <sp>Emmanuel Joseph</sp>
(1748-1836), ransk. poliitikko, apotti,
kreivi. V:n 1789 säätykokouksen edellä
julk. huomiota herättäneen lentokirjasen
„Mikä on kolmas sääty?". Otti säätykokoukseen
valittuna tehokkaasti osaa perustuslaillisen
valtiosäännön ja hallintojärjestelmän
luomiseen, hirmuvallan aikana syrjässä.
V. 1799 direktorion jäsen ja sitten
Bonaparten avustaja brumairen valtiokaappauksessa
1799. [Neton (ransk., 1901).]

<b>Šifferikirjoitus,</b> salakirjoitus.

<b>Sifoni</b> (lat.), lappo.

<b>Šifonjee</b> (ransk. <i>chiffonière</i>),
vaatelipasto, tavallista piironkia korkeampi ja
tav. varustettu laskuluukulla; myös
laskuluukulla varustettu pienehkö (naisten)
kirjoituspöytä.

<b>Šifonki,</b> chiffon (ks. t.).

<b>Sigambrit,</b> <sp>sugambrit,</sp> Reinin
varsilla asunut germ. heimo.

<b>Sigaretti</b> (ransk.), savuke.

<b>Šigatse,</b> kaup. Etelä-Tibetissä, Lhasasta
länteen, n. 3,600 m yli merenp. 14,000 as.
— Lounaiseen S:sta on suuri Tašilumpon
luostari, jossa mahtava kirkkoruhtinas
Taši Lama asuu.

<b>Sigbrit Villumsdatter,</b> holl.
kauppiaanleski, Tanskan kuninkaan
Kristian II:n lemmityn Dyveken äiti. Sai
koko valtakunnan raha-asioiden hoidon
käsiinsä. Seurasi 1523 kuningasta
maanpakoon.

<b>Sigfrid Pyhä,</b> engl. lähetyssaarnaaja
Ruotsissa 1000-luvun alkupuoliskolla.

<b>Sigillaria,</b> sinettipuu (ks. t.).

<b>Sigillum</b> (lat.), sinetti.

<b>Sigismund</b> (puol. <sp>Zygmunt</sp>), Puolan
kuninkaita. — 1. <sp>S. I Vanha l. Suuri</sp>
(1466-1548), hallitsi 1506-48. — 2. <sp>S. II
August</sp> (1520-72), ed:n poika,
hallitsi 1548-72. Soti Eerik XIV:tä ja
Iivana IV:ta vastaan Liivinmaasta.
V. 1569 liitettiin Liettua kokonaan
Puolaan. — 3. S. III (1566-1632), Puolan
(1587-1632) ja Ruotsin (1592-99) kuningas,
Juhana III:n ja Sigismund II Augustin
sisaren Katariina Jagellonican poika.
Palatessaan kruunauksestaan Puolaan
1594 hän jätti hallituksen Kaarle-herttualle
ja neuvoskunnalle, mutta asetti
samalla maaherroja, jotka tottelivat vain
hänen käskyjään, m. m. Klaus Flemingin
Turkuun. Tästä syntyneet selkkaukset
johtivat sotaan, jossa S. voitettiin ja sen
jälkeen erotettiin kuninkuudesta. Sota
jatkui v:een 1629; rauhanteossa Liivinmaa
jäi Ruotsille. S. koetti saada poikansa
Vladislavin valituksi Venäjän hallitsijaksi,
mutta ei jaksanut häntä tukea; Puola sai
kyllä Smolenskin y. m. Ollen innokas
katolilainen S. vainosi Puolan protestantteja.

<b>Sigismund,</b> Ruotsin kuningas 1592-99.
ks. <sp>Sigismund,</sp> Puolan kuninkaita.

<b>Sigismund</b> (1368-1437), saks.-roomal.
keisari, keisari Kaarle IV:n poika, tuli
Brandenburgin markkreiviksi 1378,
Unkarin ja Puolan kuninkaan Ludvig Suuren
tyttären Marian puolisona Unkarin
kuninkaaksi 1387, Saksan kuninkaaksi 1410
(1411), kruunattiin keisariksi 1433.
Kutsui koolle Konstanzin kirkolliskokouksen,
jossa suuri skisma saatiin lopetetuksi.
Hussilaissotien johdosta S. tunnustettiin
Böömin kuninkaaksi vasta 1436.

<b>Sigma</b> (Σ, σ, ς), kreik. kirjaimiston <i>s;</i>
matein. Σ on samankaltaisten termien,
etenkin sarjan summan merkki.

<b>Sigmaringen</b> <i>[zīh-],</i> kaup. Preussissa,
Tonavan varrella, ent. Hohenzollern-S:n
ruhtinaskunnan pääkaup. 5,000 as.

<b>Signaali</b> (ransk.), merkki. vrt.
<sp>Merkinanto.</sp> — <b>Signaalikirja</b> ks.
<sp>Merkinanto.</sp>

<b>Signac</b> <i>[sinja'k],</i> <sp>Paul</sp> (s. 1863),
ransk. uusimpressionistinen taidemaalari.
Maalannut ilmavia ja värikkäitä maisemia,
vars. merikuvia, ja koristeellisia seinämaalauksia.

<b>Signaleeraus,</b> merkinanto (ks. t.).

<b>Signalementti</b> (ransk,), henkilön
ulkonaisten tuntomerkkien tarkka luettelo.

<b>Signatuuri</b> (lat.), merkintä, tekijän
nimimerkki.
</chapter>


<b>Signatääri</b> (ransk.), allekirjoittaja,
erittäinkin valtio, joka allekirjoittaa
jonkin valtiosopimuksien. — <b>Signeerata,</b>
merkitä, varustaa nimellä tai nimimerkillä.

<b>Signilskär</b> <i>[šär],</i> Eckerön pitäjään
kuuluva saariryhmä Ahvenanmeressä,
n. 8 km Ahvenanmaan mantereesta länteen.
Eräällä S:n saarella on Hellmanin
(Heligmanin) majakkalyhty.

<b>Signora</b> <i>[sinjō'ra]</i> (it.), rouva, neiti.
— <b>Signore</b> <i>[sinjō're],</i> herra,
— <b>Signorina</b> <i>[sinjorī'na],</i> nuori neito.

<b>Signorelli</b> <i>[sinjore'lli],</i> <sp>Luca</sp>
(n. 1450-1523), it. taidemaalari. S:n mieliaiheena
on alaston ihmisruumis, jonka esittää
tarmokkaassa, plastillisessa muodossa ja
jyrkästi lyhennettynä. Pääteos „Viimeinen
tuomio" (freskosarja Orvieton tuomiokirkossa).

<b>Signoria</b> <i>[sinjori'a]</i> (it.), hallitus;
hallitseva neuvosto.

<b>Signum</b> (lat.), merkki; sotalippu.

<b>Sigrid Storråda</b> <i>[sīgrīd stūrrōda],</i>
ruots. suurtalonpojan Skoglar Tosten
tytär, v:sta 964 naimisissa Ruotsin
kuninkaan Eerik Voittoisan ja myöhemmin
Tanskan kuninkaan Sven Kaksiparran kanssa,

<b>Sigtuna</b> <i>[-tū'-],</i> kaup. Ruotsissa,
Mälarin rannalla. Runsaasti muinaismuistoja.
900 as. — S. oli Sveanmaan ensim. piispan
asuinpaikka ja 1100-luvulla Keski-Ruotsin
kukoistavin kaupunki, mutta menetti
merkityksensä, sittenkun karjalaiset
ja virolaiset olivat 1187 sen hävittäneet.

<b>Sigurd</b> ks. <sp>Hedenstierna,</sp> Alfred.

<b>Sigurd Fafnesbane</b> <i>[sī- -bā-],</i>
Pohjoismaiden ja yleensä germ. kansojen
kuuluisin satusankari, Eddan sankarilaulujen
(ja Nibelungenliedin) päähenkilö.

<b>Sigurd Jorsalafar</b> <i>[-ī-]</i> (k. 1130),
Norjan kuningas 1103-30. Kävi 1110 Jerusalemissa
(,,Jerusaleminkävijä").

<b>Sigurd Ring</b> <i>[sī-],</i> skand. satukuningas.

<b>Sigurdsson</b> <i>[sī-],</i> <sp>Jón</sp> (1811-79), isl.
itsenäisyyspoliitikko ja muinaistutkija.

<b>Sigurjónsson</b> <i>[sī-],</i> <sp>Jóhann</sp>
(1880-1919), isl. näytelmäkirjailija, Teoksia:
,,Tunturi-Eivind ja hänen vaimonsa" (esitetty
Suomessa).

<b>Sigwart</b> <i>[zī-],</i> <sp>Christoph</sp>
(1830-1904), saks. filosofi. Pääteos: ,,Logik".

<b>Sihteeri</b> <i>(Serpentarius secretarius),</i>
pitkäkaulainen ja -koipinen, kurjen kokoinen
petolintu, korppikotkien sukulainen. Afrikassa.
Syö sammakkoja ja matelijoita, myös myrkkykäärmeitä.

<img 1></img>
Sihteeri.

<b>Sihti</b> (ruots.). 1. Hieno seula.
— 2. Ampuma-aseiden y. m. tähtäin l. jyvä.
— 3. S.-uuni, ilmankuumennuslaite, jossa
on ristiin ladottuja kuurnennustiilikiviä.

<b>Sihvo,</b> <sp>Aarne</sp> (s. 1889),
kenraalimajuri, v. t. sotaväen päällikkö
v:sta 1926. Liittyi jääkäripataljoonaan
1915, vankina Pietarissa 1916-17.
vapaussodassa Karjalan rintaman, päällikkö,
Hyökkäysvaunurykmentin komentaja v:sta 1921,
Sotakorkeakoulun päällikkö 1924-26.

<img 1></img>
Aarne Sihvo.

<b>Siideri</b> (engl.), <sp>hedelmäviini,</sp>
käynyt hedelmämehu.

<b>Siigeli</b> (lat.), kirjoituksessa esiintyvä
lyhennys (merkintä).

<b>Ši'iitit</b> (arab.), muham. puolue, joka
hyläten kolme ensim. kalifia piti Ali'a
profeetan yksinoikeutettuna seuraajana.
Tunnustavat vain profeetan perheen
jäsenten välittämän perintätiedon Koraanin
veroiseksi. Ši'iläisyys on valtionuskontona
Persiassa v:sta 1502. vrt. <sp>Sunniitit.</sp>

<b>Siika</b> <i>(Coregonus lavaretus),</i> lohikala,
jonka yläleuka on alaleukaa pitempi ja
kita pieni. Ruumis solakka, selkäpuoli
viheriänruskea, kyljet ja vatsapuoli
hopeanhohtoiset. 40-50 cm pitkä. Syö
pikkueläimiä. Kutee syksyllä. Meillä s:aa
on useimmissa järvissä sekä Suomenlahden
ja Pohjanlahden rannikoilla ja näihin
laskevissa joissa. Kokonsa ja ulkomuotonsa
puolesta useita erilaisia muotoja.
Hyvänmakuinen, taloudellisesti arvokas.
Rauhoitettu lokak. 1 p:stä marraskuun
loppuun, ks. värikuvaliitettä
<sp>Järvikaloja</sp> 8, II os., p. 224.

<b>Siikainen,</b> kunta Turun ja Porin läänissä,
Satakunnan luoteisosassa; 424,0 km<sup>2</sup>,
5,557 as. (1927).

<b>Siikajoki,</b> Pohjanmaan valtajokia,
n. 160 km pitkä, laskee Pohjanlahteen
n. 4 penik. Oulujoen suusta lounaaseen.
Lisäjokia: <sp>Neittävänjoki</sp> oikealta
ja <sp>Lamujoki</sp> vasemmalta,

<b>Siikajoki,</b> kunta Oulun läänissä,
Pohjanmaalla, Siikajoen alajuoksun
varrella; 253,0 km<sup>2</sup>, 2,248 as, (1927).
Puukirkko v:lta 1701. — S:n taistelussa
Adlercreutz voitti venäläiset
kirkonkylässä 18 p. huhtik. 1808.
</chapter>


<chapter name="Siikakosken Kehruu- ja Kutomatehdas-Siipiorava">
<b>Siikakosken Kehruu- ja Kutomatehdas,</b>
Liperissä, per. 1897.

<b>Siikasalmi,</b> kanavoitu salmi n. 8 km
Mikkelin kaupungista etelään
Louhiveden-Mikkelin laivaväylällä.

<b>Siikasalmi,</b> valtion omistama
koulutila Liperissä; siellä asui ,,Karjalan
kuningas", kruununvouti Gabr. Wallenius
1760-77. Maamieskoulu.

<b>Siili</b> <i>(Erinaceus europæus),</i>
hyönteissyöjien lahkoon kuuluva imettäväinen,
jolla paksu ruumis (n. 24-29 cm), suippo
kuono, lyhyet jalat, lyhyt häntä ja selässä
tiheä tankea piikkipeite; vatsapuoli
pehmeäkarvainen. Erikoisen iholihaston
avulla s. voi käpertyä pallomaiseksi,
jolloin pää ja vatsapuoli peittyvät piikkisen
selkänähän turviin. Syö hyönteisiä,
matoja, sammakoita, käärmeitä, linnunmunia
ja -poikasia sekä pikkujyrsijöitä. Yöeläin.
Viettää talven horroksissa. Asustaa metsissä,
pensaikoissa, rakennusten alla y. m.
Euroopassa ja Aasiassa; Suomessa vain
Ahvenanmaalla ja Etelä-Suomessa.

<img 1>
Siili poikasineen pesällään.
</img>
<b>Siilikala</b> <i>(Diodon hystrix),</i>
jäykkäleukaisiin kuuluva n. 35 cm pitkä
troopillisista merissä elävä kala, jonka ihon
luukilvissä pitkiä teräviä piikkejä.

<img 1></img>
Siilikala.

<b>Siilinjärvi.</b> 1. Kunta Kuopioin  läänissä,
Pohjois-Savossa, Kallaveden koillispuolella;
316,6 km<sup>2</sup>, 4,920 as. (1927).
Tarinaharjun keuhkotautiparantola,
piirimielisairaala. — 2. Rautatieasema
Kuopion-Iisalmen rataosalla, S:n kunnassa, 25 km
Kuopiosta.

<b>Siimaeläimet</b> <i>(Flagellata),</i>
alkueläinluokka. Sitkeän soluketon ympäröimiä,
ruumiin toisessa päässä 1-2 siimaa, joiden
avulla s. siimapää edellä uivat
eteenpäin; jotkut elävät runkokimnittain,
alustaansa kiinnittyneinä. Useissa on
lehtivihreätä, jolla ne kasvien lailla
yhteyttävät hiilidioksidia, toiset ottavat
erikoisen „solusuun" kautta ravintonsa,
jotkut mädänsyöjiä. Eräät loisivat
ihmisessä tai eläimissä, tauteja aiheuttaen.

<b>Siimajalkaiset</b> <i>(Cirripedia),</i>
kalvoäyriäisryhmä. Täysimuotoisina alustaansa
kiinnittyneitä; ruumiin suojana on
vatsapuolelta raolla avautuva kuori, jonka
raosta moniniveliset, melkein piiskamaiset,
karvareunaiset jalat työntyvät esiin
ja liikkuessaan synnyttävät vesivirran,
jonka mukana ravinto (pikkueliöt)
joutuu suuhun. S:ia ovat m. m.
<sp>hanhenkaula</sp> ja <sp>merirokko</sp> (ks. n.)
sekä loisena eräissä äyriäisissä elävä
<sp>pussiäyriäinen</sp> <i>(Sacculina carcini).</i>

<b>Siinai,</b> Sinai (ks. t.).

<b>Siipi</b> ks. <sp>Siivet.</sp> — <i>Sot.</i> Osaston
keskustasta oikeaan tai vasempaan oleva osa
(oikea s., vasen s.); rintamassa äärimmäisinä
seisovia miehiä sanotaan oikeaksi tai vasemmaksi
s.-mieheksi. vrt. <sp>Sivusta.</sp>

<b>Siipijalkaiset.</b> 1. Lepakot (ks. t.). —
2. Eväjalkaiset (ks. t.) l. siipikotilot,

<b>Siipikarja,</b> kaikenlaiset kotilinnut,
kanat, ankat, hanhet, kyyhkyset, fasaanit
y. m., joita elätetään munain, lihan,
höyhenten y. m. saantia varten. S:aa
oli 1926 maassamme n. 1,26 milj. kanaa.
vrt. <sp>Kana.</sp>

<b>Siipikarja,</b> siipikarjanhoidollinen
aikakauskirja, per. 1919, ilmestyy
Hämeenlinnassa.

<b>Siipikarjanhoitajain Liitto,</b>
<sp>Suomen S. L.,</sp> Hämeenlinnassa,
per. 1918.

<b>Siipiorava</b> <i>(Sciuropterus</i> l. <i>Pteromys
volans),</i> oravansukuinen, sitä hieman
pienempi jyrsijä, jonka etuja takaraajoja
yhdistää karvapeitteinen ihopoimu. Hyppiessään
puusta toiseen se levittää raajansa ja pingoittaa
täten niiden välisen poimun liitopurjeeksi.
Päältä harmaa, alta valkoinen, korvat
lyhyet, tupsuttomat, silmät suuret
(yöeläin). Pesä tav. ontossa puussa. Syö
käpyjä, silmuja, siemeniä y. m. Etelä- ja
Keski-Suomessa, pohjoisempana harvinainen.

<img 1></img>
Siipiorava.
</chapter>

<chapter name="Siipyy-Siirtomaat">
<b>Siipyy</b> (ruots. <i>Sideby</i>), kaksikielinen
kunta (ruotsi enemmistön kielenä) Vaasan läänissä,
Pohjanmaan etelärajalla, Pohjanlahden rannalla;
203,3 km<sup>2</sup>, 3,783 as. (1927).

<b>Siirakin kirja</b> ks. <sp>Jeesus Siirak.</sp>

<b>Siirappi</b> (arab.), laajemmassa
merkityksessä väkevä sokeriliuos, yleensä
kuitenkin se epäpuhdas sokerin emävesi, jota
syntyy sivutuotteena sokeriteollisuudessa
ja josta sokeri on vaikea saada kiteytymään.
Sisältää sokerin ohella aromaattisia
aineita sekä kalium- ja natriumsuoloja.
Käytetään taloudessa makeuttamisaineena.
— <sp>Lääke-s.</sp> valmistetaan
liuottamalla sokeria erilaisten lääkekasvien
uutteeseen. — <sp>Tärkkelys-s.</sp>
valmistetaan tärkkelyksestä hyvin laimennetulla
rikkihapolla; sisältää rypälesokeria ja
dekstriiniä, on vähemmän makeaa kuin
tavallinen siirappi.

<b>Siirat</b> <i>(Isopoda),</i> niveläyriäisten
alaryhmä. Ruumis leveä, selkävatsaisesti
litteä, rintajalat kävelyjalkoja, pyrstöjalat
hankajalkoja, Meri-s:ja on m. m. kilkki (ks. t,),
suolattomissa vesissä elää yleisenä n. 1 cm pitkä
<sp>vesisiira</sp> <i>(Asellus aquaticus),</i> maalla
elävistä lajeista on yleisin <sp>maasiira l.
,,saunamaija"</sp> <i>(Oniscus).</i>

<img 1></img>
Maasiira.

<b>Siirros,</b> <i>geol.,</i> sellainen maankuoren
liikunto, jossa vastamuodostuneen tai aikaisemman
halkeaman kahden puolen olevat maankuoren osat ovat
siirtyneet toistensa suhteen joko pystysuoraan tai
vaakasuoraan (tai molempiin suuntiin). S:n
korkeus vaihtelee muutamista cm:istä satoihin
m:eihin. S:t esiintyvät us. ryhmissä. <sp>Porras-s:t</sp>
ovat useiden vierekkäisten pystyjen s:ten seurauksena
syntyneet. Jos viereisten s:ten väliset lohkot
ovat vajonneet, on muodostunut <sp>vajoama l. hauta,</sp>
jos taas joku lohko on jäänyt paikoilleen ympärillä
olevien lohkojen vajotessa tai kohonnut
ympäristöään ylemmäksi, on syntynyt <sp>horsti.</sp>

<img 1>
Siirros, <i>1</i> porrassiirros, <i>2</i> vajoama, <i>3</i> horsti.
</img>
<b>Siirrännäispaperit,</b> velkakirjat,
vekselit ja osoitukset, jotka ovat asetetut
nimitetylle henkilölle tai hänen
määräämälleen, joten velallisen suostumusta
saamisoikeuden siirtymiseen näissä
sitoumuksissa ei tarvita.

<b>Siirto</b> (lat. <i>cessio</i>) on sellainen
välipuhe, jonka kautta jonkin saamisoikeuden
omistaja, velkoja <i>(creditor),</i> tai
toinen hänen puolestaan <i>(cedens),</i>
luovuttaa tuon oikeuden toiselle <i>(cessionarius),</i>
velallisen <i>(debitor cessus)</i> siihen
myötävaikuttamatta ja siirrännän perustumatta
velallisen kirjallisessa velkasitoumuksessa
antamaan myönnytykseen, että saamisoikeus
saadaan toiselle luovuttaa. S. voi olla
laadultaan <sp>vapaaehtoinen</sp> <i>(cessio
voluntaria),</i> <sp>pakollinen</sp> <i>(cessio
necessaria)</i> tai <sp>lain määräyksestä
riippuva</sp> <i>(cessio legis).</i> vrt.
<sp>Indossamentti.</sp>

<b>Siirto</b> l. <sp>transponeeraus,</sp> <i>mus.,</i>
sävellyksen esittäminen toisessa
sävelalassa, kuin mihin se on nuoteilla
merkitty. S.-taito tulee kysymykseen
etenkin laulujen säestyksessä, kirkollisessa
urkusoitossa ja oopperaorkesterissa.

<b>Siirtokirja,</b> asiakirja, jolla jokin
oikeus, omaisuusesine t. m. s. luovutetaan.
S:ksi sanotaan varsinkin sitä asiakirjaa,
jolla kruununtalon haltija luovuttaa oikeutensa
toiselle.

<b>Siirtokuva,</b> <sp>painokuva, dekalkoniania,</sp>
šelätiinilla tai muulla liimamaisella aineella
päällystetylle paperille painettu värikuva, joka
kostutettuna tarttuu toiseen paperiin, posliini-,
puu- y. m. esineihin, joihin se jää. Käytetään
koristeiden, liikenimien y. m. valmistamiseen,
lasten askarteluvälineinä j. n. e.

<b>Siirtolainen,</b> Duluthissa Yhdysvalloissa
ilmestyvä suomenk. sanomalehti, per. 1893.

<b>Siirtolaisuus,</b> väestönmuutto
kotimaasta vieraaseen maahan, lähinnä
merentakaisiin maihin (Amerikkaan,
Austraaliaan ja Afrikkaan).
V. 1926 oli s. vieraisiin maanosiin
eräissä Euroopan maissa seuraava:
<table>
<td>Suomi                  <td r>5,638
<td>Ruotsi                <td r>11,062
<td>Norja                  <td r>9,326
<td>Tanska                 <td r>5,804
<td>Iso-Britannia ja Pohjois-Irlanti  <td r>166,601
<td>Irlannin vapaavaltio  <td r>30,041
<td>Saksa                 <td r>64,985
<td>Italia               <td r>119,055
<td>Espanja               <td r>45,299
<td>Puola                 <td r>49,457
</table>
Suomen s. oli 1900 — 10,397, 1910 —
19,007, 1920 — 5,595. [Kilpi (1917).]

<b>Siirtolapuutarhat,</b> ryhmäpuutarhat (ks. t.).

<b>Siirtomaat</b> ovat sellaisia
merentakaisia alueita, jotka kuuluvat jonkin
sivistysvaltion suvereeniseen valtaan tai sen
suojelukseen. S:n ja emävaltion oikeudellisten
suhteiden mukaan erotetaan
</chapter>

<chapter name="Siirtomaatavarat-Siitos">
<table b>
<td c><td c2>Emämaa<td c2>Siirtomaa<td c2>Emämaan suhde<br>siirtomaahan
<td c>Valtiot<td c>Pinta-ala<br>(1,000<br>km<sup>2</sup>:ssä)<td c>Väkiluku<br>(tuh.)<td c>Pinta-ala<br>(1,000<br>km<sup>2</sup>:ssä)<td c>Väkiluku<br>(tuh.)<td c>Pinta-alan<br>suhde<td c>Väkiluvun<br>suhde
<td>Iso-Britannia . . . <td c>244      <td c>44,300    <td c>34,373   <td c>405,383      <td c>1:141       <td c>1:9
<td>Ranska . . . <td c>551      <td c>40,744    <td c>11,418    <td c>52,272      <td c>1:21        <td c>5:6
<td>Alankomaat . . . <td c>34       <td c>7,416     <td c>2,030    <td c>51,211      <td c>1:60        <td c>1:7
<td>Belgia . . . <td c>30       <td c>7,812     <td c>2,439    <td c>11,434      <td c>1:8         <td c>2:3
<td>Portugali . . . <td c>92       <td c>6,033     <td c>2,426     <td c>8,837      <td c>1:26        <td c>2:3
<td>Espanja . . . <td c>505      <td c>21,314       <td c>340       <td c>999     <td c>10:7        <td c>21:1
<td>Italia . . . <td c>310      <td c>40,548     <td c>2,117     <td c>1,908      <td c>1:7        <td c>21:1
<td>Tanska . . . <td c>43       <td c>3,420     <td c>2,183        <td c>35      <td c>1:51       <td c>98:1
<td>Yhdysvallat . . . <td c>7,839     <td c>113,484     <td c>1,856    <td c>12,207      <td c>4:1         <td c>9:1
<td>Japani . . . <td c>381      <td c>59,737       <td c>298    <td c>23,718      <td c>4:3         <td c>5:2
</table>

kolmenlaisia s:ta: 1) <sp>varsinaiset s.,</sp> jotka
ovat täydellisesti emävaltion hallinnan
alaisia, 2) <sp>suojelusalueet,</sp> joilla on
itsehallinta, mutta ovat emävaltion
suojeluksen ja holhouksen alaisia ja 3) n. s.
<sp>etu- l. harrastuspiirit,</sp> joiden
suhteen joku valtio on tehnyt sopimuksia
muiden valtioiden kanssa omien erikoisetujensa
valvomiseksi kyseellisellä alueella.
— Maapallon nykyiset siirtomaasuhteet
ilmenevät ylläolevasta taulukosta.
[Schäfer, „Kolonialgeschichte" (1921);
Valtiotieteiden Käsikirja III.] — vrt. myös
<sp>Saksan siirtomaat.</sp>

<b>Siirtomaatavarat,</b> tuotteita, joita
saadaan lämpimistä maista ja joita
käytetään nautinto-, ravinto- ja lääkeaineina
tai teknillisiin tarkoituksiin, esim. kahvi,
kaakao, tee, riisi, mausteet, lääkeaineet,
väriaineet, etelänhedelmät y. m.

<b>Siirtäjä</b> l. <sp>indossentti</sp> on
vekselioikeudessa henkilö), joka kirjallisella,
vekselin taakse tapahtuvalla merkinnällä
oikeuttaa toisen henkilön vastaanottamaan
maksun vekselistä. S. on edeltäjänä
vekselioikeudellisessa vastuussa
<sp>siirronsaajaa l. indossataaria</sp>
kohtaan. vrt. <sp>Siirto.</sp>

<b>Siirtää</b> l. <sp>indosseerata l. gireerata,</sp>
vekseliin tehdyllä kirjallisella merkinnöllä
oikeuttaa toinen siirtäjän sijasta vastaanottamaan
maksun. vrt. <sp>Siirto, Siirtäjä.</sp>

<b>Siiseli</b> l. <sp>suslikki</sp> <i>(Spermophilus
citellus),</i> n. 24 cm pitkä, hieman
murmeleja muistuttava jyrsijä. Selkäpuoli
punaisen tai harmaan keltainen, tummatäpläinen,
vatsapuoli vaaleampi. Asustavat suurin parvin
Itä-Euroopan aroseuduilla (myös viljelysmailla).
Syövät kasviruokaa, kaivavat maahan pitkiä
käytäviä, nukkuvat talviunta.

<b>Siitama,</b> laiturivaihde Tampereen-Seinäjoen
rataosalla, Oriveden kunnassa, 33 km Tampereelta.

<b>Siitepöly,</b> siemenkasvien heteiden
ponnenlokeroissa syntyvä, tav. keltainen
jauhe, jonka yksityiset hiukkaset ovat
<sp>s.-hiukkasia,</sp> kasvin koiraspuolisia,
siitosta välittäviä elimiä. S.-hiukkaset
ovat tav. pallo- tai munamaisia, n.
0,01-0,02 mm:n suuruisia. Seinä on
2-kerroksinen: <sp>ulko-</sp> ja <sp>sisäkelmu.</sp>
Hyönteissuosijain s:n ulkokelmu on väkäsekäs
tai tahmea, tuulensuosijoilla se on sileä,
us. havupuilla siinä on lenninrakkuloita.
Kun s.-hiukkanen on ensin joutunut luotille
(havupuilla siemenaiheeseen), itää siitä
<sp>siiteputki,</sp> joka vartalon lävitse
työntyy sikiäimeen ja sen siemenaiheeseen.
Siiteputkessa olevat 2 hedelmöittävää tumaa
aikaansaavat sitten hedelmöityksen: toinen
niistä yhtyy munasoluun, toinen alkiorakon
n. s. keskitumaan; viimeksimainitusta saa alkunsa
siemenvalkuainen (sisävalkuainen). — S.-hiukkaset
vastaavat sanikkaisten pikkuitiöitä, hedelmöittävät
tumat siittiöitä.

<b>Siitos,</b> <sp>hedelmöittyminen,</sp>
kahden sukusolun yhtyminen, mistä on
seurauksena uuden yksilön kehittyminen,
munasolu kun saa siittiöstä ikäänkuin
kiihoituksen jakautumiseen. Pääasiana
s:ssa on kahden eri yksilön (vanhempien)
periytyvien ominaisuuksien siirtyminen
jälkeläiseen sukusolujen kromosomien
välitysellä. S:n seurauksena tulee
reduktsionijaossa (ks. t.) puoleen
vähentynyt kromosomimäärä taas ennalleen

<img 1>
Eläimen munasolun hedelmöittymisen 5 eri
vaihetta. Munan tuman kromosomit mustat, siittiön
kromosomit viivoin varjostetut, <i>1</i> ensim.
napasolu, <i>1'</i> sen tytärsolut. <i>2</i> toinen napasolu,
<i>3</i> siittiö.
</img>
</chapter>


<chapter name="Siitoseläin-Siiviläputket">
uuden yksilön ruumiinsoluissa. —
<i>Eläinten</i> s. tapahtuu joko vedessä (n. s.
<sp>ulkoinen</sp> s.: useilla vedessä elävillä
selkärangattomilla, useimmilla kaloilla ja
sammakkoeläimillä) tai, parittelun jälkeen,
munajohtimessa (n. s. <sp>sisäinen</sp>
s.: kaikilla niillä eläimillä, jotka
munivat kuorellisia munia tai synnyttävät
eläviä poikasia). Munasolun ympärillä
parveilee lukuisia siittiöitä, joista ensiksi
munasoluun ehtinyt tunkeutuu siihen,
minkä jälkeen sukusolujen tumat
sulautuvat yhteen ja näin hedelmöittynyt
munasolu alkaa jakautua. — <i>Kasvien</i> s.
on hyvin erilaista eri kasviryhmissä.
Useiden levien sukusolut ovat keskenään
samanlaiset (kuten myös on laita
eräiden yhtyvien alkueläinten) ja ne
yhtyvät <sp>yhtymäitiöksi,</sp> josta
uusi yksilö alkaa kehittyä. Toisilla
levillä sekä sammaleilla ja sanikkaisilla
sukusolut ovat erilaistuneet liikkumattomiksi
<sp>munasoluiksi</sp> ja pienemmiksi,
liikkuviksi <sp>siittiöiksi,</sp>
joita munapesäkkeistä erittyvät
aineet (liekokasveilla sitruunahappo,
saniaisilla omenahappo, lehtisammalilla
ruokosokeri) kemiallisesti ärsyttämällä
ohjaavat munasoluun. Siemenkasvien s.
on siitepölyhiukkasesta kasvavan
siiteputken hedelmöittävien tumien
yhtyminen alkiorakossa sijaitsevan munasolun
tumaan ja alkiorakon keskitumaan (vrt.
<sp>Siitepöly</sp>). vrt. myös
<sp>Lisääntyminen, Munasolu, Perinnöllisyys,
Siittiö</sp> ja <sp>Sukusolut.</sp>

<img 1>
Koppisiemenisen
kasvin siitos, <i>a</i> alkiorakko,
<i>b</i> siiteputki, <i>PS</i>
siiteputki, <i>S</i> apusolu, <i>EiK</i>
munasolun tuma, <i>EK</i>
keskituma, <i>A</i>
vastapuolen solut, <i>MK</i>
hedelmöittävät tumat,
<i>VK</i> siitepölyhiukkasen tuma.
</img>
<b>Siitoseläin,</b> eläinkannan lisäämiseksi
ja parantamiseksi valittu kotieläinyksilö.
S:iksi valitaan sellaiset, joissa halutut
ominaisuudet ovat kehittyneet mahdollisimman
hyvin.

<b>Siitoskato,</b> <sp>apogamia,</sp> semmoinen
kasvin lisäytyrnistäpä, jolloin sukusolut
eivät toimi, vaan niiden lähellä olevat
solut kasvavat ilman siitosta niiksi
muodostumiksi, jotka normaalisesti syntyvät
siitoksen tuloksena: eräillä saniaisilla
syntyy itse saniaiskasvi alkeisvarsikon
soluista (eikä munasolusta), eräissä
siemenkasveissa syntyy alkioita alkiorakon
soluista (eikä munasolusta).

<b>Siitoslehdet,</b> emilehdet (ks. t.) ja
heteet (ks. <sp>Hede</sp>).

<b>Siittiö</b> l. <sp>siemensolu,</sp>
koiras-puolinen sukusolu. Eläinten s:t
(spermatotsooit) syntyvät koiraspuolisissa
sukupuolirauhasissa, kiveksissä, ja joutuvat
ulos ruumiista erityisiä tiehyitä myöten
tav. siemennesteessä (ks. t.). Sidenmuoto
on hyvin vaihteleva; tav. niissä voidaan
erottaa 3 osaa: paksu pää (jossa tuma),
kaula l. keskikappale ja liikuntovälineenä
toimiva pitkä pyrstö. Ihmisen s:n pituus
on n. 0,05 mm, yhdessä mm<sup>3</sup>:ssä
siemennestettä on laskettu olevan yli 60,000 s:tä.
— Myös kasvien hedelmöittäviä soluja
sanotaan s:iksi, mikäli ne ovat liikkuvia
ja selvästi erilaisia kuin naaraspuoliset
sukusolut. Tällaisia s:itä
(spermatotsoideja l. anterotsoideja), jotka
syntyvät erikoisissia <sp>s.-pesäkkeissä l.
anteridiumeissa,</sp> on us. levillä sekä
sammalilla ja sanikkaisilla, käpypalimiilla
ja ginkgo-puulla. Niiden liikuntovälineinä
on tav. värekarvoja.

<b>Siittiöpesäke,</b> <sp>anteridium,</sp>
itiökasvien, myös käpypalmujen ja ginkgon,
lisääntymiselin, jossa siittiöt kehittyvät.
vrt. <sp>Siittiö.</sp>

<b>Siivet</b> ovat lentoelimiä, joita on
useimmilla hyönteisillä, linnuilla ja
lepakoilla ja joita oli eräillä muinaisajan
matelijoillakin. Hyönteisten s., joita on
tav. 2 paria, joskus 1 pari (tällöin
toinen pari surkastunut) ovat litteitä,
kahden toisiinsa liittyneen kitiinikalvon
muodostamia levyjä, joita tukevat
vahvemmin kitinoituneet verisuonia,
ilmaputkia ja hermoja sisältävät siipisuonet.
Toisinaan ovat molemmat siipiparit
lentimiä, toisinaan taas takasiivet
lenninsiipiä ja etusiivet niitä suojaavia
peitinsiipiä. Lintujen s. ovat
muuttuneita eturaajoja. Käsivarren luut ovat
pitkät, ranne-, kämmen- ja sormiluut
surkastuneet (sormia 3). S:n lenninpinnan
muodostavat käteen ja kyynärvarteen
liittyvät sulat. Lepakkojen s. ovat
muodostuneet etu- ja takaraajojen
sekä ruumiin kupeen väliin venyneestä
ihopoimusta.

<b>Siivettömät,</b> Apterygota (ks. t.).

<b>Siiviläputket,</b> putkilokasvien
johtojänteiden nilaosassa olevia, etupäässä
valkuaisaineita kuljettavia solusulautumia.
Ne ovat muodostuneet soluriveistä, joiden
poikittaiset väliseinät, <sp>siivilälevyt,</sp>
ovat reiällisiä.
</chapter>

<chapter name="Sija-Sika">
<b>Sija</b> l. <sp>kaasus,</sp> nominin
taivutusmuoto, jolla nominin suhde lauseen
muihin sanoihin ilmaistaan. Suomessa on
niitä 15: nominatiivi, akkusatiivi,
genetiivi, abessiivi, komitatiivi, instruktiivi,
essiivi, partitiivi, translatiivi, inessiivi,
elatiivi, illatiivi, adessiivi, ablatiivi ja
allatiivi. Viimeiset 9 ovat paikallissijoja,
nim. 3 ensimmäistä yleisiä, 3 seuraavaa
sisäisiä ja 3 viimeistä ulkoisia paikallissijoja.

<b>Sijainen,</b> henkilö, joka astuu toisen,
vakinaisen, virkaa tai tehtäviä hoitamaan
tämän ollessa estettynä. Virkaa väliaikaisesti
hoitamaan määrättyä henkilöä sanotaan
tavallisesti <sp>viran-s:ksi.</sp>

<b>Sijaishallitus</b> asetetaan valtionasiain
johtoon silloin, kun hallitsija alaikäisyyden,
mielipuolisuuden tai muun esteen vuoksi on
oikeudellisesti tai tosiasiallisesti estetty
tehtäväänsä hoitamasta.

<b>Sijaiskansleri,</b> yliopiston korkein
hallitusmies kanslerin oleskellessa muualla.
S:ia ei Helsingin Yliopistossa nyk. ole.

<b>Sijaissuoritus</b> (lat. <i>datio in solutum</i>),
sellainen velkasitoumuksen suoritus, että
velallinen toimittaa ja velkoja vastaanottaa
maksuna jotakin muuta kuin sitoumuksessa
määrätyn velkaesineen (Kauppakaari 9:3).

<b>Sijoituskirja,</b> immissionikirja (ks. t.).

<table>
<td><img 1></img><td><img 1></img>
<td>Suomalainen Yorkshire-emakko.<td>Länsisuomalainen maatiaiskarju.
<td><img 1></img><td><img 1></img>
<td>Englantilaisia Berkshire-sikoja.<td>Englantilainen Tamworth-sika.
</table>

<b>Sika.</b> <sp>Kesy s.</sp> <i>(Sus domestica)</i>
polveutuu n. s. <sp>villi-s:oista</sp> (ks. <sp>Siat</sp>).
Se on ollut kotieläimenä Euroopassa jo
kivikaudella, Kiinassa lähes 5,000 v. e. Kr.
Roduista mainittakoon: englantilaisista
suuri, keskikokoinen ja pieni
valkoinen Yorkshire, musta Berkshire ja
kellertävänpunainen jalostettu maatiainen
Tamworth, saksalaisista mustankirjava
pystykorva-s., jalostettu valkea ja
jalostettu musta, tanskalaisista jalostettu
maatiainen. Meillä tavataan kahdenlaisia
maatiais-s:oja: pysty- ja luppakorvas:oja.
Pystykorva-s. on pieni, lyhyt, kyyryselkäinen,
pitkä- ja kapeapäinen, parhaat teuraspainot
100 kg, luppakorva-s. on valkoinen, lyhytruumiinen,
teuraspaino 1 1/2-vuotiaana jopa 170 kg.
Länsisuom. luppakorva-s:sta on alettu
kehittää jalostettua maatiaisrotua.
Jalostetuista roduista tavataan maassamme
melkoisesti Yorkshire-rotua. — S. on
kaikkiruokainen, kasvaa ja sikiää nopeasti,
tuottaa hyvää lihaa ja silavaa, on
teuraskelpoinen sekä nuorena että täysikasvui
sena. Koska s. pureksii ruokansa
huonosti, on tämä annettava sille
pehmitettynä tai puuromaisena, helposti
sulavassa muodossa. Sukuvietti ilmenee jo
3-4 kk:n iässä, mutta siitokseen eläimiä
on käytettävä vasta 8-9 kk:n ikäisinä.
Tiineysaika n. 114 vrk., porsaita 5-20.
Porsaat saavat imeä 6-8 viikkoa, mutta
jo 2-3 viikon vanhoina niiden on
saatava lisäruokaa, lehmän. maitoa ja
</chapter>


<chapter name="Šikaani-Sikiltäminen">
jauhoruokaa. S:jen ruokinta perustuu
pääasiallisesti jäteaineisiin, kuten meijerin,
ruokatalouden, teurastus-, mylly- y. m.
jätteisiin sekä juurikasveihin.
Lisäkkeeksi tarvitaan arvokkaampia
väkirehuja (ohraa, ruista, maissia, kauraa),
ruohoa, vihantarehua, heiniä y. m. Myös
laidunsyöttö on edullinen. Aikuisia s:oja
ruokitaan 2-3 kertaa, porsaita ja
lihotus-s:oja 4-6 kertaa päivässä. S :jen
valkuaistarve on pienempi kuin lypsykarjan.
Liian vähän kivennäisaineita sisältävistä
rehuista s:t, etenkin porsaat, sairastuvat
luunpehmenemiseen. Sen estämiseksi
annetaan 5-15 g rehufosfaattia päivittäin
ruoan seassa. Kalkkiköyhillä mailla
syntyy helposti puutetta vain kalkista.
Tällöin käytetään lisäkkeenä päivittäin
n. 5-10 g liitua. Ruoan ravitsevaisuuden
mittana käytetään Pohjoismaissa
vilja-arvoyksikköä (ks. <sp>Rehuarvo</sp>).
S:jen ravinnontarve vaihtelee iän ja painon
mukaan ollen 2,5-6,0 vilja-arvoyksikköä
ja 170-700 g muuntuvaa valkuaisainetta
päivässä 100 kg:aa elävää painoa kohti.
Lihotus-s:lla tulee olla raitisilmainen,
kuiva, puhdas, rauhaisa, ei liian valoisa
lätti, lämpö n. 12-15°, siitos-s:lla
valoisampi ja tilavampi. Hyvä siitosemakko
antaa v:ssa kaksi tasalaatuista porsuetta
(yht. n. 20-28 kpl.). Lihotus-s:n
teuraspaino on n. 60-86 % elävästä painosta.
Sikoja oli Suomessa 1926 yli 6 kk:n 170,045,
enintään 6 kk:n 220,491, maahan tuotiin sianlihaa
3,082,060 kg ja ihraa 1,691,509 kg, vietiin
sianlihaa 132,231 kg. [Collan (1926).]

<b>Šikaani</b> (ransk.), solvaisu, loukkaus,
häpeä. Verbi: <sp>šikaneerata.</sp>

<b>Sikandra,</b> pikkukaup. Intiassa, läh.
Agraa. S:ssa on kuuluisa Akbarin (ks. t.)
mausolee.

<b>Sikarutto,</b> erään bakteerin <i>(Bacillus
suipestifer)</i> aiheuttama sangen tarttuva
sian suolitulehdus. Kaksi muotoa esiintyy:
1) <sp>äkillinen</sp> s., jonka oireita
verensekaiset ulostukset, korkea kuume
(40,5-42°), ankarat vilunväreet, hengenahdistus;
2) <sp>pitkällinen</sp> s., jonka oireita nopea
laihtuminen ja pahanhajuinen ripuli. Kuolema
seuraa äkillisessä parissa päivässä (toisinaan
vasta 2-3 viikossa), pitkällisessä tav. 4-8
viikossa. Itämisaika 5-20 vrk. S:n ilmestymisestä
on viipymättä ilmoitettava viranomaisille
(Laki 29/9 1922; Asetus 29/12 1922).

<b>Sikaruusu,</b> <sp>punapolte,</sp> on
s.-basillin aiheuttama tarttuva sikatauti, joka
useimmiten puhkeaa kesällä. S. esiintyy
kolmenlaisena: 1) <sp>Äkillinen</sp> s.:
itämisaika 3-5 vrk., oireita kova kuume,
hengenahdistus, vuorotellen ripuli ja
umpi, punaiset täplät ihossa; kuolema
tav. 2-3 vrk:n, joskus 24 tunnin
kuluttua, kuolinprosentti 50-85 %. 2)
<sp>Helpompi</sp> s., jonka oireita latuskaiset
punertavat tai sinertävät ajettumat;
parantuminen, tav. 2-6 vrk:ssa. 3)
<sp>Pitkällinen</sp> s. ilmestyy eläimiin, jotka
ovat sairastaneet äkillisen s:n,
synnyttää kasvaimia sydämen läppiin ja
päättyy aina kuolemaan. S:n ilmestymisestä
on ilmoitettava viranomaisille (Laki
29/9 1922; Asetus 29/12 1922).

<b>Sikatauti,</b> <sp>sikaseptikemia,</sp> erään
bakteerin aiheuttama, erittäin tarttuva
sian tauti. Ahdistaa tavallisimmin
nuoria, alle 3 kk:n vanhoja, välistä
vanhempiakin sikoja. Ilmenee joko 1)
yleisenä verenmyrkytyksenä tai 2)
rintaontelon elimien tulehtumisena. Edellisen
oireet: korkea kuume (40-42°), punaiset
ihotäplät, lyhyt ja vaivalloinen hengitys.
Kuolema tav., 24 tunnissa. Jälkimmäisen
oireet: 3-4 viikon iässä porsaiden
kasvu pysähtyy, hengitys vaikeutuu, selkä
köyristyy, ripuli, toisinaan umpi sekä
usein halu syödä ulostuksia ja likaisia
rehuja, ihossa punaisia läiskiä, lopulta
vaikea hinkuyskä, toisinaan kouristus
tai halvaus. Useimmat porsaat kuolevat
äkillisissä tapauksissa 5-8 vrk:ssa,
pitkällisissä 3-4 viikossa. S:n
ilmestymisestä on ilmoitettava viranomaisille
(Laki 29/9 1922; Asetus 29/12 1922).

<b>Sikem,</b> muin. kaup. Keski-Palestiinassa,
Samariassa, Garitsim-vuoren juurella.
S. oli Jerobeamin pääkaupunki, myöh.
samarialaisten jumalanpalveluksen
pääpaikka. Nyk. nimi <sp>Nabulus.</sp>

<b>Sikh.</b> (sanskr.), uskonnollinen lahko
Pohjois-Intiassa, vars. Punjabissa.
Lahkon perusti hindu <sp>Nanak</sp>
(1469-1538), joka harrasti hindulaisuuden ja
islamin yhtymistä. Taistelut muhamettilaisia
vastaan johtivat oman valtion perustamiseen.
V. 1849 kahden verisen sodan jälkeen Punjab
yhdistettiin Intian keisarikuntaan.

<b>Sikiang,</b> Etelä-Kiinan suurin joki,
laskee laajan suistomaan halki Etelä-Kiinan
mereen, muudan haara Kantonin ohitse. N. 2,000
km pitkä. Suurin lisäjoki <sp>Jukiang.</sp>

<b>Sikiltäminen,</b> <sp>dekateeraaminen,</sp>
kankaan käsittely kuumalla vedellä
tai höyryllä, sen kiillon pysyttämiseksi
ja vanumisen estämiseksi.
</chapter>

<chapter name="Sikiäin-Sikiö">
<b>Sikiäin,</b> emilehden (tai yhdislehtisen
emin) alin osa, jonka sisässä ovat
siemenaiheet ja joka hedelmöityksen
jälkeen kypsyy hedelmäksi, Jos yhdislehtisen
emin emilehdet ovat kasvaneet yhteen
vain reunoistaan, on s. <sp>1-lokeroinen,</sp>
jos emilehtien reunat ovat kääntyneet hieman
sisäänpäin ja samalla selkäpuolistaan
yhteenkasvaneet, on s. <sp>monipilttuinen,</sp>
jos emilehdet ovat kääntyneet niin paljon
sisäänpäin, että niiden reunat yhtyvät s:n
keskustassa, on s. <sp>2-monilokeroinen</sp>
(yhtä monta lokeroa kuin emilehteä). Jos
emiö sijaitsee kartiomaisen kukkapohjuksen
laella, on s. <sp>kehänpäällinen.</sp> Jos
kukkapohjus on kovertunut ja emiö kiinnittynyt
joko hetiön korkeudelle tai alemmas, mutta
emiö ja kukkapohjus eivät ole toisiinsa
kiinnikasvaneet, on s. <sp>kehä- l.
maljakeskinen,</sp> jos taas s. kasvaa yhteen
koveron kukkapohjuksen kanssa, on s.
<sp>kehänalainen.</sp>

<b>Sikiö,</b> <sp>alkio, embryo,</sp>
monisoluisten eläinten munasolusta kehittyvä, joko
munasolun vararavintovarastosta tai
emon kohdun seinämästä ravintonsa saava
nuori eläinyksilö, joka ei vielä ole
vapautunut sitä ympäröivistä kuorista ja
kalvoista, ei hengitä omin hengityselimin
eikä ota ravintoa omalla suullaan. Kun
munasolu hedelmöityttyään on alkanut
vakoutua ja s.-kehitys on läpikäynyt
morula-, blastula- ja gastrula- (ks. n.)
asteet ja kun ento- ja ektodermin väliin

<img 1>
Imettäväisen sikiökalvojen
kaavakuva. <i>AC</i> amnionontelo,
<i>al</i> allantois, <i>ALC</i>
allantoisontelo, <i>E</i> sikiön
ektodermi, <i>M</i> sikiön
mesodermi, <i>H</i> sikiön
entodermi, <i>pr</i> munasarjassa
syntynyt ulkokalvo, <i>sz</i>
seroosakalvo, <i>UV</i>
keltuainen.
</img>
on muodostunut mesodermi, kehittyvät
noista kolmesta alkiolehdestä eläimen
kaikki solukot ja elimet. Kaloilla ja
sammakkoeläimillä, joilla munasolun
hedelmöittyminen ja edelleen kehittyminen
tapahtuvat vedessä emon ruumiin
ulkopuolella, s. on munankuoren sisässä ilman
erityisiä suojaavia kalvoja, mutta
matelijoilla, linnuilla ja imettäväisillä on
s:n suojana erityisiä <sp>s.-kalvoja:</sp>
amnion ja allantois (ks. n.). Muilla
selkärankaisilla paitsi imettäväisillä on munassa
niin paljon ravintoa, että s. voi sen
varassa kehittyä, kunnes se on valmis kuoriutumaan.
Kun munasolu on iso (esim. haikaloilla, matelijoilla,
linnuilla), syntyy s. sen yläpinnalla, ja muu
osa munasolusta jää s:n vatsapuoileen
riippuvaksi keltuaispussiksi. Tähän kehittyy
verisuonisto, jota myöten ravintoaineet

<img 1>
Lampaan sikiö kalvojensa ympäröimänä.
Tummat täplät ovat pikkuistukoita.
</img>
virtaavat veren kuljettamina s:öön
keltuaispussista, joka vähitellen kutistuu ja
lopulta häviää kokonaan. Imettäväisillä
(lukuunottamatta nokkaeläimiä) on
munasolu hyvin pieni ja ravintoaineista köyhä.
Siinäkin on kumminkin aluksi pieni
keltuaispussi verisuonineen, mutta sillä
ei ole mitään merkitystä s:n
ravitsemuksessa, se on vain surkastuma, joka
viittaa imettäväisten varhaisten
esimuotojen suuriin, keltuaisrikkaisiin
munasoluihin. Imettäväisillä kiinnittyy

<img 1>
Ihmissikiö (4:nnellä kk:lla) emässä.
</img>
</chapter>

<chapter name="Sikiön lähdettäminen-Sikstus">
hedelmöittynyt munasolu kohdun l. emän
seinämään siinä edelleen kehittyäkseen.
Allantoiskalvo yhtyy s:ta uloinna
ympäröivään s:n ektodermista samanaikaisesti
kuin amnionkalvokin syntyneeseen
<sp>seroosa</sp>-kalvoon ja muodostaa n. s.
<sp>korion- l. chorion</sp>-kalvon. Tämä,
ollen uloin s.-kalvo, painuu s:n kasvaessa
kohdun limakalvoa vastaan. Pussieläimillä
se vain koskettaa limakalvoa, mutta
korkeammilla imettäväisillä korionkalvosta
ja kohdun limakalvosta työntyy vastakkain
toistensa lomiin tupsumaisia lisäkkeitä
joko yli koko korionin pinnan tai vain
rajoitetuilla alueilla. Näin syntyy
imettäväisten <sp>istukka</sp> (ks. t.).
— Syntyessään s. särkee sitä ympäröivät
kalvot. Imettäväisen s: ta istukkaan
yhdistävän <sp>napanuoran</sp> (jossa
napavaltimot ja napalaskimot kulkevat) emo
puree poikki, poikaseen jää arpi, napa,
näkyviin. — Useimpien selkärankaisten
varhaisimmat s.-asteet ovat hyvin
toistensa näköiset. Yksilön s.-kehityksessä
voidaan todeta us. piirteitä varhaisista
sukukehitysasteista (vrt. <sp>Biogeneettinen
kehityslaki</sp>). Niinpä ihmis-s:n
varhaisasteella on kidusuurteet ja
kidusvaltimot, ruumiin tukiranka on
aluksi rustoinen, ruumiin pinta on
villakarvainen j. n. e. [Kajava, „Miltä näytit
ennen syntymääsi" (1919).]

<b>Sikiön lähdettäminen</b> on syntymättömän
sikiön tahallinen surmaaminen joko
kohdusta ulosajamalla tai muulla tavalla
(Rikoslaki 22:5, muutettuna asetuksella
6/6 1914, ja 22:6).

<b>Sikiön salaaminen.</b> Rikoslaissa (22:4)
oli säädetty rangaistus, jos luvattomasta
sekaannuksesta raskaaksi tullut nainen
oli hävittänyt tahi kätkenyt sikiönsä,
eikä voitu saada selville, että hän taikka
joku muu oli matkaansaattanut sikiön
kuoleman. Tämä lainkohta kumottiin
6/6 1914 asetuksella, joten nykyisin s. s.
ei ole erityinen rikos, vaan sovelletaan
Rikoslain 44:3, muutettuna 6/6 1914
asetuksella, jossa on säädetty rangaistus
sille, joka hautaa jonkun, ennenkuin
varmaan tietää hänet kuolleeksi, taikka jos
ruumis haudataan, ennenkuin asianmukainen
ilmoitus kuolemasta on tehty, taikka jos
ruumiin hävittää tai kätkee se, jonka asia
sen hautaaminen on.

<b>Sikkatiivi</b> (lat.), öljy väreihin ja
vernissoihin lisättävä aine, jonka tehtävänä
on kuivumisen jouduttaminen. S:ina
käytetään happiriikkaita metallien
(mangaanin, koboltin, lyijyn) epäorgaanisia ja
orgaanisia yhdistyksiä (oksideja,
boraatteja, hartsihappojen suoloja).

<b>Sikkim,</b> alkuasukasvaltio brittiläisessä
Intiassa Himalajalla, Nepalin itäpuolella;
7,300 km<sup>2</sup>, 80,000 as. Pääkaup.
<sp>Gangtok.</sp>

<b>Sikli,</b> sekeli (ks. t.).

<b>Sikoeläimet</b> <i>(Belluœ),</i>
märehtimättömäin sorkkaeläinten, siis sikojen ja
virtahepojen, yhteisnimitys; us. myös =
siat (ks. t.).

<b>Šikoku,</b> <sp>Sikoku,</sp> pienin Japanin
neljästä pääsaaresta, Hondon ja Kiušiun välissä,
lähisaarineen 18,767 km<sup>2</sup>, 3,3 milj. as.

<b>Sikopalkki</b> ks. <sp>Kelsi.</sp>

<b>Sikorski</b> <i>[-o'-],</i> <sp>Wladyslaw</sp> (s. 1881),
puol. kenraali ja poliitikko. Vv. 1921-22
yleisesikunnan päällikkönä, 1922-23 pää- ja
sisäministerinä, 1923-25 sotaministerinä.

<b>Sikotauti,</b> <sp>pussitauti, parotiitti,</sp>
äkillinen, lievänpuoleinen, tarttuva tauti, us.
kulkutautina varsinkin lasten ja nuorison
keskuudessa liikkuva. Sille on ominaista
korvasylkirauhasten tulehtuminen, mikä aiheuttaa
korvain etu- ja alapuolella olevan kasvojen osan
turvotuksen ja lievähköä kuumetta. Itämisaika on
14 vrk., tauti kestää n. viikon. Joskus liittyy
siihen myös kiveksien tulehtuminen.

<b>Sik-sak-viiva</b> (ransk.), vinkkuraviiva.

<b>Sikstiiniläinen kappeli,</b> Rooman
Vatikaaniin kuuluva paavin hartaushuone,
paavi Sikstus IV:n rakennuttama. 1473-81;
Michelangelon y. m. koristama. [Spahn
(saks., 1907).] — <b>Sikstiiniläinen
madonna,</b> Rafaelin kuuluisin taulu, tehty
Piacenzan San Sisto-kirkon pääalttaria
varten, v:sta 1753 Dresdenissä. ks.
kuvaliitettä <sp>Italian taidetta.</sp>

<b>Sikstus,</b> paaveja. — 1. S. IV (1414-84)
<sp>(Francesco della Rovere),</sp>
paavina 1471-84, aik. fransiskaanien
kenraali. Koetti saada aikaan ristiretkeä
turkkilaisia vastaan. Rakennutti n. s.
Sikstuksen (Sikstiiniläisen) kappelin. —
2. S. V (1521-90) <sp>(Felice Peretti),</sp>
paavina 1585-90, aik. fransiskaanien
ylivikaari. Hallitsi voimakkaasti, rakennutti
Pietarinkirkon kupolin ja Vatikaanin kirjaston,
määräsi kardinaalien luvun 70:ksi ja lisäsi
kardinaalikongregatsionien lukua.

<b>Sikstus</b> (s. 1886), Bourbon-Parman
prinssi, keisarinna Zitan (ks. t.) veli.
Sai 1917 Itävallan keisarilta Kaarle I:ltä
tehtäväkseen tiedustella Ranskalta
erikoisrauhan mahdollisuuksia.
</chapter>

<chapter name="Sikuna-Siljan">
<b>Sikuna,</b> <sp>sikunaöljy, finkkeliöljy,</sp>
erinäisiä alkoholeja ja alkyyliyhdistyksiä,
joita syntyy viinaa tislattaessa; ovat
epäpuhtauksina raa'ssa viinassa, s.-viinassa.

<b>Sikuri</b> <i>(Cichorium intybus),</i>
monivuotinen, sinimykeröinen, mykerökukkaisten
heimoon kuuluva ruohokasvi, jolla on
pariliuskaiset lehdet. Viljellään juurensa
vuoksi, jota käytetään paahdettuna ja
jauhettuna kahvin lisäkkeenä. Kasvaa
luonnonvaraisena Etelä-Euroopassa,
metsistyneenä meilläkin. Eniten s:ia
viljellään meillä maan kaakkoisosissa.

<b>Sikyon,</b> muinaiskreik. kaup.
Peloponnesoksen pohjoisrannalla, 20 km
länteen Korintoksesta.

<b>Silaaminen,</b> plateeraus (ks. t.).

<b>Silakka,</b> <sp>haili</sp> <i>(Clupea harengus</i>
v. <i>membras),</i> Itämeren ja sen lahtien
vähäsuolaiseen veteen mukautunut sillin
muunnos. S. on silliä pienempi, kasvaa
hitaammin, pää ja pyrstö ovat suhteellisesti
pitemmät, vatsaevät ovat taempana kuin
sillillä ja peräevä hyvin lyhyt.
S:n pyyntiä harjoitetaan pohja- ja
ajoverkoilla, isorysillä ja (pääasiallisesti
talvisin) nuotalla. Kesäkalastusta
harjoitetaan pitkin koko rannikkoamme,
talvikalastuksen tärkeimmät alueet ovat
Suomenlahden itäosa ja Lounais-Suomen
rannikko. S:n saalis on maassamme
vuosittain 12-15 milj. kg, eli n. 80 %
merikalastuksen tuotannosta. Sitä käytetään
tuoreena ja suolakalana koko maassamme,
sitäpaitsi siitä saadaan sekä kalastajain
itsensä että tehdasten valmistamaa
maustekalaa (,,anjovista"). Kokeiluilla
se on todettu sopivaksi öljy kalateollisuudenkin
raaka-aineeksi (n. s. sardiinivalmisteita,
jotka vastaavat Norjassa kilohaileista ja
pienistä silleistä valmistettua tuotetta).
Öljykalateollisuus onkin jo pantu maassamme
alulle. Muuttuneiden valtiollisten olojen
vuoksi on s:n vienti entisestään paljon
vähentynyt, jotavastoin kotimainen tuoreen
s:n käyttö on kasvanut. ks. kuvaliitettä
<sp>Kalastus</sp> 4.

<b>Silas,</b> Paavalin seuralainen hänen
toisella lähetysmatkallaan.

<b>Siiat</b> ks. <sp>Valjaat,</sp>

<b>Silava,</b> jähmeä rasvakerrostuma, mikä
muutamilla eläimillä, etenkin sioilla,
muodostuu nahan ja lihasten väliin.

<b>Silavaöljy</b> (engl, <i>lard oil</i>), silavasta
lämmössä puristamalla erottuva öljy,
om.-p. 0,913-0,919. Käytetään ruokaöljyksi,
margariiniin ja voiteluaineeksi.

<b>Silenos,</b> Seilenos (ks. t.).

<b>Silentium</b> (lat.), äänettömyys, hiljaisuus.

<b>Sileälastaiset</b> <i>(Ratitæ),</i> lintulahko,
jonka lajit nopeiksi juoksijoiksi kehittyneinä
ja lentokyvyttöminä ovat vailla muille linnuille
ominaista rintalastan harjaa. S:ia ovat kivi,
kasuaarit ja strutsit.

<b>Silfverbergin & Wecksellin Yhdistetyt
Hattutehtaat o.-y.,</b> Helsinki.
Osakepääoma 4 milj. mk. Muodostettu
1904 Joh. Wecksellin 1828 Turkuun ja
K. G. Silfverbergin 1878 samaan
kaupunkiin perustamista hattutehtaista.

<b>Silhuetti,</b> siluetti (ks. t.).

<b>Silicium</b> (lat.), pii. — <b>Siliciumdioksidi,</b>
piidioksidi, kvartsi. — <b>Siliciumkarbidi,</b>
piikarbidi, karborundumi (ks. t.). — <b>Silifikatsioni,</b>
<sp>piityminen,</sp> aineiden muuntuminen siten, että
orgaaniset yhdistykset, karbonaatit y. m., muuttuvat
silikaateiksi, niiden ulkonaisen muodon säilyessä.

<b>Siliitti,</b> sähkötekn. vastusaine;
valmistetaan kuumentamalla piikarbidin, piin
ja glyseriinin seosta. Ennen kuumentamista
seos muovaillaan haluttuun muotoon.

<b>Silikaatit,</b> piihapon suolat (ks. <sp>Pii</sp>).

<b>Silikaattivärit,</b> kivennäismaalauksiessa
käytetyt värit, joita sideaineena käytetty
kaliumvesilasi ei muuta väriltään. Näitä
ovat bariumsulfaatti (valkea), uraanikelta,
kromipuna ja kobolttisini.

<b>Silikofluoridit,</b> piifluorivetyhapon
H<sub>2</sub>SiF<sub>6</sub> suolat; käytetään
rakennusaineiden koventamiseen ja säilyttämiseen.

<b>Silinteri</b> (kreik.), <sp>lieriö, tela.</sp>
1. <i>Matem.</i> ks. <sp>Lieriö.</sp> — 2. <i>Tekn.</i>
a) Liereä, sisältä täysin sileä, putkimainen,
tav. valuraudasta tehty koneenosa, jonka
sisällä liikkuu tiiviisti mäntä joko
paineen työntämänä (höyrykoneissa ja
polttomoottoreissa) tai painetta aikaansaavana
(pumpuissa, ilman puristajissa y. m.).
— b) Paperikoneessa (kuivatus-s.) ontot
pyörivät lieriöt, joita lämmitetään
laskemalla niiden sisään höyryä. Märkä paperi
kuivaa kulkiessaan niiden yli. — c) Painokoneessa:
puristava tela. — 3. Lieriömäinen silkkihattu
(kuva art. <sp>Sargent</sp>).

<b>Silistria,</b> linnoitettu kaup. Dobrudžassa,
Romaaniassa, Tonavan varrella. Taistelunäyttämönä
us. ven.-turk. sodissa. 12,000 as.

<b>Silityskone.</b> 1. Kalanteri (ks. t.). —
2. <sp>Höyry-s.,</sp> jossa on höyryllä
kuumennettava puristin. Käytetään pukujen
prässäykseen.

<b>Siljan,</b> iso järvi Ruotsissa,
Taalainmaassa; 290 km<sup>2</sup>, 36 km pitkä, suurin
syvyys 120 m. Järven läpi virtaa Itäinen
Daljoki. Luonnonkauneutensa vuoksi on
S:n ympäristö suosittua matkailuseutua.
</chapter>

<chapter name="Siljo-Sillanpää">
<b>Siljo,</b> <sp>Juhani</sp> (1888-1918),
kirjailija. Julk. runokokoelmat „Runoja",
„Maan puoleen" ja „Selvään veteen",
näytelmän „Seppelöity" sekä
kirjallisuustutkielmia Eino Leinosta
ja Pakkalasta.

<img 1></img>
Juhani Siljo.

<b>Silkeborg,</b> kaup. Tanskassa, Jyllannissa,
Aarhusista länteen, järven rannalla, jonka läpi
Gudenaa-joki juoksee. Paperi-, kutoma- ja
metalliteoll. 11,000 as.

<b>Silkki,</b> silkkiperhosen kotelokopista saadut
hienot säikeet ja niistä kudotut kankaat. Lanka on
homogeenista ainetta, fibroiinia, jota suojaa
ohut s.-liima- l. serisiinikerros, mikä
peittää langan kiillon ja sitoo toukan
kehräämän kaksoislangan säikeet yhteen.
Serisiini poistetaan keittämällä s.
saippualiuoksessa, jolloin s:n kiilto tulee
näkyviin. S. on hyvin hygroskooppista. —
<sp>Raaka-s.</sp> (grège-s.) saadaan suorastaan
kelaamalla kotelokopista. Tav. kerrataan
(mulineerataan) samalla yhteen säikeet
2-20 kotelokopasta langoiksi, joita
kierretään kaksi tai useampia yhdeksi. S:n
kelauksessa jäävä haaskio-s. pestään,
kuivataan ja piiskataan möyheäksi.
pehmitetään saippualiuoksessa ja revitään
kuiduiksi, hahtuvoidaan ja kammataan,
venytetään ja kehrätään (floretti- l.
šappekehruu). Tästä jääneeseen haaskio-
ja rohdin-s:iin sekoitetaan silkkitilkuista
revittyä s.-šoddya l. nypös-s:iä ja
kehrätään (bourettekehruu).

Raaka-s:n maailmantuotanto oli 1925
n. 39 milj. kg, josta Japani tuotti
25 milj., Kiina 7,65 milj., Italia 4,5 milj.,
Itä-Eurooppa, Levantti, Ranska, Espanja
ja Intia loput. S:n-viljelyksen kotimaa
on Kiina, missä se oli ainakin 1000 e. Kr.
tunnettu, 500-luvulla se levisi Itä-Rooman
valtakuntaan ja v:sta 1130 Sisiliaan ja
sieltä muuhun Italiaan. Espanjassa oli
maurien aikana kukoistava s:n-viljelys.
1400-luvulta se tuli tunnetuksi Ranskassa
ja on edelleen levinnyt Sveitsiin,
Itävaltaan ja Balkanin valtioihin.
S.-teollisuuden keskuksia ovat Euroopassa Lyon,
Milano, Krefeld, Zurich, Basel ja
Reichenberg. Tuotantoarvoonsa nähden on
Yhdysvaltojen teollisuus suurin, vaikka s:n
viljelys on siellä vähäistä.

<b>Silkkikuikka</b> ks. <sp>Uikut.</sp>

<b>Silkkiliima,</b> serisiini (ks. t.).

<b>Silkkimato,</b> silkkiperhosen toukka.

<b>Silkkipaperi,</b> ohut liimaamaton
kääre- ja koristetarkoituksiin käytetty
paperilaji, jota valmistetaan selluloosasta
tai lumpuista.

<b>Silkkiperhonen</b> <i>(Bombyx mori),</i>
kehrääjäperhonen, jonka toukan kehräämästä
kotelokopasta valmistetaan silkkiä.
Perhonen on valkoinen, suvissa kellerviä
poikkijuovia, siivenkärkien väli 33-40 mm.
Toukka (silkkiinato, silkkiäinen) on
7-8 cm pitkä, kalju, harmaa tai mustanko,
tummatäpläinen, syö mulperipuun (tav.
valkoisen) lehtiä. Niitä elätetään tav.
erikoisissa niitä varten rakennetuissa
huoneissa. Ennen koteloitumistaan toukka
kehrää ympärilleen yhdestä ainoasta
(1,000-3,000 m pitkästä) silkkirihmasta
muodostuneen kotelokopan. Tämä on
munamainen, tav. keltainen tai
valkoinen, joskus muunkin värinen. Toukka
koteloituu 8 päivän perästä kopan
valmistuttua, ja kun vielä 8 päivää on
kulunut, kuoriutuu perhonen kopasta. Naaras
munii muutaman päivän perästä n. 600
munaa ja kuolee sitten, samoin kuin
koiraskin, syömättä mitään. S. on kotoisin
Itä-Aasiasta, siitä on nykyisin lukuisia
rotuja. vrt. <sp>Silkki.</sp> — Eräät muutkin
kehrääjäperhoset tuottavat silkkiä.

<img 1>
Silkkiperhonen. Ylh. toukka,
vas. perhonen (ylempi koiras,
alempi naaras munineen), oik.
kotelokoppa (ylempi avattu,
jotta kotelo näkyy).
</img>
<b>Silkkisametti,</b> samettikangas, jonka
nukan muodostava kude on kehruusilkkiä.

<b>Silkkivihreä,</b> eräs laji kromivihreää.

<b>Silkkiäinen,</b> silkkiperhosen toukka.

<b>Silkkiäiskalanteri,</b> <sp>Schreinerin
kalanteri,</sp> kiiltävien puuvilla-,
vuori- y. m. satiinien viimeistelyyn käytettävä
hienovakoisilla kuumavalsseilla varustettu
kiilloituskone. Merseroituun puuvillakankaaseen
painettuina nämä hienot vaot aikaansaavat
silkkiä muistuttavan kiillon.

<b>Silkkiäispuu,</b> mulperipuu (ks. t.).

<b>Sillanpää,</b> <sp>Frans Eemil</sp> (s. 1888),
kirjailija. Julk. pääasiallisesti
kotimaakuntansa Satakunnan elämää kuvaavat
romaanit ja novellikokoelmat: „Elämä
ja aurinko", „Ihmislapsia elämän
saatossa", „Hurskas kurjuus" (1919,
</chapter>

<chapter name="Sillböle-Silmä">
kapinaromaani), „Rakas isänmaani", „Hiltu ja
Ragnar", „Enkelten suojatit" (1923,
lapsikuvauksia), „Maan tasalta", „Töllinmäki".
— <b>Sillanpää,</b> <sp>Miina</sp> (s. 1866),
yhteiskunnallinen toimihenkilö (sos.-dem.).
Us. Eduskunnassa, apulaissosiaaliministeri
1926-27 (Suomen ensim. naisministeri).

<img 1></img>
F. E. Sillanpää.

<img 1></img>
Miina Sillanpää.

<b>Sillböle</b> <i>[-ö-],</i> ratsutila Helsingin
pitäjässä. Vanhoja kalkki- ja rautakaivoksia.

<b>Silli</b> <i>(Clupea harengus),</i> sillikalojen
heimon tärkein edustaja. Selkä sinisen- tai
vihreän-, muu ruumis hopeanhohtoinen. Asuma-alueita
ovat Pohjois-Atlantti, Aasian pohjoisrannikon
länsiosa ja Tyynenmeren pohjoisosat. Elää suurissa
parvissa, syö planktonia. S.-rodut jaetaan
2:een pääryhmään, meri- ja saaristomuotoihin.
Ed. asuvat aina suolaisessa meressä ja kutevat
enimmäkseen syksyisin, jälkimmäiset pysyttelevät
lähempänä rannikkoa ja kutevat yleensä keväisin.
Itämeren ja sen lahtien s.-muunnos on
<sp>silakka</sp> (ks. t.), Vienanmeressä elää
toinen muunnos <sp>selti</sp> (ks. t.). —
Taloudellisesti on s. maapallon tärkein kala.
Avomerellä sitä pyydetään ajoverkoilla,
kurenuotalla japohjanuotalla (engl. <i>trawl</i>),
lähellä rantoja seisovilla verkoilla sekä
nuotalla. Tuottoisimmat s:n pyyntiseudut
ovat Pohjanmeri sekä Norjan ja Islannin
rannikot ja Pohjois-Amerikan itärannikko.
Tärkeimmät s.-kalastusta harjoittavat maat
ovat Skotlanti, Englanti ja Norja.
Pohjoiseuroopp. vesistä saadaan vuosittain
s:iä 900-1,000 milj. kg. — ks. värikuvaliitettä
<sp>Merikaloja</sp> 7, II os., p. 224.

<b>Sillihai</b> l. <sp>hoomeri</sp> <i>(Lamna
cornubica),</i> Pohjois-Atlantissa, Välimeressä ja
Tyynessämeressä elävä 3-6 m pitkä hai:
selkäpuolelta tummanharmaa, vatsapuolelta
valkoinen. Elää parvissa, ahdistaa sillejä.

<b>Sillikuningas,</b> kahdesta eri kalasta
käytetty nimitys. 1. <i>Chimæra monstrosa,</i>
<sp>koppapäisten</sp> <i>(Holocephiali)</i> ryhmään
kuuluva isopäinen, hoikkaruuminen,
n. 1-1,<sub>5</sub> m pitkä kala, jolla isot
rintaevät ja piiskaksi suippeneva pyrstö. Liha
ei syötävää. Pohjois-Euroopan, Itä-Aasian
ja Etelä-Afrikan rannikoilla. — 2. <sp>Airokala</sp>
<i>(Regale glesne),</i> piikkieväisiin
kuuluva syvänmeren kala, jonka ruumis
sivuilta nauhamaiseksi litistynyt, hauras
ja heikko, ruumis hopeanhohtoinen,
Lummajuovainen, evät punaiset, selkäevä
ulottuu päästä pyrstön kärkeen, päässä
olevat eväruodot kruunumaisesti kohenevat.
Harvoin nähty, suurimmat 5-6 m pitkät.
Pohjois-Atlantissa.

<b>Sillivalas,</b> ruijalaisten <sp>seitivalas</sp>
<i>(Balænoptera borealis),</i> 12-16 m pitkä
hoikkaruumiinen uurteisvalas, selkäpuoli
sinisenmusta, vatsapuoli valkoinen. Syö
planktonia. Lähisukuinen <i>B. physalus</i>
kasvaa yli 20 m pitkäksi. Syö planktonia ja
sillejä. Elävät Pohjois-Atlantissa,
Pohjois-Jäämeren eteläosissa.

<b>Šilluk,</b> hyvin mustaihoinen
neekerikansa Itä-Sudanissa, Niilin vas.
rannalla.

<b>Silmikoiminen</b> ks. <sp>Oksastus.</sp>

<b>Silmu,</b> kasvin kehittymätön verso tai
versonaihe, jossa on tiheästi ryhmittyneitä
lehdenaiheita kannattava lyhyt varren osa
ja sen päässä kasvupiste. Varren päässä
olevaa s:ua sanotaan <sp>pääte-s:ksi,</sp>
sivuilla lehtien hangoissa olevia
<sp>hanka-s:iksi.</sp> S:ua, jossa on
kukinnon aihe, sanotaan <sp>kukka-s:ksi.</sp> S:jen
uloimmat lehdet ovat pujjden ja pensaiden
<sp>talvi-s:issa</sp> (joissa seuraavan
kasvukauden vuosiversot talvehtivat)
muodostuneet karva-, hartsi- y. m. peitteisiksi
<sp>s.-suomuiksi. — Itusilmut l. bulbillit</sp>
ovat vararavintoa sisältäviä s:ja, jotka
irtautuvat emokasvista ja sitten kasvavat
uusiksi yksilöiksi <i>(Allium-, Lilium</i>-lajeilla,
<i>Polygonum viviparum</i>illa y. m.).

<b>Silmä,</b> erilaisten näköelinten nimitys.
Alemmilla monisoluisilla eläimillä
valoärtyisyys on keskittynyt n. s.

<img 1>
Silmä ulkoapäin silmäkuopassa, <i>1</i>
näköhermo, <i>2</i> suora silmälihas, <i>3</i> ylempi,
<i>4</i> alempi vino silmälihas.
</img>
pigmentti- l. silmäpisteisiin, joihin
keskushermostosta tulee hermohaaroja. Meduusoilla
niitä on kellon reunassa, meritähdillä
sädehaarojen päissä, kotiloilla selässä tai
vaipan reunassa. Tavallisimmin ne ovat
kumminkin päässä tai sen lisäkkeissä
(esim. madoilla ja alemmilla äyriäisillä).

<img 1>
Turilaan verkkosilmä
pinnalta ja halki leikattuna.
</img>
Korkeammilla äyriäisillä, hyönteisillä ja
mustekaloilla voi jo puhua varsinaisista
s:istä, niiden näköelimissä kun on
valonsäteitä taittava mykiö l. linssi.
Hyönteisillä on kahdenlaisia s:ia:
yksinkertaisia pikku- l. piste-s:iä
ja parillisia kerrottuja verkko-s:iä.
Viimeksimainitut ovat muodostuneet lukuisista
vierekkäisistä näkötorvista, joissa kussakin
on oma kitiinimykiö ja kunkin torven
ympärillä pigmenttikerros. Mustekalojen s:ien
rakenne muistuttaa suuresti selkärankaisten
s:ia, vaikka niiden synty on vallan
toinen. Selkärankaisten s:t ovat yleensä
joks. samanlaatuiset; niiden rakenne
selviää seuraavasta ihmisen s:n kuvauksesta.
Ihmisen  s.  on  kolmen  kalvon muodostama
pallo, <sp>s.-muna,</sp> jonka <sp>näköhermo</sp>

<img 1>
Silmämunan poikkileikkaus. <i>1</i> kehäkalvo,
<i>2</i> sädekehä, <i>3</i> kova kalvo, <i>4</i> suonikalvo,
<i>5</i> verkkokalvo, <i>6</i> näköhermo, <i>7</i> lasiainen,
<i>8</i> sarveiskalvo, <i>12</i> silmänlinssi, <i>14</i>
etumainen, <i>15</i> taempi silmäkamari.
</img>
ja <sp>s.-lihakset</sp> kiinnittävät
<sp>s.-kuoppaan.</sp> S.-munan kalvoista
uloin, <sp>kova kalvo</sp> <i>(sclera),</i> ympäröi
s:ää kokonaan kaikilta puolilta; sen
hieman kupera, kellonlasin muotoinen
etuosa, <sp>sarveiskalvo</sp> <i>(cornea),</i> on
läpinäkyvä. Kovan kalvon alla on <sp>suonikalvo</sp>
<i>(chorioidea),</i> missä s.-valtimot
ja -laskimot muodostavat tiheän suoniverkon.
Suonikalvo on kovaan kalvoon liittynyt
kaikkialla paitsi s.-munan etuosassa, missä
se väliseinän tavoin painuu s.-munan onteloon
heti sarveiskalvon takana. Tämän väliseinän
keskessä on pyöreä reikä, <sp>s.-terä</sp>
<i>(pupilla),</i> ja s.-terää ympäröivä värillinen
reunus, (äskenmainittu väliseinä) <sp>kehäkalvo
l. s.-teränkehä</sp> <i>(iris).</i> Kehäkalvossa
olevat säteittäiset lihakset ja sen reunaa
kiertävä rengaslihas voivat edelliset laajentaa,
jälkimmäinen supistaa s.-terää. Suonikalvossa
on heti kehäkalvon takana rengasmainen paksunnos,
<sp>sädekehä,</sp> jossa on samanlaisia ja
samalla tavalla toimivia lihaksia kuin
kehäkalvossakin. Sädekehään kiinnittyy
mykiö ohuella kalvolla, <sp>sädelevyllä.</sp>
Sisin s.-munan kalvoista on <sp>verkkokalvo</sp>
<i>(retina),</i> joka on suonikalvon sisäpinnalle
levinnyt näköhermon pää. Verkkokalvo verhoaa
vain s.-munan taempaa puoliskoa. Siinä ovat
s:n valoherkät solut, n. s. <sp>sauvakkeet</sp>
ja <sp>tapit.</sp> Sen uloin, suonikalvoon
rajoittuva kerros on pigmenttisoluista rikas
musta kalvo. Heti s.-terän takana on lasikirkas
kaksoiskupera <sp>mykiö l. linssi,</sp> joka taittaa
ulkoapäin tulevat valosäteet ja luo
ylösalaisen pienoiskuvan verkkokalvolle.
Mykiön edessä on <sp>s.-veden</sp> täyttämä osa
s.-munasta, mykiön takana on hyytelömäisen
<sp>lasiaisen</sp> täyttämä suuri ontelo.

S.-munaa s.-kuoppaan kiinnittäviä
lihaksia on kuusi: neljä n. s. <sp>suoraa
lihasta</sp> ja kaksi <sp>vinoa.</sp> S.-munaa
suojelee ulkoapäin ihopoimujen muodostamat
ylempi ja alempi <sp>s.-luomi,</sp> joiden
vapaa reuna on karvojen, <sp>s.-ripsien</sp>
reunustama. Kolmas s.-luomi, <sp>vilkkuluomi
l. räpytyskalvo</sp> on ihmisellä surkastunut,
se näkyy s:n sisäkulmassa vain pienenä punertavana
jätteenä. S.-luomien sisäpintaa peittää
<sp>sidekalvo</sp> <i>(conjunctiva),</i> joka kääntyy
myöskin s.-munan yli päällystäen sen etuosaa,
muodostaen siten n. s. <sp>sidekalvopussin.</sp>
S.-munan pinnan pitää kosteana kyynelneste, joka
syntyy s.-kuopan ulkoseinässä olevassa
<sp>kyynelrauhasessa.</sp> Tämän rauhasen ulosvievät
putket päättyvät sidekalvopussiin ylemmän
s.-luomen sisäpinnalle. Sidekalvopussin
sisäreunasta alkaa <sp>kyynelkanava</sp>
kaksiaukkoisena (toinen ylä-, toinen
alaluomessa) ja päättyy nenäonteloon;
kyynelkanavan alkuosassa on laajennus,
</chapter>

<chapter name="Silmälasikäärme">
<sp>kyynelpussi.</sp> — Vedessä elävillä
selkärankaisilla ei tav. ole kyynelrauhasia
eikä s.-luomia; mykiö on niillä pallomainen.
Kaloilla mykiö ei voi muuttaa muotoaan;
niillä tapahtuu s:n mukautuminen erityisen
mykiötä s.-munan takaosaan yhdistävän
lihaksen avulla. Valonsäteet joutuvat
siis kulkemaan sarveiskalvon, s.-veden,


<img 1>
Valontaittuminen <i>a</i> normaalisessa, <i>b</i>
likinäköisessä, <i>c</i> pitkänäköisessä silmässä.
</img>
silmäterän, mykiön ja lasiaisen kautta verkkokalvoon.
Valon taittuessa näiden osien läpi
kulkiessaan lankee katselemamme esineen
kuva normaalisessa s:ssä verkkokalvolle.
Normaalisen s:n polttopiste (hyvin
etäisestä pisteestä tulevien, yhdensuuntaisten
säteiden yhtymäkohta) näet on
verkkokalvolla. Mutta jos polttopiste on
verkkokalvoa edessä, ei voi saada tarkkaa
kuvaa määrättyä pistettä, <sp>kaukopistettä</sp>
etäämpänä olevista esineistä. Semmoista s:ää
sanotaan <sp>likinäköiseksi.</sp> Jos taas
polttopiste on verkkokalvon takana, on s.
<sp>pitkänäköinen.</sp> Likinäköisyys on
autettavissa koverolinssisillä, pitkänäköisyys
kuperalinssisillä s.-laseilla. Jotta
verkkokalvolle voisi langeta selvä kuva sekä etäältä
että lähellä olevista esineistä, täytyy
silmässä tapahtuvan valontaittumisen
voida muuttua, katsottavan esineen
etäisyyden mukaan. Tämä on mahdollista
siten, että mykiön kuperuus voi muuttua,
s:n <sp>mukautumis- l. akkommodatsionikyky:</sp>
mitä lähempänä katsottava esine, sen
kuperammaksi käy mykiö. Lähintä pistettä
s:n edessä, mistä vielä saamme tarkan
kuvan, sanotaan s:n <sp>likipisteeksi.</sp>
Ihmisen vanhetessa tämän etäisyys suurenee:
10-vuotiaalla lapsella, jonka s:t ovat
normaaliset, se on 7 cm:n etäisyydessä,
20-vuotiaalla 10 cm:n, 40-vuotiaalla 22 cm:n,
50-vuotiaalla 40 cm:n, 60-vuotiaalla
100 cm:n ja 70-vuotiaalla 400 cm:n.
Tämmöinen iän mukana kasvava
heikkonaköisyys on autettavissa yhä
voimakkaammilla kuperalinssisillä silmälaseilla.
— Esineen äärimmäisistä pisteistä
sarveiskalvon keskipisteen kautta silmän
pohjaan vedettyjen viivojen muodostama
kulma on n. s. <sp>näkökulma.</sp> Pienin
näkökulma, jonka alalta 2 pistettä on
selvästi toisistaan erotettavissa, on s:n
näkötarkkuuden mitta. Normaalisena
pidetään sitä näkötarkkuutta, joka
vastaa 1 kaariminuutin näkökulmaa.
Käytännössä näkötarkkuus mitataan yleisimmin
Snellenin hakaku vioilla, jotka ovat siten
laaditut, että 6 m:n matkalta katsottavassa

<img 1>
Snellenin hakakuvioita.
</img>
taulukossa se kuvio, jonka alla on numero 6
(vrt. kuvaa), näkyy 5:n ja sen jokainen osa
1:n minuutin kulmassa. Henkilöllä, joka näkee,
minnepäin hakaset suuntautuvat näissä
kuvioissa, on normaalinen näkötarkkuus.
— Melkein keskellä s:n pohjaa, kohdalla,
jonka kautta s:n valo-opillinen akseli kulkee,
on s:n valoherkin, erittäin runsaasti näkö
tappeja sisältävä kohta, n. s. <sp>keltainen
täplä.</sp> Se kohta verkkokalvoa, johon
näköhermo päättyy, on vailla sekä
näkötappeja että -sauvakkeita ja semmoisena
kykenemätön vastaanottamaan
valoärsytyksiä, n. s. <sp>sokea täplä.</sp> —
Kehäkalvon sileiden lihasten avulla voidaan
säännöstellä silmäterän suuruutta valon
voimakkuuden mukaan. Heikossa valossa
silmäterä laajenee, voimakkaassa
valaistuksessa se supistuu. — S.-lihakset
sovittavat s:n siten, että esine, jota tarkkaan
katsomme, kuvastuu keltaiseen täplään.
Kahdella s:lla katsoessamme näemme
kunkin esineen semmoisenaan eikä
kaksin, koska saman esineen kuvat
lankeavat kurnpaisessakin s:ssä toisiaan
vastaavalle kohdalle. Pienikin s:n
siirtyminen (esim. toiseen s:ään kohdistuva
puristus) voi aiheuttaa kaksinnäkemisen.

<b>Silmälasikäärme,</b> <sp>kobra</sp> <i>(Naja
tripudians),</i> 1,4-1,8 m pitkä, tav.
kellanruskea Etelä-Aasiassa elävä
myrkkykäärme, joka ärsyttyneenä nostaa
eturuumiinsa pystyyn ja samalla levittää
niskansa leveäksi laataksi, missä
silmälaseja muistuttava kuvio. Intiassa kuolee
vuosittain tuhansia ihmisiä s:n
puremaan. Hindut pitävät s:ta pyhänä ja
kohtelevat sitä pelonsekaisella kunnioituksella.
Käärmeenlumoojat käyttävät sitä

<img 1>
Silmälasikäärme.
</img>
</chapter>

<chapter name="Silmälasit-Silta">
näytöksiinsä. — <sp>Kuningas-s.</sp>
<i>(N. bungarus)</i> on suurin tunnettu
myrkkykäärme, kasvaa 4 m:n mittaiseksi.
Kaakkois-Aasiassa. — Afr. <sp>aspis-s:tä</sp>
<i>(N. haie)</i> muin. egyptiläiset
pitivät pyhänä.

<b>Silmälasit.</b> 1. Silmän rakenteesta
aiheutuvien näkövikojen korjaamista
tarkoittavat optilliset kojeet. Tavallisimmin
on kysymys silmän taittovoiman korjaamisesta
niin, että katsellun esineen kuva
osuu verkkokalvolle; tällöin käytetään
pallopintojen rajoittamia linssejä (ks. t.),
pitkänäköiselle silmälle taittovoimaa
suurentavia kuperia (+ lasit), likinäköiselle
taittovoimaa heikentäviä koveria s:ja
(— lasit). Muita näkövirheitä korjataan
silinterimäisillä <sp>(astigmaattiset s.)</sp>
ja <sp>prismamaisilla s:lla.</sp>
Optillisesti yksinkertaisimmat s. ovat n. s.
<sp>kaksoislasit l. bi-lasit</sp>
(kaksoiskupera tai kaksoiskovera linssi), jotka
ovat molemmin puolin täysin samanlaiset.
Tällaiset s. antavat kuitenkin tarkan kuvan
ainoastaan näköalueen keskustasta, jotavastoin
lasin syrjäosien läpi katsottaessa nähdään
hämärä kuva. Tämä linssin virhe voidaan
suureksi osaksi korjata käyttämällä kuperakoveria
tai koverakuperia linssejä, jollaisia ovat
<sp>periskooppiset s.</sp> (näiden toinen
puoli on s:n taittovoimasta riippumatta
aina yhtä kaareva, nimittäin + lasien
kovera puoli — 1,25 dioptrian ja — lasien
kupera puoli + 1,25 dioptrian taittovoimainen),
<sp>meniski- l. punktiskilasit</sp> (toisen
puolen taittovoima on vastaavasti +- 6 dioptriaa)
sekä prof. Gullstrandin laskemat <sp>punktaalilasit</sp>
(näiden sekä kuperan että koveran puolen
kaarevuus on määrätty laskuilla erikseen
kullekin s:n taittovoimalle); viimemainitut
korjaavat puheenaolevan virheen täydellisimmin. —
Kunkin mainitun optillisen järjestelmän
s:ja voidaan valmistaa, paitsi tavallisina
yksinkertaisina s:na, myös n. s.
<sp>bifokaalilaseina</sp> (kaksipolttopisteiset
s:t), joissa yläosa on sovitettu kaukaisten,
alaosa läheisten esineiden tarkastelua varten.
Milloin linssi koko s:n suuruisena muodostuisi
painavaksi, hiotaan vain lasin keskus linssiksi,
reunojen ollessa tasolasia <sp>(lentikulaarilasit).</sp>
S:n taittovoiman mitta on <sp>dioptria</sp> (ks. t.).
— 2. Silmien suojana häikäisevää valoa
tai ulkonaista väkivaltaa vastaan (esim.
kivi- ja metallitöissä) käytetään
tasolasi-s:ja, värittömiä, harmaita, sinisiä,
vihreitä, keltaisia.

<b>Silmäpeili,</b> <sp>oftalmoskooppi,</sp>
peililaite, jolla voi nähdä silmän sisään,
tav. pieni tasainen tai kovero peili, jonka
keskessä on tähystysreikä.

<b>Silmäruoho</b> <i>(Euphrasia),</i>
naamakukkaisten heimoon kuuluvia pienehköjä,
puoliloisina eläviä ruohokasveja, joilla
juovikkaat sinipunervat kukat. Niityillä,
vedoilla y. m.

<b>Silmätaudit.</b> Yleisimmät: erilaiset
silmäluomien tulehdukset, näppylät ja
kasvannaiset, kyyneltiehyiden ja -rauhasten
oilehdus ja kyynelteiden ahtaus, silmän
sidekalvon tulehdus ja rasvakasvain,
sarveiskalvon tulehdus ja haava, kovan
kalvon tulehdus, kehäkalvon tulehdus, kaihi,
vihreä kaihi, näköhermon ja verkkokalvon
tulehdukset, pitkänäköisyys, likinäköisyys,
astigmatismi (ks. t.), kierosilmäisyys,
trakooma (ks. t.).

<b>Silo</b> [engl. äänt. <i>sailou</i>] (ransk., engl.)
l. <sp>säilö,</sp> viljan, hiekan, malmin,
kivihiilen y. m. säilytykseen käytettävä
suurilla liereillä purnuilla varustettu
säilytyslaitos nosto-, siirto-, tyhjennys-,
tuuletus- y. m. laitteineen, meillä yleisimmin
painorehutornina. vrt. <sp>Painorehu.</sp>

<b>Silo,</b> paikka muin. Palestiinan
keskiosissa, suunnilleen Betelin ja Sikemin
puolivälissä. S. oli Josuan aikana liitonmajan
paikka ja uskonnollisvaltiollinen keskus.

<b>Siloa,</b> lähde muinaisessa Jerusalemissa,
kaupungin kaakkoisosassa.

<b>Silohansikasnahka,</b> glasee (ks. t.).

<b>Silosäe,</b> blank verse (ks. t.).

<b>Siloti</b> <I>[-ō'-],</i> <sp>Aleksandr Ilitš</sp> (s. 1863),
mainehikas ven. pianisti. Esiintynyt Suomessa.

<b>Silppu,</b> lyhyeksi leikatut tai hakatut
oljet, joista tehdään apetta. Painorehua
valmistettaessa leikataan kasvit myös
usein s:ksi. — <b>Silppukone.</b> S:n
muodostaa tav. pitkä laatikko, johon oljet
lasketaan, syöttölaitos, joka syöttää oljet
terään siten, että saadaan määrätynpituisia
silppuja, ja terä, joka suorittaa leikkaamisen.

<b>Silta.</b> S:t ovat kiinteitä tai liikkuvia;
viimeksimainittuja voidaan siirtää, niin
että niiden katkaisema kulkuväylä tulee
vapaaksi. Kantotapansa puolesta s:t
ovat: <sp>palkki-s:ja, ponnike- l.
kaari-s:ja</sp> ja <sp>riippu-s:ja.
S:n alusrakennukseen</sp> kuuluvat maatuet
ja pilarit perustuksineen ja
<sp>päällysrakennukseen</sp> pääkannattajat,
sillankansi sekä kiinnikkeet, siteet ja
jäykisteet. Aukkojensa luvun mukaan s:t
ovat yksi-, kaksi- j. n. e. jänteisiä.
Tukien väliä sanotaan jännemitaksi
(jänneväliksi, jännitysväliksi) tai vain
jänteeksi.
</chapter>

<chapter name="Silta- ja jahtivoutikapat-Simberg">
Puu-s:t ovat vanhimpia s:ja. Rauta-s:ista
ovat riippusillat vanhimmat. Ensim. jäykkä
rauta-s. rakennettiin 1779 Severnjoen yli.
Se on 100 jalan jänteinen valurautainen
kaarisilta. Suomen ensim. riippusilta
rakennettiin Kiviniemen virran yli 1877
(jänneväli 74,8 m). — Pääkannattajien muodon
mukaan saavat s:t eri nimiä: levy-, kaide-,
ansas-, paraabeli-, puoliparaabeli-, uloke-
l. nivelpalkki- (gerber-), kaari- (kaksi-
tai kolminivelisiä, levy- tai ristikkokaari-)
s:t. — Kivisiä holvi-s:oja rakensivat jo roomalaiset.
Holvit olivat puoliympyrän kaaria. Matalakaariholvit
lienevät munkkien ensiksi käytäntöön ottamat.
1800-luvun lopulla tuli betoni enemmän käytäntöön,
1900-luvulla alettiin käyttää rautabetonia,
usein kiven ohella. Rautabetonikaari-s:t
tehdään usein kolminiveliset.

Liikkuvat s:t ovat <sp>nosto-, työntö-</sp> (pyörä-),
kaksi- tai yksivartisia <sp>kääntö-</sp> ja
<sp>läppä-s:oja.</sp> Vesistöjen ylikulkua varten
käytetään uivia s:oja: <sp>lautta-, vene-</sp>
ja <sp>ponttoni-s:t,</sp> joihin vielä kuuluvat
riippulautatkin.

<b>Silta- ja jahtivoutikapat,</b> silta- ja
jahtivoutien palkkaamiseksi kannettu
vero, joka 10/2 1891 asetuksella ja 20/10 1891
julistuksella peruutettiin kruunulle.
Niiden kantaminen lakkautettiin 29/11 1924
lailla 1/1 1925:sta lukien muualla paitsi
Ahvenanmaalla.

<b>Siltala,</b> <sp>Antti Johannes</sp>
(1878-1910), alk. <sp>Silfvenius,</sp>
eläintieteilijä, eläintieteen dosentti Helsingissä
v:sta 1906. Ansiokas yökorentojen tutkija.
Edistänyt huomattavasti suomenkielisen kasvit,
ja eläint. oppisanaston kehittämistä.

<b>Siltavouti,</b> 1600-luvun loppupuolelta
pitäjän kunnallinen järjestysmies
etupäässä teiden ja siltain silmälläpitoa
varten, myöhemmin alempi maalaiskruununpalvelija.
S:n toimi lakkautettiin 1892 v:n alusta,
jolloin s:n tehtävät siirrettiin
maalaispoliisikonstaapeleille.

<b>Siluetti</b> l. <sp>silhuetti</sp> (ransk.),
varjo- l. ääriviivakuva, jonka yksivärisessä, tav.
mustassa pinnassa vain ulkopiirteet näkyvät.

<img 1>
Siluetti. (E. Cedercreutzin leikkaama.)
</img>
<b>Silundum,</b> piikarbidia; valmistetaan
hiilestä ja piistä sähköuunissa. Käytetään
upokkaisiin, elektrodeiksi y. m.

<b>Siluurikausi</b> <sp>(siluurit,</sp>
roomalaisaikana Britanniassa asunut
kelttiläiskansa), paleotsooisen maailmankauden
ajanjakso, johon toisinaan luetaan
kambri- ja devonikausien välinen aika,
toisinaan taas koko paleotsooisen kauden
alkuosa devonikauden alkuun saakka
(kambrosiluuri). Ensinmainitussa,
ahtaammassa merkityksessä käsitettynä jaetaan
s. tav. kahteen alaosastoon: <sp>ordoviikki,
(alasiluuri)</sp> ja <sp>varsinainen siluuri
(gotlandium l. yläsiluuri).</sp> — S:n kerrostumia
on runsaasti m. m. Isossa-Britanniassa,
Böömissä, Ranskassa, Virossa (rakennuskivenä
meilläkin käytetty Viron kalkkikivi),
Etelä-Ruotsissa, Gotlannissa, Öölannissa,
Kasveja: leviä (m. m. kalkkileviä),
ensimmäiset maakasvit <i>(Psilophytales).</i>
Eläimiä: graptoliitteja, merililjoja,
oikosarvia, lonkerojaikaisia, trilobiitteja,
skorpioneja, panssarikaloja.

<b>Siluurisysteemi,</b> siluurikaudella
syntyneet kerrostumat.

<b>Silvanus,</b> muin.-it. metsänjumala, myös
karjan, laidunmaan ja yleensä maaseudun
suojelusjumala, oik. sama kuin Faunus,
runoilijoilla myös = Pan ja Seilenos (ks. n.).

<b>Silvester,</b> Sylvester (ks. t.).

<b>Silvestri-Falconieri</b> <i>[-ve'- -ē'-],</i>
<sp>Francesco</sp> (s. 1871), it. kirjailija, herttua.
Italiantanut suorasanaisesti Kalevalan (1912).

<b>Silvretta</b> <i>[-e'-],</i> vuoriryhmä Reetisissä
alpeissa Sveitsin ja Itävallan rajalla.
Korkein huippu Piz Linard 3,414 m yli merenp.

<b>Sima,</b> käynyt hunajavesi,
vuosituhansia tunnettu juoma.

<b>Simananniemi,</b> maatila Liperissä.
Vv. 1869-1906 oli siellä meijeri-, v:een
1910 karjanhoito- ja 1886-1909 maanviljelyskoulu.

<b>Simancas</b> <i>[-ma'nkas],</i> kaup.
Espanjassa Valladolidista lounaaseen. Suuri
hist. arkisto. 1,000 as.

<b>Simberg</b> <i>[-bärj],</i> <sp>Hugo</sp> (1873-1917),
suom. taidemaalari ja graafikko. Maalannut
romanttisen haaveellisia, vertauskuvallisia
ja humoristisia pienoiskuvia, m. m. vesivärikuvia
,,kuolemasta" ja ,,pirusta", sekä realistisia
henkilökuvia („Täti", ,,Perunankuorija"), Tampereen
Johanneksenkirkkoon koristeellisia freskoja
(esim. „elämän köynnöstä" kantavien poikien
friisi), muotokuvia, maisemia sekä radeerauksia.

<img 1>
Simberg: Kuoleman puutarha.
</img>
</chapter>

<chapter name="Simbirsk-Šimose">
<b>Simbirsk</b> <i>[-bi'-]</i> (nyk. <i>Uljanovsk</i>),
kaup. Venäjällä, Volgan ja sen lisäjoen
Svijagan välissä. Kutomateoll., viljakauppaa,
suuret eläinmarkkinat. 70,000 as.

<b>Simferopolj</b> <i>[-ro'-]</i> (tat. <i>Ak-Metšet</i>),
kaup. Venäjällä, Krimin tasavallan pääkaupunki.
Puutarhanhoitoa, viininviljelystä, suurta
elintarveteoll. 80,000 as.

<b>Simla,</b> kaup. Luoteis-Intiassa, 2,170 m:n
korkeudella Himalajalla. Kuumana vuodenaikana
varakuninkaan hallituskaupunki ja eurooppalaisten
käyttämä virkistyspaikka. Intian meteorologinen
keskuslaitos. 14,000 as., kesäisin 40,000.

<b>Simmel</b> <i>[ziməl],</i> <sp>Georg</sp> (1858-1918),
saks. filosofi ja sosiologi. Teoksia:
„Probleme der Geschichtsphilosophie",
„Philosophie des Geldes", „Soziologie",
„Rembrandt", „Goethe".

<b>Šimmy,</b> shimmy (ks. t.).

<b>Simo.</b> 1. Kunta Oulun läänissä,
Pohjois-Pohjanmaalla; 2,251,7 km<sup>2</sup>, 3,719 as.
(1927).— Maaninkajärven saunalla S:ssa
oli 1916 kahakka jääkärien ja ven.
sotamiesten sekä poliisien välillä;
muistomerkki (paljastettu 1927). — 2.
Rautatieasema Oulun-Kemin rataosalla, S:n
kunnassa, 25 km Kemistä.

<b>Simojoki,</b> joki Pohjois-Pohjanmaalla,
alkaa n. 30 km pitkästä <sp>Simojärvestä</sp>
(Rovaniemen ja Pudasjärven pitäjissä), laskee
Pohjanlahteen n. 15 km Kemijoen suusta
kaakkoon. 160 km pitkä. Simola, rautatieasema
Kouvolan-Viipurin rataosalla, Lappeen
kunnassa, 50 km Viipurista. Haararata
Lappeenrantaan, 19 km, valmistunut 1885.

<b>Simola,</b> <sp>Emil</sp> (s. 1876), insinööri,
Tekn. Korkeakoulun prof. v:sta 1919.
Julkaisuja: ,,Kehruu- ja kutomateollisuus"
(1915), „Kankaiden sidosoppi" (1927).

<b>Simolin</b> <i>[-ī'n],</i> <sp>Albin</sp> (s. 1875),
kirkkohistorioitsija, dosentti 1913-27,
Ruots. Normaalilyseon yliopettaja v:sta
1919. Teoksia: „Viborgs stifts historia",
„Petrus Bång", „Uskonpuhdistuksen
sivistysmerkitys" (suomen.).

<b>Simon</b> <i>[saimən],</i> <sp>Sir John</sp> (s. 1873),
engl. vapaamielinen poliitikko, sisäministerinä
1915, Lloyd Georgen vastustajia.— <b>Simon</b>
<i>[-mō'],</i> <sp>Jules</sp> (1814-96), ransk.
filosofi ja poliitikko. Opetusministerinä
1871-73, pääministerinä 1876-77. Teoksia:
,Le devoir", „La liberté de conscience". —
<b>Simon,</b> <sp>Richard</sp> (1638-1712), ransk.
kat. jumaluusoppinut, tieteellisen
raamatunkritiikin perustaja. Teoksia: „Histoire
critique du Vieux Testament" (1678).

<b>Simonia,</b> Apostolien Teoissa
mainitusta Simon taikurista nimensä saanut
kirkollisen vihkimisen rahalla
hankkiminen. Keskiajalla s:ksi ei luettu
ainoastaan kirkollisten virkojen ostamista ja
myymistä, vaan myös niiden hankkiminen
persoonallisten suhteiden ja lupausten
perusteella, jopa lopulta kaikki ruhtinaiden
toimittama piispojen nimittäminen. ks.
<sp>Simon Magus.</sp>

<b>Simonides Keolainen</b> (556-468 e. Kr.),
kreik. runoilija, koorilyriikan etevin
edustaja ennen Pindarosta. Sepittänyt
elegioja, voitto- ja ylistyslauluja sekä
itkuja.

<b>Simon Kiivailija,</b> eräs Jeesuksen
opetuslapsista.

<b>Simon Magus,</b> taikuri, joka
Apostolien Tekojen 8:nnen luvun mukaan
tahtoi rahalla ostaa Pyhää Henkeä.

<b>Šimonoseki,</b> kaup. Japanissa, Hondon
lounaiskulmassa, sen ja Kiušiun välisen
S:n salmen rannalla. Tärkeä satamakaup.
93,000 as. S:ssa tehtiin 1895 rauha
Kiinan ja Japanin välillä.

<b>Simons</b> <i>[zī-],</i> <sp>Walter</sp> (s. 1861),
saks. lakimies ja poliitikko. Ulkoministerinä
1920-21, v:sta 1922 valtakunnanoikeuden
presidenttinä, keväällä 1925 väliaikaisena
presidenttinä.

<b>Simonsson</b> <i>[sī-],</i> <sp>Birger</sp> (s. 1883),
ruots. maisema- ja muotokuvamaalari, modernistien
johtajia.

<b>Simonstown</b> <i>[saimənstaun],</i> kaup.
Etelä-Afrikassa, Kapmaan lounaiskulmassa.
Lujasti linnoitettu laivastoasema.
Kylpypaikka. 6,000 as.

<b>Simonyi</b> <i>[šimonji],</i> <sp>Zsigmond</sp>
(1853-1919), unk. kielentutkija, prof.
Budapestissa. Julk. arvokkaita unkarink.
tutkimuksia unkarin sananjohto-,
sanayhtymä- ja merkitysopin alalta.

<b>Šimose,</b> jap. pikriinihappo-räjähdysaine.
</chapter>

<chapter name="Simpanssi-Simput">
<b>Simpanssi</b> <i>(Troglodytes niger),</i>
Keski-Afrikan troopillisissa metsissä elävä
ihmisenmuotoinen apina, 1,3-1,6 m
pitkä, korvat isot, karvapeite musta tai
tummanharmaa, naama karvaton, kellervä.
Rakentaa pesän puuhun. Kesyttyy.

<img 1>
Simpanssi, vas. naaras, oik. koiras.
</img>
<b>Simpele,</b> n. 30 km pitkä saarekas järvi
Parikkalan pitäjässä.

<b>Simpele,</b> kunta Viipurin läänissä,
Karjalan länsirajalla, Simpeleen järven
eteläpään ympärillä; 81,5 km<sup>2</sup>, 2,619 as.
(1927). Yhtyneet Paperitehtaat o.-y:n
omistamat S:n paperitehdas, puuhiomo ja
voima-asema sekä Kangaskosken
puuhiomo. — Erotettu Parikkalasta.

<b>Simplex</b> (lat.), yksinkertainen.

<b>Simplicissimus</b> <i>[-plitsi's-].</i> 1.
Grimmelshausenin (ks. t.) romaanin pääsankari. —
2. Münchenissä v:sta 1896 ilmestyvä pilalehti.

<b>Simplicitas</b> (lat.), yksinkertaisuus;
<sp>sanctas.,</sp> pyhä yksinkertaisuus.

<b>Simplon</b> (it. <i>Sempione</i>), sola
Etelä-Sveitsissa Valais'n kantonissa lähellä
Italian rajaa, 2,009 m yli merenp. Solan
kautta kulkee Napoleon I:n 1800-07
rakennuttama ajotie. 6 km S:n koillispuolella
ovat rinnakkaiset 1-raiteiset Brigistä
(Sveitsi) Iselleen (Italia) johtavat <sp>S:n
tunnelit,</sp> joista toinen avattiin 1906,
toinen 1922. Niiden pituus on 19,8 km,
suurin korkeus 705 m yli merenp., suurin
syvyys maanpinnan alla 2,135 m.

<b>Simpsonin sääntö,</b> kaarevan viivan
rajoittaman kuvion pinta-alan likiarvon
määräämissääntö, keksinyt engl.
matemaatikko Thomas Simpson (1710-61).

<b>Simpukat</b> <i>(Acephala, Lamellibranchiata),</i>
nilviäisluokka. Kaksikylkisiä ja kaksikuorisia,
vain vedessä eläviä. Kuoressa 3 kerrosta,
uloinna sarveiskerros, keskellä paksu
kalkkisärmiökerros, sisinnä kauniskiiltoinen
helmiäiskerros. Päätä ei ole, ruumiissa vain
2 osaa: sisälmyspussi ja jalka. Ruumiin
kummallakin puolella vaippalehden alla on
tav. 2 litteätä lehtimäistä kidusta. Monet
lajit ovat syötäviä. Paitsi helmiä (ks.
<sp>Helmet</sp>) saadaan s:sta myös
helmiäistä (ks. t.), ks. <sp>Jokisimpukat,
Jättiläissimpukka, Helmisimpukka, Osteri,
Sinisimpukka.</sp>

<img 1>
Simpukan poikkileikkaus.
<i>F</i> jalka, <i>R</i> ruumis, <i>D</i>
poikkileikatut suolien kiemurat,
<i>Mt</i> vaippa, <i>Mh</i> vaippaontelo,
<i>Sch</i> kuori, <i>Sb</i> sarana,
<i>K</i> kidukset.
</img>

<img 1>
Sinisimpukka avattuna,
<i>a</i> vaipan reuna,
<i>b</i> jalka, <i>c</i> kiinnityskuituja,
<i>d</i> suu, <i>e</i> ja <i>f</i>
kiduslehtiä, <i>g</i> suuliuskat.
</img>

<b>Simpukka.</b> 1. ks. <sp>Simpukat.</sp> —
2. ks. <sp>Kuuloelin.</sp>

<b>Simpukkakalkki,</b> triassysteemin
(ks. t.) keskimmäinen alaosasto.

<b>Simpukkasilkki,</b> <i>merisilkki,</i>
Välimeren pystysimpukan <i>(Pinna nobilis)</i>
kiinnityskuiduista kehrätty lanka.

<b>Simput</b> <i>(Cottus),</i> isopäisiä, tav.
suomuttomia, mutta piikkisiä ja kyhmyisiä
piikkieväisiä pohjakaloja, joilla hyvin
suuret evät (varsinkin rintaevät).
Meikäläiset tunnetuimmat lajit: kivikala, iso
simppu ja merihärkä. — <sp>Kivikalan</sp>
<i>(C. gobio)</i> iho ja päälaki ovat sileät,
kiduskannet piikittömät (etukannessa
1 piikki). Ruskeanvihreä, tummatäpläinen
ja poikkijuovainen, 10-12 cm pitkä.
Oleskelee rantakivien alla ja välissä; syö
pieniä äyriäisiä, kalanpoikasia, matoja
y. m. s. Kutee keväällä. Koiraskala
vartioi ja suojelee mätiä. Ravintokalana
arvoton. Yleinen maamme sisävesissä,
Laatokassa ja Etelä-Suomen saaristoissa.
— <sp>Iso simppu</sp> <i>(C. scorpius)</i> on
20-30 cm pitkä merikala, jonka päälaella
on sileitä kyhmyjä ja kiduskansissa monta
piikkiä. Mustanruskea, vaaleatäpläinen,
koiras alta punertava, naaras valkoinen.
Kutee talvella. Elämäntavat joks. kuin
kivikalan. Liha huonoa. Yleinen
Itämeressä, Pohjanlahdessa ja Suomenlahdessa
Suursaareen asti. — <sp>Merihärkä</sp>
<i>(C. quadricornis)</i> on myös
</chapter>


<chapter name="Simrishamn-Sinclair">
merikala, mutta elää reliktieläimenä
suolattomassakin vedessä (m. m. Laatokassa,
Saimaassa ja Päijänteen vesistöissä).
Päälaella on 4 karkeata kyhmyä, jotka
sisäjärvien muodoilla ovat paljon pienemmät
kuin meressä elävillä tai puuttuvat
kokonaan. Kiduskannet monipiikkiset. Väri
ruskeanharmaa, tummatäpläinen, pituus
20-25 cm. Kutee talvella; liha hyvää.
ks. värikuvaliitettä <sp>Merikaloja</sp> 3,
II os., p. 224.

<b>Simrishamn,</b> kaup. Etelä-Ruotsissa,
Itämeren rannikolla. 2,500 as.

<b>Simsetti</b> (ransk.), irtonainen miesten
paidanetumus.

<b>Simsiön vuori,</b> n. 130 m yli merenp.
kohoava vuori Lapualla, kirkolta loun.

<b>Simson,</b> myös <sp>Samson,</sp> isr.
kansansankari, Tuom. 13-16 mukaan
yliluonnollisen voimakas, voittamaton mies.
kunnes S:n filistealainen lemmitty
Delila houkuttelee häneltä tiedon, että
hänen voimansa salaisuusi on hänen
pitkässä tukassaan. Kun Delila S:n
nukkuessa leikkaa sen, voivat filistealaiset
hänet vangita. Elämänsä lopulla soaistu
S. kostaa vihollisilleen. Aiheena m. m.
Linnankosken näytelmässä.

<b>Simson,</b> <sp>Eduard von</sp> (1810-99),
saks. lakimies ja prof. Frankfurtin
kansalliskokouksen puheenjohtaja 1848-49,
valtakunnanoikeuden presidentti 1879-91.

<b>Simssi</b> (saks.), seinäpinnasta ulkoneva
rakennuksen tai jonkin sen osan
päättävä tai sen osat toisistaan erottava tai
ulkonevasta osasta seinään välittävä ja
tukeva vaakasuora, kalteva tai kaartuva
muotojäsen, lista. Esim. katto-s. l. -lista,
ovi- ja ikkuna-s:t.

<b>Simulantti</b> (lat.), teeskentelevä (esim.
sairautta). — <b>Simulatsioni,</b> teeskentely,
johon joku ryhtyy petollisessa tarkoituksessa
jonkin päämäärän saavuttamiseksi.
Verbi: <sp>simuleerata.</sp>

<b>Simultaanihavainnot</b> (lat.), <i>tähtit.,</i>
yht'aikaa eri paikkakunnilla suoritetut havainnot.

<b>Simultaanikoulu</b> (lat.), koulu, jossa
eri uskontokuntiin kuuluvia oppilaita
opetetaan yhdessä (Saksassa).

<b>Simultaaninen</b> (lat.), yhtäaikainen,
vastakohta: <sp>suksessiivinen</sp> (ks. t.).

<b>Simultaanipeli,</b> sellainen šakkiottelu,
jossa etevä pelaaja pelaa yht'aikaa useita
henkilöitä vastaan, joista kukin hoitaa
omaa peliänsä.

<b>sin,</b> lyhennys lat. sanasta <i>sinus</i> = sini
(ks. <sp>Trigonometria</sp>).

<b>Sinai,</b> kolmionmuotoinen Egyptiin
kuuluva niemimaa Etu-Aasiassa
Punaisenmeren pohjoispäässä Suezin ja Akaban
lahtien välissä. Sadeköyhää erämaata ja
aroa, Uudempi tutkimus ei ole voinut
selvittää kysymystä, mikä S:n lukuisista
vuorenhuipuista on Raamatun S:n <sp>vuori;</sp>
monet tutkijat sijoittavat sen Akaban lahden
itäpuolelle. Pyhiinvaeltajat käyvät Džebel Musalla
(„Mooseksen vuori"), jonka rinteellä on Pyhän
Katariinan luostari; tämän kirjastossa
us. arvokkaita keskiaik. käsikirjoituksia.
[Hjelt, „Matka Siinaille" (1914).]

<b>Sinaloa</b> <i>[-lō'-],</i> valtio Meksikossa
Tyynenmeren rannalla. Kulta- ja hopeakaivoksia;
71,380 km<sup>2</sup>, 340,000 as. Pääkaup.
<sp>Culiacán.</sp>

<b>Sinappi,</b> eräiden narskun (ks. t.)
sukuun kuuluvien ristikukkaisten
siemenistä valmistettu mauste. S.-kasveja on 3:
keltasiemeninen, Etelä-Euroopasta
kotoisin oleva <sp>valko-s.</sp> <i>(Sinapis alba),</i>
samoilta seuduilta kotoisin oleva
mustan-ruskeasiemeninen <sp>musta-s.</sp>
<i>(S. nigra)</i> ja Etelä-Venäjältä kotoisin oleva
ruskeasiemeninen <sp>sarepta-s.</sp> <i>(S. juncea).</i>
S:ia valmistettaessa siemenet jauhetaan ja
jauheeseen sekoitetaan vettä sekä
erinäisiä lisämausteita; ennen valmistusta tav.
puristetaan pois rasva, jota käytetään
ruoka- ja polttoöljynä. S:n kitkerä maku
johtuu <sp>s.-öljystä,</sp> jota syntyy
siementen sisältämän sinigriini-nimisen
glykosidin hajotessa myrosiini-nimisen
käyteaineen vaikutuksesta. Mustan-s:n
siemenistä valmistettua <sp>s.-laastaria</sp>
ja <sp>s.-taikinaa</sp> käytetään ihon
kiihoittamiseksi eräissä taudeissa.

<b>Sinappikuoriainen</b> <i>(Phædon
cochleariæ),</i> 3-3,5 mm:n pituinen,
kuperahko, kiiltävän sininen tahi vihreä
kovakuoriainen, lehtiterttu. Aikuiset ja toukat
tuhoavat ristikukkaiskasvien (vars.
turnipsin) lehtiä, joita syövät säästämättä
toisinaan edes lehtiruoteja. S:ta
vastustetaan siroittamalla kasveille
arsenikinpitoisia jauheita, ks. värikuvaliitettä
<sp>Tuhohyönteisiä</sp> 15.

<b>Sinclair</b> <i>[-klär],</i> <sp>Malcolm</sp>
(1691-1739), ruots. majuri. Innokkaana
hattuna lähetettiin 1738 Turkkiin
jouduttamaan Venäjää vastaan tähdätyn liiton
solmiamista. Paluumatkalla kaksi ven.
upseeria ryösti hänen paperinsa ja
murhasi hänet. Ilkityö herätti Ruotsissa
tavattoman kiihtymyksen, jota Odelin
sepittämä „Sinclairsvisan" lisäsi, ja oli
osaltaan syynä Venäjän sodan syttymiseen.
— <b>Sinclair</b> <i>[siŋklə],</i> <sp>Upton</sp>
(s. 1878), amer. kirjailija. Teoksia:
„Chikago" (suomen.), jossa paljastaa
epäkohtia amer. työmarkkinoilla.
</chapter>

<chapter name="Sind-Singalilaiset">
<b>Sind</b> l. <sp>Sindh,</sp> Bombayn maakunnan
ala-alue Etu-Intiassa Belutšistanin rajalla.

<b>Sindbad</b> <i>[-ā-],</i> satuhenkilö, jonka
meri-matkoista ja seikkailuista „Tuhannen ja
yhden yön tarinat" kertovat.

<b>Sinding,</b> <sp>Christian</sp> (s. 1856), norj.
säveltäjä. Säveltänyt sinfonioja,
kamarimusiikkiteoksia, lauluja, pianokappaleita
y. m. Hänen runsaasta ja arvokkaasta
tuotannostaan ovat laulut omintakeisimmat.
— <b>Sinding,</b> <sp>Otto</sp> (1842-1909), norj.
taidemaalari, Chr. S:n veli. Työt suuria
kuviomaalauksia ja Lofoottein maisemia.
— <b>Sinding,</b> <sp>Stephan</sp> (1846-1922).
norj. kuvanveistäjä, edellisten veli. Töitä:
„Raakalaisnainen, joka kantaa poikansa
ruumista", ,,Kaksi ihmistä", Ibsenin ja
Björnsonin muotokuvapatsaat Oslon Kansallisteatterin
edustalla (ks. kuvaliitettä <sp>Oslo</sp> 5).

<img 1>
S. Sinding: Orjatar lapsineen.
</img>
<b>Sinebrychoff</b> <i>[-y'kkof],</i>
<sp>P. Sinebrychoff a.-b.,</sp> Helsinki,
Suomen suurin oluttehdas, per. 1819,
osakepääoma 7,200,000 mk.

<b>Sinebrychoffin kokoelmat,</b> kallisarvoiset
taide- ja taideteollisuuskokoelmat, jotka
kauppaneuvos <sp>Paul Sinebrychoff</sp>
(1859-1917) oli koonnut ja jotka
hänen puolisonsa <sp>Fanny o. s. Grahn</sp>
(1862-1921) luovutti Suomen valtiolle
1921. Ne sisältävät n. 400 pienoismaalausta,
joiden tekijöiden joukossa tavataan tämän
taidehaaran kuuluisimpiakin edustajia,
loistavan sarjan ruots. taiteilijain
maalaamia muotokuvia Kristiina-kuningattaren
ajoilta 1800-luvun alkuun saakka sekä
kymmeniä flaam.-holl. 1600-luvun mestarien
sekä eräitä it. renessanssiajan maalauksia.
— Lisäksi kuuluu kokoelmiin kallisarvoisia
huonekaluja, pronssiesineitä, hopea- ja
posliiniaistioita. Kokoelmat säilytetään
lahjoittajien ent. asunnossa Helsingissä,
kunnes niille saadaan sopiva huoneisto.

<b>Sine dubio</b> (lat.), ilman epäilystä. —
<b>Sine ira et studio,</b> puolueettomasti.

<b>Sinekyyri</b> (lat.), hyvätuloinen, mutta
vähätöinen toimi.

<b>Sinenmittaaja,</b> <sp>syanometri,</sp>
taivaansinen mittauskoje. Saussuren s:ssa
on berliininsinisellä värjätty asteikko,
johon taivaanväriä verrataan.

<b>Sinetti</b> (lat.), leimasinpainoskuva
vahassa, lakassa tai muussa pehmeässä tai
sulatetussa aineessa; myöskin itse leimasin.
Virastojen s:eistä on säädetty Valtioneuvoston
päätöksessä 31/12 1919, osaksi muutettu ja
lisätty 9/12 1920 ja 17/9 1921. Rikoslain
16:17 on säädetty rangaistus sille, joka
ilman lupaa, tahallansa murtaa viraston
tai virkamiehen s:n, jolla esine tai
kirjoitus on suljettu. — S:jä käytettiin
jo vanhalla ajalla.

<img 1></img>
Viipurin kaupungin
sinetti v:lta 1448.

<b>Sinettipuu</b> <i>(Sigillaria),</i> sukupuuttoon
kuollut liekokasvisuku. Varsi puumainen,
ontto, suora. Suurimmat 30 m pitkiä ja
1 1/2 m tyvestä läpimitaten. Hiili-,
permi- ja liitukausilla. Kuva ks.
<sp>Kivihiilikausi.</sp>

<b>Sinfonia</b> (kreik.), <i>mus.,</i> useampiosainen,
kiinteätyylinen orkesterisävellys. —
1600-luvun alussa nimitettiin s:oiksi
homofonisia soitinkappaleita yleensä, erotukseksi
polyfonisista. Sitten s. nimitys siirtyi
kaikenlaatuisiin oopperoissa, oratorioissa
y. m. laajemmissa vokaaliteoksissa
käytettyihin välisoittoihin ja toisaalta myös
tanssisarjojen alkusoittokappaleisiin sekä
vihdoin it. oopperan alkusoittoon. Nyk.
merkityksensä s. nimitys sai n. 1750,
jolloin orkesterityyliin sovellutettiin
silloisen kamarimusiikin jalostetut muodot.
Samalla s. irroittui oopperan yhteydestä
itsenäiseksi konserttiesitykseksi. S:n
kehitys jatkui Haydnin ja Beethovenin
säveltuotannossa.

<b>Sinfoninen runo,</b> <i>mus.,</i> uusimman
ajan luoma orkesterisävellyslaji, joka
maalaillen pyrkii kuvailemaan oheen
liitetyn tarinan vaiheita. vrt.
<sp>Ohjelmamusiikki.</sp>

<b>Singalilaiset,</b> <sp>singhalilaiset,
singhaleesit,</sp> Ceylonin pääväestö,
arjalaisten ja dravidalaisten sekakansaa.
Keskikokoisia, kaunismuotoisia,
ruskeaihoisia, buddhalaisia.
</chapter>

<chapter name="Singan-Sinijäljennös">
<b>Singan,</b> <sp>Singanfu, Sianfu,</sp> kaup.
Sisä-Kiinassa, läh. Hoanghon lisäjokea
Veihoa. S. on Kiinan vanhimpia kaupunkeja,
ollut pääkaupunkina. Us. temppeleitä,
arvokkaita kivikirjoituksia. Huomattava
kauppakaupunki, 1 milj. as., joukossa
runsaasti muhamettilaisia.

<b>Singapore</b> <i>[siŋgəpo'uə].</i> 1. Saari
Taka-Intiassa, Malakan salmen itäpäässä;
lähisaarineen 562 km<sup>2</sup>, 420,000 as., joista
6,200 eurooppalaista ja amerikkalaista. —
2. Straits Settlementsin ja S:n saaren
pääkaup., saaren etelärannalla. S. on
lujasti linnoitettu sotasatama; se on
tärkein kauppasatama ja hiiliasema
Etu-Intian ja Kaukaisen Idän välillä.
Kauttakulkukauppaa. 260,000 as., joista
3/4 kiinalaisia.

<img 1>
Singapore. Kavanaghin silta.
</img>
<b>Singer</b> <i>[siŋə],</i> <sp>Isaac Merrit</sp>
(1811-75), amer. tehtailija. Per. 1850 New
Yorkiin tunnetun ompelukonetehtaan <sp>(Singer
Sewing Machine Company).</sp>

<b>Singhaleesit,</b> singalilaiset (ks. t.).

<b>šinglata</b> ks. <sp>Polkkatukka.</sp>

<b>Sing-Sing,</b> valtionvankila Yhdysvalloissa,
50 km pohjoiseen New Yorkista, per. 1825.

<b>Singulaari</b> (lat.), yksikkö, nominin tai
verbin muoto, joka ilmoittaa esineitä tai
toimittavia, persoonia olevan yhden.

<b>Singulaaripisteet,</b> <sp>erikoispisteet,</sp>
<i>matem.,</i> käyrän pisteet, joiden kohdalla
käyrällä on erikoinen ominaisuus. Näitä
ovat <sp>kaksoispisteet</sp> (ja
<sp>moninkertaispisteet</sp>), joiden kautta
käyrä kulkee kahdesti (useamman kerran),
<sp>kulmapisteet,</sp> joissa käyrällä
on kaksi eri tangenttia, <sp>kärkipisteet,</sp>
joissa käyrän kaksi haaraa yhtyy yhteisin tangentein,
<sp>pysähdyspisteet,</sp> joihin käyrän haara
pysähtyy, ja <sp>erilliset pisteet,</sp> jotka
ovat vailla jatkuvaa yhteyttä muihin käyrän
pisteisiin.

<b>Sini</b> (lat.), <i>matem.</i> (lyh. <i>sin</i>), kulman
kyljen projisioivan janan suhae itse kylkeen.
vrt. <sp>Trigonometria.</sp>

<b>Sinihai</b> l. <sp>ihmishai</sp> <i>(Carcharias
glaucus),</i> 4-5, joskus 7:kin m pitkä hyvin
raateleva, ihmisenkin kimppuun käyvä
haikala. Selkäpuoli teräksensininen,
vatsapuoli valkoinen. 2 selkäevää, 1 peräevä.
Synnyttää eläviä poikasia. Yleinen
kaikissa kuuman vyöhykkeen merissä,
tavataan lauhkeassakin vyöhykkeessä
Englannin rannikolle saakka. Maksasta
valmistetaan öljyä.

<img 1></img>
Sinihai.

<b>Sinihappo,</b> syaanivety (ks. t.).

<b>Sinihaukka</b> <i>(Circus cyaneus),</i>
suohaukkojen sukuun kuuluva, maassamme joks.
harvinainen, vain pohjoisosissa pesivänä
tavattu petolintu. Koiraksen selkäpuoli,
kaula ja rinta siniharmaat, vatsapuoli
valkoinen. Naaraksen selkäpuoli ruskea,
vaaleassa vatsapuolessa ruskeita
pitkittäistäpliä. Koiras 45-47 cm,
naaras 52-53 cm. Asustaa vesiperäislllä
mailla, syö pieniä jyrsijöitä, sammakoita,
pikkulintuja. Pesä maassa. Muuttolintu.

<img 1>
Sinihaukkoja: kesk. vanha
koiras, y m. vanha naaras,
oik. nuori lintu.
</img>
<b>Sinihauraus.</b> Taottava rauta on
300-400° C lämmössä haurasta, jolloin se esim.
taottaessa helposti särkyy. Nimi johtuu
siitä, että raudan pinnalla tässä
lämpötilassa on sininen väri.

<b>Sinijäljennös,</b> <sp>sinikopio, syanotypia,</sp>
piirustusten jäljennösmenetelmä ja tällä
menetelmällä valmistettu jäljennös. Alkuperäinen
piirustus piirretään vahatulle, läpinäkyvälle
paperille tai kankaalle (kalkeeripaperi,
-kangas) ja tämä jäljennetään paperille, joka
sisältää valonarkana aineena orgaanisia
ferrisuoloja ja punaista verilipeäsuolaa.
</chapter>

<chapter name="Sinilatva-Sinkiang">
Valon vaikutuksesta ferrisuolat muuttuvat
ferrosuoloiksi, jotka kun paperi pistetään
veteen, muodostavat verilipeäsuolan
kanssa veteen liukenemattoman sinisen
yhdistyksen; valottamattomilta kohdilta
ferrisuolat ja verilipeäsuola liukenevat
pois. Syntyy valkeaviivainen piirros
siniselle pohjalle.

<b>Sinilatva</b> <i>(Polemonium cæruleum),
Polemoniaceæ</i>-heimoon kuuluva
ruohokasvi. Kukat suuret, siniset tai
valkoiset, ratasmaiset, lehdet
pariliuskaiset. Kasvaa lehtoruohona Etelä- ja
Keski-Suomessa; yleinen koristuskasvi
puutarhoissa.

<img 1></img>
Sinilatva.

<b>Sinilevät,</b> <sp>sinivihreät levät,
jakolevät</sp> <i>(Cyanophyceæ, Schizophyceæ),</i>
vedessä, kostealla maalla tai puiden rungoilla
eläviä yksisoluisia tai rihmamaisia
monisoluisia, rakenteeltaan hyvin
yksinkertaisia leviä. Lehtivihreän ohella ne
sisältävät sinivihreää fykosyaani-ainetta.
Lisääntyvät vain suvuttomasti, jakautumalla.
Eräät lajit muodostavat n. s. vedenkukan.
Monet ovat jäkäläin gonidioina.

<b>Sinililja,</b> Scilla (ks. t.).

<b>Sininauha,</b> kansainvälinen
raittiusjärjestö, per. Amerikassa 1877. Sen
jäsenet allekirjoittivat raittiuslupaukset ja
käyttivät puvussaan pientä sinistä nauhaa.
Keski-Euroopassa sitä vastaa <sp>Siniristi.</sp>

<b>Sininen luola</b> (it. <i>Grotta azzurra),</i>
matkailupaikka Italiassa Capri'n saarella.
Saanut nimensä vedenalaisen aukon
kautta tunkeutuvan valon aiheuttamasta
sinisestä valaistuksesta.

<b>Sininärhi</b> <i>(Coracias garrulus),</i>
toisinaan kirskulintuihin, nyk. tav. erikoiseen
s:ien lahkoon luettu närhen kokoinen
lintu. Selkä punaruskea, siivet ja pyrstö
siniset, vatsapuoli vaalean sinivihreä. Syö
hyönteisiä, sammakoita, sisiliskoja y. m. s.
Maassamme tavattu yksinäisiä harhailevia
yksilöitä. Etelä-Venäjän ja Länsi-Aasian
aroilla se on yleinen.

<b>Siniparta</b> (saks. <i>Blaubart</i>), satuhenkilö,
ritari, joka houkutteli nuoria neitoja
puolisoikseen ja heidät toinen toisensa
jälkeen tappoi, kun eivät malttaneet olla
menemättä kiellettyyn huoneeseen.
Vihdoin eräs pelastuu ja S. surmataan.

<b>Sinipuu,</b> <sp>campeche- l. kampetšepuu</sp>
<i>(Hæmatoxylon campechianum),</i>
Väli-Amerikasta kotoisin oleva, Antilleilla
viljelty hernekukkaisiin kuuluva puu,
jonka tumma, raskas sydänpuu on
tärkeätä väripuuta. Siitä saadaan
hematoksyliinia (ks. t.).

<b>Sinirinta</b> <i>(Erithacus suecica),</i>
rastaan heimoon kuuluva 138-160 mm:n
pituinen laululintu. Koiraalla kurkku
ja rinta siniset, ruskeanpunainen
täplä keskellä, naaraalla valkeat,
mustalla kehystetyt. Pesii Lapissa,
pesä maassa, munia 6-9, vaaleanvihreät,
punaruskeatäpläiset. Hyvä laulaja.

<img 1>
Sinirinta: alempi
koiras, ylempi naaras.
</img>
<b>Siniristi,</b> keski-euroopp.
raittiusjärjestö, per. 1877
Sveitsissä. vrt. <sp>Sininauha.</sp>

<b>Sinisiipi</b> <i>(Lycæna),</i> päiväperhossuku,
siivet päältä kauniin siniset tai ruskeat.
Suomessa useita lajeja.

<b>Sinisimpukka</b> <i>(Mytilus edulis),</i>
3-8 cm pitkä merisimpukka, kuoret
mustansiniset. Meillä yleinen
rakkoleväpensaikoissa. Keski- ja Etelä-Euroopan
rannikoilla s:aa pyydystetään ja viljelläänkin
syötäväksi. Kuva ks. <sp>Simpukat.</sp>

<b>Sinisoihtu</b> (engl. <i>bluelight</i>), pyrotekn.
merkinantosoihtu, jolla pimeän aikana
kutsutaan luotsia alukseen.

<b>Sinisorsa</b> ks. <sp>Sorsat.</sp>

<b>Sinisukka,</b> leikillinen
naiskirjailijattarien nimitys;
kotoisin Englannista.

<b>Sinivalas,</b> <sp>jättiläisvalas</sp>
<i>(Balænoptera Sibbaldii),</i> 22-27 m
pitkä uurteisvalas. Ruumis joks. hoikka, väri
harmaansininen, rinnassa valkoisia pilkkuja.
Syö planktonia. Pohjois-Atlantissa,
Pohjois-Jäämeressä.

<img 1></img>
Sinivalas.

<b>Sinivihreät levät,</b> sinilevät (ks. t.).

<b>Sinivuokko</b> ks. <sp>Vuokot.</sp>

<b>Siniäinen,</b> pieni kuore.

<b>Sinkiang,</b> <sp>Sintsiang,</sp> itsehallintaa
nauttiva Kiinan maakunta, johon kuuluu
Itä-Turkestan sekä Gobin länsi- ja Džungarian
eteläosa; 1,425,000 km<sup>2</sup>, josta
</chapter>

<chapter name="Sinkilä-Sinoberi">
alasta asutut keitaat ovat vain n. 1,5 %.
N. 2 milj. as. Keidaskaupunkeja: Kašgar,
Jarkent, Khotan (ks. n.).

<b>Sinkilä,</b> <sp>rautakynsi, hirsihaka,</sp>
salvuutyössä hirsien kiinnipitoon
käytetty haka, joka lyödään toisissaan
pideltäviin hirsiin; myöskin putkien y. m.
kiinnittämiseksi seinään käytetty kiinnitin.

<b>Sinkki,</b> alkuaine, kem. merkki Zn,
at.-p. 65,37, sinivalkea metalli, om.-p.
sulatettuna 6,9, tav. lämmössä haurasta,
100-150° lämpötilassa pehmeätä ja
venyvää, jolloin sitä voi valssata levyksi ja
vetää langaksi; ominaispaino nousee
tällöin 7,2:een, lujuus lisääntyy. Tulee
200°:ssa jälleen hauraaksi ja murenevaksi.
Sulaa 419,4°:ssa, kiehuu 920°:ssa.
Esiintyy luonnossa yhdistyksinä, joista
malmeina tärkeimmät karbonaatti
(<sp>sinkkisälpä l. jalogalmeija</sp>
ZnCO<sub>3</sub>) ja sulfidi (<sp>s.-välke</sp>
ZnS) sekä silikaatit <sp>(piigalmeija, willemiitti,
troostiitti).</sp> Löytöpaikkoja
Šleesiassa, Belgiassa, Isossa-Britanniassa,
Ranskassa. S:iä valmistettaessa malmia
pasutetaan (jolloin s.-sulfidista syntyvä
rikkidioksidi otetaan rikkihappoteollisuutta
varten talteen), ja syntynyt s.-oksidi
kuumennetaan hiilen kanssa. Tällöin
pelkistyvä s. tislautuu höyrynä ja kerätään,
jolloin aluksi saadaan <sp>s.-tomua,</sp> joka
on voimakas pelkistin hajoittaen veden
tavallisessa lämmössä ja kiehumapisteeseensä
kuumennettuna palaa kirkkaalla
liekillä. S. kestää kostean ilman
vaikutusta, minkä vuoksi sitä käytetään
rautapellin suojelemiseen ruostumiselta
(galvanoitu pelti), mutta liukenee helposti
suola- ja rikkihappoon. S:ia käytetään
edelleen eräihin tärkeihin lejeerauksiin
(messinki, uushopea). — Yhdistyksiä:
<sp>s.-oksidi,</sp> ZnO, on valkea maaliväri
<sp>(s.-valkea). S.-hydroksidi,</sp> Zn(OH)<sub>2</sub>,
johon s:n suolat palautuvat, vaikuttaa
voimakkaiden emästen kanssa kuten
happo <sp>(s.-happo),</sp> jolloin liukenee
<sp>sinkaateiksi</sp> [esim. Zn(OK)<sub>2</sub>,
kaliumsinkaatti]; myös amoniakki liuottaa sen,
jolloin syntyy kaksoissuola. <sp>S.-sulfaatti,</sp>
ZnSO<sub>4</sub> . 7H<sub>2</sub>O <sp>(s.-vihtrilli),</sp>
on tärkeä värjäyksessä ja s:llä
galvanoitaessa; sitä käytetään myös
lääkeaineena. <sp>S.-kloridi,</sp> ZnCl<sub>2</sub>,
on erittäin vettäimevä aine, joka ryöstää veden
aineosat orgaanisista aineista, hiillyttäen
ne; käytetään kem. teollisuudessa,
desinfioimiseen sekä syövyttävänä lääkkeenä.

<b>Sinkkiharmaa,</b> sinkkitomu. ks.
<sp>Sinkki.</sp> — <b>Sinkkikelta,</b> emäksistä
sinkkikroniaattia, käytetään maalaukseen
ja tapettivärinä. — <b>Sinkkipäällystys,</b>
raudan päällystäminen sinkillä ilman
ruostuttavan vaikutuksen estämiseksi.
S. tehtiin aikaisemmin upottamalla
rautaesine sulaan sinkkiin, nyk. galvaanisesti
lievästi happamessa sinkkisulfaattiliuoksessa.
— <b>Sinkkiryhmä,</b> kem. alkuaineiden
periodisessa järjestelmässä II ryhmän alaryhmä
B, johon kuuluvat sinkki, kadmium ja elohopea.
— <b>Sinkkisalva,</b> ihotauteihin käytetty
sinkkioksidia sisältävä voide. — <b>Sinkkisälpä,</b>
sinkkikarbonaatti, arvokkain sinkkimalmi,
väritön. Saksassa, Sardiniassa, Espanjassa
(Santander). Ei Suomessa. — <b>Sinkkivalkoinen,</b>
maaliväri, sinkkioksidia ZnO. Ei mustu ilmassa
(koska sinkkisulfidi on valkeaa), mutta
peittokyky pienempi kuin lyijyvalkean ja
titaanivalkean. — <b>Sinkkivihreä,</b> sinkki
-kellan ja berliininsinisen seos. Pysyvä
öljy- ja vesiväri (tapettiväri).
— <b>Sinkkivälke,</b> <sp>sfaleriitti,</sp>
yleisin sinkkimalmikivennäinen, sinkkisulfidia.
Puhdas s. on väritöntä ja timantinkiiltoista,
mutta tav. siihen on sekoittunut
rautasulfidia, josta se käy ruskeaksi, jopa
miltei mustaksi. Suomessa sitä on m. m.
Orijärvessä, Pitkässärannassa ja Outokummussa.

<b>Sinkotypia</b> (kreik.), kohopainomenetelmä,
jossa käytetään hapolla syövytettyjä sinkkisiä
kuvalaattoja. Tärkeimmät lajit: fototypia ja
autotypia.

<b>Sinnfeinit</b> (kelt.), 1900-luvun alussa
syntynyt irl. puolue, joka sitkeästi ja
häikäilemättömin keinoin on taistellut
Irlannin erottamiseksi Englannista. Sen
toiminta ilmeni ensin irl. tavaroiden
suosimisessa ja englantilaisten vieromisessa,
mutta siirtyi v:sta 1905 lähtien
valtiolliselle alalle, jolloin s. vastustivat
natsionalistipuoilueen parlamentaarista
toimintaa. Liikkeen johtaja oli prof. Mac Neill.
Englannin hallituksen homerule-ehdotus
(1912) ei tyydyttänyt puoluetta. Kun
Ulsterin unionistien muodostaman
vapaaehtoisen armeijan vastakohdaksi
natsionalistit muodostivat oman armeijan,
asettuivat s. yhteyteen sen kanssa.
Maailmansodan aikana s. vastustivat
irlantilaisten menemistä vapaaehtoisina
Englannin armeijaan. S:n myöhemmästä
toiminnasta ks. <sp>Irlanti.</sp>

<b>Sinoberi,</b> kaunis punainen maaliväri,
kokoomukseltaan elohopeasulfidia (HgS).
Löydetään luonnosta Espanjassa, Kiinassa,
Meksikossa, Kaliforniassa y. m.; valmistetaan
suurissa määrin keinollisesti. Käytetään
maalina, kirjelakkaan, saippuoihin y. m.

<chapter name="Sinoberivihreä-Siperia">
— <b>Sinoberivihreä,</b> seos kromikeltaista
ja berliininsinistä ynnä raskassälpää, savea
tai kipsiä. Pysyvä, hyvin peittävä öljyväri.

<b>Sinologi</b> (lat.-kreik.), Kiinan kielen
ja kirjallisuuden tuntija.

<b>Sinope,</b> muin. kaup. Vähässä-Aasiassa,
Mustanmeren rannikolla, Pontoksen pääkaup.
183-72 e. Kr. Nyk. <i>Sinob,</i> jossa 8,000 as.

<b>Sinovjev</b> l. <sp>Zinovjev</sp> <i>[-nō'-],</i>
<sp>Grigorij Jevsejevitš</sp> (s. 1883), oik.
<sp>Apfelbaum,</sp> juut.-ven. bolševikki-poliitikko.
Karkoitettiin Venäjältä 1908, palattuaan 1917 tuli
Pietarin neuvoston puheenjohtajaksi, per. 1919
Kommunistisen Internatsionaalin, jonka
toimeenpanevan komitean puheenjohtajana v:een
1926. Tällöin S:n oli luovuttava viroistaan
vallankumouksellista kiihoitusta koskevien
erimielisyyksien takia. S. kuuluu n. s. oppositsioniin.

<b>Šinto,</b> Japanin alkuper. kansanuskonto,
vainajien henkien ja luonnonhaltijoiden palvomista.

<b>Sintraus</b> (saks.). 1. Tihkuminen. —
2. Mineraalin alkava sulaminen, minkä
johdosta sen rakeet kittautuvat yhteen.
S:ta käytetään jauheisten malmien
(m. m. rautamalmien) saattamiseksi
paremmin käsiteltävään asuun; s:ssa
malmista samalla palaa rikkiä.

<b>Sintsi</b> (ven.), porstua Raja- ja
Vienan-Karjalassa.

<b>Sintsiang,</b> Sinkiang (ks. t.).

<b>Sintteri</b> (saks. tai ruots.),
vesiliuoksista saostuneita kivennäisaineita,
jotka ovat muodostuneet kiinteäksi karstaksi
maan, kivien, kasvien y. m. pinnalle.
vrt. <sp>Kalkkisintteri.</sp>

<b>Sint ut sunt, aut non sint</b> (lat.),
,,olkoot sellaisina kuin ovat tai olkoot
olematta", jesuiittakenraali Ricci'n sanat
jesuiitoista, kun vaadittiin munkiston
sääntöjen muuttamista.

<b>Sinus</b> (lat.), sini (ks. t.).

<b>Sinusbussoli</b> ks. <sp>Galvanometri.</sp>

<b>Sinusoidi</b> (lat.-kreik.), <sp>sinikäyrä</sp>
aaltomainen käyrä, jonka yhtälö on <i>y</i> =
sin <i>x.</i> S:n piirtää heiluri paperiin, joka
liikkuu vaakasuorassa tasossa kohtisuoraan
sen tasapainoasentoa vastaan.

<b>Sion,</b> aikaisemmin Jerusalemin
vuorilinnoitus, sitten temppelipaikan ja
vertauskuvallisesti myös kaupungin, jopa
koko Israelin nimitys; kristillisessä
kielenkäytössä S. on seurakunta.

<b>Sioninkirkko,</b> <sp>Kristillis-katolinen</sp>
S., amer. lahko, skotl. J. A. Dowien
(k. 1907) perustama 1896.

<b>Sionin virret,</b> heränneiden
keskuudessa suosittu virsikokoelma, joka alk.
on suomennos herrnhutilaisesta ruots.
,,Sions sånger"-nimisestä laulukirjasta
(223 virttä; ensi kerran painettu 1743).
Virret suomensi Elias <sp>Lagus</sp> (ensim.
pain. 1790). V. 1883 julkaistuun painokseen
liitettiin myös Antti Achreniuksen „Halullisten
sieluin hengelliset laulut - - -"
(n. s. „Pikku Siioni"). V:n 1893 painos
ilmestyi Wilh. Malmivaaran kieliasun
puolesta korjaamana valikoimana ja
varustettuna Pohjois-Savossa ja Pohjanmaalla
tunnetuilla sävelmillä.

<b>Sionismi,</b> juutalaisten kesken
Euroopassa 1800-luvun loppupuolella syntynyt
liike, jonka päämääränä on juutalaiskansallisen
yhteiskunnan luominen Palestiinaan. Liike
sai uutta vauhtia 1897, jolloin Herzl (ks. t.)
perusti sionistisen järjestön. Maailmansotaan
mennessä oli juutalaisten lukumäärä Palestiinassa
kaksinkertaistunut, mutta sodan aikana
se väheni siellä 120,000:sta 65,000:een.
Palestiinan tultua Englannin mandaattialueeksi
on juut. siirtolaisuus nopeasti kasvanut
sionistien antaman taloudellisen avun
turvissa. N. s. kansallisrahasto
on ostanut suuria maa-alueita, ja toiset
järjestöt huolehtivat teiden rakentamisesta,
keinokastelusta, sähköistämisestä y. m.
Enemmän kuin maanviljelyssiirtolat ovat
kuitenkin kaupungit, kuten Jaffa, jossa
puhtaasti juut. esikaupunki Tel Aviv,
Jerusalem ja Haifa, vetäneet siirtolaisia
puoleensa. V. 1925 avattiin Jerusalemissa juut.
yliopisto. Muham. väestön vihamielisyys
(500,000 n. 100,000 juutalaista vastassa)
ja taloudelliset vaikeudet ovat pakottaneet
vähentämään siirtolaisuutta.

<b>Sioux</b> [engl. äänt. <i>sū</i>], pohj.-amer.
intiaaniheimo, ks. <sp>Dakotas.</sp>

<b>Sioux City</b> <i>[sū siti],</i> kaup.
Yhdysvalloissa, Iowan valtiossa, Big Sioux-joen
ja Missouri'n yhtymäkohdassa. Teurastamoita
ja myllyjä. 78,000 as.

<b>Siperia,</b> Venäjän Pohjois-Aasia, siis
muu Venäjän Aasia paitsi Turaani (Kirgiisiarot
ja Länsi-Turkestani). Valtiollisesti S.
jakautuu varsinaiseen S:aan (4,563,700 km<sup>2</sup>,
8,2 milj. as.), Burjaattien neuvostotasavaltaan
(378,100 km<sup>2</sup>, 0,5 milj. as.), Jakuuttien
neuvostotasavaltaan (4,365,000 km<sup>2</sup>,
0,3 milj. as.) ja Kaukaisen Idän tasavaltaan
(2,572,800 km<sup>2</sup>, 1,8 milj. as.).
Itä-S. on kumpuista ja vuorista ylänkömaata,
ikivanhaa mannerta, jota tertiäärikaudella
lännessä rajoitti nykyisen Länsi-S:n paikalla
lainehtinut meri. Ollen entistä merenpohjaa Länsi-S.
on alatasankoa. Pääjoet Ob (ja Irtyš).
Jenisei, Lena, Amur, suurin järvi Baikal.
</chapter>

<chapter name="Siperialainen hernepuu-Siperian suomalaiset">
<i>Ilmasto</i> on jo Länsi-S:ssa mantereista
ja Itä-S:ssa se on erittäin jyrkkää
mannerilmastoa. Tammikuun lämpötila
on melkein koko S:ssa alle —20° C,
Verhojanskissa, jota pidetään maapallon
pohjoisena pakkasnapana, se on —51,2° C
(alin mitattu lämpötila —69,8° C),
heinäkuun keskilämpö +15° C ja vuoden
—17,2° C. <i>Kasvillisuus</i> on pohjoisessa
tundraa, keskellä metsää <i>(taiga),</i> jossa
leimaa antavina mänty, kuusi, lehtikuusi,
sembra, koivu ja haapa. <i>Eläimistö</i> ei
lajeiltaan sanottavasti eroa Euroopan
vastaavien kasvillisuusalueiden eläimistöstä.
Oravia, kärppiä ja soopeleita pyydetään
turkiksiksi, joet ovat kalaisia.
Väestön suuri enemmistä on venäläisiä.
Alkuasukaskansoista tärkeimmät ovat
tataarit, jakuutit, tunguusit, burjaatit,
ostjakit, voguulit, samojedit sekä arktiset
kansat jukagiirit, tšuktšit, eskimot ja
korjakit. <i>Elinkeinot.</i> Eteläosissa on
maanviljelys tuottoisaa (vehnää, kauraa),
karjanhoitoa harjoitetaan aroilla (nautakarjaa,
lampaita, vuohia) ja tundroilla (poroja).
Kalastus (varsinkin lohikalojen) on
tärkeä. Mineraaleja on runsaasti, mutta
vuorityötä harjoitetaan verraten vähän.
S:n rata, joka kulkee halki maan
Uralista Vladivostokiin (6,485 km pitkä,
valmistui 1904), on taloudellisesti tärkeä,
mutta sen merkitystä alentaa melkoisesti
haararatojen puute. — Ennen Venäjän
vallankumousta oli S. Venäjän karkoitusalue,
johon lähetettiin sekä valtiollisista
syistä että karkeammista rikoksista
tuomittuja, myös Suomesta. — Kaupunkeja:
Omsk, Tomsk, Toboljsk, Irkutsk, Jakutsk,
Habarovsk, Vladivostok, Krasnojarsk.

<i>Historia.</i> S:n valloituksen panivat
alulle Stroganovit, jotka 1574 saivat
Iivana Julmalta luvan perustaa
linnoituksia S:n jokien varsille suojatakseen
Uralin itäpuolella olevia alueitaan ja
turkistavarakauppaansa. Stroganovit
ottivat palvelukseensa Jermak-nimisen
kasakkapäällikön, joka tunkeutui Irtyšin
toiselle puolelle asti ja tarjosi
valloittamansa alueen Iivana Julmalle. Vaikka
tataarit sittemmin voittivat Jermakin,
ei se sanottavasti viivästyttänyt
kasakkain etenemistä. 1600-luvulla oli S:n
valloitus saatettu loppuun, lukuunottamatta
Amurinmaata, jonka Venäjä sai 1858.
S:n valloittamista ei kuitenkaan
seurannut sen asuttaminen; valloituksen
turvaamiseksi vain perustettiin
kasakkakyliä sopiville paikoille. [Karjalainen,
,,Siperian matkoilta" (1921).]

<b>Siperialainen hernepuu</b> ks. <sp>Hernepuu.</sp>

<b>Siperiankuusi,</b> pihtakuusi (ks. t.).

<b>Siperian suomalaiset.</b> Siperian
suomalaissiirtolat ovat Ryžkova (Toboljskin
kuvernementin Tjukalinskin piirissä,
Omskista 220 km luoteeseen, ks. kuvaliitettä
<sp>Aasia</sp> 1), Eugene (Ryžkovasta
koilliseen), Bojarka (Ryžkovasta
pohjoiseen) ja Omin siirtola eli Helsinki
(125 km Omskista itään) Länsi-Siperiassa
sekä Verhne-Suetuk (65 km Minusinskista
kaakkoon) ja Turku (lähellä Vladivostokia)
Itä-Siperiassa. Suomalaisia oli
1902 näissä siirtoloissa Turkua
lukuunottamatta 1,354, 1914 n. 2,100 henkeä;
us. siirtoloissa suomalaiset eivät ole
enemmistönä. Pääelinkeinona on maanviljelys
tai karjanhoito, Verhne-Suetukissa
käydään myös töissä kultakaivoksissa.
Ennen maailmansotaa suomalaiset olivat
hyvin toimeentulevia, sekä henkinen ja
siveellinen elämä tyydyttävä suom.
koulujen ja Siperian suom. papin ansiosta.
V:sta 1863 on S. s:ia varten palkattu
suom. pappi, 1885 määrättiin hänen
asuinpaikakseen Omsk. Rovasti J. Granö toimi
Siperiassa 1885-91 ja 1902-13.
Suomalaisia tuli Siperiaan sotavankeina
1700-luvun alussa, mutta olivat jäljettömiin
hävinneet, kun Inkeristä maaorjuutta
pakoon lähteneet suomalaiset 1802
perustivat Ryžkovan siirtolan, josta muut
Länsi-Siperian siirtolat ovat saaneet
kantaväestönsä. Suomen suomalaisia alkoi
Siperiaan saapua 1826, jolloin sinne
alettiin lähettää kuolemaan tuomittuja,
pakkotyöhön armahdettuja pahantekijöitä
sekä irtolaisuudesta y. m. tuomittuja,
jotka ennen rangaistusajan päättymistä
pyysivät päästä Siperiaan uudisasukkaiksi.
V:een 1888, jolloin Siperiaan
lähettäminen Suomesta lakkautettiin, oli
sinne toimitettu 880 pakkotyöläistä ja
2,356 uudisasukasta. [J. Granö, „Kuusi
vuotta Siperiassa" (1893); J. G. Granö
(Fennia 22, 1904-05 ja Terra XXV, 1913);
Wrede, „Siperiassa 30 vuotta sitten (1923).]

<img 1>
Om-siirtola rukoushuoneilleen Siperiassa.
</img>
</chapter>

<chapter name="Šipka-Sirahvi">
<b>Šipka,</b> Balkanin vuorten tärkein sola,
johtaa Gabrovosta Kasanlikiin, 1,333 m
yli merenp. Venäläiset voittivat Š:ssa
1877 kahdesti turkkilaiset.

<b>Sipoo</b> (ruots. <i>Sibbo</i>), ruotsink. kunta
Uudenmaan läänissä, Keski-Uudellamaalla,
Helsingistä itään, Suomenlahden rannalla;
354,6 km<sup>2</sup>, 7,273 as. (1927). Nikkilän
mielisairaala. Us. herraskartanoita. Koivuniemi
(ks. t.) Östersundomissa. Keskiaik. kivikirkko
(ei käytännössä).

<b>Sipoonlahti,</b> n. 3 km pitkä kapea ja
matala merenlahti Sipoon pitäjässä. S:n
perukkaan laskee pieni <sp>Sipoonjoki.</sp>

<b>Sippola</b> l. <sp>Sippula,</sp> kunta Viipurin
läänissä, Itä-Uudellamaalla, Kymijoen itäpuolella;
554,6 km<sup>2</sup>, 10,409 as. (1927).
Kymenlaakson kansanopisto, maamieskoulu,
Inkeroisten yhteiskoulu. Inkeroisten puuhiomo
ja suuri sähkövoima-asema, Yhtyneet Paperitehtaat
o.-y:n massa-, paperi- ja pahvitehtaat sekä
sähkövoima-asema Myllykoskella. Pitkäkosken
paperitehdas ja puuhiomo.

<b>Sippola,</b> <sp>Matti</sp> (1848-190,8), Suomen
nuorisoseuraliikkeen (ks. t.) perustaja.

<b>Sippolan kartano,</b> Sippolassa, Creutz-suvulla
1649-1743, von Daehneillä 1784-1899, v:sta 1909
valtiolla. Rautatehdas 1691-1704, juustomeijeri
v:sta 1856, Saveron pullotehdas 1857-99, puutarha-
ja talouskoulu 1899-1906 (nyk. Vehkalahden
Reitkallissa), v:sta. 1909 kasvatuslaitos.

<b>Sipuli.</b> 1. Kasvien maanalainen silmua
muistuttava verso, jonka varsi on lyhyt
ja lehdet tiheässä, turpeita, vararavintoa
runsaasti sisältäviä. S.-lehtien
hangoissa syntyy uusia s:ja. S.-versoja on
etenkin aro- ja erämaakasveilla; sen varassa
kasvi elää kuivan ajan lepotilassa ja kasvattaa
keväällä maanpäällisen varren. <i>Liliaceæ-</i>
ja <i>Amaryllidaceæ</i>-heimojen kasveilla
s. on yleinen. — 2. <i>Allium</i>-suvun
(heimo <i>Liliaceæ</i>) viljeltyjen lajien nimitys.

<img 1>
Halkaistu
hyasintin sipuli.
</img>
Meillä yleisimmin viljelty laji on <sp>puna-s.</sp>
<i>(A. cepa),</i> jolla on punainen, kellervä
tai valkoinen s., ontot, liereät lehdet ja
vaaleanvihreät kukat. Sen muunnoksia ovat m. m.
pienet, hopeanvalkoiset <sp>hillo-s:t</sp> ja suuret
<sp>paisti- l. madeira-s:t. Šalotten-s:lla</sp>
<i>(A. ascalonicum),</i> jota myös pidetään
puna-s:n muunnoksena, on s.-lehtien
välissä jo ensimmäisenä kesänä lukuisia
pikku s:ja (kerrottu s.); sen varsi ja
lehdet eivät ole tyvipuolelta turvonneet
kuten puna-s:n. Sipuli on keltaisenruskea,
maku miedompi kuin puna-s:lla. <sp>Talvi-s.</sp>
<i>(A. fistulosum)</i> on puna-s:n näköinen,
sipuli soikea, ruskeankeltainen, miedonmakuinen.
Sekä sipuleja että lehtiä syödään. <sp>Valko-s:lla l.
kynsilaukalla</sp> <i>(A. sativum)</i> on valkoinen,
kulmikkaasti pyöreähkö sipuli ja litteät
lehdet; sitä viljellään ja syödään Etelä-Euroopassa,
meillä varsin vähän. <sp>Purjo-s.</sp> <i>(A. porrum)</i>
on isokokoinen, pienisipulinen; sen sipuleja ja
lehtituppia syöjään, ks. myös <sp>Ruoholaukka.</sp>

<b>Sipulikatto</b> ks. <sp>Katto</sp> (kuva).

<b>Sipulikärpänen</b> <i>(Hylemyia antiqua),</i>
kärpänen, joka munii sipulin pinnalle.
Toukat tunkeutuvat sipuliin ja
aiheuttavat sen mädäntymisen, jolloin lehdet
kuihtuvat ja kasvi kuolee. Saastutetut
taimet on heti kaivettava ylös ja hävitettävä
ja sipulimaa käännettävä syvään syksyllä.

<b>Sipuliöljy,</b> <sp>allyylisulfidi,</sp>
(C<sub>3</sub>H<sub>5</sub>)<sub>2</sub>S, haihtuva öljy, jota saadaan
valkosipulia tislaamalla vesihöyryllä.
Käytetty lääkkeenä.

<b>Sir</b> <i>[sə(r)]</i> (engl.), Englannissa
baronetin ja knightin arvonimi (ristimänimen
edessä, puhuteltaessa voi sukunimi jäädä
mainitsematta); puhuttelusana yleensä (,,herra"),
kun nimeä ei mainita.

<b>Siracusa,</b> Syrakusa (ks. t.).

<b>Sirahvi,</b> <sp>kirahvi</sp> <i>(Camelopardalis
giraffa),</i> s:ien heimoon kuuluva
märehtijä. Ruumis luonnottoman korkea
(kaulan ja etujalkojen pituuden johdosta):
pää 5-6 m maasta, mutta vartalon pituus
n. 2,25 m. Selkä viettää jyrkästi

<img 1>
Sirahveja.
</img>
</chapter>

<chapter name="Širaz-Sirkkakerttu">
taaksepäin. Päässä kummallakin sukupuolella
2 lyhyttä nahan peittämää pysyvää
sarvea. Pohjaväri tav. vaaleankeltainen,
täynnä kulmikkaita ruskeita täpliä. Syö
puiden (etenkin <i>Acacia-</i> ja <i>Mimosa</i>-lajien)
lehtiä ja oksia. Elää parvissa Keski-Afrikan
itäosien aroilla, savanneilla ja harvoissa
metsissä. S:n sukulainen on <sp>okapi</sp> (ks. t.).

<b>Širaz,</b> kaup. Etelä-Persiassa,
Farsistanin pääkaup., korkeiden vuorien
ympäröimässä laaksossa. Us. moskeijoja ja
medresejä. Ympäristössä paljon viini- ja
ruusutarhoja. Mattojen ja ruusuveden
valmistusta sekä kauppaa. 50,000 as.

<b>Sirdar,</b> <sp>serdar</sp> (pers.), Turkissa
ja Egyptissä armeijan ylipäällikkö.

<b>Sir-darja,</b> Syr-darja (ks. t.).

<b>Sire</b> <i>[sīr]</i> (ransk.), armollisin herra
(hallitsijoita puhuteltaessa).

<b>Šire,</b> Schire (ks. t.).

<b>Sireeni</b> (kreik.), merkinantokoje, joka
toimii <sp>akustisen sireenin</sp> (ks. t.)
periaatteen mukaan. Levyjen pyöriminen saadaan
aikaan joko ilmasäiliöön puristetulla ilmalla
(näin esim. majakkain sumu-s:issä) tai höyryllä
(höyry-s., laivoissa yleinen).

<b>Sireeni,</b> syreeni (ks. t.).

<b>Sireenieläimet</b> <i>(Sirenia),</i> imettäväislahko,
johon kuuluu valaannäköisiä, takaraajattomia, kasveja
syöviä vesieläimiä, ks. <sp>Manaatit, Merilehmä</sp> ja
<sp>Stellerin merilehmä.</sp>

<b>Sireenit,</b> seireenit (ks. t.).

<b>Sirelius</b> <i>[-ē'-],</i> <sp>Klemens Johan
Gabriel</sp> (1818-88), Suomen Lähetysseuran
perustajia ja ensim. lähetysjohtaja 1859-76,
Mikkelin kirkkoherra 1876-88. — <b>Sirelius,</b>
<sp>Uuno Taavi</sp> (s. 1872), kansatieteilijä,
suom.-ugr. kansatieteen prof. Helsingin Yliopistossa
v:sta 1921. Teoksia: „Suomalaisten kalastus" I-III,
„Suomea kansanpukujen historia", suurisuuntainen
„Suomen kansanomaista kulttuuria" I-II (1919-21)
sekä loistoteos „Suomen ryijyt".

<img 1>
U. T. Sirelius.
</img>
<b>Sirén</b> <i>[-ē-],</i> <sp>Johan Sigfrid</sp>
(s. 1889), suom. arkkitehti. Päätyö Eduskuntatalo.
— <b>Sirén,</b> <sp>Oswald</sp> (s. 1879), suom.-ruots.
taidehistorioitsija, prof. Tukholmassa 1908-23,
Ruotsin Nationalmuseumin intendentti v:sta 1926.
Julk. erikielisiä tutkimuksia Ruotsin 1700-luvun,
Italian renessanssin ja Itä-Aasian taiteen aloilta.

<img 1>
Sirén: Eduskuntatalon luonnos.
</img>
<b>Sirenius</b> <i>[-e'-],</i> <sp>Sigfrid</sp> (s. 1877),
pappi ja yhteiskunnallinen toimihenkilö.
Toiminut merimiespappina, Teollisuusseutujen
Evankelioimisseuran sihteeri v:sta 1918,
Kalliolan „isäntä". Saanut teol. toht. arvon.
Teoksia: „Kirkko ja suurkaupunkien seurakuntatyö
Englannissa", „Kansankirkko yhdistystoiminnan
tukemana".

<b>Sirius,</b> <sp>Koirantähti,</sp> α Canis
majoris, taivaan loistavin kiintotähti. ks.
<sp>Kiintotähdet.</sp> S. on kaksoistähti,
sen seuralainen X luokkaa.

<b>Sirkassi</b> (ransk.), heikosti vanutettu,
kasimirin tapainen 4-niitinen kangas.

<b>Sirkassit,</b> tšerkessit (ks. t.).

<b>Sirkat</b> <i>(Gryllidæ),</i> hyppyjalkaisiin
kuuluvia suorasiipisiä hyönteisiä, joiden
siivet ovat lepoasennossa asettuneet
päällekkäin samaan tasoon, joten eläin
näyttää litteäselkäiseltä. Koiras
synnyttää hieromalla siipiään vastakkain
heleä-äänisen visertävän sirinän.
Ainoa meikäläinen laji on <sp>kotisirkka</sp>
<i>(Gryllus domesticus),</i> joka vielä elää
syrjäseuduillamme uunin tai saunankiukaan
rakosissa. Se on ruskea, vaaleapäinen.
Takasiivet suippokärkiset, kahtena pilkkinä
ohi ruumiin takapään pistävät. Liikkeellä
vain iltaisin ja öisin, syö leipää,
jauhoja, maltaita y. m. s. On häviämässä.

<img 1>
Kotisirkkoja.
</img>
<b>Sirkkakerttu</b> <i>(Locustella nœvia),</i>
kerttujen heimoon kuuluva, 14 cm pitkä
varpuslintu; päältä vihertävänruskea tai
vihertävänharmaa, tummatäpläinen, alta
vaalean kellanharmaa. Elää pensaikoissa,
harvoissa lehtimetsissä, viljapelloilla.
Laulu kuin voimakasta heinäsirkan
sirinää. Maassamme joks. harvinainen.
</chapter>

<chapter name="Sirkkalehti-Sisilia">
<b>Sirkkalehti,</b> kasvin siemenessä olevan
kasviaiheen lehti, jommoisia 1-sirkkaisilla
on 1, 2-sirkkaisilla 2 ja paljassiemenisillä
2 — monta. Useimpien kasvien s:t ovat
taimen ensimmäiset yhteyttävät lehdet,
toisilla, esim. heinillä ja herneellä, ne
jäävät pysyvästi siemenen sisään; heinien
s. imee vararavintoa valkuaisesta.

<b>Sirkkeli</b> (lat.), harppi. — <b>Sirkkelisaha</b>
ks. <sp>Saha,</sp> III os., p. 1394, kuva.

<b>Sirkulatsioni</b> (lat.), kiertokulku.

<b>Sirkummeridiaanikorkeus</b> (lat.),
tähden tahi auringon korkeus lähellä
meridiaania; useista s:ista lasketaan etenkin
merellä todellinen korkeus meridiaanissa.

<b>Sirkumpolaarinen.</b> 1. <i>Tähtit.</i> ks.
<sp>Napaympäristötähdet.</sp> — 2. <i>Kasvi- ja
eläinmaant.</i> Eläimet ja kasvit, joiden
leviämisalue on pohjois- tai etelänavan ympärillä.

<b>Sirkus</b> (lat.). 1. ks. <sp>Circus.</sp> —
2. Nykyaik. s. on huvittelulaitos, jossa
ratsastustaiturit, klovnit, akrobaatit,
opetetut eläimet y. m. esiintyvät. S. on joko
suuri pyöröteltta tai pyörörakennus,
jossa keskessä olevan esiintymiskehän,
areenan, ympärillä olevat katsojapaikat
ovat amfiteatterin tapaan järjestetyt.

<b>Sirkut.</b> 1. Peipposlintujen alaheimo
<i>(Emberizinæ),</i> johon kuuluvat <sp>sirkun</sp>
<i>(Emberiza),</i> <sp>lapinsirkun</sp> <i>(Calcarius)</i>
ja <sp>pulmusen</sp> <i>(Plectrophanes)</i> suvut.
Niillä on alaleuka yläleukaa leveämpi ja
suulaessa on vahva luukyhmy. — 2. <sp>Sirkun suku</sp>
<i>(Emberiza),</i> jonka yleisin meikäläinen
laji <sp>keltasirkku</sp> (ks. t.). Joks. yleinen
on myös ruskearintainen, viljelysmailla asustava
<sp>peltosirkku</sp> <i>(E. hortulana),</i> jonka
laulu muistuttaa keltasirkuri laulua. Harvinaisempi on
pajupensaikoissa ja ruovikoissa asustava <sp>kaisla-
l. pajusirkku</sp> <i>(E. schæniclus),</i> jonka
koiras on mustapäinen.

<b>Sirocco,</b> scirocco (ks. t.).

<b>Sirriäiset</b> <i>(Calidris</i> tai <i>Tringa),</i>
pieniä, joks. lyhytjalkaisia kahlaajalintuja,
yleensä Jäämeren rannalla pesiviä (<sp>kangas-s.,</sp>
<i>C. temminckii,</i> pesii myös Tornion- ja
Muonion-jokien laaksoissa sekä Pohjanlahden
pohjoisosan rannikolla), Etelä- ja Keski-Suomessa
vain muuttoaikoina esiintyviä (<sp>suo-s.,</sp>
<i>C. alpina,</i> löydetty pari kertaa Etelä-Suomessa
pesivänä).

<img 1>
Kangassirriäisiä.
</img>
<b>Sirventès,</b> provencelainen runomuoto,
keskiajalla yleinen trubaduurilyriikassa.
Sisällys on moralistinen, uskonnollinen,
valtiollinen tai runoilijan vihamiehiä
herjaava.

<b>Sisalhamppu,</b> sisalagaven (ks. <sp>Agave</sp>)
lehdistä saatua punonta-ainetta.

<b>Siselointi,</b> alk. valusaumojen y. m.
poistaminen taidevaluesineistä; nyk.
taiteellinen metalliesineiden viimeistely.
vrt. <sp>Pakottaminen.</sp>

<b>Siseroni</b> (it.), opas, vars.
muukalaisten opastaja, myös painettu
museo- ja matkaopas.

<b>Sisilia,</b> Italiaan kuuluva saari
Välimeren keskiosassa, Messinan salmen
erottama Apenniinien niemimaasta;
lähisaarineen (m. m. Liparin saaret) 25,738
km<sup>2</sup>, 4,2 milj. as. Suurin osa S:aa on
aaltoilevaa 600-700 m korkeata ylänkömaata.
Itärannikolla on Etnan (ks. t.) tulivuori.
Joet ovat liikenteelle vähäarvoiset, ne kun
yleensä kuivuvat kesäksi. Ilmasto erittäin
suotuisa, keskiosia kumminkin haittaa liiallinen
kuivuus. Väestön enemmistö elää maanviljelyksellä
(vehnän, appelsiinin, sitruunan, öljy- ja
mantelipuun, viinin); silkinviljelys ja
kalastus ovat myös tuottoisia, ja rikkiä
tuottaa S. Yhdysvaltain jälkeen eniten
maapallolla (1925: 208,000 tonnia).
Elinkeinoelämää haittaavat epätyydyttävät
maanomistusolot (maa suurtilallisilla,
talonpojat ja maatyö väestö köyhää ja
henkisesti takapajulla). Mafiaa (ks. t.)
vastaan on viime aikoina suunnattu
voimakas toiminta. Tärkeimmät kaupungit
<sp>Palermo, Catania</sp> ja <sp>Messina.</sp>
— <i>Historia.</i> S:n vanhimmat asukkaat
olivat sikaanit ja sikulit ja näiden
ohella foinikialaiset siirtolaiset.
700-luvulla e. Kr. kreikkalaiset perustivat
sinne siirtokuntia helleeniläistyttäen
rannikkoseudut. Kartago valloitti osan
S:aa, mutta menetti alueensa roomalaisille
ensim. puunilaissodassa 241 e. Kr.

<img 1>
Sisilia. Taorminan Isola Bella.
</img>
</chapter>

<chapter name="Sisilian iltamessu-Sisyfos">
Kansainvaellusten jälkeen S. joutui 551
Itä-Roomalle, oli saraseenien hallussa
800-luvulta 1000-luvun jälkipuoliskolle,
jolloin normannit valloittivat sen.
V. 1130 normanni Roger II yhdisti
Napolin ja S:n yhdeksi valtakunnaksi.
V. 1282 S. joutui Aragonialle, jonka
kuningas 1442 sai haltuunsa myös
Napoli'n, ja kuului 1504-1713 Espanjan
valtakuntaan. S. joutui 1713 Savoljille,
liitettiin 1720 uudelleen Napoliin, 1815
S. ja Napoli saivat nimen Molempain
Sisiliain kuningaskunta, joka liittyi 1860
yhtyneeseen Italiaan, vrt. <sp>Napoli'n
kuningaskunta.</sp>

<b>Sisilian iltamessu,</b> Sisiliassa 1282
tapahtunut kapina, joka lopetti Kaarle
Anjoulaisen vallan saarella. Puhkesi
Palermossa toisen pääsiäispäivän iltana,
juuri kun asukkaat olivat menossa iltamessuun.

<b>Sisilian kuningaskunta</b> ks. <sp>Napoli'n
kuningaskunta.</sp>

<b>Sisiliskot</b> <i>(Sauria),</i> matelijoita, joilla
tav. 2 raajaparia (vaskikäärme on
raajaton), pitkä häntä ja liikkuvat
silmäluomet. Useimmat munivat pehmeä- tai
kalkkikuorisia munia, jotkut synnyttävät
eläviä poikasia. Syövät hyönteisiä,
toukkia, matoja y. m. s. Meikäläisiä lajeja
ovat <sp>heinäsisilisko</sp> <i>(Lacerta
vivipara)</i> ja vaskikäärme (ks. t.). Edellisen
selkäpuoli on ruskea tai vihreähkö,
musta- ja valkotäpläinen; koiras on
vatsapuolelta punakeltainen, naaras valkoinen.
Pituus 15-18 cm, siitä pyrstö 10-11 cm.
Asuu metsissä, kanervikoissa y. m. s.
paikoissa. Synnyttää elokuussa tav. 6 elävää
poikasta. Keskieuroopp. <sp>hietasisilisko</sp>
<i>(L. agilis)</i> munii 10-12
herneenkokoista sitkeäkuorista munaa.
Lämpimien maiden s:n joukossa on useita
hyvin korean värisiä. ks. <sp>Gekkoliskot,
Leguaanit, Varani, Seltopusikki, Skinkki,
Kameleontit.</sp>

<img 1>
Heinäsisilisko.
</img>
<b>Sisley</b> <i>[-lē'],</i> <sp>Alfred</sp> (1839-99),
ransk. taidemaalari, impressionismin pääedustajia.
Kuvannut m. m. Pariisin ympäristöjen idyllisiä
jokimaisemia.

<img 1>
Sisley: Luminen tie.
</img>
<b>Sismondi</b> <i>[-mōdī'],</i> <sp>Léonard
Simonde de</sp> (1773-1842), sveits.
historioitsija ja taloustieteilijä. Vastusti
vapaata kilpailua ja vaati valtion
suojelusta työväelle ja keskisäädylle;
uudenaikaisen sosiaalipolitiikan ja
kateederi-sosialismin edelläkävijöitä. Teoksia:
,,Nouveaux principes d'économie politique".

<b>Sissala,</b> <sp>Eero</sp> (1851-1909),
kansankirjailija, kotoisin Limingasta. Teoksia:
„Heikki Helmikangas", „Munkkiniemen Elsa".

<b>Sissisota,</b> pienehköjen vapaajoukkojen
itsenäisesti varsinaisista sotatapahtumista
syrjässä suorittamat sotatoimet
vihollisjoukkojen yhteyksien häiritsemiseksi,
kuormastojen valtaamiseksi j. n. e.
Esimerkkinä mainittakoon Rothin ja Spoofin
sissitoiminta Tampereen seuduilla 1808-09
v:n sodassa. — Jos samanlaista toimintaa
harjoittavat varsinaiset armeijasta
erotetut joukot, sanotaan sitä „pikkusodaksi".
[Adaridi, „Sissitoiminta" (1925).]

<b>Sissonen,</b> <sp>Simana</sp> (1778 — n. 1848),
ilomantsilainen runolaulaja. S:n sisar
<sp>Iro Sissotar</sp> (1797-1859) oli
niinikään merkittävä runolaulaja.

<b>Sisterni</b> (lat.), vesi- tai muu nestesäiliö.

<b>Sistersiläiset,</b> cisterciläiset (ks. t.).

<b>Sistova,</b> Svištov (ks. t.).

<b>Sisustustaide,</b> asuinhuoneiden,
liikkeiden, kirkkojen y. m. sisustuksen
sommittelu ja järjestely taiteelliseksi
kokonaisuudeksi. S:ssa kiinnitetään huomiota
esim. seinän ja katon väreihin, huonekaluihin,
valaistuslaitteisiin, mattoihin y. m.

<b>Sisyfos,</b> kreik. taruhenkilö, Aioloksen
poika, tunnettu viekkaudestaan. S:n oli Manalassa
vieritettävä mahtavaa kallionlohkaretta
vuorelle, jonka huipulta se aina vieri takaisin.
Siitä S:n työ, toivoton työ.
</chapter>

<chapter name="Sisäasiainministeriö-Sisäpalvelus">
<b>Sisäasiainministeriö</b> ks. <sp>Valtioneuvosto.</sp>

<b>Sisäeritys,</b> sisäinen eritys (ks. t.).

<b>Sisäheitto,</b> synkope (ks. t.).

<b>Sisäinen eritys,</b> <sp>endokriininen
eritys,</sp> eräiden rauhasten eritteiden,
n. s. hormonien (ks. t.), joutuminen
suoraan vereen tai kudosnesteeseen.
Sisäisesti erittäviä rauhasia ovat ainakin
seuraavat: <sp>sukupuolirauhaset,
lisämunuaiset, kilpirauhanen,
kateenkorvarauhanen, haima, aivolisäke
(hypofysis), aivojen käpylisäke.</sp> Milloin
sisäisesti erittävillä rauhasilla on
johtotiehyensä (esim. sukupuolirauhaset, haima),
eivät hormonit kulje näitä myöten.
Rauhaset ovat keskenään läheisessä
vuorovaikutuksessa, ja jokainen tärkeä elin on
hormonien säännöstelyn ja valvonnan
alainen. Hormonien sopusuhtaisesta
erittymisestä on ruumiillinen ja henkinen
terveys suuresti riippuva. Sukupuolirauhasten
erittämät hormonit vaikuttavat m. m.
sukuviettiin, luonteeseen, aloitekykyyn ja
moninaisiin sielullisiin ominaisuuksiin
kuten m. m. kuohitsemisista ja
puberteettiajan erikoisominaisuuksista käy
ilmi. Lisämunuaisten erittämällä
<sp>adrenaliinilla</sp> on tärkeä osuus eri
elinten yhteistoiminnan säännöstelijänä.
Vereen ruiskutettu adrenaliini vaikuttaa
kaikkiin sisälmyshermostori alaisina
toimiviin elimiin: silmäterä laajenee,
sydämen toiminta vilkastuu, verenpaine
kohoaa, suolen lihakset veltostuvat,
suonista virtaava veri hyytyy adrenaliinin
vaikutuksesta nopeammin kuin muuten,
adrenaliini jouduttaa sokerin
muodostumista glykogeenista. Lisämunuaisten
kuorikerroksen hormoni vaikuttaa
todennäköisesti sukupuolikypsyyttä
jouduttavasti. Kilpirauhasen ja
kateenkorvarauhasen toiminnasta ks. n. Haiman
hormoni on insuliini (ks. t.). Aivolisäkkeen
keskiosan vioittumiset ja etuosan
liikaeritys voi aiheuttaa liikalihavuutta tai
sukupuolielinten kehityksen hidastumista.
Sen etuosa säännöstelee luiden kasvua,
ja sen liikaeritys varhaisvuosina
synnyttää akromegaliaa (ks. t.). Keskiosan
liikaeritys lisää virtsan erittymistä.
Käpylisäkkeen vioittuminen aiheuttaa
pojissa liian aikaisen sukupuolikypsyyden.
— Sikiöasteella on sikiö äidin hormonien
vaikutuksen alainen ja päinvastoin. —
On lausuttu semmoinenkin otaksuma, että
kromosomit olisivat ensimmäiset
sisäisesti erittävät elimet ja että
sukupuolierotus johtuisi sukupuolikromosomien
hormonien vaikutuksesta, S. e. on monessa
suhteessa vielä puutteellisesti tunnettu,
Sitä koskevan tutkimuksen varsinainen
alullepanija oli Brown-Séquard (ks. t.).

<b>Sisäinen muuttoliike,</b> väestön muutot
saman valtion rajojen sisäpuolella.
Suuntautuu etupäässä kaupunkeihin ja
teollisuuskeskuksiin.

<b>Sisäinen työ,</b> <i>fys.,</i> kappaletta
lämmitettäessä sen molekyylien nopeuksien ja
etäisyyksien suurentamiseen kuluva työ.

<b>Sisäkatto,</b> <sp>laipio,</sp> huonetilan
yläpuolta rajoittava vaakasuora <sp>palkkikatto</sp>
tai kaartuva <sp>holvi.</sp> S. tavallisesti
koristellaan listoilla, profiileilla, roseteilla
y. m. tai maalauksilla ja kultauksilla tai tapeteilla.

<b>Sisälmyshermosto,</b> <sp>sisushermosto,
sympaattinen hermosto,</sp> selkärangan
kummallakin puolella kaulan yläosasta häntäluun
kohdalle kulkeva hermo, jossa lukuisia
hermosolmuja, näitä yhdistäviä hermosäikeitä
ja niistä verisuoniin, sydämeen,
mahalaukkuun ja muihin sisälmyksiin
lähteviä hermosäikeitä. S. on selkäytimen
yhteydessä hermohaarojen välityksellä,
mutta toimii verraten itsenäisesti. S. ei
ole tahdonalainen.

<b>Sisälähetys,</b> vapaa, yhdistys- y. m.
muotoja käyttävä krist. toiminta, jonka
tarkoituksena on johtaa kirkosta
luopuneita ja kristinuskosta vieraantuneita
takaisin kirkon tosi jäsenyyteen, tukea
ja auttaa hengellisessä ja aineellisessa
ahdingossa olevia. Nimen on saattanut
käytäntöön „s:n isä" J. H. Wichern
(ks. t.). — Suomen tärkeimmät s.-järjestöt
ovat Suomen Merimieslähetysseura,
Suomen Lutherilainen Evankeliumiyhdistys,
Suomen Ev.-lut. Pyhäkouluyhdistys,
diakonissalaitokset, N. M. K. Y:t,
N. N. K. Y:t ja Nuorten Kristilliset
Yhdistykset, Teollisuusseutujen
Evankelioimisseura, Suomen Kirkon
Sisälähetysseura, eräät paikalliset s.-seurat,
Herättäjä-yhdistys, kaupunkilähetykset,
Valkonauha, Suomen Vankeusyhdistys. Suomen
Kirkon Seurakuntatyön Keskusliitto on
asettanut s.-järjestöjen yhdyssiteeksi S:n
Keskusvaliokunnan. Euroopan mannermaan
s.-liitossa, joka on 1927 laajennettu
kansainväliseksi s.-liitoksi, ovat Suomen
s:ta edustaneet Suomen Kirkon
Seurakuntatyön Keskusliitto ja Suomen
Sisälähetysliitto.

<b>Sisäoppilaitos,</b> internaatti (ks. t.).

<b>Sisäpalvelus,</b> sisäpalvelusohjesäännön
ja siihen perustuvien määräysten mukaiset
sotilasten tehtävät kasarmirakennusten sisäpuolella.
</chapter>

<chapter name="Sisäsointu-Siuronkoski">
<b>Sisäsointu,</b> vaikutukseltaan alkusointua
lähentelevä kahden tai useamman sanansisäisen
tavun tai äänneryhmän keskinäinen sointuyhteys.

<b>Sitaatti</b> (lat.), lainaus (jonkun
kirjailijan tai puhujan esityksestä).
Tällaista lainaamista sanotaan
<sp>siteeraamiseksi.</sp>

<b>Sitadelli</b> (it.), entisajan linnoituksen
sisälinna, johon viimeistä puolustusta
varten vetäydyttiin.

<b>Sitatsionimerkki,</b> lainausmerkki.

<b>Sitka,</b> kaup. Yhdysvalloissa, Alaskan
eteläosassa, Baranovin saarella. Hyvä
satama, lennätinasema, magneettinen
observatorio. 1,200 as. — S:ssa oli
1800-luvulla suom. siirtolaisia, ajoittain
toistasataa henkeä. Heidän pappinaan toimi
1840-45 U. Cygnæus.

<b>Sitku,</b> liisteri (ks. t.).

<b>Sitoa</b> ks. <sp>Legato.</sp>

<b>Sitomispaikka,</b> joukko-osastolle ennen
taistelua haavoittuneiden hoitoa varten
määrätty paikka.

<b>Sitra,</b> <i>mus.,</i> 20-30-kielinen kielisoitin,
joka Itävallan ja Baijerin alppimaissa
on yleisenä kansansoittimena. Helppotajuisena
seurasoittimena s. on Saksassa laajalti levinnyt.

<img 1>
Sitra.
</img>
<b>Sitraali,</b> sitruunaöljyssä oleva
hyvätuoksuinen aldehydi (C<sub>10</sub>H<sub>16</sub>O).

<b>Sitraatit,</b> sitruunahapon suolat.

<b>Sitrofeeni,</b> sitruunahapon ja
fenetidiinin yhdistys; käytetään
kuumetta-alentavana ja päänsäryn lääkkeenä.
Hapahkoa kidejauhoa.

<b>Sitronaatti,</b> <sp>sukkaatti,</sp> keitetty,
sokeroitu ja kuivattu raa'an sitruunan
vihreä kuori, jota käytetään leipoinuksien
mausteena ja koristeena.

<b>Sitruuna</b> ks. <sp>Citrus.</sp>

<b>Sitruunahappo,</b> kolmiemäksinen
oksyhappo, C(CH<sub>2</sub>)<sub>2</sub>OH(COOH)<sub>3</sub>. S:oa on
puolikypsissä sitruunoissa 6-7 % vapaana
happona. Sitä saadaan myös glykoosista
käyttämällä tätä erikoisten mikro-organismien
<i>(Citromyces)</i> avulla. Värittömiä,
kidevedenpitoisia, helppoliukoisia,
happamenmakuisia kiteitä. Käytetään
virvoitusjuomissa ja puuvillan värjäyksessä
peittana. Sen suoloja, sitraatteja, käytetään
lääkkeenä, samoinkuin s:oakin.

<b>Sitruunaperhonen</b> <i>(Gonepteryx
rhamni),</i> Etelä- ja Keski-Suomessa
yleinen päiväperhonen, koiras
sitruunankeltainen, naaras vaaleankeltainen;
siipien keskellä pieni ruosteenkeltainen
täplä. ks. värikuvaliitettä <sp>Perhosia</sp> 3.

<b>Sitruunaöljy,</b> sitruunan kuorista
puristettu haihtuva öljy. Pääosa hiilivetyjä,
mutta sisältää yleensä sitraalia (n. 10 %),
josta sen tuoksu. Käytetään hajusteena,
sokerileivonnassa, soodavesiteollisuudessa y. m.

<b>Sitsi</b> (ruots.), istuin; leikillisesti: istunto.

<b>Sitt,</b> <sp>Anton</sp> (s. 1847), itäv.-suom.
viulutaiteilija, soitonopettaja ja konserttimestari.

<b>Sitte</b> <i>[zitə],</i> <sp>Camillo</sp>
(1843-1903), itäv. arkkitehti, uudenaikaisen
kaupunkien asemakaavasuunnittelutaiteen luoja.
Teoksia: „Der Städtebau nach seinen
künstlerischën Grundsätzen".

<b>Sittiäiset,</b> <sp>sontiaiset</sp> <i>(Geotrupes),</i>
lantaa syöviä, paksuja, kuperaselkäisiä
lehtisarvisla kovakuoriaisia. Toukkiaan
varten ne kaivavat maahan lautakasan
alle tai viereen syvän kolon, jonka
täyttävät lannalla munittuaan ensin munansa
siihen. Meillä 3 lajia: <sp>tavallinen
sittiäinen</sp> <i>(G. stercorarius),</i> suurin,
16-24 mm pitkä, päältä musta, alta
pimansininen; <sp>metsäsittiäinen</sp>
<i>(G. silvaticus),</i> edellisen näköinen,
pienempi; <sp>sinisittiäinen</sp> <i>(G. vernalis),</i>
kiiltävä, teräksensininen, meillä harvinainen.

<img 1>
Tavallinen
sittiäinen.
</img>
<b>Situatsioni</b> (lat.), tilanne, tuokiotila, asema.

<b>Sit venia verbo</b> (lat.), luvalla sanoen.

<b>Siuah,</b> <sp>Siwah, Ammonin keidas,</sp>
keidas Egyptissä. Libyan erämaassa, 500 km
Aleksandriasta lounaaseen. 40 km<sup>2</sup>
viljelyskelpoista maata, jossa viljellään
taatelipalmuja y. m. Lämpimiä lähteitä (yli
30). Asukkaat (n. 6,000) berberejä.

<b>Siuntio</b> (ruots. <i>Sjundeå</i>). 1.
Kaksikielinen kunta (ruotsi enemmistön
kielenä) Uudenmaan läänissä, Länsi-Uudellamaalla,
Siuntionjoen ja sen lisävesien ympärillä;
258,9 km<sup>2</sup>, 4,738 as. (1927). Syrjän,
Sjundbyn ja Pikkalan kartanot (ks. n.).
Harmaakivikirkko v:lta 1460. — 2. Rautatieasema
Helsingin-Karjaan rataosalla, 8:n kunnassa,
52 km Helsingistä.

<b>Siuro,</b> rautatieasema Tampereen-Peipohjan
rataosalla, Pohjois-Pirkkalan kunnassa, 26 km
Tampereelta.

<b>Siuronkoski,</b> 3 m korkea, 200 m
pitkä koski, jota myöten Kyrösjärven
vesistön vedet laskevat Kuloveteen.
Lähellä Siuron rautatieasema.
</chapter>

<chapter name="Siut-Siviililakikirja">
<b>Siut</b> 1. <sp>Assiut,</sp> kaupunki
Ylä-Egyptissä, Niilin vas. rannalla,
liikenne- ja munana, sivistyskeskus, 1902
Niilin poikki rak. pato. 52,000 as.

<b>Šiva,</b> myöhempään int. polyteismiin
kuuluva jumala, Rudran myöhempi
kehitysmuoto. S. on hävitystä tuottava ja
pelättävä jumala; myös ajateltu maailman
elinvoimaksi.

<b>Siwah,</b> Siuah (ks. t,).

<b>Sivas,</b> kaup. Vähässä-Aasiassa,
Turkissa, Kizil Irmakin varrella. Tärkeä
kauppakeskus. 32,000 as.

<b>Siveellisyysrikos,</b> sukupuolisiveyttä
loukkaava rikos, kuten sekaannus kielletyissä
polvissa l. sukurutsaus, lapseen tai 17
vuotta nuorempaan henkilöön sekaantuminen
l. raiskaus, paritus, julkisesti ryhtyminen
sukupuolikuria tai säädyllisyyttä loukkaavaan
tekoon, huoruus y. m. s. — Laajemmassa merkityksessä
s:illa tarkoitetaan hyviä tapoja l.
siveellisyyttä yleensä loukkaavia rikoksia
(Rikoslaki 19:s luku; 20:s luku, osaksi
muutettuna 5/2 1926 ja 28/1 1927; 25:s luku
ja 43:s luku, osaksi muutettuna 29/4 1914
ja 29/4 1926).

<b>Sivén</b> <i>[-ē'n],</i> <sp>Valter Osvald</sp>
(1868-1918), suom. lääkäri ja itsenäisyysmies.

<b>Siwertz</b> <i>[sīverts],</i> <sp>Sigfrid</sp> (s. 1882),
ruots. kirjailija. Julk. runoja ja
näytelmiä, mutta vars. novelleja ja romaaneja
sekä myös matkakuvauksia. Teoksia:
tukholmalaiskuvaukset „En flanör",
,,Selambs" ja „Det stora varuhuset".

<b>Sivettikissat</b> <i>(Viverridæ),</i> pitkä- ja
hoikkaruumiisia, suippokuonoisia, matalajalkaisia,
pitkähäntäisiä petoeläimiä. <sp>Afrikkalainen
sivettikissa</sp> <i>(Viverra civetta)</i> on n.
70 cm pitkä (häntä lisäksi 25 cm), harmaa,
tummanruskeatäpläinen, elää puita ja pensaita
kasvavilla ylängöillä ja vuorilla. Haisee
myskille. Etelä- ja Itä-Aasiassa elävä
<sp>aasialainen sivettikissa</sp> <i>(V.
zibetha)</i> on edellistä vähän suurempi.
S:ja on myös <sp>genetti</sp> (ks. t.).

<img 1>
Afrikkalainen sivettikissa.
</img>
<b>Siveyslaki,</b> siveellisen toiminnan
sääntö, joka eroaa oikeudellisista
toiminnanohjeista siinä, että se ei vaadi
ihmiseltä ainoastaan tekoja, vaan
myöskin siveellistä mielenlaatua.

<b>Siveysoppi</b> l. <sp>etiikka</sp> on
filosofinen tieteenhaara, jossa tutkimuksen
esineenä on siveellinen arvioiminen,
siveellisen tietoisuuden yleinen sisällys ja
perusteet. [Höffding, „Etiikka" (1920).]

<b>Siveyspoliisi,</b> poliisi, jonka tehtävät
tarkoittavat yleisen siveellisyyden
valvontaa ja suojelemista.

<b>Siveystilasto</b> l. <sp>moraalitilasto</sp>
on niiden tilastollisten tutkimusten
yhteisnimi, jotka käsittelevät sellaisia
ihmiselämän joukkoilmiöitä, joilla on
siveellistä merkitystä. Sen alaan
kuuluvat rikos-, itsemurha-, avioero- ja
prostitutsionitilasto y. m.

<b>Siviili</b> (lat.), kansalaiselle ominainen,
kansalainen yleensä, vastakohtana sotilas-
tai hengelliseen säätyyn kuuluvalle;
lainopissa riita-asioita koskeva, vastakohtana
rikosasioita koskevalle, lisäksi
kirkollisen viranomaisen suorittaman
virkatoimituksen vastakohtana yhteiskunnan
viranomaisen suorittama, porvarillinen
virkatoimitus (esim. s.-vihkiminen).

<b>Siviiliasema</b> l. <sp>siviilisääty,</sp>
niiden henkilökohtaisten suhteitten
kokonaisuus, jotka määräävät yksityishenkilön
perheoikeudellisen aseman. Sellaisia
suhteita ovat esim. syntymäaika, syntyperä,
nimi, aviollinen suhde y. m. s.

<b>Siviiliasia,</b> riita-asia (ks. t.). —
<b>Siviiliavioliitto</b> ks. <sp>Avioliitto.</sp>

<b>Siviilihallinto,</b> kaikki ne hallinnon
alat, jotka eivät kuulu sotilashallintoon.
Väliin s.-sanaa käytetään kirkollisen
hallinnon vastakohtana.

<b>Siviilihenkilö,</b> henkilö, joka ei ole
sotilaallisessa virassa tai toimessa.

<b>Siviili-insinööri,</b> yksityisinsinööri,
sotilas- ja virka-insinöörin vastakohtana.
Meillä ei käytännössä.

<b>Siviilijuttu,</b> riita-asia (ks. t.). —
<b>Siviilikuvernööri,</b> kuvernööri, jonka
tehtäviin ei kuulu sotiiaallkien vallankäyttö.
— <b>Siviililainkäyttö,</b> siviiliprosessi
(ks. t.). — <b>Siviililainoppi,</b> se
oikeustieteen haara, joka käsittelee n. s.
yksityisoikeutta. — <b>Siviililaki,</b> se
positiivisen oikeuden osa, joka säännöstelee
aineellisoikeudellista yksityisoikeutta.

<b>Siviililakikirja,</b> jossakin maassa
voimassa olevien siviilioikeudellisten
oikeussäännösten yhdistelmä, esim. Ranskassa
„code civile" ja Saksassa „Bürgerliches
Gesetzbuch". Suomessa ei ole yhtenäistä
s:aa, vaan siviilioikeudelliset säännökset
ovat osaksi 1734 v:n lain siviilioikeudellisissa
kaarissa ja sittemmin annetuissa useissa eri
asetuksissa.
</chapter>

<chapter name="Siviililista-Sivistyshistoria">
<b>Siviililista,</b> hallitsijan käytettäväksi,
hovi- y. m. menoja varten valtion varoista
osoitettu määräraha,

<b>Siviilinotaari,</b> suurempien kaupunkien
raastuvanoikeudessa siviiliasioista
pöytäkirjaa pitävä virkamies.

<b>Siviilioikeus.</b> 1. Niiden oikeussäännösten
kokonaisuus, jotka käsittelevät n. s. yksityisoikeutta.
— 2. Se oikeustieteen haara, joka käsittelee tätä
oikeutta. — S. jaetaan tavallisesti: a) yleisiin
oppeihin, b) esineoikeuteen, c) velvoite- l.
obligatsionioikeuteen, d) perheoikeuteen ja
e) perintöoikeuteen. Perheoikeuteen luetaan
avio-oikeus ja useimmiten myös holhousoikeus.
Perintöoikeuteen kuuluu myös testamenttioikeus.

<b>Siviiliprosessi,</b> <sp>siviiliasiain
oikeudenkäynti,</sp> laissa järjestetty
menettely, jolla valtiovalta antaa
oikeusturvaa yksityisoikeudellisten etujen
suojaksi. S:iin kuuluu säännöllisesti kaksi
osaa: a) <sp>varsinainen oikeudenkäynti,</sp>
jonka tarkoituksena on saada tuomiolla vahvistetuksi,
mikä johonkin yksityisoikeudelliseen oikeussuhteeseen
nähden on oikein ja b) <sp>tuomion täytäntöönpano.</sp>
— Erilajiset oikeusriidat voivat vaatia erilaista
prosessuaalista menettelyä. Sen mukaan tehdään
ero <sp>yleisen l. varsinaisen s:n,</sp>
s. o. riita-asioissa noudatettavan
säännöllisen menettelyn, sekä <sp>erityis- l.
ylimääräislaatuisten oikeudenkäyntien</sp> välillä.
Viimeksimainittuja on meillä n. s. <sp>lainhakumenettely,
vekseliasiain, merioikeusasiain</sp> ja
<sp>maanjakoasiain oikeudenkäynnit.</sp> Kun
s:n esineenä on yksityinen oikeussuhde,
josta asianosaisella tavallisesti on valta
määrätä, riippuu asianosaisesta, tahtooko hän
ja missä määrin nauttia valtion oikeusturvaa, n. s.
<sp>dispositiivinen l. määräämisperiaate.</sp> Sen
vastakohta, <sp>virallisuus- l. offisiaaliperiaate</sp>
vain harvoin, kun julkinen etu voi tulla kysymykseen,
on s:ssa noudatettavana. Samoin on s:ssa yleensä
vallalla <sp>käsittelymenettely,</sp> jonka mukaan
yksinomaan asianosaisten asiana on esittää
ne tosiseikat, jotka he tahtovat tuomioistuimen
ottamaan huomioon, ja hankkia niihin todistukset.
Tämän vastakohta, <sp>tutkintomenettely,</sp>
joka jättää mainitun tehtävän tuomioistuimelle,
tulee s:ssa harvoin noudatettavaksi. Eräitä
seikkoja tulee tuomioistuimen ex officio
aina ottaa huomioon. Ennenkuin tuomio
s:ssa annetaan, on asianosaisille
annettava tilaisuus lausua mielipiteensä asiasta,
n. s. <sp>kontradiktorinen periaate.</sp>
— Säännökset s:sta sisältyvät Oikeudenkäymiskaareen,
Ulosottolakiin, Konkurssisääntöön sekä useihin eri
aikoina annettuihin lakeihin ja asetuksiin.

<b>Siviilirekisteri</b> on määrätyllä alueella
asuvista henkilöistä laadittu virallinen
luettelo, joka sisältää viranomaisille
tarpeelliset, laissa säädetyt henkilötiedot
heistä. 29/12 1917 annetun asetuksen
mukaan, jota asetusta on muutettu
20/1 1923, Suomen kansalaisista, jotka
eivät ole evankelis-luterilaisen kirkon
jäseniä eivätkä kuulu muuhunkaan
Suomessa laillistettuun uskontokuntaan, on
henkikirjoittajan tahi sen, jolle
henkikirjoituksen toimittaminen on uskottu,
pidettävä erikseen kutakin alueensa
kuntaa varten s:ia, joka käsittää syntymä-,
avio-, kuolin-, muutto- ja henkilöluettelon.
S:iin on otettava myöskin laillistettuihin
uskontokuntiin kuuluvista kansalaisista
eräitä tietoja. V:n 1926 lopussa oli s:ssä
34,311 henkeä.

<b>Siviilisenaatti,</b> muutamissa maissa
ylimmän tuomioistuimen osasto, joka
käsittelee riita-asioita.

<b>Siviilisääty,</b> siviiliasema (ks. t.).

<b>Siviilitoimituskunta</b> ks. <sp>Senaatti.</sp>

<b>Siviilivakuutus</b> ks. <sp>Palovakuutus.</sp>

<b>Siviilivirkakunnan leski- ja orpokassa,</b>
Helsinki. Kassaa kartutetaan, paitsi yleisistä
varoista suoritettavalla avustuksella,
siviilivirkakuntaan kuuluvilta virka- ja
palvelusmiehiltä kannetulla palkkaus säästöllä
sekä viran avoimeksi jouduttua n. s. vakanssisäästöllä.
Siitä suoritetaan mainittujen virka- ja
palvelusmiesten leskille ja orvoille
eläkettä (Ohjesääntö 12/11 1926).

<b>Siviilivirkakunta</b> tarkoittaa tav.
kaikkia sekä oikeus- että hallintoviroissa
olevia valtion virka- ja palvelusmiehiä,
jotka eivät ole sotilaallisessa eivätkä
kirkollisessa virassa.

<b>Sivilisatsioni</b> (lat.), toisinaan =
kulttuuri sanan korkeimmassa merkityksessä,
toisinaan = tapojen ja käyttäytymisen
ulkonainen hienostuminen. —
<b>Siviliseerata,</b> sivistyttää.

<b>Si vis pacem, para bellum</b> (lat.), jos
tahdot rauhaa, niin hanki sotaa.

<b>Sivistynyt köyhälistö,</b> oppinut
köyhälistö (ks. t.).

<b>Sivistyshistoria,</b> kulttuurihistoria (ks. t.).
</chapter>

<chapter name="Sivistyskieli-Sjögren">
<b>Sivistyskieli</b> l. <sp>kulttuurikieli.</sp>
kieli, jonka keinoin saattaa ilmaista
korkeamman henkisen sivistyksen l. kulttuurin
alalle kuuluvia käsitteitä (esim.
maailmankirjallisuuden etevintä 
kaunokirjallisuutta ja tieteellisen tutkimuksen
tuloksia).

<b>Sivistyssanat</b> l. <sp>kulttuurisanat</sp>
ovat sanoja, jotka merkitsevät sivistyksen,
kulttuurin, alaan kuuluvia käsitteitä
— kulttuuri tässä käsitettynä toiminnaksi,
jonka kautta ihminen on päässyt hallitsemaan
luontoa. S:oja ovat esim. kaikki elinkeinotoimintaa
merkitsevät sanat, esim. <i>nuoli, aura, vako,
rauta, ruis,</i> niinikään yhteiskunnallisia
käsitteitä merkitsevät, kuten <i>ruhtinas,
tuomita, kihlakunta.</i> S:oja käytetään
sivistyshistorian lähteinä: jos voimme todistaa
jonkin sivistyssanan olleen olemassa
määrättynä aikana määrätyssä kieliyhteisössä,
voimme päättää itse käsitteenkin silloin
olleen sille tunnetun. — Ahtaammassa
merkityksessä käsitetään s:lla myös n. s.
vierasperäisiä sanoja.

<b>Sivistysvaliokunta,</b> Eduskunnan
valiokunta, jonka Eduskunta harkinnastansa
riippuen voi asettaa valmistelemaan
yleistä sivistystä kuten kouluasioita,
oppivelvollisuutta, raittiutta koskevia,
Eduskunnassa vireillä olevia asioita.

<b>Sivori,</b> <sp>Emil</sp> (s. 1864), suom.
kuoronjohtaja, Viipurin kirkkomusiikkiopistooi
perustaja (1893) ja johtaja. Perustanut
Viipurin Kansankonservatorion. Julk.
kansanlaulusovitelmia.

<b>Sivuaja,</b> (geometrinen) tangentti (ks. t.).

<b>Sivuhaara,</b> ruhtinas- ja aatelissuvuissa
nuoremman pojan jälkeläiset.

<b>Sivuperintö,</b> perintö, joka lankeaa
sivuperilliselle. vrt. <sp>Perillinen,
Perimisjärjestys.</sp>

<b>Sivupolvi,</b> <sp>sivusukulaisuus.</sp>
ks. <sp>Sukulaisuus.</sp>

<b>Sivusaatava</b> l. <sp>sportteli.</sp>
Varsinaisen palkkauksen ohella voi viran- tai
toimenhaltija saada toimituspalkkiota,
toimituskirjainlunastusta, virantoimitusrahoja,
korvausta virkatoimen kustannuksista tai muita
senluonteisia etuja. Näitä sanotaan s:iksi l.
sportteleiksi (Laki valtion viroista ja
toimista suoritettavan palkkauksen perusteista
29/12 1923).

<b>Sivusajutantti,</b> <sp>sivusadjutantti,</sp>
hallitsijan ajutanttina palveleva upseeri.

<b>Sivusta,</b> rintamassa osaston oikean
(vasemman) siipimiehen (ks. <sp>Siipi</sp>)
takana olevan osaston kylki. —
<b>Sivustapatrullit,</b> marssivan joukko-osaston
molemmille puolille marssitietään
lähettämät patrullit, joiden tarkoituksena on
suojata joukko-osastoa yllättäviltä hyökkäyksiltä.
— <b>Sivustatuli,</b> viholliseen sen sivustalta
annettu tuli.

<b>Sivutaittuminen,</b> tähdestä tulevan
valosäteen poikkeaminen sivulle ilmakehän
tiheyden vaihdellessa vaakasuoraan suuntaan.

<b>Sivuteema,</b> <i>mus.,</i> sonaattimuodon
1:sen jakson 2:nen teema (sivuponsi).

<b>Sivutoimi,</b> <sp>sivuvirka,</sp> toimi tai
virka, jota jokin henkilö päätoimensa
tai -virkansa ohella hoitaa. S:n
hoitamiseen nykyisin yleensä vaaditaan
päätoimen esimiehen tai ylemmän
viranomaisen lupa,

<b>Sivuviiva,</b> kylkiviiva. ks. <sp>Kalat.</sp>

<b>Šizuoka,</b> satama- ja teollisuuskaup.
Hondon kaakkoisrannikolla. 85,000 as.

<b>S. J.</b> = Societas Jesu l. jesuiittaveljeskunta.

<b>Sjundby</b> <i>[šundby],</i> kartano
Siuntiossa; mainittu jo 1417, kuulunut
Åke Tottille ja Adlercreutzeille.

<b>Sjundeå,</b> Siuntio (ks. t.).

<b>Själland</b> <i>[še-],</i> suurin Tanskan
saarista, Juutinrauman ja Ison-Beltin välissä;
7,018 km<sup>2</sup>, 1,1 milj. as. 73 %
pinta-alasta on viljelysmaata. 20 kaupunkia.

<b>Sjöberg</b> <i>[šöbärj],</i> <sp>Axel</sp> (s. 1866),
ruots. taidemaalari, ulkosaariston kuvaaja.
— <b>Sjöberg,</b> <sp>Birger</sp> (s. 1885),
ruots. kirjailija. Julk. runokokoelmat
„Fridas bok" ja „Kriser och kransar"
sekä romaanin „Kvartetten, som sprängdes".
— <b>Sjöberg,</b> <sp>Erik</sp> (1794-1828),
ruots. runoilija, salanimi <sp>Vitalis.</sp> Julk.
sekä elegisiä että leikillisiä runoja.

<b>Sjögren</b> <i>[šögrēn],</i> <sp>Anders Johan</sp>
(1794-1855), suom. kielen-, kansatieteen
ja historiantutkija. V:sta 1823 kreivi Rumjantsevin
kirjastonhoitajana, v:sta 1831 ylim. akateemikkona
ja v:sta 1844 suom.-ugr. ja kaukaasialaisen kieli- ja
kansatieteen vars. akateemikkona Pietarin
tiedeakatemiassa, v:sta 1845 sen kansatieteellisen museon
johtajana. Teki 1826 ja 1828 Pohjois- ja Itä-Venäjälle
kieli-, kansa- ja muinaistieteellisiä matkoja, tutki
1835-37 Kaukaasiassa osseetteja ja Krimillä tataarien
kieltä sekä 1846 ja 1852 liiviläisiä. Teoksia:
osseetin kielioppi ynnä sanakirja (saks.,

<img 1>
A. J. Sjögren.
</img>
</chapter>

<chapter name="Sjökulla-Skandaali">
1844), „Ossetische Studien" (1848)
„Gesammelte Sehriften" I, II (1861). —
<b>Sjögren,</b> <sp>Emil</sp> (1853-1918),
ruots. säveltäjä. Toimi urkurina Tukholmassa
v:sta 1880. Suosittuja ovat etenkin S:n laulut.

<b>Sjökulla</b> <i>[šö-]</i> l. <sp>Latokartano,</sp>
kartano Lapträskissä.

<b>Sjöstedt</b> <i>[šö-],</i> <sp>Yngve</sp> (s. 1866),
ruots. hyönteistutkija, professori,
Riksmuseetin hyönteistiet. osaston johtaja.
Tutkimusmatkoja Afrikkaan 1890-91 ja 1905-06.

<b>Sjöstrand</b> <i>[šö-],</i> <sp>Carl Eneas</sp>
(1828-1906), ruots.-suom. kuvanveistäjä, Suomen
kuvanveistotaiteen uranuurtaja. Töitä: H. G.
Porthanin (ks. t., kuva) muistopatsas, „Väinämöisen
laulu", „Kullervon surma".

<img 1>
Sjöstrand: Kullervo katkoo
kapalonsa.
</img>
<b>Sjöström</b> <i>[šö-],</i> <sp>Axel Gabriel</sp>
(1794-1846), suom. tiedemies ja kirjailija,
Kreikan kirjallisuuden prof. v:sta 1833. Julk.
romanttisia runoja ja ruotsinnoksia. [Söderhjelm
(ruots., 1895).] — <b>Sjöström,</b> <sp>Einar</sp>
(1882-1923), suom. arkkitehti. Puoliso:
oopperalaulajatar <sp>Phyllis S.</sp> (s. 1888),
o. s. <sp>Mardall.</sp> — <b>Sjöström,</b> <sp>Frans
Anatolius</sp> (1840-85), arkkitehti, arkkitehtuurin
opettaja Polyteknillisessä Opistossa v:sta 1873.
Töitä: Teknillinen Korkeakoulu, Malminkartanon
päärakennus Pernajassa, asuintaloja, kirkkoja y. m.
— <b>Sjöström,</b> <sp>Juhani</sp> (1871-1909),
kirjailija. Julk. „Korpien povessa" ja karjalaisaiheiset
kansannäytelmät „Mari", „Salmin tyttö", „Irja".
— <b>Sjöström,</b> <sp>Victor</sp> (s. 1879), ruots.
näyttelijä ja filmiohjaaja. Luonut kansallisen ruots.
filmitaiteen lähinnä Selma Lagerlöf -filmeillään.
Toimii v:sta 1923 Amerikassa. Puoliso: Edith
<sp>Erastoff</sp> (ks. t.). — <b>Sjöström,</b>
<sp>Vilho</sp> (s. 1873), suom. taidemaalari.
Realistisen maalaussuunnan kannattaja, joka on
maalannut henkilösommitelmia, maisemia ja muotokuvia.
Töitä: „Verkonpaikkaajat", „Hiekkakuoppa", „Pilvinen sää".

<img 1>
Sjöström: Kesäilta.
</img>
<b>Skaala</b> (lat.), asteikko, mittakaava; sävelikkö.

<b>Skabroosinen</b> l. <sp>skabröösi</sp> (ransk.), rietas.

<b>Skagen</b> <i>[skā-],</i> kaup. Tanskassa,
Jyllannin pohjoisimman kärjen, S:n
niemen itärannalla. Pohjoismaiden
huomattavimpia merikylpylöitä; P. S. Kröyerin
ja H. Drachmannin haudat ja asunnot,
nyk. museoina. 3,900 as.

<b>Skagerrak,</b> Norjan, Ruotsin ja
Jyllannin välinen salmen tapainen meren osa,
220 km pitkä, 120 km leveä, 60-810 m syvä.

<b>Skagerrakin taistelu</b> l. <sp>Jyllannin
taistelu,</sp> maailmansodan suurin
meritaistelu engl. ja saks. laivastojen
välillä, 31 p. toukok. — 1 p. kesäk. 1916.
Taistelu jäi ratkaisematta.

<b>Skagliola,</b> scagliola (ks. t.).

<b>Skaldirunous</b> ks. <sp>Islannin kieli
ja kirjallisuus.</sp>

<b>Skalm,</b> <sp>Nils</sp> (k. 1563), suom.
aatelismies, Vehmaan tuomari 1563;
Juhana-herttuan uskollisimpia kannattajia;
mestattu.

<b>Skalmeija</b> (saks.), keskiaikainen
puhallussoitin, oboen edeltäjä, antiikkisen
auloksen jälkeläinen.

<b>Skalpeeraaminen</b> (engl.), tapa
voitonmerkiksi riistää voitetulta viholliselta
päänahka, <sp>skalppi;</sp> on ollut yleinen
vars. Amerikan intiaanien keskuudessa.

<b>Skalpelli</b> (lat.), kirurgin ja anatomin
leikkausveitsi.

<b>Skamlingsbanke</b> <i>[-ŋkke],</i> 113 m
korkea mäki Tanskassa, siinä osassa
Slesvigiä, joka 1864 jäi Tanskalle.
1840-luvulla ja tällä vuosisadalla on siellä
pidetty suuria isänmaallisia juhlia, joissa
slesvigiläiset ja muut tanskalaiset
kohtasivat toisensa. Us. muistomerkkejä.

<b>Skammonium,</b> lounais-aas. kiertokasvin
<i>(Convolvulus scammonia)</i> juurista
saatu kuiviin haihdutettu maitiaisneste.
Ulostuslääkeaine.

<b>Skandaali</b> (kreik.), pahennusta
herättävä tai häpeää tuottava tapahtuma. —
<b>Skandaliseerata,</b> saattaa häväistyksen
alaiseksi.
</chapter>




<chapter name="Skandeerata-Skelleften joki">
<b>Skandeerata</b> (lat.), lukea tai lausua
runoa huomioonottaen tarkasti runomitta.

<b>Skanderbeg</b> ks. <sp>Kastriota.</sp>

<b>Skanderborg,</b> kaup. Tanskassa,
Jyllannin itäosassa. 4,000 as.

<b>Skandinaavia,</b> maant. merkityksessä
Ruotsi ja Norja. Kulttuurihist. merkityksessä
S:aan luetaan us. myös Islanti ja Tanska.

<b>Skandinaavian metsäsuomalaiset</b> ks.
<sp>Ruotsin suomalaiset.</sp>

<b>Skandinaavian rahasopimus,</b> Ruotsin
ja Tanskan 1873 tekemä, 1876 myös
Norjaan ulotettu sopimus yhteisestä, kultaan
perustuvasta rahajärjestelmästä. Menetti
merkityksensä maailmansodan aikana.

<b>Skandinaavien muinaisuskonto.</b>
Varhaisin oli vainajainpalvonta. Myöhemmin
palvottiin myös luonnonesineitä, vars.
aurinkoa. Vähitellen jumalkäsitteet
olennoitiin, jolloin palvottiin hedelmällisyys-
ja ukkosjumalia. Vanhimpia olivat n. s. vaanit,
jotka taistelivat aasoja (Njord. Frej, Freija)
vastaan. Vanhin ukkosenjumala oli Tor,
myöhemmin tuli etelästäpäin Odinin palvonta.
Sagakirjallisuuden mskand. jumalmaailma lienee
enemmän tai vähemmän runoilijoiden vapaata
mielikuvitusta. [Krohn (ruots., 1922).]

<b>Skandinaavilaiset kielet,</b>
Skandinaaviassa puhuttujen kielten yhteisnimitys.
Kristuksen syntymän jälkeisistä ajoista
viikinki aikaan puhuttiin n. s. skand.
kantakieltä, jonka tärkeimmät lähteet
ovat suomessa ja lapissa säilyneet
lainasanat sekä riimukirjoitukset.
Viikinki-aikana kielen kehitys käy nopeasti,
niin että 800-luvun alkupuolella voidaan
puhua kahdesta skand. kielestä,
tanskan-ruotsin kielestä ja norjan kielestä,
sekä v:n 1000 paikoilla jo neljästä, norjan,
islannin, tanskan ja ruotsin kielistä.
Norja ja islanti ovat länsiskand., muut
itäskand. kieliä.

<b>Skandinavismi,</b> pyrkimys
sivistyksellisesti ja valtiollisesti lähentää
Skandinaavian maita toisiinsa. vrt. <sp>Norden.</sp>

<b>Skandium,</b> harvinainen maametalli,
kem. merkki Sc, at.-p. 44,1.
Yhdistyksissään aluminiumin kaltainen.

<b>Skansen,</b> Nordiska Museet'iin kuuluva
ulkomuseo Tukholmassa, laatujaan
ensimmäinen, A. Hazeliuksen (ks. t.)
perustama 1891. Sisältää eläintarhan
(pohjoismaisia lajeja) ohessa yksityisiä
rakennuksia ja rakennusryhmiä ruots.
kansanelämää esittävine sisustuksineen.
Ulkoilmanäyttämö, kansantanhujen
esittämistilaisuuksia y. m.

<b>Skanssi,</b> kanssi (ks. t.).

<b>Skanör ja Falsterbo</b> <i>[-nör, -bū],</i> kaksi
kunnallisesti yhteenkuuluvaa kaupunkia
Etelä-Ruotsissa, Skånen lounaisosasta
Itämereen pistävällä niemellä, 2,5 km
toisistaan. Falsterbo on nyk. Ruotsin
loisteliain merikylpylä. Keskiaik.
kirkkoja. Merenkulkua ja kalastusta. 1,200 as.
— S. ja F. olivat keskiajan loppupuolella
peräkkäin Itämeren sillikaupan keskuksia.

<img 1>
Skansen.
</img>
<b>Skapoliitti,</b> väritön tai harmaa
tetragonisesti kiteytyvä kivennäinen, jossa
erilaisia kalsiumaluminiumsilikaatti- ja
natriumaluminiumsilikaattiseoksia.

<b>Skara</b> <i>[-ā-],</i> kaup. Etelä-Ruotsissa,
Vennerin eteläpuolella. Keskiaik. tuomiokirkko,
uusittu 1886-94. 6,600 as. — S:ssa on ollut
piispanistuin jo n. v:sta 1020.

<b>Skarabee,</b> pillerisittiäisen (ks. t.)
muotoiseksi leikattu puolijalokivikoriste.

<b>Skatoli</b> (kreik.), β-metyyli-indoli,
typenpitoinen aromaattinen yhdistys, jota
syntyy valkuaisaineiden mädätessä tai niitä
kaliumhydroksidisulatteella käsiteltäessä.
S. on ihmisen ulostusten hajun pääaiheuttaja.

<b>Skatologia</b> (kreik.), ruokoton
pilapuhe, rietas kirjallisuus.

<b>Skeat</b> <i>[skīt],</i> <sp>Walter William</sp>
(1835-1912), engl. kielimies, prof.
Cambridgessa. Teoksia: „Etymological
Dictionary of the English Language".

<b>Skeema</b> (kreik.), kaava, malli.

<b>Skeletti</b> (kreik.), selkärankaisten
tukiranka (luu-, rusto-); myös yleensä
eläinten tukimuodostukset, esim. hyönteisten
kitiinikuori, alempien selkärangattomien
moninaiset sisäiset ja ulkoiset rangot ja
kuoret.

<b>Skelleften joki</b> <i>[šell-]</i> (ruots. <i>Skellefte
älv</i>), joki Pohjois-Ruotsissa, alkaa
Ikesjauren järvestä läheltä Norjan rajaa
Sulitelman eteläpuolelta, juoksee us. järvien
(m. m. Hornavanin ja Storavanin) lävitse,
laskee Skellefteån kaupungin kohdalla
Pohjanlahteen. Runsaskoskinen. 330 km pitkä.
</chapter>

<chapter name="Skellefteå-Skobelev">
<b>Skellefteå</b> <i>[šelle'fteō],</i> kaup.
Pohjois-Ruotsissa, Skelleften joen varrella,
14 km sen suusta. Puutavarateoll. ja
-kauppaa. 3,700 as.

<b>Skelskör</b> <i>[-ör],</i> kaup. Tanskassa,
Själlandissa, Ison-Beltin rannalla. 2,700 as.

<b>Skemaattinen</b> (kreik.), kaavamainen.
Substantiivi: <sp>skematismi.</sp>

<b>Skepsis</b> (kreik.), epäilys, epäileväisyys.
— <b>Skeptikot,</b> skeptisismin, sen
ajatussuunnan kannattajat, jonka mukaan
ihminen ei voi saavuttaa varmaa tietoa.
— <b>Skeptillinen,</b> epäileväinen.

<b>S. K. F.</b> ks. <sp>Svenska Kullager-fabriken</sp>
ja <sp>Laakeri.</sp>

<b>Skibotn</b> <i>[šī-],</i> kylä Ruijassa, Jyykeän
l. Lyngenfjordin rannalla, Norjassa,
Markkinat kolmasti vuodessa.
Höyrylaivojen pysähdyspaikka, maantie
Enontekiöön. Suomalaisasutusta.

<b>Skien</b> <i>[šēn],</i> kaup. Etelä-Norjassa,
S.-joen rannalla. Vilkas kauppa, huomattava
puu- ja paperiteoll. 17,000 as.

<b>Skiftet</b> <i>[šif-],</i> Kihti (ks. t,).

<b>Skilondz,</b> <sp>Adelaide Andrejeva</sp>
(s. 1880), ven. ooppera- ja konserttilaulajatar
(sopraano). Esiintynyt Suomessa,

<b>Skinkki</b> <i>(Scincus officinalis),</i>
Pohjois-Afrikan aavikoilla asuva, n. 15 cm pitkä,
lyhytjalkainen ja -pyrstöinen, paksuruumiinen
sisilisko. Selkäpuoli harmaa, siinä mustansinisiä,
leveitä poikkijuovia. Kaivautuu vaaran uhatessa
nopeasti hiekkaan.

<b>Skinnarby</b> <i>[šinnarby],</i> rautatieasema
Lahden-Loviisan radalla, Pernajan pitäjässä,
9 km Loviisasta.

<b>Skinnarvik</b> <i>[šinnarvīk],</i> lasitehdas
Dragsfjärdissä, per. 1875, omistaja
<sp>Skinnarviks Glasbruk a.-b.</sp>
(osakepääoma 900,000 mk.).

<b>Skintillatsioni,</b> <sp>scintillatsioni</sp>
(lat.), <sp>tuikkiminen.</sp> <i>Tähtit.</i>
Yöllisellä taivaalla havaittava tähtivalon
levoton vilkkuminen, joka esiintyy
pääasiassa kiintotähdissä, ja on voimallisin,
kun tähti on lähellä taivaanrantaa.
Aiheutunee valon taittumisesta ja
hajaantumisesta ilmakehässä. Tutkitaan
<sp>skintillometri</sp>-nimisellä kojeella,
jonka pääosan muodostaa kaukoputki,
missä tähden kuvaa tarkastetaan epäteräväksi
asetettuna. — <i>Radioaktiivisuudessa</i>
se tuikahteleminen, mikä voidaan
havaita sinkki sulfidivarjostimessa, kun
radioaktiivisesta aineesta sinkoaa
harvakseen α-hiukkasia, joista kukin
aiheuttaa eri tuikahduksen. Näiden lukemiseksi
on Crookes rakentanut erikoisen kojeen,
<sp>spintariskoopin,</sp> jossa on
sinkkisulfidivarjostimen ohella mikroskooppi.
Kojetta käyttäen on saatu lasketuksi
radiumgrammasta sekunnissa syntyvien
heliumatomien luku sekä, kun toiselta
puolen on voitu mitata syntyneen heliumkaasun
paljous, heliumatomien todellinen paino.

<b>Skioptikon</b> (kreik.) ks. <sp>Projektsionikone.</sp>

<b>Škiperia,</b> Albaania (ks. t.). —
<b>Škipetaarit,</b> albaanit. ks. <sp>Albaania.</sp>

<b>Skisma</b> (kreik.), hajaannus, vars.
kirkon hallintoa ja järjestystä koskevien
erimielisyyksien aiheuttama; <sp>suuri s.</sp>
(1378-1417), jolloin oli 2 paavia.

<b>Skitsi</b> (it.), luonnos.

<b>Skive</b> <i>[skī-],</i> kaup. Tanskassa,
Pohjois-Jyllannissa, erään Limvuonon lahden
rannalla. 6,000 as.

<b>Skjoldborg</b> <i>[-lb-],</i> <sp>Johan</sp>
(s. 1861), tansk. kirjailija. Kuvannut Jyllannin
pienviljelijöiden elämää m. m. romaaneissa
,,Gyldholm" ja ,,Uusia miehiä" (suomen:t).

<b>Skjoldungit,</b> Tanskan ensim.
tarunomainen hallitsijasuku.

<b>Skjöldebrand</b> <i>[šöl-],</i> <sp>Anders
Fredrik</sp> (1757-1834), ruots. kenraali ja
kirjailija, kreivi. Ruotsin edustajana
Haminan rauhanteossa. Julk. m. m.
matkakuvaukset „Voyage pittoresque au Cap du
Nord avec gravures" (jossa puhutaan
myös Suomesta), „Description des
Cataractes et du canal de Trollhätta avec
gravures". Muistelmat julkaistu.

<b>Sklera</b> (kreik.), silmän kova kalvo.

<b>Sklerenkyyma</b> (kreik.), kasvien tukisolukko.

<b>Skleroosi</b> (kreik.), solukkojen kovettuminen.

<b>Skleroskooppi</b> (kreik.), Shoren
keksimä kovuuden mittari, jonka toiminta
perustuu siihen ilmiöön, että mitä
kovempi aine on, sitä kimmoisempaa se on.
Kojeessa on pysty lasiputki, siinä pieni
timanttipäinen paino, joka pudotetaan
tutkittavan esineen pinnalle. Painon
ponnahduskorkeus osoittaa kovuuden.

<img 1>
Skleroskooppi.
</img>
<b>Skobelev</b> <i>[-jef],</i> <sp>Mihail
Dimitrievitš</sp> (1843-82), ven. kenraali.
Kunnostautui Keski-Aasiassa ja sodassa
Turkkia vastaan 1877-78; saksalaisvihollisen
panslavistisen sotapuolueen johtaja.
</chapter>

<chapter name="Skoda-Skotlanti">
<b>Skoda</b> <i>[skō-],</i> <sp>Emil von</sp> (1839-1900),
itäv. tehtailija, Pilsenissä Tšekko-Slovakiassa
sijaitsevan suuren tykki- ja veturitehtaan (Skodawerke)
perustaja (1869) ja omistaja (v:een 1899).

<b>Škodra</b> ks. <sp>Skutari.</sp>

<b>Skodsborg</b> <i>[skosb-],</i> kylpypaikka
Tanskassa, Juutinrauman rannalla
Kööpenhaminan pohjoispuolella. 1,000 as.

<b>Skogby</b> <i>[skūgby],</i> ratsutila Tenholassa.
Masuuni 1686-1904. Perunanjalostuskoeasema.

<b>Skogman</b> <i>[skūg-],</i> <sp>David</sp> (1840-67),
pappi ja kansatieteilijä. Julk. „Kertomus
matkoilta Satakunnassa" (Suomi II, uusi jakso),
„Suomalaiset Ruotsissa ja Norjassa" (Suomi
II:8). [Viitanen, „Pohjois-Ruotsin suomalaiset"
(1917).]

<b>Skokloster</b> <i>[skū-],</i> 1600-luvulla
rakennettu linna Ruotsissa, Mälarin niemellä,
S:n pitäjässä, Brahe-suvun sääntöperintötila,
aiemmin Wrangeleilla.

<b>Skolastiikka</b> (lat.), teologiaan
läheisesti liittynyt keskiajan filosofia. S.
lähtee edellytyksestä, että kirkon oppi on
ehdottomasti tosi, ja sen tarkoituksena
on kirkon opin järjellisyyden todistaminen,
mikä tapahtui kreik. filosofian, lähinnä
Aristoteleen, avulla. — Aikaisemman s:n
(800-1100-luvut) pääedustajat ovat
<sp>Erigena, Anselm, Roscellinus, Abélard</sp>
ja <sp>Petrus Lombardus,</sp> sen kukoistusajan
(1200-luvun) <sp>Albert Suuri, Tuomas
Akvinolainen, Duns Scotus</sp> ja
sen rappeutumisajan (1300-1400-luvut)
<sp>Occam</sp> (ks. n.), vrt. <sp>Realismi,
Nominalismi, Uusskolastiikka.</sp>
[Grabmann (saks., 1909-11).] — <b>Skolastikko,</b>
skolastiikan edustaja. — <b>Skolastinen,</b>
skolastiikkaan kuuluva, viisasteleva, saivarteleva.

<b>Skolion</b> (kreik.), antiikkisissa
käsikirjoituksissa tekstin sanamuotoon tai
selitykseen kohdistuva reunamuistutus.

<b>Skolionit</b> (kreik.), kreik. pöytälaulut.

<b>Skolioosi</b> (kreik.), kieroselkäisyys (ks. t.).

<b>Skoone,</b> Skåne (ks. t.).

<b>Skopas,</b> kreik. kuvanveistäjä, eli
300-luvun ensim. puoliskolla e. Kr. Töitä:
kaksi Tegean Atene-temppelin nuorukaispäätä,
,,Kitaraa soittava Apollon", „Riehuva
bakkantti"; ollut mukana Halikarnassoksen
Mausoleionia koristamassa.

<b>Skopiški,</b> kauppala Liettuassa Kovnon
hallintopiirissä. Itämaisen sodan aikana
Venäjän länsirajalle komennettu Suomen
kaarti sairasti 1854 siellä ja lähellä
olevassa Rakiškissa lavantautia; yhteisen
hautapatsaan alla lepää S:ssa 220 suom soturia.

<b>Skoplje,</b> Yskyb (ks. t.).

<b>Skoptsit</b> (ven.), ven. talonpojan
Selivanovin 1772 perustama uskonlahko, joka
piti sukupuolivietin hävittämistä
välttämättömänä ja johon kuuluvat
mieshenkilöt kuohittiin. Selivanovia pidettiin
Aristuksena. Lahko levisi 1850-luvulla
Inkerinmaalle sekä eräisiin Jaakkiman
ja Sortavalan kyliin.

<b>Skoropadskij</b> <i>[-a'-],</i> <sp>Pavlo</sp> (s. 1873),
ukrainalainen kenraali ja poliitikko.
Maailmansodassa ratsuväendivisioonan
komentajana, tuli lokak. 1917 kasakka-atamaaniksi,
1918 saksalaisten avulla Ukrainan hetmaniksi,
kukistui sam. v.

<b>Skorpioni</b> <i>(Scorpius),</i> eläinradan 8:s
merkki ( ♏ ) ja etel. tähtikuvio; sisältää
useita kaksoistähtiä ja tähtisikeröitä;
päätähti Antares (α Scorpii) 1 suuruusluokkaa.

<b>Skorpionit</b> <i>(Scorpionidæ),</i>
hämähäkkieläinten lahko. Takaruumis pitkä,
2-osainen, etuosa muodostunut 7:stä leveästä,
takaosa l. pyrstö 6:sta kapeasta nivelestä.
Pyrstön päässä koukkuaminen pistin myrkky
rauhasineen. Leukarihmat päättyvät suuriin,
tarttumiseliminä toimiviin pihteihin. Syövät
hyönteisiä ja hämähäkkejä, joita tappavat
pistämällä selän ylitse pistimellään. Suurimmat
lajit (17:kin cm pitkiä on) elävät tropiikeissa,
pienempiä on jo Välimeren maissa. Isojen lajien
pisto voi olla ihmisellekin kuolettava.

<img 1>
Skorpioneja.
</img>
<b>Skotisti,</b> Duns Scotuksen (ks. t.) kannattaja.

<b>Skotit,</b> kelttiläinen heimo, siirtyi
300-luvulla Irlannista Luoteis-Skotlantiin,
joka siitä sai nimensä.

<b>Skotlannin vapaakirkko,</b> Chalmersin
(ks. t.) 1843 perustama. V. 1900 yhtyi
siihen 2 vanhempaa pientä vapaakirkkoa,
jolloin se oli melkein valtiokirkon
veroinen. Nyk. pyritään yhdistämään yhtynyt
S. v. ja valtiokirkko vapaaksi kansankirkoksi.

<b>Skotlanti,</b> Ison-Britannian (ks. t.)
pohjoisosa; 78,758 km<sup>2</sup>, 4,9 milj. as. —
<i>Historia.</i> V:sta 80 e. Kr. S:n asukkaat
olivat sotaisissa tekemisissä roomalaisten
kanssa, kunnes nämä 410 e. Kr. jättivät
Ison-Britannian. 500-luvulla tuotiin
kristinusko maahan. 1000-luvulla S. yhtyi
yhdeksi valtioksi. Englanti valloitti
</chapter>


<chapter name="Skottilainen filosofinen oppikunta-Skuru">
maan 1296, mutta Robert Bruce vapautti
sen 1314. V:sta 1370 Stuartit hallitsivat
S:ssa. Uskonpuhdistus presbyteeriläisessä
muodossa pantiin toimeen 1520-luvulta alkaen
etupäässä Knoxin aloitteesta. V. 1603 Maria
Stuartin poika Jaakko peri Englannin kruunun.
V. 1707 S:n ja Englannin välinen personaaliunioni
muuttui reaaliunioniksi, jolloin yhtyneet
kuningaskunnat saivat nimekseen Iso-Britannia.

<b>Skottilainen filosofinen oppikunta,</b>
Th. Reidin (ks. t.) perustama
„terveeseen järkeen" perustuva filosofinen
oppisuunta, jonka muita edustajia olivat
J. Beattie ja D. Stewart.

<b>Skovgaard</b> <i>[skaugōr],</i> <sp>Joakim</sp>
(s. 1856), tansk. taidemaalari, P. Chr.
S:n poika. Päätyö Viborgin tuomiokirkon
suurisuuntainen koristaminen freskomaalauksilla
(1900-06), muita „Betesdan lammikko",
,,Kristus vie ryövärin paratiisiin" ja
valtava „Kristus kuolleiden valtakunnassa"
sekä Lundin tuomiokirkon kuorin mosaiikit.
Toiminut kuvittajana ja taideteollisuuden
palveluksessa, ks. kuvaliitettä <sp>Tanskan
taidetta.</sp> — <b>Skovgaard,</b> <sp>Niels</sp>
(s. 1858), tansk. taidemaalari ja
kuvanveistäjä, J. S:n veli. Maalannut
maisemia ja eläinkuvia, tehnyt radeerauksia
ja savenvalutöitä sekä ansiokkaita
kuvanveistoksia, esim. „Maunu Hyvän
muistokivi". — <b>Skovgaard,</b> <sp>Peter
Christian</sp> (1817-75), tansk. taidemaalari.
Maalannut metsä- ja muotokuvia.

<b>Skovgaard-Petersen</b> <i>[skaugōr pē-],</i>
<sp>Carl Axel</sp> (s. 1866), tansk. pappi ja
suosittu uskonnollinen kirjailija. Teoksia
suomen.: „Nuorison kirja", „Raamatun
ihmisiä", „Viimeisten aikojen merkit" y. m.

<b>Skraffeeraus</b> (it.). 1. Piirustustöissä,
kuten karttateoksissa, asemakaavoissa,
diagrammoissa y. m. käytetty tekotapa,
jossa yhdensuuntaisilla viivoilla, myös
pisteillä, merkitään pintoja, joitten eri
tarkoitukset, tunnusarvot y. m. täten
ilmenevät, Kartoissa käytetään s: ta
m. m. korkeussuhteiden ja vuoristojen
merkitsemiseen. Ennen käytettiin työssä
s.-viivoitinta, nykyjään s.-konetta tai
guillochekonetta. — 2. S:lla on erityinen
merkitys <sp>heraldiikassa</sp> siten, että
heraldiset värit esim. sineteissä ja
värittömissä vaakunapiirustuksissa
poikkeuksitta skraffeeraamalla osoitetaan
yleisen kaavakkeen mukaisesti.

<b>Skram</b> <i>[-ā-],</i> <sp>Amalie</sp> (1847-1905),
o. s. <sp>Alver,</sp> norj.-tansk. kirjailijatar.
Puoliso v:sta 1884 tansk. kirjailija
<sp>Erik S.</sp> (1847-1923). Julk.
naturalistisia romaaneja, joissa käsittelee
avioliitossaan onnetonta naista, kuten „Constance
Ring" ja „Forraadt", sekä perinnöllisyyskysymystä
„Hellemyrsfolkene". [Krohn, „Naisia" (1918).]
— <b>Skram,</b> <sp>Peder</sp> (k. 1581), tansk.
merisoturi. Taisteli menestyksellisesti lyypekkiläisten
auttamaa Kristian II:ta vastaan, johti pohjoismaiden
seitsenvuotisen sodan alussa Tanskan laivastoa.

<b>Skredsvig</b> <i>[-ēdsvīk],</i> <sp>Christian</sp>
(1854-1924), norj. taidemaalari. Maalannut
mielikuvitusrikkaita henkilösommitelmia ja
tunnelmallisia maisemia.

<b>Skribentti</b> (lat.), kynänkäyttäjä.

<b>Skridifinnit,</b> s. o. <sp>hiihtofinnit,</sp>
500-700-lukujen kirjailijoilla Skandinaavian
pohjoisosassa asuvan kansan nimenä;
tarkoittanee lappalaisia.

<b>Skrjabin</b> <i>[-ā-],</i> <sp>Aleksandr
Nikolajevitš</sp> (1872-1915), ven. säveltäjä ja
pianisti. Pyrki piano- ja orkesteriteoksissaan
mystillis-uskonnollisten aatteittensa ilmaisuun.
S:n yltiökromaattinen tyyli on syvälti vaikuttanut
ven. musiikin kehitykseen.

<b>Skroffelit</b> (lat.), risataudissa
esiintyvät rauhasten turvottumat. —
<b>Skrofuloosi,</b> risatauti.

<b>Skrubber,</b> <sp>scrubber,</sp> ks.
<sp>Kaasulaitos</sp> (kuva).

<b>Skrutiini</b> ks. <sp>Scrutinium.</sp>

<b>Skruuvi</b> (ruots.), eräs neljän pelattava
korttipeli.

<b>Skrzynski</b> <i>[skšy-],</i> <sp>Alexander</sp>
(s. 1882), puol. diplomaatti, kreivi.
Ulkoministerinä 1922-23 ja 1924-26, pää- ja
ulkoministerinä 1925-26.

<b>Skule Bardson</b> <i>[skū-]</i> (1189-1240),
norj. jaarli. S. oli hallitusmiehenä
suuressa osassa Norjaa ja naitti tyttärensä
kuningas Haakon Haakoninpojalle; teki 1238
kapinan. Ibsenin „Kuninkaan-alut"-näytelmän
päähenkilöitä.

<b>Skulptuuri</b> (lat), kuvanveistotaide;
veistokuva. Verbi: <sp>skulpteerata.</sp> —
<b>Skulptööri,</b> kuvanveistäjä.

<b>Skultuna</b> <i>[-ū'na],</i> kunta
Keski-Ruotsissa, Västeråsista pohjoiseen.
Melkoista metalliteollisuutta.

<b>Skunkki,</b> haisunäätä. ks. <sp>Haisueläimet.</sp>

<b>Skuoritsa,</b> suom. seurakunta
Inkerinmaalla, Hatsinasta luoteeseen.

<b>Skupština</b> (serb.), kokous, vars.
Etelä-Slaavian valtiopäivät.

<b>Skuru,</b> rautatieasema Turun-Karjaan
rataosalla, Pohjan kunnassa, 8 km
Karjaalta. Läh. asemaa rautatie kulkee
vuoren läpi 156 m S:n tunnelia myöten,
</chapter>

<chapter name="Skutari-Slang">
joka on Suomen vanhin (rak. 1896-98).
Aseman lähellä S:n lastauspaikka
Pohjanpitäjänlahden perukassa. S:n asemalta
kapearaiteinen rata (rak. 1891) Fiskarin
tehtaalle.

<b>Skutari.</b> 1. S. (alb. <i>Škodra</i>), kaup.
Albaaniassa läh. S:n järven kaakkois-päätä.
22,000 as. Kuului Turkkiin 1479-1913.
— 2. S. (turk. <i>Yskydar</i>), Konstantinopolin
kaupunginosa Vähän-Aasian puolella.

<b>Skutarin järvi,</b> Balkanin niemimaan
suurin järvi, Albaanian ja Etelä-Slaavian
rajalla, laskee Bojana-jokea myöten
Adrianmereen. Matala ja kalaisa, 50 km
pitkä, 14 km leveä, 356 km<sup>2</sup>.

<b>Skvääri</b> (engl.), neliö, aukio, puistikko.

<b>Skye</b> <i>[skai],</i> Sisä-Hebridien suurin ja
pohjoisin saari; 1,666 km<sup>2</sup>, 11,000 as.

<b>Skylla,</b> kreik. tarustossa monipäinen
merihirviö, joka asusti vastapäätä
Karybdista Messinan salmessa ja
päillään tempasi laivoista ihmisiä.

<b>Skyros</b> <i>[-y-],</i> Aigeianmeressä,
Pohjoisten Sporadien saariryhmässä oleva,
Kreikkaan kuuluva saari; 204 km<sup>2</sup>,
3,500 as.

<b>Skytte</b> <i>[šy-],</i> <sp>Bengt</sp> (1614-83),
ruots. valtaneuvos. S. oli Kristiina-kuningattaren
suosikkeja; erotettiin 1664 salahankkeista herttua
Aadolf Juhanan hyväksi. — <b>Skytte,</b> <sp>Johan</sp>
(1577-1645), ruots. valtiomies. Oli jonkun aikaa
Kustaa Aadolfin opettajana, tuli 1617
valtaneuvokseksi, 1622 Upsalan yliopiston
kansleriksi, toimi myös Pohjois-Suomen
laamannina, tuli 1629 Liivinmaan, Inkerin
ja Karjalan kenraalikuvernööriksi, 1634 Göötan
hovioikeuden ensim. presidentiksi. — <b>Skytte,</b>
<sp>Martti</sp> (n. 1460-1550), Turun piispa
1528-50. S. edisti maltillisesti uskonpuhdistusta,
kustansi suom. nuorukaisia Saksaan opiskelemaan.
Viime aikoinaan oli hänellä M. Agricola apulaisena.

<b>Skywriting</b> <i>[skairaitiŋ]</i> (engl.),
„taivaalle kirjoittaminen", uudenaikainen
ilmoittamistapa. Lentäjä kierrellen
ilmassa laskee koneestaan savua siten,
että se muodostaa valtavia kirjaimia,
jotka voivat puolisen tuntia olla hajoamatta.

<b>Skyyttalaiset,</b> iraanilaista alkuperää
oleva muinaiskansa, joka asui Mustanmeren
ja Kaukasus-vuorten pohjoispuolella ja sieltä
itäänpäin. Osa heistä oli maanviljelijöitä,
muut paimentolaisia. S. tulivat näille
asuinpaikoilleen 600-luvulla e. Kr.; häviävät
historiasta ennen Kristuksen syntymän aikoja.

<b>Skånberg</b> <i>[skōnbärj],</i> <sp>Karl</sp>
(1850-83), ruots. taidemaalari. Maalannut m. m.
satamakuvia, joissa ilman kuvaus on etevää.

<b>Skåne</b> <i>[skō-],</i> Ruotsin eteläisin ja
tiheimmin asuttu maakunta; 11,300 km<sup>2</sup>,
750,000 as. Ruotsin tärkein maanviljelysalue,
melkoista teollisuutta, vuorityötä (kivihiiltä)
ja kalastusta. Pyökki- ja tammimetsiä. — Lyhyitä
väliaikoja lukuunottamatta kuulunut Tanskaan
v:een 1658. ks. kuvaliitettä <sp>Ruotsi</sp> 1.

<b>Skänninge</b> <i>[šen-],</i> kaup.
Etelä-Ruotsissa, Linköpingistä länteen. 1,700 as.—
3. oli keskiajalla tärkeä kaupunki. V. 1248
siellä pidettiin kirkolliskokous, joka
vahvisti paavinvallan Ruotsissa.

<b>Skäppa</b> <i>[še-]</i> (ruots.), <sp>vakka,</sp>
vanha ruots. tilavuusmitta, 4 kappaa,

<b>Skövde</b> <i>[šö-],</i> kaup. Etelä-Ruotsissa,
Vennerin ja Vetterin välillä. Koneteoll.
y. m. 10,000 as.

<b>Slaavilaiset kielet</b> kuuluvat indo-euroopp.
kielikunnan itäiseen ryhmään. S. k. jaetaan
1) itäiseen ryhmään: venäjä, 2) läntiseen: tšekki,
slovakki, puola ja Lausitzin vendien l. sorbin
kieli sekä 3) eteläiseen: bulgaaria, serbokroaatti
ja sloveeni.

<b>Slaavit,</b> ryhmä indoeuroopp. kansoja".
Jakautuvat 1) etelä-s:hin: sloveenit,
kroaatit, serbialaiset ja bulgaarit, 2)
länsi-s:hin: tšekit, slovakit, puolalaiset ja
sorbilaiset l. Lausitzin vendit sekä
3) itä-s:hin: isovenäläiset, ukrainalaiset
l. vähävenäläiset ja valkovenäläiset.

<b>Slaby,</b> <sp>Adolf</sp> (1849-1913), saks.
insinööri; ansioitunut radiotekniikan
alalla, luonut yhdessä <sp>Georg Arcon</sp>
(s. 1869) kanssa radiolähetysjärjestelmän,
joka on telefunken-järjestelmän pohjana rinnan
Braun-Siemensin järjestelmän kanssa.

<b>Slagelse</b> <i>[slā-],</i> kaup. Tanskassa,
Själlandin länsiosassa. Kauppaa, metalli- ja
elintarveteoll. 14,000 as.

<b>Slagheck</b> <i>[-ā-],</i> <sp>Didrik</sp> (k. 1522),
tansk. kat. pappi, Kristian II:n neuvonantajia,
Tukholman verilöylyn pääyllyttäjiä. Tuli 1521 Lundin
arkkipiispaksi; poltettu roviolla.

<b>Slang</b> <i>[släŋ]</i> (engl.), sanavalinnaltaan
ja käänteiltään jollekin erityiselle
yhteiskuntaluokalle tai ihmisryhmälle
ominainen puhetapa, varsinkin katukieli.
vrt. <sp>Argot, Cockney</sp> ja <sp>Jargon.</sp>

<b>Slang,</b> <sp>Eerik</sp> (k. 1642), suom. soturi.
Sankarillisen puolustautumisen jälkeen
pakotettiin 1641 Neunburgissa antautumaan
pelastettuaan Banérin johtaman pääarmeijan
sen peräytyessä Regensburgin tienoilta
(„Ruotsin Leonidas").
</chapter>

<chapter name="Slatin-Slevogt">
<b>Slatin</b> <i>[slā-],</i> <sp>Sir Rudolf</sp>
(s. 1857), itäv. Afrikan tutkija ja hallintomies.
Palveli Gordonin alaisena, 1884-95 mahdin
vankina, 1900-14 Sudanissa olevien joukkojen
ylitarkastaja, Julk. ,,Feuer und Schwert in Sudan".

<b>Slávata</b> <i>[slā-],</i> <sp>Wilhelm</sp> (1572-1652),
tšek. valtiomies ja historiankirjoittaja,
yksi niitä Böömin maaherroja, jotka 1618
heitettiin ulos Praagin linnan ikkunasta.

<b>Slavejkov</b> <i>[e'-],</i> <sp>Pentšo</sp> (1866-1912),
bulg. runoilija, P. S:n poika. Pääteos
isänmaallinen eepos „Laulu verestä" (ruotsin.).
— <b>Slavejkov,</b> <sp>Petko</sp> (1827-95),
bulg. kirjailija ja poliitikko. Julk. m. m.
kansanlauluja.

<b>Slavofiilit,</b> Venäjällä 1800-luvun
alkupuoliskolla syntyneen valtiollissivistyksellisen
aatesuunnan kannattajat, jotka vanhaven. sivistys ja
kreik.-katolisuus lähtökohtanaan tahtoivat
länsimaisia kulttuurivirtauksia vastustaen
luoda aito-ven. kansallishengen. S:ejä olivat
esim. Aksakovit (ks. t.) ja Samarin (1819-76).
Valtiollista merkitystä liike sai Katkovin
(ks. t.) kautta.

<b>Slavonia</b> ks. <sp>Kroatsia-Slavonia.</sp>

<b>Sleeper</b> <i>[slīpə]</i> (engl.), aluspölkky;
ratapölkky.

<b>Sleeping-car</b> <i>[slīpiŋ-kā]</i> (engl.),
makuuvaunu.

<b>Šleesia,</b> vanha maakunta Oderin
yläjuoksun varrella Preussin, Puolan ja
Tšekko-Slovakian alueella. Preussin Š.
on jaettu 2:een provinssiin: <sp>Ylä-Š:aan</sp>
(9,730 km<sup>2</sup>, 1,4 milj. as., pääkaup.
<sp>Oppeln</sp>), joka sijaitsee Preussin
kaakkoiskolkassa, ja <sp>Ala-Š:aan</sp> (26,616 km<sup>2</sup>,
3,<sub>1</sub> milj. as., pääkaup. <sp>Breslau</sp>), joka
on edellisen luoteispuolella. Kummassakin
maanviljelys, teollisuus ja Vuorityö hyvin
tuottoisia. — <i>Historia.</i> Alk. germ. Š.
slaavilaistui kansainvaellusten aikana ja
joutui 900-luvulla Puolan yliherruuden
alaiseksi. Sitten se siirtolaisuuden kautta
pääasiassa saksalaistui. Maa jakautui
pieniin ruhtinaskuntiin, joista useimmat
olivat Böömin alaisia ja joutuivat sen
kerällä Itävallalle. N. s. Š:n sodissa
1740-45 Fredrik II hankki Preussille
suuremman osan Š:aa. Tähteet jäivät
Itävallalle ja jaettiin maailmansodan
jälkeen Tšekko-Slovakian ja Puolan kesken
(rajasta sovittiin Teschenin alueen
aiheuttaman riidan takia vasta 1920).
V. 1919 jaettiin Preussin Š. Ala- ja
Ylä-Š:aan. Puola oli Versailles'n
rauhassa saanut osan Ala-Š:aa ja sai sitten
kansanäänestyksen perusteella osan
Ylä-Š:aa (ks. t.). V. 1919 Tšekko-Slovakia
sai Preussilta kaistaleen Ala-Š:aa.

<b>Sleesialainen runoilijakoulu</b> ks.
<sp>Saksan kieli ja kirjallisuus.</sp>

<b>Slentriaani</b> (saks.), totunnaisuus,
veltto vanhan tavan noudattaminen.

<b>Slesvig</b> (saks. <i>Schleswig</i>),
<sp>Sönderjylland,</sp> Jyllannin niemimaan
eteläosa, rajoittuu Kongeaa-jokeen
pohjoisessa ja Eideriin etelässä. S:stä kuuluu
Pohjois-S. Tanskaan (3,933 km<sup>2</sup>) ja
Etelä-S. Saksaan (Preussiin) (4,801 km<sup>2</sup>). —
S. oli keskiajalla tansk. käskynhaltijakuntana,
1200-luvulta Tanskan alaisena perinnöllisenä
herttuakuntana, joutui 1386 Holsteinin kreiville,
ks. <sp>Slesvig-Holstein.</sp>

<b>Slesvig-Holstein</b> (saks. <i>Schleswig-Holstein</i>),
Preussin maakunta, Pohjanmeren ja Itämeren välissä.
Paitsi manneraluetta kuuluvat Pohjois-Friisein
saaret, Helgolanti ja Fehmarn S.-H:iin;
15,060 km<sup>2</sup>, 1,5 milj. as.
— <i>Historia.</i> V. 1386 Holsteinin kreivi
sai Slesvigin Tanskan lääninä. V. 1460 Tanskan
kuningas Kristian valittiin S.-H:n
hallitsijaksi. V. 1544 S.-H. jaettiin
Kristian III:n ja hänen veljiensä kesken
kolmeen osaan, jolloin Holstein-Gottorp
muodostui. V. 1721 kuningas Fredrik IV
yhdisti Gottorpin osuuden Slesvigiä
kuninkaan osuuteen, jolloin Tanskan
kruununperimys ulotettiin koko
Slesvigiin. V. 1773 loppuosa
Holstein-Gottorpia (holsteinilainen Gottorp)
tuli Tanskan kruunun alaiseksi. V:n 1815
jälkeen S.-H:ssa syntyi vapausliike. Sen
pyrkimyksenä oli muodostaa S.-H:sta
valtio, jolla olisi vain hallitsija ja
ulkopolitiikka yhteinen Tanskan kanssa.
Toisaalta Slesvigin tanskalaiseksi jääneessä
osassa syntyi tansk. liike. V. 1848
puhkesi S.-H:ssa Saksan valtioiden tukema
kapina, joka kukistettiin 1850. Holstein
kuului v:sta 1815 Saksan liittoon, ja
Tanskan kuninkaan oli 1852 luvattava
olla liittämättä Slesvigiä lähemmin
Tanskaan. V. 1863 säädettiin Tanskalle ja
Slesvigille yhteinen valtiosääntö.
Fredrik VII:n kuoltua Preussi ja Itävalta
sodassa riistivät Tanskalta S.-II:n 1864.
Praagin rauhassa 1866 Preussi tosin
lupasi jättää Pohjois-Slesvigin Tanskalle,
jos väestö sitä vaatisi, mutta
kansanäänestys pantiin toimeen vasta
maailmansodan jälkeen 1920. Preussin vallan
aikana Slesvigin tanskalaisia koetettiin,
vaikka turhaan, saksalaistuttaa.

<b>Slevogt</b> <i>[slēfoht],</i> <sp>Max</sp> (s. 1868),
saks. taidemaalari ja graafikko. S. on
Saksan merkittävimpiä impressionisteja.
</chapter>

<chapter name="Slezak-Smetana">
<b>Slezak</b> <i>[sletsak],</i> <sp>Leo</sp>
(s. 1875), itäv. oopperalaulaja (tenori),
mainehikas Wagnerin-tulkitsija, säännöllinen
vierailija New Yorkin Metropolitan-oopperassa.

<b>Slipher</b> <i>[slaifə],</i> <sp>Vesto Melvin</sp>
(s. 1875), amer. tähtitieteilijä, Lowellin
tähtitornin pääasistentti. Keksinyt
kierteisnebuloosain nopean kiertoliikkeen ja
suunnattomat etenemisnopeudet.

<b>Slite</b> <i>[-ī-],</i> satama Ruotsissa
Gotlannin itärannalla.

<b>Siiven,</b> <sp>Slivno,</sp> kaup. Bulgaariassa,
Balkanvuorten etelärinteellä. Vilkas teollisuus. 29,000 as.

<b>Sloansin linimentti</b> <i>[slounsin],</i>
reumaattisia kipuja vastaan käytetty
kotilääke, jossa on tärpättiä, amoniakkia,
kanverttia, salisyylihapon metyyliesteriä y. m.

<b>Slotte,</b> <sp>Carl Johan</sp> (1827-1903),
alaveteliläinen maanviljelijä, valtiopäivämies
1863-1900, talonpoikaissäädyn puhemies 1877-91.
Hänen poikansa <sp>Alexander S.</sp> (1861-1927)
on esiintynyt ruotsink. kirjailijana.
— <b>Slotte,</b> <sp>Karl Fredrik</sp>
(1848-1914), C. J. S:n poika, suom. fyysikko,
Tekn. Korkeakoulun vanh. opettaja vrsta 1881
ja professori v:sta 1908. Tärkein työ nesteiden
ja jähmeiden kappaleiden kineettisen teorian
suunnittelu. Julkaisuja Suomen Tiedeseuran
„Öfversigt"- ja ,,Acta"-sarjoissa. [Tallqvist
(ruots., 1915).]

<b>Slowacki</b> <i>[-a'tski],</i> <sp>Juliusz</sp>
(1809-49), puol. runoilija, asui Pariisissa;
ruumis siirrettiin 1927 Krakovaan. Julk.
runoja sekä myytillis-isänmaallisia tai
hist. luonnedraamoja, esim. „Mazepa"
(1840). S. on Puolan suurimpia runoilijoita.

<b>Slovakia,</b> Tšekko-Slovakian itäinen
pääosa, slovakkien asuma; n. 49,000 km<sup>2</sup>,
3 milj. as.

<b>Slovakin kieli ja kirjallisuus.</b> S. kieli
on tsekin lähin sukulainen ja on sitä
vanhanaikaisempi. Kirjallisuus alkaa
1700-luvun lopulta ja käsittää melkoisen
määrän alkuperäistä kaunokirjallisuutta.

<b>Slovakit,</b> slaavilainen kansa; suurin
osa asuu Tšekko-Slovakian Slovakia-maakunnassa,
enemmistö roomalaiskatolisia. Slovakiassa
heitä on 1,7 milj.

<b>Sloveenia,</b> Etelä-Slaavian
luoteiskolkassa oleva maakunta, johon kuuluvat
Etelä-Slaavialle joutuneet osat Krainia
ja Kärnttiä. Asukasten enemmistö sloveeneja.

<b>Sloveenin kieli ja kirjallisuus.</b> Kieli
kuuluu eteläslaav. kieliin ja on läheistä
sukua serbokroaatin kielelle. Kirjallisuus
alkaa 1500-luvulla, mutta nyk. elinvoimainen
kaunokirjallisuus vasta 1800-luvulla.

<b>Sloveenit,</b> slaavilainen kansa. Suurin
osa asuu Etelä-Slaavian luoteiskolkassa
(Sloveeniassa), pienempi osa siihen
rajoittuvilla Itävallan ja Italian alueilla.
N. 1,5 milj., niistä Etelä-Slaaviassa yli
1 milj., enemmistö roomalaiskatolisia.

<b>Slummityö</b> (engl.), Pelastusarmeijan
avustustoiminta kaupunkien köyhimmän
väestön keskuudessa.

<b>Sluter</b> <sp>(Slüter)</sp> <i>[sly-],</i>
<sp>Claus</sp> (k. n. 1410), alankomaalaissyntyinen
kuvanveistäjä, Burgundin hovin palveluksessa.
Teoksia: Filip Rohkean hautamuistomerkki
ja n. s. Mooseksen kaivo, jossa kuusi mahtavaa
profeetta-veistoista, molemmat Dijonissa.

<img 1>
Sluter: Mooseksen
kaivo (keskellä Mooses).
</img>
<b>Sluuppi</b> (holl.), pienehkö
1-mastoinen huvipursi; iso laivavene.

<b>Slöör,</b> <sp>Kaarlo Aleksanteri</sp>
(1833-1905), kirjailija, Suomen Virallisen
Lehden toimittaja v:sta 1865. Suomentanut
Shakespearen ,,Macbethin" y. m.

<b>Sm,</b> samariumin kem. merkki; myös = cm.

<b>Smaltti</b> (saks.), kobolttisini, jauhettua,
kobolttioksidilla värjättyä lasia. Kestävä,
myrkytön väri, jota käytetään posliini- ja
lasimaalaukseen y. m.

<b>Smaragdi</b> ks. <sp>Berylli.</sp> —
<b>Smaragdivihreä,</b> kromin boori- ja
fosforihappoyhdistys; maaliväri.

<b>Smart</b> <i>[smāt]</i> (engl.), näppärä,
neuvokas.

<b>Smart</b> <i>[smāt],</i> <sp>John</sp>
(n. 1740-1811), engl. taidemaalari
(muotokuvaminiatyyrejä); alansa etevimpiä.

<b>Smerdis</b> (k. 522 e. Kr.), Persian
kuninkaan Kambyseen veli, murhattu
ennen kuninkaan Egyptin-retkeä. Hänen
poissaollessaan nousi kapinaan eräs
Vale-S. Tämän Dareios surmasi.

<b>Smetana</b> (ven.), vuolukerma (ks. t.).

<b>Smetana,</b> <sp>Bedrich (Friedrich)</sp>
(1824-84), tšek. säveltäjä. Perusti Praagin
musiikkiopiston, kapellimestarina
Gööteporissa, 1866-74 orkesterin johtajana
Praagin kansallisteatterissa. S:n tyyli oli
aitokansallinen. Hän sävelsi 8 oopperaa
(,,Myyty morsian" esitetty Helsingissä)
sekä sinfonisia runoelmia y. m. [Schmidt, „XIX:n
vuosisadan säveltaiteen mestareita" (1915).]
</chapter>

<chapter name="Smethwick-Smorzando">
<b>Smethwick</b> <i>[smeþuik],</i> kaup.
Englannissa, Birminghamin esikaup. Metalli-,
lasi- ja kemikaaliteoll. 80,000 as.

<b>Smetona,</b> <sp>Antanas</sp> (s. 1874),
Liettuan presidentti 1919-20 ja uudelleen
v:n 1926 kaappauksesta lähtien.

<b>Smilax,</b> <sp>sarsaparilla,</sp>
liljakasvisuku, kiipeileviä pensaita, Meksikossa,
Keski- ja Etelä-Amerikassa. Kuivattua
juurta <sp>(sarsaparillanjuurta)</sp>
käytettiin ennen ihotautien ja kupan
lääkkeeksi. Eräät lajit koristuskasveja.

<b>Smirgeli</b> (saks.), harmaa kivilaji,
pääasiassa hienokiteistä korundia.
Käytetään hiomajauheena sekä hiomakiekkojen
ja -kivien valamiseen. — <b>Smirgelikangas,</b>
puuvillakangas, jolle on liimaamalla
kiinnitetty smirgeli- tai karborundumjauhetta;
käytetään metallipintojen puhdistamiseen
ja kiilloittamiseen.

<b>Smirke</b> <i>[smək],</i> <sp>Sir Robert</sp>
(1781-1867), engl. arkkitehti (uusklassikko).
Rakentanut British Museumin rakennuksen.

<b>Smirnoff</b> <i>[-o'f],</i> <sp>Alexandra</sp>
(1838-1913), suom. pomologi ja hedelmäviljelyksen
tienraivaajia. Koteutti meille kestäviä
arvokkaita ven. omenapuulaatuja. Teoksia:
„Suomen pomologiian käsikirja" (1894).

<b>Smirnov</b> <i>[-o'f],</i> <sp>Ivan Nikolajevitš</sp>
(1856-1904), ven. historiantutkija ja kansatieteilijä,
prof. Kasaanin yliopistossa. Julk. tutkimuksia suom.-ugr.
kansoista (ven. ja ransk.),

<b>Smith</b> <i>[smiþ],</i> <sp>Adam</sp> (1723-90), skotl.
taloustieteilijä ja yhteiskuntafilosofi, oli
1751-64 logiikan ja moraalifilosofian
professorina Glasgow'ssa. tuli 1778 Skotlannin
ylimmän tulliviraston jäseneksi. Julk. „Theory
of moral sentiments" (1759) ja „Inquiry into the
nature and causes of the wealth of nations"
(„Tutkimus kansojen rikkauden luonnosta
ja syistä", 1776). Viimemainitulla S. laski
perustuksen taloustieteen klassilliselle
(vapaamieliselle) koulukunnalle ja sen
käytännölliselle ohjelmalle, n. s.
taloudelliselle vapaamielisyydelle. —
Kansallisrikkauden lähteenä S. piti työtä eikä
niinkuin fysiokraatit maaperää.
Arvostellen ankarasti merkantiilijärjestelmää
hän teki sen talouspoliittisen vaatimuksen,
että yksilön taloudelliselle toiminnalle

<img 1>
Adam Smith.
</img>
on suotava täysi vapaus. Tarkoin rajoittamalla
aineensa ja käsittelemällä taloustieteen kaikkia
tärkeimpiä kysymyksiä S. määräsi tämän tieteen alan.
Fysiokraatit olivat kyllä jo aikaisemmin
ottaneet talouselämän ilmiöt yhtenäisen
ja järjestelmällisen käsittelyn alaisiksi,
mutta vasta S. käsitti oikein
kansantalouden olennaiset tekijät ja niiden
keskinäisen yhteyden. Hänen vaikutuksensa
on ollut tavattoman laaja ja voimakas.
Enemmän kuin puolen vuosisataa S.
hallitsi taloustieteellistä ajattelua ja
talouspolitiikkaa. [Rae (engl., 1895), Hasbach
(saks., 1891).] — <b>Smith,</b> <sp>Alfred</sp>
(s. 1873), amer. demokraattipoliitikko,
New Yorkin kuvernööri. — <b>Smith,</b>
<sp>Joseph</sp> ks. <sp>Mormonit.</sp> — <b>Smith,</b>
<sp>William Robertson</sp> (1843-94), engl.
orientalisti ja uskontotutkija, V:n T:n
historialliskriitillisen tarkastelun
tienraivaaja Englannissa.

<b>Smithin salmi</b> <i>[smiþin],</i> Grönlannin
luoteisosan ja Ellesmeren maan välissä.

<b>Smithsonian Institution</b> <i>[smiþso'uniən
institjū'šn],</i> Yhdysvalloissa, Washingtonissa
oleva tieteellinen laitos, per. 1846 engl.
luonnontutkijan James <sp>Smithsonin</sp>
(1765-1829) testamenttaamilla varoilla.
S. I. tukee tiet. tutkimustöitä, julkaisee
us. aikakauskirjoja, sillä on luonnonhist.
ja kansat. museo, astrofysikaalinen observatorio,
eläintarha, taidemuseo y. m.

<b>Smoking</b> <i>[smou-]</i> (engl.),
tupakanpoltto; lyhyt, liepeetön, edestä avoin
musta takki (iltapuku).

<b>Smolensk</b> <i>[smalje'nsk],</i> kaup.
Länsi-Venäjällä, Dneprin yläjuoksun varrella.
Yliopisto. Kauppakeskus. 55,000 as. —
Napoleonin voitto venäläisistä S:ssa 1812
avasi hänelle tien Moskovaan.

<b>Smollet</b> <i>[smolət],</i> <sp>Tobias</sp>
(1721-71), engl. kirjailija. Kirjoittanut
merimieskuvauksia: „Roderick Random",
„Peregrine Pickle", „The Expedition of
Humphrey Clinker".

<b>Smolna,</b> naisopisto Pietarissa. Venäjän
vallankumouksen puhjettua 1917 bolsevikit
ottivat S:n päämajakseen. Helsingissä
sanottiin kapinan aikana S:ksi ent.
kenraalikuvernöörin taloa, johon oli
sijoitettu punaisten virastoja.

<b>Smoolanti,</b> Småland (ks. t.).

<b>Smorgon,</b> kaup. Pohjois-Puolassa, 76 km
kaakkoon Vilnosta. Rintama kulki 1915-17
S:n länsipuolelta.

<b>Smorzando</b> <i>[-tsa'n-]</i> (it.), <i>mus.,</i>
häipyen, samalla kertaa sekä hidastuen että hiljeten.
</chapter>

<chapter name="Smuts-Snellman">
<b>Smuts</b> [holl. äänt. <i>smyts,</i> engl.
<i>smats</i>], <sp>Jan Christiaan</sp> (s. 1870),
eteläafr. kenraali ja poliitikko, Transvaalin
valtionasianajaja v:sta 1898. Johti 1901 niitä
buurijoukkoja, jotka hyökkäsivät Kapmaahan.
Sodan jälkeen kannatti Bothan sovintopolitiikkaa
ja oli sisäministerinä sekä Etelä-Afrikan
liittovaltion muodostuttua ensim. sisä- ja
puolustusministerinä, niinikään ylipäällikkönä
sotatoimissa Saksan Itä-Afrikkaa vastaan,
pääministerinä 1919-24. Ottanut osaa
Kansainliiton sääntöjen laatimiseen.

<img 1>
J. Chr. Smuts.
</img>
<b>Smygehuk</b> <i>[smygehūk],</i> Ruotsin
eteläisin niemi, 55° 20 pohj. lev.

<b>Smyrna</b> (turk. <i>Ismir</i>), kaup. Turkissa,
Vähän-Aasian länsirannikolla, S:n lahden
perukassa. Hyvä satama, Vähän-Aasian
tärkein kauppakaup. Viikunain y. m.
etelänhedelmäin, tupakan, oliiviöljyn
vientiä, mattojen valmistusta. 100,000 as.
— Kuulunut v:sta 1424 Turkille,
kreikkalaisten miehittämä 1919-22.

<img 1>
Smyrna mereltä päin.
</img>
<b>Småland</b> <i>[smō-],</i> maakunta
Etelä-Ruotsissa, Blekingen ja Skånen
pohjoispuolella; 31,626 km<sup>2</sup>, 593,000 as.
Karua soraharjujen ja soiden täyttämää
ylänkömaata. Vetterin eteläpäässä Tabergin
vuori (343 m).

<b>Sn,</b> tinan kem. merkki.

<b>Snake River</b> <i>[sneik rivə],</i>
Columbia-joen lisäjoki oik., Yhdysvaltain
luoteisosassa. 1,500 km.

<b>Snappertuna</b> <i>[-tū-],</i> ruotsink. kunta
Uudenmaan läänissä, Länsi-Uudenmaan rannikolla;
162,9 km<sup>2</sup>, 2,425 as. (1927).
Raaseporin rauniot. Puukirkko v:lta 1688.

<b>Snehætta</b> ks. <sp>Dovre.</sp>

<b>Snellen,</b> <sp>Herman</sp> (1834-1908),
alankomaalainen silmälääkäri, keksi
hakakuviotaulut silmän näkökyvyn määräämiseksi.
vrt. <sp>Silmä.</sp>

<b>Snellius</b> <sp>(Snell van Roijen),</sp>
<sp>Willebrord</sp> (1591-1626), holl.
fyysikko ja matemaatikko. Valon taittumisen
lain keksijä, käytti ensimmäisenä
kolmiomittausta astemittaukseen.

<b>Snellman,</b> suom. siirtola
Yhdysvalloissa, Länsi-Minnesotassa,

<b>Snellman,</b> <sp>Eero</sp> (s. 1890), suom.
taidemaalari. Maalannut maisemia, laatu- ja
muotokuvia (Adolf Lindfors, Mimmi Lähteenoja y. m.).
— <b>Snellman,</b> <sp>Gustaf Robert</sp>
(1864-1922), suom. sosiaalipoliitikko. Julk.
joukon työtilastollisia tutkimuksia. — <b>Snellman,</b>
<sp>Johan Vilhelm</sp> (1806-81), suom. filosofi ja
valtiomies, suomalaisuuden suuri herättäjä.
S. syntyi suom. merikapteenin poikana Tukholmassa
12 p. toukok. 1806. Yliopp. Turussa 1822, fil.
kand. 1831, kuului Lauantai-seuraan (ks. t.),
filosofian dosenttina v:sta 1835. Pohjalaisen
osakunnan kuraattorina 1834-36 esiintyi
nuorison johtajana sen vastustaessa ylempien
viranomaisten holhous- ja valvontatoimenpiteitä.
Oleskeli ulkomailla Ruotsissa, Saksassa y. m.
1839-42. Julk. 1840 kiistakirjoituksen Almqvistia
vastaan („Käy laatuun, jatko", suomen.), 1841
filosofisen teoksen „Die Idee der Persönlichkeit",
1842 „Läran om staten" („Valtio-oppi",
suomen.), jossa Hegeliin nojaten esittää,
että valtion ytimenä on kansallishenki.
Kuopion yläalkeiskoulun rehtorina
ollessaan (1843-49) S. ryhtyi 1844
julkaisemaan „Maamiehen Ystävää" ja ruotsink.
lehteä „Saima" (lakkautettu 1846), jolla
S. aloitti käänteentekevän vaikutuksensa
kansallisen sivistyselämän valveuttajana.
Hän osoitti, että syy henkiseen
hervottomuuteemme oli kansallishengen ja
kansalliskirjallisuuden puute ja että
kansalliskirjallisuuden pitäisi olla
suomenkielistä. Myöh. S. toimitti kahteen
otteeseen lehteä „Litteraturblad för allmän

<img 1>
J. V. Snellman.
</img>
</chapter>

<chapter name="Snipan-Sociniolaiset">
medborgerlig bildning". Vv. 1851-53 S.
toimi konttoristina H. Borgströmin
liikkeessä Helsingissä. V. 1856 S., joka 1848
oli sivuutettu filosofian professorinvirkaa
täytettäessä, nimitettiin „siveysopin
ja tieteiden järjestelmän" professoriksi
sekä senaattoriksi 1863 (erosi 1868).
Tällöin S. ratkaisevasti vaikutti siihen,
että julkaistiin v:n 1863 asetus
suomenkielen oikeuksista ja saattoi
onnelliseen päätökseen edeltäjänsä
Langenskjöldin alkuunpaneman rahakannan
muutoksen. S. aateloitiin 1866. Kuoli
Kirkkonummella 4 p. heinäk. 1881. — S:n
„Samlade arbeten" ilm. 1892-98, „Valitut
teokset" 1896-1901. S:lle pystytettiin
1886 Kuopioon Takasen muovailema rintakuva
ja Helsinkiin 1923 Emil Vikströmin
muovailema muistopatsas. [Rein (1928);
Meurman (1916); Lehmusto, „Snellman
kasvatusopillisena ajattelijana" (1926).]

<img 1>
Snellmannin patsas Helsingissä.
</img>
— <b>Snellman,</b> <sp>Karl</sp> (s. 1855), insinööri,
J. V. S:n poika, Tie- ja Vesirakennushallituksen
pääjohtaja 1909-25. — <b>Snellman,</b> <sp>Lina</sp>
(1846-1924), Helsingin Diakonissalaitoksen
johtajatar 1883-1924. [Wirén (1927).] — vrt.
<sp>Virkkunen.</sp>

<b>Snipan</b> <i>[-ī-],</i> matalikko Merenkurkun
eteläosan keskikohdalla.

<b>Snobbi</b> (engl.), hienostelija, keikari.

<b>Snoilsky</b> <i>[-ki],</i> <sp>Carl</sp>
(1841-1903), ruots. runoilija, kreivi. Aluksi
diplomaattisella uralla, v:sta 1890 Tukholman
kunink. kirjaston ylihoitajana. Julk.
runokokoelmat „Dikter" (5 nid., niistä
toinen „Nya dikter") ja „Sonetter".
Varsinkin on tunnetuksi tullut historiallinen
sarja „Svenska bilder", josta on
ilmestynyt Edelfeltin kuvittama loistopainos.
[Warburg (ruots., 1905).]

<b>Snorre Sturlason</b> (1178-1241),
Islannin kuuluisin historiankirjoittaja ja
mahtava ylimys. Teoksia: „Edda" (nuorempi,
alkuosa suomen.) ja „Heimskringla"
(suomen. nuorisopainos „Kuningastarinoita"),
joista edellinen on „skaldeille" tarkoitettu
runousopin ja mytologian käsikirja, jälkimmäinen
on esitys Norjan kuninkaiden historiasta.

<b>Snowden</b> <i>[snoudn],</i> <sp>Philip</sp> (s. 1864),
engl. työväenpoliitikko, Independent
Labour Partyn puheenjohtaja 1903-06 ja
1917-20. Rahaministerinä 1924.

<b>Snowdon</b> <i>[snoudn],</i> Englannin korkein
vuori Luoteis-Walesissa, 1,085 m yli merenp. Hammasrata.

<b>Snyders</b> <i>[snaid-],</i> <sp>Frans</sp> (1579-1657),
flaamil. taidemaalari, Rubensin apulainen. Maalannut
suurikokoisia metsästys- ja vihanneskuvia.

<b>Snöhätta,</b> Snehætta. ks. <sp>Dovre.</sp>

<b>Soanlahti,</b> kunta Viipurin läänissä,
Raja-Karjalassa; 433,3 km<sup>2</sup>, 2,718 as.
(1927). Kintšinniemen ja Prolavaaran
dolomiittilouhokset.

<b>Soaree</b> (ransk.), iltamat.

<b>Sobat,</b> Niilin lisäjoki oikealta,
Lounais-Abessiiniassa <sp>Baro</sp>-niminen.

<b>Sobek,</b> egypt. vedenjumala.

<b>Sobieski</b> ks. <sp>Juhana,</sp> Puolan kuninkaita.

<b>Sobranje,</b> Bulgaarian valtiopäivät.

<b>Sobrero</b> <i>[-ē'-],</i> <sp>Ascanio</sp> (1812-88),
it. kemisti, nitroglyseriinin keksijä.

<b>Soccus</b> (lat.), matala, kevyt roomal.
kenkä; tavallinen jalkine huvinäytelmissä
esiintyvillä, siitä kuvaan. = huvinäytelmän
tyyli tai kevyt esitystapa. Vastakohta:
<sp>koturni.</sp>

<b>Social-Demokraten</b> <i>[sosiāl -āten].</i>
1. Ruotsin sos.-dem. puolueen pää-äänenkannattaja,
Tukholmassa, per. 1885, päätoimittaja Hj.
Branting 1886-92, 1896-1908, 1910-17. — 2.
Tanskan sos.-dem. puolueen pää-äänenkannattaja,
Kööpenhaminassa, per. 1874.

<b>Societas</b> (lat.), seura.— <b>Societas Jesu,</b>
jesuiitta-veljeskunta (ks. <sp>Jesuiitat</sp>).

<b>Societas pro Fauna et Flora Fennica</b>
(lat. = seura Suomen eläimistön ja
kasviston tutkimiseksi), Suomen vanhin
tieteellinen seura, jonka prof. C. R. Sahlberg ja
9 nuorempaa luonnontieteilijää perustivat
Turussa 1821. Päämääränä on edistää
Suomen eläimistön ja kasviston
tuntemusta. Seuran kokoelmia hoitaa
Helsingin Yliopisto seuran virkailijain avulla.
Julkaisusarjoja: „Notiser", „Meddelanden",
„Acta", „Acta zoologica", „Acta botanica",
„Memoranda".

<b>Société anonyme</b> <i>[sosietē' anoni'm]</i>
(ransk.), osakeyhtiö.

<b>Sociniolaiset</b> l. <sp>sociniaanit,</sp>
renessanssin ja uskonpuhdistuksen
vaikutuksen alaisina Puolassa syntynyt
unitaarinen uskonnollinen liike, joka on saanut
nimen oppi-isästään Faustus Sozini'sta
(1539-1604), S:n jäännöksiä on vielä
Siebenbürgenissä.
</chapter>

<chapter name="Sockenbacka-Sofokles">
<b>Sockenbacka,</b> Pitäjänmäki (ks. t.).

<b>Sodankylä,</b> kunta Oulun läänissä,
Etelä-Lapissa; 5,645 as, (1927).
Magneettinen observatorio Tähtelä (ks. t,).

<b>Šoddy</b> (engl.), uusista,
vanuttamattomista villakangastilkuista y. m.
erikoisissa repimäkoneissa valmistettu teko-
l. nypösvillalaji. Käytetään joko
semmoisenaan tai villoihin ja puuvillaan
sekoitettuna.

<b>Soddy</b> <i>[sodi],</i> <sp>Frederick</sp> (s. 1877),
engl. fyysikko ja kemisti, etevä radioaktiivisuuden
tutkija; yhdessä Kamsayn kanssa osoitti, että
radiumista syntyy heliumia. Sai Nobelin
kemian-palkinnon 1921 radioaktiivisten aineiden
tutkimisesta ja isotooppisten alkuaineiden
osoittamisesta.

<b>Sodoma</b> (1477-1551), oik. <sp>Giovanni
Antonio de Bazzi,</sp> it. taidemaalari.
Päätyöt: P. Benedictuksen ja Aleksanteri
Suuren elämää esittävät freskot, m. m.
Aleksanterin ja Roksanen häät (Villa
Farnesinassa). ks. <sp>Sebastian</sp> (kuva).

<b>Sodoma ja Gomorra,</b> kaksi
Raamatussa mainittua kaupunkia Jordanin
alangolla; tuhoutuivat Raamatun
kertomuksen mukaan jumalattomuutensa takia
vulkaanisten voimien purkauksessa
(1 Moos. 19).

<b>Sodomia,</b> luonnoton sukuvietin
tyydyttäminen eläinten kera (vrt. 1 Moos. 19).

<b>Soerabaya,</b> Surabaja (ks. t.).

<b>Soest</b> <i>[zōst],</i> kaup. Westfalenissa
Preussissa. Keskiaik. kirkkoja. Ent. hansakaupunki.
21,000 as.

<b>Sofala,</b> kaup. Portugalin Itä-Afrikassa,
rannikolla, Aikoinaan suurta kulta- ja
orjakauppaa. 2,000 as.

<b>Soffiitti</b> (it.), teatterissa kapeita,
taivasta, lehtiä y. m. esittäviä kulissikaistoja.

<b>Sofia,</b> Bulgaarian pääkaup.,
Länsi-Bulgaariassa, ylänkölaaksossa.
Uudenaikaisesti rakennettu. Sofiankirkko, alk.
muin.-bysant. basilika, moskeija 1400-luvulta,
nyk. kansallismuseona. Yliopisto. Kuulunut
Turkkiin 1382-1878. 155,000 as.

<b>Sofia</b> (1836-1913), Ruotsin ja v:een
1905 Norjan kuningatar, alk. Nassaun
prinsessa. Puoliso v:sta 1857 kuningas
<sp>Oskar II.</sp>

<b>Sofia Aleksejevna</b> (1657-1704), ven
suuriruhtinatar, tsaari Aleksej
Mihailovitšin tytär, Pietari Suuren sisarpuoli
Hoiti hallitusta 1682-89; Pietari Suuren
vallasta syöksemänä suljettu luostariin.

<b>Sofiankirkko,</b> <sp>Hagia Sofia,</sp>
Konstantinopolissa, bysant. taiteen
tyypillisin muistomerkki, arkkitehtien Antemios
Trallesilaisen ja Isidoros Miletolaisen
532-537 rakentama, nyk. moskeijana.

<img 1>
Sofiankirkko. Sisäkuva.
</img>
<b>Sofiero</b> <i>[-ī'erū'],</i> Ruotsin kuningattaren
Sofian rakennuttama huvilinna, Juutinrauman
rannalla, läh. Helsingborgia.

<b>Sofistit</b> (kreik.), joukko kreik.
„valistusfilosofeja", jotka n. v:sta 440 e. Kr.
esiintyivät kreik. maissa kiertävinä
opettajina kasvattaen nuorisoa julkista
elämää varten puhetaitoa ja yleissivistystä
opettamalla. He joutuivat pahaan
huutoon varsinkin sen johdosta, että
uskalsivat arvostella perinnäisiä tapoja ja
käsityksiä, mutta myös sen takia, että rahasta
opettivat puolustamaan mitä asiaa
tahansa kietomalla vastustajan viisastelulla
ansoihin. Sana <sp>sofisti</sp> onkin siitä
syystä saanut merkityksen: epärehellinen
ajattelija, saivartelija, ja sanalla
<sp>sofismi</sp> tarkoitetaan väärän
mielipiteen valetodistelua. Uudempi tutkimus
on kuitenkin arvostellut s:eja heidän
mainettansa paremmiksi. Kuuluisimpia s:eja
olivat <sp>Protagoras</sp> ja <sp>Gorgias</sp>
(ks. n.).

<b>Sofokles</b> (496-406 e. Kr.), kreik.
murhenäytelmien kirjoittaja, Hänen yli
100 näytelmästään on säilynyt 8: „Aias",
„Antigone" (suomen.), „Elektra", „Kuningas
Oidipus", „Trakinilaisnaiset", „Filoktetes"
ja ,,Oidipus Kolonoksessa" sekä
satyyrinäytelmä „Jälkienvainuajat". S:n
näytelmiä kannattaa alistuva vakaumus

<img 1>
Sofokles.
</img>
</chapter>

<chapter name="Sofonisbe-Soininen">
ihmisen heikommuudesta taistelussa jumalia
vastaan ja luottamus siveelliseen
maailmanjärjestykseen. S. lisäsi kreik.
näytelmään kolmannen henkilön. [Zilliacus
(1920).]

<b>Sofonisbe</b> (k. 203 e. Kr.),
kartagolaisen sotapäällikön Hasdrubalin tytär,
Numidian kuninkaan Syfaxin ja tämän
jouduttua roomalaisten vangiksi Masinissan
(ks. t.) puoliso; otti myrkkyä, kun Scipio
vaati hänenkin luovuttamistaan roomalaisille.

<b>Softa</b> (pers.), muham. korkeakoulun
oppilas.

<b>Šofööri</b> (ransk.), autonkuljettaja.

<b>Sogdiana,</b> ent. Persian valtakunnan
koillisin maakunta. Pääkaup. Marakanda
(nyk. Samarkand).

<b>Sognevuono</b> (norj. <i>Sognefjord</i>),
monihaarainen vuono Länsi-Norjassa,
Bergenistä pohjoiseen; 180 km pitkä, n. 4 km
leveä, suurin syvyys 1,244 m. ks.
kuvaliitettä <sp>Norja</sp> 2.

<b>Šoguni</b> (jap.), Japanissa läänitysvallan
aikana keisarin ensim. vasalli, todellisuudessa
jonkinlainen valtionhoitaja, s. o. todellinen
vallanpitäjä.

<b>Sohlberg</b> <i>[sūlbärj],</i> kartano
Sääksmäellä.

<b>Sohlberg</b> <i>[sūlbärj].</i> <sp>O.-y. G. W.
Sohlberg a.-b.,</sp> Suomen suurin läkki-,
pelti- ja vaskiteostehdas, kotipaikka Helsinki,
G. W. S:n (1851-1913) 1876 perustama, osakepääoma
2,500,000 mk., työväestöä 150 henkeä.

<b>Sohlberg</b> <i>[sūl-],</i> <sp>Harald</sp>
(s. 1869), norj. taidemaalari. Maalannut
tunnelmallisia maisemia Norjasta. — <b>Sohlberg</b>
<i>[sūlbärj],</i> <sp>Seth</sp> (1856-1918),
viipurilainen liikemies ja lahjoittaja.

<b>Sohlman</b> <i>[sūl-],</i> <sp>August</sp> (1824-74),
ruots. sanomalehtimies, v:sta 1857
Aftonbladetin päätoimittaja; innokas
skandinavismin kannattaja. — <b>Sohlman,</b>
<sp>Harald</sp> (1858-1927), ruots.
sanomalehtimies, A. S:n poika, Aftonbladetin
päätoimittaja 1890-1921.

<b>Sohm</b> <i>[zōm],</i> <sp>Rudolf</sp> (1841-1917),
saks. oikeusoppinut, prof. Leipzigissä.
Teoksia suomen.: Institutiot", „Yleinen
siviilioikeus", „Kirkkohistorian
johtavat aatteet".

<b>Soijakakut,</b> <sp>soijarouheet.</sp> ks.
<sp>Soijakasvi.</sp>

<b>Soijakasvi</b> <i>(Soja hispida),</i> Itä-Aasiasta
kotoisin oleva 1-vuotinen, ruskeakarvainen hernekasvi,
jolla on pitkäruotiset, 3-sormiset lehdet ja pienet
punervan-siniset kukat. Viljellään vars.
Itä-Aasiassa runsasrasvaisten siementensä
vuoksi, joita käytetään ravinnoksi ja
joista puserretaan öljyä. Puristusjätteet,
<sp>soijakakut l. -rouheet</sp> (vrt. taulukkoa
III o s., p. 1189-1190), ovat runsaan
valkuaispitoisuutensa vuoksi hyvää väkirehua.
Ruskeaa, siirappimaista <sp>soijaa l.
soijakastiketta</sp> valmistetaan antamalla
keitettyjen soijanpalkojen hitaasti käydä
vehnäjauhoihin, höyryssä keitettyyn riisiin
y. m. s. sekoitettuina; sitä käytetään
mausteeksi kastikkeisiin y. m.

<img 1>
Soijakasvi, vas. palkoryhmä.
</img>
<b>Soikio,</b> ellipsi (ks. t.).

<b>Soikioharppi,</b> <sp>ellipsiharppi,</sp> koje,
jolla voi piirtää erilaisia ellipsejä.
Tavallisimmassa muodossa on pyöreässä levyssä
kaksi ohjausuurretta toisiaan vastaan
kohtisuorassa; piirtimen liikettä ohjaavat
näissä liikkuvat, aseteltavat luistit.

<b>Soikkola,</b> suom. seurakunta Inkerissä
Suomenlahden rannikolla.

<b>Soimenpurija,</b> <sp>puunpurija,</sp>
hevonen, jolla on sairaalloinen himo kalvaa
soimeansa. Eläin painaa etuhampaillaan
soimen laitaa tai muuta puuesinettä,
pingoittaen samalla kaulan etupuolen
lihaksia. Tällöin kuuluu örähtävä ääni,
kun ilma syöksyy ruokatorveen.
Hoidossa leikkaus (kaulalihaksien ja
-hermojen) osoittautunut edulliseksi.

<b>Soini,</b> kunta Vaasan läänissä,
Satakunnan pohjoiskärjessä, Ähtärinjärven
koillispuolella; 567,0 km<sup>2</sup>,
4,195 as. (1927).

<b>Soini,</b> <sp>Oiva</sp> (s. 1893), oopperalaulaja,
fil. maist. — <b>Soini,</b> <sp>Vilho</sp> (s. 1854),
kirjailija, sanomalehtimies ja pankinjohtaja.
Julk. „Kirjavia kuvia pölkkyjen historiasta"
(1877), „Kaarlo Tiira".

<b>Soininen,</b> <sp>Mikael</sp> (1860-1924), alk.
<sp>Johnsson,</sp> kasvatusopin tutkija. Heinolan
seminaarin johtaja 1899-1907, kasvatusopin ylim.
prof. 1907-17, Kouluhallituksen ylijohtaja
1917-24, opetusministerinä 1918-20. Innokas
raittiusmies ja oppivelvollisuuden kannattaja.
Teoksia: „Yleinenkasvatusoppi", „Opetusoppi".
[Liakka(1924).]

<img 1>
M. Soininen.
</img>
</chapter>

<chapter name="Soinnutus-Sokeainopetus">
<b>Soinnutus,</b> <i>mus.,</i> sävelmän
varustaminen siihen soveltuvalla sointusäestyksellä;
myös sävellyksen harmoninen kokoonpano.

<b>Sointi</b> on sävelen laulullinen tai
soittimellinen erikolsväritys (terävyys,
pehmeys j. n. e.). S. aiheutuu siitä,
että, soittimen soidessa, voimakkaimman
sävelen, <sp>perus- l. pohjasävelen,</sp>
ohella kuuluu, joskin tätä heikompina,
korkeampia säveliä, <sp>yläsävelet,</sp>
joiden värähdysluvut ovat 2, 3, 4 j. n. e.
kertaa pohjasävelen värähdysluku, ja
kaikki yhtaikaa soivat sävelet sulautuvat
korvassa kokonaisuudeksi. Erilainen s.
riippuu siitä, missä suhteessa eri
yläsävelten voimakkuudet ovat pohjasäveleen
ja toisiinsa, ja ilmenee graafillisesti
värähdyskuvion muodossa. vrt. <sp>Ääni.</sp>

<b>Sointikuviot</b> ks. <sp>Chladni'n sointikuviot.</sp>

<b>Sointu,</b> <i>mus.,</i> kolmen tai useamman
sävelen yhteensoimisesta syntyvä
kokonaisvaikutus. S:t ovat joko tasasointuja
l. „konsonansseja" tai riitasointuja l.
„dissonansseja". Edellisiin kuuluvat
enimmät kolmi-S:t, jälkimmäisiin kaikki
neli- ja viisi-s:t. vrt. <sp>Harmonia.</sp>

<b>Sointula,</b> suom. siirtola Kanadassa.
British Columbian rannikolla,
Malkosaaressa. ks. <sp>Vancouver.</sp>

<b>Sointuoppi,</b> <sp>harmoniaoppi,</sp> <i>mus.,</i>
selittää sointujen laadun sekä sointukulkua
vallitsevat musiikilliset lait.

<b>Soiro,</b> battenssi (ks. t.).

<b>Soisalo,</b> Kallaveden, Suvasveden,
Kermajärven, Ruokoveden, Haukiveden,
Unnukkaveden ja näiden vesien välisten
selkien ja salmien rajoittama suuri
vesien pirstoma saari Savossa; suurin
osa Kuopion, eteläosa Mikkelin läänin
alueella. S. kuuluu Vehmersalmen,
Leppävirran, Heinäveden ja Kangaslammin
kuntiin.

<b>Soisalon-Soininen,</b> <sp>Johan Mårten
Eliel</sp> (1856-1905), alk. <sp>Johnsson,</sp>
prokuraattori 1901-05; Lennart Hohenthalin
valtiollisista syistä murhaama.

<b>Soissons</b> <i>[suasõ'],</i> kaup.
Pohjois-Ranskassa, Aisnen rannalla. Goottilainen
tuomiokirkko 1200-luvulta (vahingoittui
maailmansodassa). 15,000 as.

<b>Soitinmusiikki,</b> instrumentaalimusiikki
(ks. t.). — <b>Soitinnus,</b> instrumentatsioni (ks. t.).

<b>Soittimet,</b> <i>mus.,</i> välineet, joiden avulla
aikaansaadaan joko säveliä tai näiden
rytmiä ja sointia tehostavia hälyjä.
Laadultaan ja soittotavaltaan s. jakautuvat
kolmeen pääryhmään: lyömä-, puhallus- ja
kieli-s. Mutta on sellaisiakin s:ia,
joita on vaikea ryhmitellä, koska niissä
tavataan eri ryhmien ominaisuuksia
yhtyneinä. Niinpä esim. piano on kielisoitin,
jota soitetaan lyömällä sen koskettimia.
— <b>Soittokoneet,</b> soittoneuvot, joissa
sävelkulku aikaansaadaan <sp>koneellisesti</sp>
(posetiivi, pianola y. m.); arkipuheessa
joskus myös = soittimet. — <b>Soittorasia</b>
l. <sp>„pelitoosa",</sp> kellontapainen,
rasiaan suljettu soittokoneisto.

<b>Sokaljskij</b> <i>[-a'-],</i> <sp>Petr Petrovitš</sp>
(1832-87), ven. säveltäjä, kokosi ukrainalaisia
kansansävelmiä, joista julkaisi erittelevän ja
vertailevan tutkimuksen (1888). Sävelsi 3
oopperaa, lauluja y. m.

<b>Sokeainkirjoitus,</b> <sp>pistekirjoitus,
kohokirjoitus,</sp> kirjoitus, jota
sokeat kykenevät lukemaan sormilla
tunnustellen. Yleisimmin käytännössä
olevassa Louis Braillen keksimässä
järjestelmässä on perustana kuuden pisteen
sikermä; kuhunkin kirjaimeen kuuluu
1-5 sikermän pisteistä koholle painettuina.
Pisteet painetaan naskalimaisella
pistimellä paperin nurjalta puolelta,
käyttäen erikoista taulua ohjaamassa pisteet
oikeille paikoilleen, tai koneella. S:n
painaminen tapahtuu tav. erikoiskoneessa
kirjoitettujen stereotyyppilaattojen
välissä, kosteaa paperia käyttäen.

<img 1>
Sokeain aakkoset.
</img>
<b>Sokeainopetus.</b> Ensim. sokeainkoulu
perustettiin Pariisiin 1784. Suomessa on
sokeainkouluja Helsingissä (per. 1865,
alk. ruotsink., nyk. suomenk. ja väliaik.
ruotsink. osasto) sekä Kuopiossa (per.
1871, suomenk.). Kouluissa on yksiluokkainen
valmistava osasto, kaksiluokkainen kouluosasto
</chapter>
<chapter name="Sokeakala-Sokeri">
työosasto. Kunkin luokan kurssi on
kaksivuotinen. Oppilaat ovat tullessaan
8-14-vuotisia ja asuvat koulun asuntolassa.
Kouluiän sivuuttaneita sokeita varten on
toiminut 1887 perustetun Sokeain
Ystävät-yhdistyksen ylläpitämä työkoulu
Helsingissä (nyk. lakannut).

Lukuaineissa, niinkuin lukemisessa,
kirjoittamisessa, maantiedossa y. m., joissa
sokean on tarpeellisten havaintojen
tekemiseksi turvauduttava silmien asemesta
tuntoaistin, etenkin sormien apuun,
käytetään kohokirjaimia ja -numeroita,
kohokarttoja ja käsin koeteltavia
havaintovälineitä. Kirjoituksesta ks.
<sp>Sokeainkirjoitus.</sp> — Ensim. sokeain
(irtokirjasin) kirjapainon perusti meillä 1890
Helsingin sokeainkoulun opettajatar ja ent.
oppilas Ina Hoffrén. V. 1912 alkoi toimensa
Helsingin sokeainkoulun valtion varoilla
perustettu stereotyyppikirjapaino. Myös
on sokeain jatko-opistoyhdistyksellä
stereotyyppikone. — V. 1890 perustettu
yhdistys Kirjoja Sokeille on käsin
kirjoituttamalla hankkinut laajahkon sokeain
lainakirjaston. Paitsi yleisen, n.
kansakoulun oppimäärää vastaavan
kansalaissivistyksen antamista on sokeainkoulun
tarkoituksena opettaa myös ammatteja.
Tavallisimmat ammatit meillä ovat harja-
ynnä paju- ja rottinkityöt (koreja,
huonekaluja) ja erilaiset naisten käsityöt,
varsinkin neulomis-, koukkuamis- ja
solmimistyöt. Myös ompelua ja
yksinkertaista kankaankudontaakin opetetaan.
Samoin niini- ja kookosmattojen
kudontaa. Us. sokeat käyvät koulunsa
päätettyään hieromakurssin. Eräät
valmistuvat pianonvirittäjiksi ja jotkut
urkureiksi.

<b>Sokeakala,</b> Amblyopsis spelæus (ks. t.).

<b>Sokea täplä</b> ks. <sp>Silmä.</sp>

<b>Šokeerata</b> (ransk.), loukata siveellistä
tunnetta.

<b>Sokeri.</b> 1. <i>Tav. kielessä</i> sama kuin
ruoko-s. (ks. alempaa). Tätä saadaan
pääasiallisesti s.-ruovosta ja
s.-juurikkaasta (valkojuurikkaasta).

Ruoko-s:n valmistus: 16-18 kuukauden
ikäisinä s.-ruovot katkaistaan ennen
kukkimistaan, arvoton latva erotetaan,
runko katkotaan palasiksi, joista valssien
tai puristimien avulla puristetaan mehu.
Ruovossa on n. 90 % mehua ja tässä
14-20 % s:ia. Mehusta poistetaan
valkuaisaineet kalkilla ja keittämällä, jonka
jälkeen se haihdutetaan ja sen jälkeen
kiteytetään. Kiteet erotetaan siirapista
linkoamalla sentrifugissa. Näin saatu
raaka-s. lähetetään puhdistettavaksi
s.-tehtaisiin. — Juurikas-s:n valmistuksen
keksi v. 1747 saks. Marggraf.
S.-juurikkaan s:n-pitoisuus on 15-20 %.
Viljelyskentältä juurikkaat tuodaan uittokouruun,
jossa vesi niitä kuljettaa ja huuhtoo niistä
mullan. Elevaattori nostaa ne pesukoneeseen,
josta ne joutuvat vaakaan ja sitten
leikkuukoneeseen, joka leikkaa ne
viipaleiksi. Viipaleista poistetaan mehu
diffusionimenetelmän avulla siten, että puhdas
vesi tulee kosketuksiin jo uutettujen
viipaleitten kanssa ja s:n-pitoisempi vesi aina
sokerisempien viipaleitten kanssa.
Diffusionipatterin yhteydessä on
kuumennusputkisto (putkikalorisaattori), joka
kuumentaa mehun n. 80°:een. Mehu
puhdistetaan ja kirkastetaan kalkilla, liika
kalkki säestetään hiilihapolla
kyllästämällä ja mehu puhdistetaan
rikkihapokkeella sekä suodatetaan
suodatuspuristimella. Mehu, jossa on 12-13 % s:ia,
väkevöidään haihdutuskattiloissa 50-60 % s:ia
sisältäväksi sakeaksi mehuksi. Tämä
kiteytetään keittämällä, jonka jälkeen
kiteet erotetaan linkoamalla. Raaka-s.
sitten puhdistetaan ja valmistetaan
s.-tehtaissa kuten ruoko-s:kin. —
Sivutuotteena saatu siirappi ja melassi myydään
karjan ruoaksi tai viinan valmistukseen
y. m. tai erotetaan vielä niistä s. eri
menetelmän mukaan. — S:n puhdistaminen
l. raffinoiminen suoritetaan siten,
että raaka-s. liuotetaan kuumaan veteen,
joka siivilöidään, sen sekaan pannaan
kalkkia, liuos kyllästetään ja
suodatetaan ensin hiekka-, sitten
luuhiilisuodattimella, joka poistaa
värin, kalkki- y. m. suolat ynnä orgaaniset
aineet. Puhdistettu liuos valkaistaan
ultramariinilla ja haihdutetaan kiteiseksi
tyhjiökatti-loissa. <sp>S.-keot l. -topat</sp>
valmistetaan siten, että kidepuuro lasketaan
muotteihin ja lingotaan sentrifugissa, jolloin
vesi ja siirappi valuvat muotin kärjestä,
jonka jälkeen keot kuivataan. Pala-s.
puristetaan laatoiksi tai tangoiksi, jotka
sahataan paloiksi. <sp>Kide- l. kristalli-s,</sp>
on muodostunut kiteistä, <sp>fariini-s.</sp>
on valmistettu s:n-valmistuksen jälkituotteista,
<sp>kandi-</sp> (rinta-) <sp>s:ia</sp>
saadaan ripustamalla lanka kidemassaan,
jolloin syntyy suuria kiteitä.

2. <i>Kem.</i> Eräiden hiilihydraattien
yhteisnimitys. Osa näistä, <sp>polyoosit l.
polysakkaridit,</sp> hajaantuu
hydrolyysissa yksinkertaisemmiksi s.-lajeiksi;
toisia, <sp>monooseja l. monosakkarideja,</sp>
joista edelliset muodostuvat, ei
enää voi täten jakaa. — I. <i>Monoosit</i>
jaetaan hiiliatomien luvun mukaan
<sp>pentooseihin</sp> (C<sub>5</sub>H<sub>10</sub>O<sub>5</sub>), <sp>heksooseihin</sp>
(C<sub>6</sub>H<sub>12</sub>O<sub>6</sub>, luonnossa yleisimmät) ja
</chapter>

<chapter name="Sokerihappo-Sokeritauti">
<sp>heptooseihin</sp> (7 hiiliatomia);
kei-nollisesti on voitu valmistaa aina 10:kin
hiiliatomia sisältäviä monooseja.
<sp>A. Pentooseja</sp> ovat 1) arabikumista
saatava <sp>arabinoosi</sp> ja 2) puusta, oljista y. m.
saatava <sp>ksyloosi</sp> l. puu-s.; useissa
kasveissa esiintyvät <sp>pentosaanit</sp>
ovat näiden polyooseja ja hajaantuvat siis,
vettä luovuttaen, pentooseiksi. Pentoosit
eivät käy. — B. <sp>Heksoosit,</sp> jotka
ovat kaikki keskenään stereoisomeeriset,
ovat värittömiä, makeita, vaikeasti
kiteytyviä, eivät haihdu hajoamatta,
liukenevat helposti veteen, vaikeasti alkoholiin,
eivät eetteriin. Näitä ovat: 1) <sp>glykoosi
l. rypäle-s.</sp> (ks. t.), jolla on
runsas käytäntö m. m. sokerileipomoissa
ruokosokerin vastikkeena, vaikka sen
makeus onkin pienempi kuin tämän;
2) <sp>fruktoosi l. hedelmä-s.</sp>
esiintyy ed:n rinnalla makeissa hedelmissä
ja hunajassa, liukenee vähemmän helposti
kuin glykoosi, käy kuten tämäkin;
3) <sp>mannoosi,</sp> kova hygroskooppinen
massa, jota vastaava polyoosi esiintyy
kivipähkinän siemenvalkuaisessa, käy;
4) <sp>galaktoosi,</sp> maito-s:n
hajoamistulos, kiteinen, sulaa 168°:ssa, käy.
— II. <i>Polyooseja</i> nimitetään niitä
muodostavien monoosimolekyylien luvun mukaan
<sp>biooseiksi l. bisakkarideiksi</sp>
(2 molekyyliä monoosia), <sp>triooseiksi
l. trisakkarideiksi</sp> (3 molekyyliä).
j. n. e. A. <sp>Bioosit,</sp> jotka puolestaan
ovat keskenään isomeeriset (yhteinen kaava
C<sub>12</sub>H<sub>22</sub>O<sub>11</sub>), hajaantuvat hydrolyysin (jota
tässä tapauksessa sanotaan myös inversioniksi)
kautta kahdeksi molekyyliksi monoosia
(C<sub>12</sub>H<sub>22</sub>O<sub>11</sub> = 2C<sub>6</sub>H<sub>12</sub>O<sub>6</sub>—H<sub>2</sub>O).
Tämän reaktsionin voi aiheuttaa joko
happo tai erikoinen käyteaine. Enimmät
bioosit käyvät vasta täten hajottuaan.
Biooseja ovat: 1) <sp>sellobioosi,</sp>
selluloosan hajaantumistulos, muodostuu 2
molekyylistä glykoosia, valmistettu myös
keinollisesti; 2) <sp>maltoosi l. mallas-s.</sp>
(ks, t.), jota syntyy tärkkelyksestä
diastaasin vaikutuksesta ja joka myös
muodostuu 2 molekyylistä glykoosia; käy
jo hajaantumatta; tärkeä välituote
mallasjuomateollisuudessa; 3) <sp>laktoosi l.
maito-s,</sp> (ks. t.) muodostuu
galaktoosista ja glykoosista; 4)
<sp>sakkaroosi l. ruoko-s.,</sp> tav. kielen s.,
kiteinen, makea aine, joka helposti liukenee
veteen, sulaa 160°:ssa ja korkeammassa
lämpötilassa hajoaa karamelliksi;
invertoituu glykoosiksi ja fruktoosiksi, joiden
seos (invertti-s.) on optillisesti
vasemmalle kiertävä, kun ruoko-s. itse on
oikealle kiertävä. Luonnollista invertti-s:ia
on hunaja. — B. Luonnossa esiintyviä
<sp>triooseja</sp> ovat m. m. <sp>raffinoosi
l. melitoosi,</sp> joka invertoituu
glykoosiksi, fruktoosiksi ja galaktoosiksi,
ja <sp>gentianoosi,</sp> jonka muodostaa
kaksi molekyyliä glykoosia ja yksi fruktoosia.

<b>Sokerihappo,</b> kaksiemäksinen orgaaninen
happo, jota syntyy rypälesokerin, ruokosokerin
ja eräiden muiden hiilihydraattien hapettumana.
Kumimaista, veteen helposti liukenevaa.

<b>Sokerijuurikas</b> ks. <sp>Juurikas.</sp>

<b>Sokeripalmu</b> <i>(Arenga saccharina),</i>
Intiassa ja Sundasaarilla viljelty palmu;
tuottaa viiniä, sokeria, saagoa, kuituja.

<b>Sokeriruoko</b> <i>(Saccharum officinarum),</i>
meikäläisen järviruovon näköinen, 3-5 m
korkea monivuotinen heinäkasvi, jolla on
nivelikäs, 4-6 cm paksu sokerinpitoisen ytimen
täyttämä varsi, 5-7 cm leveät, yli 1 m:n pituiset
lehdet ja suuri, hohtavan valkoinen, varren
latvassa sijaitseva röyhy. Viljeltäessä s.
kumminkin kukkii harvoin. sato korjataan
sitäpaitsi jo ennen kukkimista. Lisätään tavallisesti
pistokkaista (varren latvaosan kappaleista).
Satoa korjattaessa varren tyvipuoli
leikataan 3-5 cm pitkiksi palasiksi, jotka
puserretaan valsseilla (vrt. <sp>Sokeri</sp>).
Puristusnesteestä valmistettua
ruokosokeria tuottavat runsaasti Itä-Intia, Kuba,
Jaava, Hawaiji-saaret. — S:n viljelys on
ikivanha, arabialaiset toivat sen Aasiasta
Välimeren maihin. 1800-luvulla syrjäytti
Euroopassa kukoistavaksi käynyt
sokerijuurikkaan viljelys s:n viljelyksen. Viime
aikoina on s:n viljelys taas voimistunut
uudempien viljelystapojen ja Euroopan
työpalkkain kohoamisen johdosta.

<img 1>
Sokeriruoko.
</img>
<b>Sokeritauti</b> <i>(diabetes),</i>
aineenvaihtotauti, jossa veren sokerinpitoisuus —
normaalisesti n. 0,<sub>1</sub> % — on kohonnut ja
jolloin sen johdosta virtsassa erittyy
sokeria <i>(glykosuria).</i> S. johtuu haiman
sisäisessä erityksessä ilmenevistä
häiriöistä. Tärkkelys ja valkuaisaineet
aiheuttavat sokeritautisessa sokerin
</chapter>


<chapter name="Sokeriteollisuus-Sola">
tymisen virtsassa. Paitsi sokeria on
sokeritautisen virtsassa ja veressä
asetonia, Usein lisääntyy virtsaneritys
suuresti ja sen seurauksena on janoisuus;
potilaan voimat heikkenevät, hän
laihtuu, on hyvin herkkä kaikille
infektsioneille, saa helposti märkäpaiseita ja
lopulta, ellei apua tule, vaipuu tav.
kuolemaan päättyvään tajuttomuustilaan.
Hoito: tarkka ravintojärjestys ja
insuliini- (ks. t.) ruiskutuksia.

<b>Sokeriteollisuus.</b> Raaka-aineina
käytetään etupäässä  sokeriruokoa  ja
-juurikasta. Näiden tuotannosta ks. piirrosta.
— Suomessa on s:ta harjoitettu 1700-luvun
puolivälistä lähtien, nyk. meillä on 5
sokeritehdasta, joissa 713 työntekijää ja
valmistusarvo 360 milj. mk. Näistä ks.
<sp>Suomen Sokeri o.-y.</sp> ja <sp>Suomen
Raakasokeritehdas o.-y.</sp>

<img 1>
Maailman sokerintuotanto vv. 1925-26
(milj. ton.).
</img>
<b>Sokeritoukka</b> <i>(Lepisma saccharina),</i>
sukahäntäinen siivettömien lahkoon
kuuluva n. 8 mm pitkä hopeanhohtoinen
toukkamainen hyönteinen. Elää
keittiöissä y. m.; yöeläin, syö sokeria,
jauhoja y. m. s.

<b>Sokerivaahtera</b> ks. <sp>Vaahtera.</sp>

<b>Sokeus,</b> täydellinen valonaistimiskyvyttömyys
(tav. kielenkäytössä sanotaan myös hyvin
vähäistä valonaistimiskykyä s:ksi). S. on
joko synnynnäistä tai hankittua. Synnynnäisen
s:n syinä ovat sikiönaikainen tulehdus silmässä,
näköhermoissa tai aivoissa, erilaiset
kehitysvirheet, mykiön samennukset y. m.
Hankitun s:n syitä: tapaturmat, taudit,
myrkytykset y. m.

<b>Sokka,</b> <sp>sprintti,</sp> naulanen, joka
pistetään ruuvipultin päähän tai
muuhun tehtyyn reikään estämään mutteria
irtaantumasta. S. on itse estettävä
putoamasta; siksi sen päät taivutetaan tai on
pää halkinainen tai on s. tehty puolipyöreästä
langasta taivuttamalla (saksi-s.).

<b>Sokkeli</b> (ransk.), jonkin rakenteen tai
esineen jalka, jolla se lepää; kivijalka.

<b>Šokki</b> (ransk.), <i>lääket.,</i> äkillinen koko
elimistöön kohdistuva järkytyskohtaus;
<i>sot.,</i> äkkihyökkäys.

<b>Sokol</b> (tšekissä y. m. = haukka, myös
urho), Tšekko-Slovakiassa sotilaallisesti
järjestetty voimakas urheilujärjestö.

<b>Sokoto,</b> ent. fulbevaltio Sudanissa,
kuuluu nyk. Englannin Nigeriaan.

<b>Sokotra,</b> saari Intianmeressä, Afrikan
itärannikolla, Somalin niemimaan kärjen
edustalla; 3,580 km<sup>2</sup>, n. 12,000 as.,
muhamettilaisia, puhuvat arabian murretta.
Kalastusta, karjanhoitoa. V:sta 1886 Englannin.

<b>Sokrates</b> (469-399 e. Kr.), kreik.
filosofi. S. esiintyi sofistien vastustajana ja
koetti opetuksellaan johtaa kotikaupunkinsa Ateenan
nuorisoa korkeampaan käsitykseen elämästä
kuin sofistit, mutta joutui lopulta syytteeseen
nuorison villitsemisestä ja uusien jumalakäsitysten
levittämisestä, tuomittiin kuolemaan ja
pakotettiin tyhjentämään myrkkypikari. Hän ei
kirjoittanut mitään, mutta hänen oppilaidensa
Platonin ja Ksenofonin kirjoituksista
saamme jonkinlaisen käsityksen hänen
ajattelustaan. S. tahtoi taitavasti
tehdyillä kysymyksillä johtaa ihmiset
muodostamaan selviä käsitteitä ja siten
pääsemään oikeaan tietoon. Se, joka on
saanut selville hyveen käsitteen, tekee myös
sen, mikä on hyvä, ja se, joka noudattaa
hyvettä, saavuttaa onnen. ,,Tunne itsesi"
oli hänen periaatteensa. [Maier (saks., 1913).]

<img 1>
Sokrates.
</img>
<b>Šoksu</b> ks. <sp>Šoltjärvi.</sp>

<b>Sol</b> (lat. = aurinko). 1. <i>Mus.</i>
Ranskalaisilla y. m. = g; sävelentapaamisessa
käytetty duuriasteikon 5:nnen asteen
nimitys. — 2. Perun raha, = 1/10 libraa.

<b>Sol.,</b> lat. <i>solutio</i>-sanan lyhennys, = liuos.

<b>Sola,</b> vuorenharjanteen tai vuoriston
poikki johtava kapea poikkilaakso. S:t ovat
vaikeakulkuisten vuoristojen kulkuväyliä.
</chapter>

<chapter name="Sola-Solingen">
<b>Sola,</b> <sp>Väinö</sp> (s. 1883), oopperalaulaja
ja -ohjaaja. Suom. Oopperassa ensi tenorina,
näyttämöohjaajana 1919-20 sekä v:sta 1921.

<img 1>
Väinö Sola.
</img>
<b>Solaari(nen)</b> (lat.) aurinkoa koskeva,
aurinko-. — <b>Solaaristeariini,</b> sianihran
kiinteä osa; käytetään ruokarasvana
(lardi) ja kynttiläteollisuudessa. —
<b>Solaarivakio,</b> <sp>aurinkovakio,</sp>
auringosta maahan säteilevän
lämmön mitta, = se kalorimäärä, minkä
säteitä vastaan kohtisuora 1 cm<sup>2</sup>
suuruinen pinta vastaanottaa minuutissa
ilmakehän ylärajalla. S:n arvo on n. 2. Eri
koneilla ja eri mittauksista saadut arvot
vaihtelevat koko lailla; on kiistanalaista,
johtuuko tämä mittausvirheistä vai s:n
todellisesta vaihtelusta.

<b>Solaariöljy,</b> vuoriöljyn erään
jakotislausosan nimitys.

<b>Solanaceæ,</b> <sp>koisokasvit,</sp>
kaksisirkkaisheimo, johon kuuluu tärkeitä
ravintokasveja (peruna, tomaatti),
nautintokasveja (tupakka), lääkekasveja
<i>(Atropa, Hyoscyamus)</i> ja koristuskasveja
<i>(Petunia).</i>

<b>Solaniini,</b> <i>Solanaceæ</i>-heimon kasveissa,
etenkin perunan iduissa, esiintyvä
myrkyllinen kasviemäs.

<b>Solanum,</b> <sp>koiso,</sp> koisokasvien
heimoon kuuluva kasvisuku. Meikäläisiä
luonnonvaraisia lajeja ovat <sp>punakoiso</sp>
<i>(S. dulcamara),</i> joka on köynneliäs
puolipensas, sinipunakukkainen, punamarjainen,
ja <sp>mustakoiso</sp> <i>(S. nigrum),</i>
valkokukkainen, mustamarjainen joks. harvinainen
rikkaruoho. Molemmat myrkyllisiä. S.-lajeja
ovat <sp>peruna</sp> ja <sp>tomaatti</sp>
(ks. n.) sekä <sp>munakasvi</sp> <i>(S. melongena),</i>
jonka kurkunnäköisiä, mustansinisiä hedelmiä
syödään ja jota viljellään useissa troopillisista
ja subtroopillisissa maissa. Eräitä lajeja
koristuskasveina.

<b>Solari</b> <i>[-ā'-],</i> <sp>Andrea</sp> (n. 1475-1515),
it. taidemaalari. Maalannut uskonnollisia
tauluja ja muotokuvia.

<b>Solavekseli,</b> ainoa vekseli (ks. t.).

<b>Solberg</b> <i>[sūlbärj],</i> rautatieasema
Helsingin-Karjaan rataosalla, Degerbyn
kunnassa, 59 km Helsingistä.

<b>Soldan</b> <i>[-ā'n],</i> <sp>August Fredrik</sp>
(1817-85), suom. insinööri, filosofinen
kirjailija, v:sta 1861 Suomen rahapajan
johtaja. [Aho, „Aatteiden mies" (1901).]
— <b>Soldan-Brofeldt</b> <i>[brūfelt],</i>
<sp>Venny</sp> (s, 1863), suom. taiteilija,
A. F. S:n tytär. Maalannut kansanelämänkuvauksia,
maisemia y. m., toiminut kuvittajana
ja taideteollisuuden alalla. Puoliso
1891-1921 Juhani <sp>Aho.</sp> Taidekuva ks.
<sp>Herännäisyys.</sp>

<b>Soldanella alpina,</b> <i>Primulaceæ</i>-heimoon
kuuluva pieni, kaunis vanakasvi, jolla
sinipunaiset, kellomaiset kukat. Alppien
kevätkasveja.

<img 1>
Soldanella alpina.
</img>
<b>Soldo,</b> ent. it. raha, nyk. 5 centesimon
nimitys.

<b>Solenni</b> (lat.), juhlallinen. —
<b>Solenniteettisali,</b> juhlasali.

<b>Solenoidi</b> (kreik.), ruuvikierteen
muotoinen sähköjohto, käämi.

<b>Solfatara</b> <i>[-tā'-],</i> sammunut tulivuori
Italiassa Napoli'n länsipuolella. Sen
aukoista virtailee rikinpitoisia kaasuja. —
Tulivuorten, jotka ovat laanneet
purkautumasta ja jotka enää vain höyryävät,
sanotaan olevan s.-tilassa.

<b>Solfeggio</b> <i>[-e'džo],</i> <sp>solfeesi</sp>
(it.), sanaton lauluharjoitus.

<b>Solferino</b> <i>[-rī'-],</i> kylä Pohjois-Italiassa
Gardajärven eteläpuolella. Siellä ranskalaiset ja
sardinialaiset kesäk. 1859 voittivat itävaltalaiset.

<b>Solidaarinen</b> (lat.-ransk.),
yhteistuntoinen, yhteisvastuullinen.

<b>Soli Deo gloria</b> (lat.), Jumalalle yksin
kunnia.

<b>Solidi</b> (lat.), luja, vankka, luotettava,
vakavarainen. Subst.: <sp>soliditeetti.</sp>

<b>Solidus</b> (lat.), roomal. kultaraha, joka
Konstantinus Suuren toimesta laskettiin
liikkeeseen.

<b>Solikamsk</b> <i>[-a'-],</i> kaup.
Itä-Venäjällä, Permin kuvernementissa.
S:n piirikunnassa asuu syrjäänejä.

<b>Soliman II Suuri</b> <sp>(Suleiman)</sp>
(1496-1566), Turkin sulttaani 1520-66.
Valloitti Belgradin 1521 ja Kodoksen
1522, voitti Mohácsissa ratkaisevasti
unkarilaiset ja tunkeutui Wienin porteille
saakka 1529, valloitutti Persian
pääkaupungin Tabrisin ja Bagdadin. Valvoi
oikeudenkäyttöä, edisti elinkeinoja, suosi
oppineita ja runoilijoita.

<b>Solimanvuoret,</b> <sp>Suleimanvuoret,</sp>
ks. <sp>Belutšistan.</sp>

<b>Solingen</b> <i>[zō-],</i> kaup. Länsi-Saksassa,
Reinin maakunnassa, Wupperin varrella. Rauta- ja
terästeoll. (m. m. veitsien valmistusta). 52,000 as.
</chapter>

<chapter name="Solipsismi-Solotnik">
<b>Solipsismi</b> (lat.), <i>filos.,</i> se
väite, että tajuava minä yksin on olemassa
ja että kaikki muu on vain sen mielikuvia.

<b>Solislaskimo</b> kulkee solisvaltimoa
seuraten ensim. kylkiluun ulkoreunasta
rinta-solisluunivelen taakse, jossa se yhtyy
sisempään kaulalaskimoon.

<b>Solisluu</b> on ihmisellä S:n muotoinen,
loivasti kaartunut luu rintalastan ja
lapaluun välillä, liittyy kumpaankin
nivelellä. Se pitää olkapäät oikeassa
asennossa estäen niitä painumasta eteen- ja
keskiviivaan päin. — Useimmilla nisäkkäillä
on s:t, toisilla (esim. kavioeläimillä,
valailla, useilla petoeläimillä) ei.
Lentävillä linnuilla s:t ovat vahvat ja
rintalastanpuoleisista päistään
yhteenkasvaneet <sp>hankaluuksi.</sp>

<b>Solisti</b> (it.), <i>mus.,</i> soittaja tai laulaja,
jolla on itsenäinen osansa sävelteoksen
tai konserttiohjelman tai oopperan esittämisessä.

<b>Solisvaltimo,</b> yläraajaan menevän
valtimon tyviosa, sijaitsee solisluun takana.
Siitä lähtee haaroja kaulaan, rintaan ja päähän.

<b>Sollefteå</b> <i>[-eō],</i> kaup.
Pohjois-Ruotsissa, Ångermanjoen rannalla.
2,700 as.

<b>Solmisatsioni</b> (it.), keskiaikainen
sävelentapaamisjärjestelmä kirkkolaulun
oppimista varten.

<b>Solms-Laubach</b> <i>[zolms-],</i> <sp>Hermann zu</sp>
(1842-1915), saks. kasvitieteilijä,
systemaatikko ja paleontologi, koetti
ensimmäisenä sovelluttaa paleontologian
tuloksia nykyjään elävien kasvien
systematiikkaan.

<b>Solmu.</b> 1. <i>Tekn.</i> S:n tarkoituksena on
estää nuoran päätä purkautumasta

<img 1>
Solmuja.
</img>
(<i>1</i> yksinkertainen umpi-s., <i>2</i>
onkisilmukka), liittää kaksi nuoraa (<i>3</i>
merimies-s., <i>4</i> kalastajan-s., <i>5</i> puolipolvi),
lyhentää nuoraa (<i>6</i> lyhennyssolmu),
kiinnittää nuora paaluun (<i>7</i> puolipolvi,
<i>8</i> kaksoispolvi) tai koukkuun (<i>9</i> puolipolvi),
tehdä silmukka nuoran päähän (<i>10</i> juoksu
-silmukka, <i>11</i> lieka-s., <i>12</i> laivurin-s.).
S:ja käytetään edelleen verkon kudonnassa,
koristeina y. m. vrt. <sp>Pleissaus.</sp>
— 2. <i>Merenk.</i> (=knop). Nopeuden mitta,
= meripenikulmia tunnissa. Jos laivan
nopeus on esim. 9 meripenikulmaa
tunnissa, niin sen sanotaan tekevän 9 s:ua.
— <sp>S.-väli</sp> on meripenikulmaa
vastaava osa lokinuorasta, sama osa
"meripenikulmasta kuin lokilasin juoksuaika
tunnista. Kun lokinuoraa lasketaan
lokilasin juoksuaika, niin käsien läpi siis
kulkee yhtä monta lokinuoran solmua,
kuin laivan tuntinopeus on meripenikulmissa.
— 3. <i>Tähtit.</i> Kiertotähden
radan ja ekliptikan leikkauspiste.
Nousu-s:n (<tab>) läpi kiertotähti ylenee
ekliptikan pohjoispuolelle, <sp>lasku-s:n</sp> (<tab>)
kautta laskee sen eteläpuolelle. S:jen
yhdistysviiva, <sp>s.-viiva,</sp> on radan tason
ja ekliptikan leikkausviiva. Nousu-s: n
tähtit. pituus on yksi rataelementeistä.

<b>Solmukirjoitus,</b> nuorista sommiteltu
muistiinpano- ja tiedonantojärjestelmä,
jossa nuorien erilaisen yhteenpunomisen
ja solmiamisen sekä niiden eri värien
avulla voitiin ilmaista määrättyjä
käsitteitä. S. on ollut käytännössä m. m.
kiinalaisten ja. tibettlläisten sekä Perun,
Meksikon, Pienten Antillien ja
Etelämeren alkuasukasten keskuudessa.
Perulaisten korkealle kehittynyt s. oli
nimeltään <i>quipu.</i>

<b>Solmumato,</b> <sp>olkimato,</sp> ks.
<sp>Valkotähkäyökkö.</sp>

<b>Solmuviiva</b> ks. <sp>Solmu,</sp> tähtit.

<b>Solntsew,</b> <sp>Sergej</sp> (s. 1867), rovasti,
uskonnonlehtori. Suomen Kreik.-kat.
Kirkollishallituksen puheenjohtajan sijainen.

<b>Solo,</b> Surakarta (ks. t.).

<b>Sologub</b> <i>[-up],</i> <sp>Fedor Kusmitš</sp>
(1863-1927), oik. <sp>Teternikov,</sp> ven.
kirjailija. Teoksia suomen.: „Riivattu".

<b>Solon</b> (eli n. 600 e. Kr.), ateenalainen
lainsäätäjä ja runoilija. Valittiin 594
arkontiksi ja sai samalla täydet
valtuudet lainsäädännöllisten uudistusten
toimeenpanemiseen. Kumosi velkasitoumukset,
joiden vakuutena oli velallisen maa
tai hänen persoonansa; velkavankeus
kiellettiin vastaisuudessakin. Kehitti Ateenan
valtiomuotoa kansanvaltaisempaan suuntaan.

<b>Solothurn</b> <i>[zōloturn],</i> samannimisen
Sveitsin kantonin pääkaup., Aarin
varrella. 13,000 as.

<b>Solotnik,</b> zolotnik (ks. t.).
</chapter>
<chapter name="Solovetsin luostari-Solu">
<b>Solovetsin luostari,</b> kreik.-kat.
luostari samannimisellä saarella
Vienanmeressä. Luostarin pääosa on 1584-96
rakennetun 8-tornisen muurin ympäröimä;
sisäpuolella on 9 kirkkoa. Luostarissa asui
ennen maailmansotaa 800 henkeä, joista 230
munkkia; pyhiinvaeltajia kävi vuosittain
12,000:een. — S. l. perustettiin 1429 ja
on kreik.-kat. karjalaisille ja lappalaisille
ollut sivistyskeskuksena. Ruotsalaiset ja
suomalaiset ovat eräitä kertoja, kuten 1589
ja 1611, turhaan koettaneet luostaria
valloittaa. [Ervasti, „Muistelmia matkalta
Venäjän-Karjalassa" (1918).]

<img 1>
Solovetsin luostari.
</img>
<b>Solovetsin saaristo,</b> Vienanmeressä,
3 suurehkoa (Solovets, Hanhisaari ja
Iso-Muksalmensaari) ja joukko pieniä
saaria. Huomattavin on Solovetsin
(Solokan) saari, 24 km pitkä, 16 km leveä,
285 km<sup>2</sup>. Sen lounaisrannikolla on
Solovetsin luostari (ks. t.).

<b>Solovetskoi,</b> Solovets. ks.
<sp>Solovetsin luostari.</sp>

<b>Solovjev</b> <i>[salavjo'f],</i> <sp>Vladimir
Sergejevitš</sp> (1853-1900), ven. filosofi,
historiantutkija <sp>Sergej Mihailovitš S:n</sp>
(1820-79) poika. Teoksia suomen.: „Kolme keskustelua".

<b>Solstitium</b> (lat.), päivänseisaus.

<b>Šoltjärvi</b> l. <sp>Soutjärvi,</sp> kunta
Aunuksessa, Äänisjärven lounaisrannalla.
Asukkaista suurin osa vepsäläisiä.
Porfyyrilouhois 5 km Šoksun kylästä.

<b>Solu.</b> Niiden elollisten alkeisosien
nimitys, joista kaikki eliöt rakentuvat.
S:issa tai s:jen tuotteissa tapahtuvat
kaikki elämänilmaukset. S. on siis
alkeiseliö. Mutta se on myös alkueliö:
yksisoluiset eliöt edustavat alkuperäisintä
elimistymisastetta, jolta kaikki
monisoluiset ovat kehittyneet. — S:jen koko on
vaihteleva: useimmat ovat mikroskooppisen
pieniä, vain harvat paljain silmin
nähtäviä (suurin s. on strutsinmunan
keltuainen). Muoto on niinikään
moninainen: pallomainen, särmiömäinen,
levymäinen, rihmamainen j. n. e. S:n osia
ovat <sp>alkulima (solulima,</sp>
<i>cytoplasma</i>) ja solun tuma <i>(nucleus).</i>
Melkein kaikkien kasvi-s:jen seinämänä on
alkuliman rakentama, tavallisesti
selluloosainen s:n <sp>ketto;</sp> eläinsoluissa

<img 1>
Solu. <i>A</i> nuori, <i>B</i> ja <i>C</i> vanhempia, <i>c</i> ketto,
<i>p</i> alkulima, <i>k</i> tuma, <i>v</i> solunesteen täyttämä
solurakko.
</img>

ei tätä yleensä ole, alkuliman pintakerros on
vain hieman kiinteämpi kuin sisäosa. —
Alkulima on väritöntä, hyytelömäistä,
kem. kokoomukseltaan hyvin
monimutkaista ainetta, jolla on omituinen
vaahtomainen rakkularakenne ja jonka
perusaineessa on usein erilaisia
pikkuhiukkasia. Vanhojen kasvi-s:jen alkulimassa
on vesimäisen <sp>s.-nesteen</sp> täyttämiä
<sp>s.-rakkoja l. vakuoleja.</sp>
Kasvi-s:jen alkulimassa on lisäksi
värihiukkasia: viher-, ruso- ja valkohiukkasia. —
S:n tuma on tav. pallomainen tai
munamainen rakko, jota rajoittaa alkulimaa
vastaan tumankelmu. Sen aineista on
tärkein <sp>kromatiini</sp> (ks. t.), joka
tav. on jyväsinä jakautunut kautta koko
tuman. Sitäpaitsi on tumassa 1 tai
useampia <sp>tumajyväsiä.</sp> Kaikissa
eläinsoluissa on vielä n. s. <sp>keskusjyvänen</sp>
<i>(centrosoma),</i> jolla on tärkeä osuus
eläin-s:n jakautuessa. Tumalla on tärkeä
merkitys s:n aineenvaihdossa, eikä s. ilman
tumaa voi kauan elää. — <i>S:n lisääntyminen.</i>
S. syntyy aina toisesta s:sta joko jakautumalla,
kuroutumalla tai n. s. vapaan
s.-muodostumisen seurauksena. Jakautumisen
alkaa aina tuman jakautuminen. Tämä
tapahtuu joko välittömästi (amitoottisesti),
jolloin tuma jakautuu kuroutumalla
kronnatiinin järjestymättä kromosomeiksi;
tämmöinen jakautuminen on harvinaista.
Yleisintä on välillinen l. mitoottinen
jakautuminen <i>(karyokinesis).</i>
Tällöin tuman kromatiini keräytyy ensin

<img 1>
Solun jakautuminen.
</img>
</chapter>

<chapter name="Solubetoni-Somerniemi">
yhtenäiseksi rihmaksi, joka sitten katkeaa
kappaleiksi, kromosomeiksi l. väririhmoiksi.
Näiden luku vaihtelee eri lajeilla,
mutta on samalla lajilla aina sama. Ne
asettuvat tuman keskitasoon ja jakautuvat
siinä pitkittäin kahtia, tumakelmu
häviää, ja kromosomien puoliskot
vetäyvät vastakkaisiin suuntiin. Sitä ennen
on (eläinsoluissa) keskusjyvänen
jakautunut kahtia, jakopuoliskot siirtyneet
tuman eri napoihin ja niiden väliin
muodostunut hieno rihmasto, <sp>tumasukkula.</sp>
Juuri sukkularihmat ikäänkuin vetävät
kromosomien puoliskot sukkulan
napoja kohti. Siellä puoliskot yhtyvät
ja muodostavat lepotilassa olevan tuman.
Alkulima jakautuu solun keskitasossa
kahtia (kasvisoluissa muodostuu siihen
selluloosaketto). Yhdestä srsta on
tullut kaksi. — N. s. vähennys- l.
reduktsionijaosta ks. <sp>Reduktsionijako</sp>
ja <sp>Sukusolut.</sp> — Vapaa s:n-muodostus
tapahtuu siten, että emo-s:n tuma
jakautuu moneksi tumaksi, ja näistä
kukin saa alkulimajoukkion ympärilleen.

<b>Solubetoni,</b> betoni, joka on saatu
huokoiseksi hämmentämällä, painamalla
siihen ilmaa tai hiilihappoa tai
sekoittamalla siihen jäämurskaa. S. on
kevyempää ja pitää paremmin lämpimän kuin
tavallinen betoni.

<b>Solukko,</b> samanmuotoisten samoja
tehtäviä suorittavien solujen ryhmittymä.
Eläinten s:itä sanotaan myös <sp>kudoksiksi.</sp>

<b>Solunväliaine,</b> <sp>intersellulaariaine,</sp>
kasvi- ja varsinkin eläinsolujen väliinsä
erittämä aine. Eläinsolujen erittämää s:ta
ovat esim. rusto, luu, lihassyyt.

<b>Solutio</b> (lat.), liuos.

<b>Solutré</b> <i>[-lytrē'],</i> paikkakunta
Itä-Ranskassa Saône-et-Loiren departementissa.
Kivikaudenaikuisia löytöjä.

<b>Soluväli,</b> kasvien solukoissa oleva
solujen välinen aukko. S:t sisältävät tav.
ilmaa ja toimivat hengityksen ja
yhteyttämisen palveluksessa. Jotkut s:t
sisältävät kumia, pihkaa, öljyjä y. m. s.

<b>Solvaus,</b> rikos, jonka tekee se, joka
muulla tavalla kuin herjaamalla (ks.
<sp>Herjaus</sp>) loukkaa toista häväisevällä
lauseella, uhkauksella tahi muulla halventavalla
teolla (Rikoslaki 27: 3, 5 ja 8).

<b>Solvay</b> <i>[-ē'],</i> <sp>Ernest</sp> (1838-1922),
belg. teollisuusmies, amoniakki-soodaprosessin
(vrt. <sp>Sooda</sp>) keksijä. Lahjoittaja.

<b>Solway Firth</b> <i>[soluei fəþ],</i>
suppilonmuotoinen lahti Ison-Britannian
länsirannikolla, Englannin ja Skotlannin
rajalla.

<b>Solvayn prosessi,</b> amoniakki-soodaprosessi.
ks. <sp>Sooda.</sp>

<b>Solventia</b> (lat.), liuottavat aineet, esim.
ysköksiä irroittavat.

<b>Solventti</b> (lat.), maksukykyinen.

<b>Solör</b> <i>[sūlör],</i> maanviljelys- ja
metsäalue Norjassa, Glommenin ja sen
lisäjokien varsilla, Ruotsin rajalla. S:n
metsissä on vielä suomalaisasutuksen rippeitä.

<b>Soma</b> <i>[sō-]</i> (sanskr.), juovuttava
juoma, jota muin. Intiassa käytettiin uhriaineena.

<b>Soma</b> <i>[sō-]</i> (kreik.), ruumis,
ruumiinsolut (vastakohtana sukusoluille).
Adj.: <sp>somaattinen.</sp>

<b>Šomaašivakuutus,</b> keskeytymis
vakuutus, ks. <sp>Palovakuutus.</sp>

<b>Somalia,</b> Italian Somalimaa, ks.
<sp>Somalimaa.</sp> — <b>Somalilaiset,</b>
Somalimaassa asuva haamilainen muham.
paimentolaiskansa.

<b>Somalimaa,</b> Afrikan itäinen suuri
niemi Adenin lahden eteläpuolella;
koilliskärki Kap Guardafui, itäisin niemi Ras
Hafun on koko Afrikan itäisin niemi
(51° 28' it. pit.). Sisäosat suurimmaksi
osaksi aromaista kuumaa ylätasankoa.
Väestön pääosa somalilaisia (ks. t.),
rannikolla asuu arabialaisia. — Sisäosa
kuuluu Abessiiniaan. Rannikkoalue on jaettu
Italian, Englannin ja Ranskan kesken. —
<sp>Italian S. l. Somalia, S:n</sp>
itärannikolla, 495,000 km<sup>2</sup>, 620,000 as.
Pääkaup. <sp>Mogadišu. — Brittiläinen S.,</sp>
pohjoisrannikolla, 176,000 km<sup>2</sup>,
340,000 as. Pääkaup. <sp>Berbera. — Ranskan
S.,</sp> edellisestä länteen, 22,000 km<sup>2</sup>,
65,000 as. Pääkaup. <sp>Djibuti.</sp>

<b>Sombart</b> <i>[zo-],</i> <sp>Werner</sp> (s. 1863),
saks. taloustieteilijä, prof. Berliinissä.
Teoksia: „Sosialismi" (suomen.), „Der moderne
Kapitalismus", „Der Bourgeois", „Der proletarische
Sozialismus". Oltuaan aik. lähellä Marxia ja
materialistista historiankäsitystä on hän nyk.
kääntynyt sen vastustajaksi.

<img 1>
W. Sombart.
</img>
<b>Sombrero</b> <i>[-ē-]</i> (esp.), pehmeä,
leveälierinen huopahattu.

<b>Someri,</b> <sp>Somero,</sp> majakka Suomenlahdessa,
Suursaaresta koilliseen, Vehkalahden pitäjän alueella.

<b>Somerniemi,</b> kunta Hämeen läänissä,
Lounais-Hämeessä, Uudenmaan läänin rajalla;
158,5 km<sup>2</sup>, 1,949 as. (1927).
</chapter>

<chapter name="Somero-Sooda">
<b>Somero,</b> kunta Hämeen läänissä,
Lou-nais-Hämeessä, Turun ja Porin läänin
rajalla; 487,1 km<sup>2</sup>, 8,585 as. (1927).
Långsjön (ks. t.) ja Åvikin kartanot.

<b>Someronjoki</b> ks. <sp>Paimionjoki.</sp>

<b>Somerset</b> <i>[saməset],</i> <sp>Edward
Seymour</sp> (1506-52), Hertfordin jaarli ja
S:n herttua, Englannin protektori
Edvard VI:n alaikäisyyden aikana
1547-50. Mestattiin valtionkavaltajana.

<b>Somerville</b> <i>[saməvil],</i> kaup.
Yhdysvalloissa, Massachusettsissa, Bostonin
esikaupunki. Teurastamoita. 100,000 as.

<b>Sommarnäs,</b> kartano Orimattilassa.
Teollisuuslaitoksia.

<b>Sommaröarna</b> <i>[-ö-],</i> Espoon
saaristossa Helsingistä länteen oleva
saariryhmä. Huvila-asutusta.

<b>Somme</b> <i>[som],</i> 245 km pitkä joki
Pohjois-Ranskassa, laskee Kanaaliin.
Kanavilla yhdistetty Scheldeen ja Oiseen.

<b>Sommer,</b> <sp>Arthur</sp> (1847-1907),
tamperelainen liikemies, kauppaneuvos. Toimi
1890-97 Finlayson & Co:n sekä kuolemaansa
asti perustamansa Tampereen Puuvillateollisuus
o.-y:n isännöitsijänä.

<b>Sommerfeld</b> <i>[zomərfelt],</i> <sp>Arnold</sp>
(s. 1868), saks. fyysikko; kehittänyt
Planckin erkaleoppia.

<b>Somnambulismi</b> (lat.), alk.
„unissakäynti" l. sellainen unitila, missä
nukkuva tavalla tai toisella toimii
ikäänkuin hän olisi hereillä. Nyttemmin s:lla
tarkoitetaan erityisesti syvää hypnoosia.

<b>Sonaatti</b> (it.), <i>mus.,</i> tarkoitti
1600-luvulla yleensä soittimilla esitettävää
sävellystä. 1700-luvulla nimitys
vähitellen vakiintui osoittamaan vain yhdelle
tai kahdelle soittimelle sävellettyä
useampiosaista kiinteärakenteista sarjateosta.

<b>Sonaattimuoto</b> on 3-jaksoinen
sävellysmuoto. Sen 2:nen jakso ei sisällä uusia
aiheita, vaan kehittelee pääjakson aiheita
eri sommitteluissa ja sävellajivaihdoksissa.
S. ei ole <sp>sonaatin</sp> muoto, sillä
sonaatti on rakenteeltaan useampiosainen,
jotavastoin s. on <sp>1-osaisista</sp>
(3-jaksoisista) sävellysmuodoista taitehikkain.
S. esiintyy itsenäisenä klassillisissa
uvertyyreissä. Nimensä se on saanut siitä,
että se tavallisimpana esiintyy sonaattien
(sekä sinfoniojen y. m.) ääriosissa.

<b>Sonatiini</b> (it.), <i>mus.,</i> sonaatti, jonka
muotorakenne on supistettu mahdollisimman
niukkoihin puitteisiin.

<b>Sonck,</b> <sp>Lars</sp> (s. 1870), arkkitehti,
saanut prof:n arvon. Rakentanut Turun
Mikaelinkirkon, Tampereen Johanneksenkirkon
(ks. kuvaliitettä <sp>Tampere</sp>), Helsingin
Kallionkirkon (ks. <sp>Kallio,</sp> kuva),
Helsingin Puhelinyhdistyksen ja Suomen
Hypoteekkiyhdistyksen (ks. t., kuva) talot,
Pörssitalon (ks. <sp>Pörssi,</sp> kuva), Eiran
sairaalan ja Kultarannan.

<b>Sondeerata</b> (ransk.), tutkia sondilla;
tunnustella maaperää.

<b>Sonderburg,</b> Sönderborg (ks. t.).

<b>Sondi,</b> koetin (ks. t.).

<b>Sonetti</b> (it.), runomuoto, joka syntyy
14 säkeestä (tav. viisipolvisia jambeja)
ja jakautuu 4 säkeistöön, joista edelliset
sisältävät 4 ja jälkimmäiset 3 säettä.
Loppusoinnut punoutuvat tav. siten, että
alkuosassa 1:nen, 4:s, 5:s ja 8:s sekä
2:nen, 3:s, 6:s ja 7:s sointuvat yhteen
(kaava: abba-abba) ja jälkimmäisessä
loppusointuja on joko kaksittain tai
kolmittain. S. on luult. peräisin
Provencesta, Italiassa sitä käytti m. m.
Petrarca. Ensim. suomenk. s. on Oksasen
,,Suomalainen sonetti" v:lta 1854.

<b>Songkoi,</b> 800 km pitkä joki
Taka-Intiassa, laskee Tonkingin lahteen.

<b>Sonkajärvi</b> (ennen <sp>Rutakko</sp>), kunta
Kuopion läänissä, Savon pohjoisrajalla;
1,341,1 km<sup>2</sup>; 8,061 as. (1927). Sukevan
maatalousvankila.

<b>Sonni,</b> kuohimaton urosnauta. — Jos
yhdeksän kuukautta vanhempi s. lasketaan
laitumelle, on se niin hoidettava,
ettei se pääse astumaan lehmää tai
hiehoa ilman niiden omistajan suostumusta
(Asetus 28/10 1915).

<b>Sonnino</b> <i>[-ī'-],</i> <sp>Sidney</sp>
(1847-1922), it. poliitikko. Raha- (1893-94) ja
verokamarin ministerinä 1893-96, pääministerinä
1906 ja 1909-10, ulkoministerinä 1914-19.

<b>Sonniyhdistys,</b> yhdistys, joka pitää
yhteistä siitossonnia.

<b>Sonora</b> <i>[-nō'-],</i> valtio
Luoteis-Meksikossa, Kalifornian lahden rannalla;
198,471 km<sup>2</sup>, 280,000 as. Suuria
malmilöytöjä. Pääkaup. <sp>Hermosillo.</sp>

<b>Sonori</b> (lat.), soinnukas; subst.:
<sp>sonoriteetti.</sp>

<b>Sooda,</b> <sp>natriumkarbonaatti,</sp>
kem. kaava Na<sub>2</sub>CO<sub>3</sub>, varhaisimmin
tunnettuja suoloja. Esiintyy luonnossa
eräiden Amerikan ja Egyptin järvien
vedessä. Sitä saadaan myös polttamalla
eräitä ranta- ja suolaaro-kasveja. Nyk.
s:aa valmistetaan kahdella eri tavalla.
1. <sp>Leblancin s.-prosessi.</sp>
Ruokasuola (NaCl) hajoitetaan rikkihapolla
natriumsulfaatiksi ja suolahapoksi;
syntynyttä natriumsulfaattia kuumennetaan
hiilen ja kalkkikiven kanssa, jolloin
ensin hiili pelkistää sen sulfidiksi
(hiilidioksidia ja -monoksidia eroaa), ja tämä
reageeraa kalkkikiven kanssa, niin että
syntyy kalsiumsulfidia ja natriumkarbonaattia
</chapter>

<chapter name="Soodavesi-Sorannostopaikka">
(s:aa). — 2. <sp>Amoniakki-soodaprosessi
l. Solvayn prosessi.</sp> Väkevään
keittosuolaliuokseen johdetaan amoniakkia
ja hiilidioksidia, jolloin ensin syntyy
ammoniumkarbonaattia. Kun natriumbikarbonaatti
on verraten vaikealiukoista, niin tätä saostuu
liuoksesta, johon jää ammoniumkloridia
(salmiakkia). Kuumentamalla
natriumbikarbonaattia täistä saadaan s:aa.
Vapautuva hiilidioksidi samoin kuin edellä
mainittu ammoniumkloridi käytetään
uudelleen ammoniumbikarbonaatin valmistukseen.
— S. esiintyy vedettömänä <sp>(kalsinoitu s.)</sp>
ja kiteisenä (<sp>kristalli-s.,</sp>
sisältää 10 molekyyliä l. 63 % vettä).
S:aa käytetään puhdistukseen, lasin ja
natriumhydroksidin valmistukseen y. m.
— <sp>Puhdistetuksi s:ksi</sp> sanotaan
usein natriumbikarbonaattia (ks.
<sp>Natrium</sp>). — <sp>Kaustinen s.,</sp>
natrium-hydroksidi (ks. t.).

<b>Soodavesi,</b> virvoitusjuoma, puhdasta
vettä, johon on liuotettu natriumbikarbonaattia
ja pumputtu hiilihappoa.

<b>Sooli.</b> 1. Keittosuolaliuos, jota
pulppuaa suola- 1. soolilähteistä. — 2. ks.
<sp>Kolloidi.</sp> — <b>Soolisuola,</b> vuorisuolan
vastakohtana, liuoksista saatu keittosuola.

<b>Soolo</b> (it.), <i>mus.,</i> solistin esitettävä
osa. — <b>Soolokvartetti,</b> <i>mus.,</i> neljän
soololaulajan tai -soittajan yhteisesitys.

<b>Soopeli,</b> <sp>kiiltonäätä</sp> <i>(Mustela
zibellina),</i> mäntynäädän sukuinen ja
näköinen n. 60 cm:n pituinen petoeläin, Turkki
silkin hieno, selkäpuoli musta, kyljet
ruskeat, vatsapuoli vaalea. Pohjois-Aasian
havumetsissä. Nahka kallisarvoinen; sen
vuoksi s. on joutunut hillittömän
metsästelyn alaiseksi ja monin paikoin
hävinnyt melkein sukupuuttoon.

<img 1>
Soopeli.
</img>
<b>Soots,</b> <sp>Jaan</sp> (s. 1880), vir. kenraali,
sotaministerinä 1920-23 sekä 1926.

<b>Sophokles,</b> Sotfokles (ks. t.).

<b>Sopimussakko,</b> sopimukseen liittyvä
erikoinen uhkamääräys, jonka mukaan
sopimuksen rikkonut on velvollinen
suorittamaan määrätyn raha- tai muun
varallisuusmäärän.

<b>Sopimussatama,</b> satama ja
sisämaanpaikka, joka Kiinassa (n. 40 kpl.)
ja Japanissa on avattu kaikkien
kansallisuuksien kaupankäynnille.

<b>Sopimusvapaus,</b> yksilöiden oikeus
tehdä keskenään sopimuksia. Kehitys
lainsäädännössä kulkee siihen suuntaan,
että s:ta yhä enemmän ja enemmän
rajoitetaan siten, että määrätynlaiset
sopimukset ja ehdot sopimuksissa ovat
kielletyt tai etteivät ne ole
sopimuskumppaneja sitovia. Kaikkiin sopimuksiin
ulottuva s:n rajoitus on se, että sopimus
ei saa olla hyviä tapoja vastaan.

<b>Sopraano</b> (it.), <i>mus.,</i> korkea
lapsen tai naisen ääni.

<b>Sopron</b> <i>[šo-]</i> (saks. <i>Ödenburg</i>), kaup.
Länsi-Unkarissa Itävallan rajalla.
Elintarveteoll. ja kauppaa. 37,000 as.

<b>Sopuli</b> <i>(Myodes lemmus),</i> myyrien
heimoon kuuluva lyhythäntäinen, n. 15 cm
pitkä jyrsijä, jonka karva selässä
ruosteenkeltaisen ja mustankirjava,
vatsapuolella vaaleankeltainen.
Skandinaavian tuntureilla ja Suomen sekä
Venäjän Lapissa. Asuu kivenkoloissa ja
sammalmättäissä. Syö kasveja. Muutamina
vuosina s:t lähtevät vaeltamaan alamaille
valtavissa parvissa hävittäen tieltään
kaiken ruohonkasvun.

<img 1>
Tunturisopuleja.
</img>
<b>Sora,</b> irrallisista kivirakeista
muodostunut maalaji. Rakeet suurempia kuin
hiekkajyväset (läpimitta vähintään 2 mm).
<sp>Rapautumis-s.</sp> on mekaanisen
rapautumisen särkemä vuorilaji. Sellaista on
<sp>rapakivi-s.,</sp> jota rapakivialueilla
käytetään maantien tekoaineena.
<sp>Moreeni-s.</sp> on maajään kuljettamaa ja
muokkaamaa, kerroksetonta ja lajittumatonta s:aa,
joka Suomessa on kaikista maalajeista
yleisin. <sp>Vierinkivi-s. l. somero,</sp>
veden muokkaama ja kuljettama
kerroksellinen ja lajittunut s.; tätä on
koskisten virranuomien <sp>joki-s.,</sp> jäätikköjen
sulavesivirtojen tuoma <sp>harju-s.</sp> ja
aaltojen muokkaama <sp>ranta-s.</sp> Vielä on
mainittava tuulien hioma <sp>aavikko-s.</sp> —
Kun s, iskostuu kiinteäksi, syntyy siitä
<sp>konglomeraattia</sp> (ks. t.).

<b>Sorannostopaikka.</b> Tientekoainetta ei
saa toisen maasta ottaa ilman omistajan
lupaa, vaan on sen ottamista varten
tarvittava maa-alue vuokrattava tai
lunastettava. Jos tästä ei saada sopimusta
aikaan ja alue on asianomaisen
maanomistajan osalta enintään 0,5 ha
viljeltyä tai 5 ha viljelemätöntä maata,
</chapter>

<chapter name="Sorata-Sorolainen">
päättävät lunastuksesta ja maanomistajalle
tai maan haltijalle tulevasta täydestä
korvauksesta välimiehet. Jos tarvittava
alue on suurempi kuin edellämainittu eikä
sopimusta maanomistajan kanssa aikaansaada,
on noudatettava pakkolunastusmenettelyä
(Tielaki 3/5 1927, 13 ja 15 §).

<b>Sorata</b> <i>[-a-],</i> vuori Etelä-Amerikassa,
Bolivian Kordillieerien itäisessä
pääharjanteessa, kaksoishuiput Ancohuma
(6,617 m yli merenp.) ja Illampu (6,560 m).

<b>Sorbetti</b> (arab.), granaattiomenanmehusta,
sitruunahaposta ja sokerista valmistettu
jäähdytetty itämainen juoma.

<b>Sorbilaiset</b> l. <sp>sorbit,</sp> länsislaav.
kansa, tunnettu myös <sp>Lausitzin vendien</sp>
nimellä, Spreen yläjuoksun varrella Ylä- ja
Ala-Lausitzissa; lukumäärältään toistasataa tuhatta.

<b>Sorbonne</b> <i>[-o'n],</i> yliopistolaitos
Pariisissa. Sen alkuna oli Robert de Sorbon'in
1257 perustama teologiaa opiskelevien
yhdyskunta, myöh. teol. tiedekunta
(lakkautettu 1792-1821 ja v:sta 1885). Nyk.
S:n rakennuksissa on hist.-kielit. ja
matem.-luonnont. tiedekunta ja kirjasto.

<b>Sordiini</b> (it.) l. <sp>hiljentäjä,</sp>
laite, jonka avulla soittimen (pianon,
harmonin, viulun, torven, trumpetin y. m.)
äänenvoima saatetaan tavallista heikommaksi.

<b>Sorediot</b> (kreik.), jäkälämurut, ks.
<sp>Jäkälät.</sp>

<b>Sorel</b> <i>[-e'l],</i> <sp>Agnès</sp>
(n. 1410-50), Ranskan kuninkaan Kaarle VII:n
lemmitty. — <b>Sorel,</b> <sp>Albert</sp> (1842-1906),
ransk. historioitsija. Pääteos: ,,L'Europe
et la révolution française". — <b>Sorel,</b>
<sp>Cécile</sp> (s. 1875), ransk. näyttelijätär,
Théâtre Français'ssa, puoliso kreivi <sp>de Ségur.</sp>
— <b>Sorel,</b> <sp>Georges</sp> (1847-1922),
ransk. syndikalismin teoreetikko.

<b>Sorites</b> (kreik.), ketjupäätelmä (ks. t.).

<b>Sorjo.</b> 1. Kylä Kurkijoella. 1860-luvulla
siirtyi sinne Pohjanmaalta ruotsinkielisiä,
nyk. n. 70, joilla omakiel. kansakoulu.
— 2. Pysäkki Elisenvaaran-Savonlinnan
rataosalla, Kurkijoen kunnassa,

<b>Sorkka</b> ks. <sp>Kavio.</sp> —
<b>Sorkkaeläimet</b> ks. <sp>Kavioeläimet.</sp>

<b>Sorkkamätä,</b> nautakarjassa, joskus
myös lampaissa ja sioissa esiintyvä
märkivä sorkkatulehdus, joka aiheutuu
sorkkien ruhjoutumiin tunkeutuneesta
tartunta-aineesta. Hoito perustuu sorkkien
puhdistamiseen, tarkoituksenmukaiseen
vuolemiseen ja desinfioivien aineiden
käyttämiseen.

<b>Sorkkarauta,</b> terästanko, jonka päät
ovat taotut litteiksi, halaistut ja
taivutetut kaarelle. Käytetään naulojen
nostamiseen ja yleensä murtimena.

<b>Sorkkatauti</b> ks. <sp>Suu- ja
sorkkatauti.</sp> — <b>Sorkkaöljy,</b> eläinten
sorkista tai kavioista vedessä paineen alla
keittämällä saatu öljymäinen rasva. Käytetään
m. m. voiteluaineena.

<b>Sorma,</b> <sp>Agnes</sp> (1865-1927), saks.
näyttelijätär, tunnettu Ibsenin ja Hauptmannin
tulkitsijana.

<b>Sormieläin,</b> ai-ai (ks. t.).

<b>Sormiharjoitus,</b> pelkästään tekn.
kätevyyden edistämistä tarkoittava
sävelyhdistelmä.

<b>Sormikuviojärjestelmä,</b> daktyloskopia (ks. t,).

<b>Sormio,</b> manuaali (ks. t.).

<b>Sormustinkukka,</b> Digitalis (ks. t.).

<b>Sorokka,</b> kauppala Vienan-Karjalassa,
Vienanmeren rannalla. 1,000 as. Sahalaitoksia.

<b>Sorola.</b> 1. Maatila Kangasalla. —
2. Piispa E. Sorolaisen syntymätalo
Laitilassa, — 3. Kurkijoen kreik.-kat.
kappeli 1500-luvulla, osa nyk. Jaakkimaa.

<b>Sorolainen,</b> <sp>Eerik (Ericus Erici)</sp>
(n. 1546-1625), Turun piispa 1583-1625,
myös Viipurin v:een 1618. S:n myöntyväisyydestä
johtui, että Juhana III:n „Punainen kirja"
tuli käytäntöön Suomessa ja että S. joutui
Kaarle-herttuan epäsuosioon (vangittuna 1599,
pidätettiin virantoimituksesta 1605).

<img 1>
Eerik Sorolaisen postillan tekstisivu.
</img>
</chapter>


<chapter name="Sorolansaari-Sortavalan maalaiskunta">
Puheenjohtajana 1602 asetetussa Raamatun
suomennoskomiteassa. Pääteokset: „Catechismus"
(1614) ja „Postilla" (I 1621, II 1625.),
kirkkokäsikirjan suomennos (1614).

<b>Sorolansaari,</b> Jaakkiman pitäjään
kuuluva kaunis asuttu saari Laatokassa,
mantereen äärellä, 7 km pitkä, suurin
leveys 3 km.

<b>Sorrento</b> <i>[-e'-],</i> kaup. Etelä-Italiassa,
Napolinlahden rannalla ihanalla paikalla.
Matkailupaikka. 7,000 as.

<b>Sorsakoski,</b> Hackman & Co:n
hienotaetehdas Leppävirroilla Sorsajoessa
olevan S:n putouksen varrella. Paikalla oli
1787-1897 vesisaha, 1891 siirrettiin sinne
Nurmen hienotaetehtaan koneet. Tehdas
valmistaa m. m. veitsiä ja haarukoita.
Työväestöä n. 150.

<b>Sorsasalo,</b> 4 km pitkä saari
Kallavedessä, 7 km Kuopiosta pohjoiseen.
Saaressa on samanniminen rautatiepysäkki.

<b>Sorsat</b> <i>(Anatidæ),</i> sälönokkaisheimo
(toisinaan tarkoitetaan s:lla kaikkia
sälönokkaisia). Nokankynsi kärkeä
paljon kapeampi. Koirailla kauniinvärinen
kevätpuku. Siipipeili metallinhohtoinen.
Puolisukeltajia. Kaikkiruokaisia. — Tav.
puheessa s:lla us. tarkoitetaan
<sp>sinisorsaa l. heinäsorsaa</sp> <i>(Anas
boschas),</i> yleisintä s.-lajiamme. Sen
pituus 51-62 cm, siipipeili teräksensininen,
koivet kellanpunaiset. Koiraksen
kevätpuvussa pää ja kaula kiiltävän
vihreät, kaulassa valkoinen sepel, eturinta
ja selkä ruskeat. Naaras, jota
kesäpukuinen koiras suuresti muistuttaa, on
ruskean ja harmaan kirjava. Asuu kaisla-,
ruoho- tai pensasrantaisten vesien
rannoilla. Pesä tav. maassa, joskus
vanhassa variksen tai harakan pesässä, us.
joks. kaukana vedestä. Munia 10-12,
vihertävän valkoiset. Useimmat muuttavat
talveksi etelään. Maukkaan lihansa vuoksi
varsinkin sinisorsia ammutaan runsaasti.
Rauhoitettu 1/3-14/8. ks. värikuvaliitettä
<sp>Lintuja</sp> 25. — ks. myös <sp>Haapana,
Jouhisorsa, Lapasorsa, Lörppösorsa,
Ristisorsa, Ruostesorsa, Tavi.</sp>

<b>Sorsatunturi,</b> n. 718 m yli merenp.
kohoava tunturi Kuolajärven pitäjässä,
n. 50 km kirkolta pohjoiseen.

<b>Sorsavesi,</b> Leppävirran ja Jäppilän
pitäjien alueella oleva 18 km pitkä, 5 km
leveä saarekas järvi. Laskee Sorsakosken
kautta Osmajärveen ja siitä edelleen
Haukiveden luoteisosaan.

<b>Sortanlahti,</b> kauppapaikka ja valtion
satama Laatokan rannalla Pyhäjärven
pitäjässä. Sataman suulla 2 majakkaa.
Laatokan luotslpiirin päällikön asemapaikka,
tullitoimitus ja luotsiasema.

<b>Sortavala,</b> kaup. Viipurin läänissä,
Laatokan rannalla. 4,331 as. (1927). Lyseo,
tyttökoulu yksityisille jatkoluokkineen,
kauppakoulu, kaksoisseminaari (maalaiskunnan
puolella, Hallonblad-puolisoiden
lahjoittamalla Kymölän tilalla, avattu 1880).
Supisen saha, us. teollisuuslaitoksia
kaupungin laidassa. Suomen Kirkon
Sisälähetysseuran (ks. t.) laitoksia.
— S. määrättiin perustettavaksi 1632,
venäläisten hävittämä 1705.

<img 1>
Sortavala. Lentokuva, alhaalla vas. diakonissalaitos, oik. seminaarialue.
</img>

<b>Sortavalan kreivikunta</b> (1651-80),
käsitti Sortavalan kaupungin ja tiloja
Sortavalan pogostassa.

<b>Sortavalan maalaiskunta,</b> kunta
Viipurin läänissä, Keski-Karjalassa,
Laatokan luoteisrannalla; 643,2 km<sup>2</sup>,
20,703 as. (1927). Jamilahden lepokoti ja
kansanopisto. Seminaari. Ilmailuasema.
Kiviniemen ja Helylän sahat, O.-y. Helylän
puusepäntehdas, Niemiskosken paperi- ja
</chapter>

<chapter name="Sortavaliitti-Sosiaalidemokratia">
puuvanuketehtaat, nahka- ja kenkätehdas.
Luonnonnähtävyyksiä: Kirjavalahti,
Kekrinlahti, Kaarnesaari, Haukkariutta,
Pötsövaara sekä Valamo (ks. t.).
Niemelän kartano.

<b>Sortavaliitti,</b> Sortavalassa tavattu,
muutaman dm: n vahvuisena juonena
esiintyvä diabaasilaji. Pikimustaa,
keskeltä tiivistä, reunoiltaan lasiksi
jähmettynyttä.

<b>Sorteerata</b> (ransk.-ruots.), lajitella. —
<b>Sortimentti,</b> lajitelma, lajivarasto. —
<b>Sortimenttikirjakauppa</b> ks. <sp>Kirjakauppa.</sp>

<b>Sorto,</b> merenkulussa se kulma, jonka
hankavastaista tai laitatuulta kulkevan
aluksen veden pintaan jättämä kulkujuova
(vanavesi) tekee kölin suuntaa vasten.
S:n aiheuttaa tuulen ja aallokon vaikutus
aluksen purjeistoon, takilaan ja runkoon.

<b>Sorva</b> <i>(Leuciscus erythrophthalmus),</i>
särjen sukuun kuuluva punasilmäinen
kala; särkeä paljon korkeampiruumiinen,
pyrstö-, perä- ja vatsaevät kärjestään
korean punaiset, selkä ruskean vihreä,
sivuilta kullankellertävä. Elää
rautapohjaisissa lahdissa sekä sisävesissä
että Suomen- ja Pohjanlahden eteläosan
saaristoissa. Liha huonoa.

<b>Sorvali,</b> Viipurin esikaup. (Viipurin
maalaiskunnassa), liitetään Viipurin
kaupunkiin 1933.

<b>Sorvaripaatsama,</b> Evonymus (ks. t.).

<b>Sorvi,</b> monessa ammatissa tärkeä
työkone, jossa työkappale pyörii ja leikkaava
terä irroittaa siitä jatkuvasti lastua
muodostaen sen tav. liereäksi. Puu-s:eja
pyöritetään tav. polkemalla, metalli-s:eja
konevoimalla. Terää pidellään edellisissä
käsin (sorvinrauta), jälkimmäisessä se
on kiinnitetty teränpitimeen l. supporttiin.
— <i>Metalli-s:ista</i> ovat tavallisimmat:
<sp>Kärki-s.,</sp> joka usein on varustettu
syöttöruuvilla (kierteenleikkaus-s.). 

<img 1>
Kärkisorvi. <i>K</i> karapylkkä, <i>J</i> juoksupylkkä,
<i>T</i> teränpidin.
</img>

<sp>Nortonin s.</sp> on kierteenleikkaus-s.,
jossa syöttöruuvia pyörittävät
välityshammaspyörät ovat sovitetut kertakaikkiaan
koteloon (Nortonin laatikkoon). <sp>Revolveri-s:ssa</sp>
on supportti kääntyvä, ja siihen on sovitettu
erilaisia teriä, jotka vuoroin työskentelevät,
<sp>Automaatti-s:ssa</sp> kääntyy supportti
itsetoimisesti, ja terä liikkuu määrämatkan,
niin että sorvi ilman ihmisapua valmistaa
kappaleen täydellisesti. <sp>Taso-, laaka- l.
patruuna-s:ssa</sp> sorvataan suuriläpimittaisia
työkappaleita. <sp>Karuselli-s.</sp> on
pystysuora. <sp>Šabloni- l. malline-s:ssa</sp>
terän supportin luisti liikkuessaan sorvin
pituussuuntaan liukuu samalla mallinelevyä
(šablonia) pitkin, joten s. sorvaa mallineen
mukaisen kappaleen, esim. kahvatapin.
<sp>Soikio-s:ssa</sp> terä liikkuu hammaspyörien
tai mallineen liikuttamana, niin että
kappale muodostuu soikeaksi, kulmikkaaksi,
hampaalliseksi j. n. e. — <i>Puu-s:t</i> ovat
yksinkertaisempia. Niihin luetaan myös
<sp>kopio- l. jäljennös-s:t,</sp> jotka
oikeastaan ovat jyrsimiä. Niillä sorvataan
lestejä, huonekalujen jalkoja,
pyssyntukkeja, länkiä y. m. Tätä varten on
koneessa valurautainen tai puinen malli,
joka pyörii sorvattavan puun mukana ja
joka liikuttaa kappaletta terää vastaan,
niin että kappale tulee mallinmukaiseksi.
— Sorvaustavat metallisorvauksessa ovat
lieriö- ja kartiosorvaus, tasosorvaus
ja onsimissorvaus sekä kierteitten sorvaus.

<b>Sorö</b> <i>[sūrö],</i> kaup. Tanskassa,
Själlandin lounaisosassa. Se on kasvanut
1100-luvulla perustetun S:n luostarin
(kirkko jäljellä) ja 1584 perustetun S:n
akatemian (nyk. sisäoppilaitos) ympärille.
2,800 as.

<b>Sosiaalidemokratia</b> (lat. ja kreik.),
eräs työväenliikkeen muoto, jota
kannattavat ne valtiolliset puolueet, jotka
teoreettisesti ovat sosialismin kannalla ja
käytännössä ajavat yhteiskunnallisia
parannuksia. Tämä sana tuli puoluenimenä ensin
käytäntöön Saksassa 1869 ja sittemmin,
1870-90-luvuilla, useimmissa muissakin
maissa. Läheisessä yhteydessä
ammattiyhdistysliikkeen ja eräissä maissa myös
osuustoimintajärjestöjen kanssa on s. jo
kauan ja varsinkin maailmansodan jälkeen
näytellyt huomattavaa osaa useiden
maiden valtiollisessa elämässä. Sen
teoreettinen päämäärä: sosialistisen
yhteiskuntajärjestyksen toteuttaminen, on jäänyt
syrjään käytännöllisen uudistuspolitiikan
rinnalla, joka tarkoittaa työväenluokan
aseman ja merkityksen kaikinpuolista
kohottamista. S. pyrkii tarkoitustensa
perille parlamentaarisin, siis rauhallisin
keinoin, vaikka väkivaltaisen kumouksen
ajatustakaan ei sen keskuudessa ole
hylätty. S:lle luonteenomainen piirre on
</chapter>

<chapter name="Sosiaalihallitus-Sosialismi">
myös sen kansainvälisyys, mikä on
vienyt eri internatsionaalien (ks. t.)
perustamiseen. — Suomessa työväenliike alkoi
1880-luvulla. Seur. vuosikymmenellä
rupesi sosialismi saamaan jalansijaa
kaupunkien työväen keskuudessa. V. 1899
perustettiin „Suomen työväenpuolue",
joka sittemmin otti nimen „ Suomen
sosiaalidemokraattinen puolue". Edustajia
valtiopäivillä: 80 v:sta 1919, 53 v:sta
1922, 60 v:sta 1924, 60 v:sta 1927.
Pää-äänenkannattaja: Suomen Sosialidemokraatti.
[Herkner, „Työväenkysymys" (1909); v.
Schoultz (ruots., 1924).]

<b>Sosiaalihallitus.</b> Sosiaaliasiain
yhtenäistä johtoa, valvontaa ja edistämistä
varten perustettiin 28/12 1917 annetulla
asetuksella S. 30/12 1922 annetulla lailla
S. lakkautettiin ja sen tehtävät
siirrettiin Sosiaaliministeriölle, S:n
tilasto-osaston tehtävät siirrettiin
sosiaalitilastollisena osastona Tilastolliseen
Päätoimistoon.

<b>Sosiaaliministeriö</b> ks. <sp>Valtioneuvosto.</sp>

<b>Sosiaaliministeriön raittiusosasto</b> on
Sosiaaliministeriön yhteydessä toimiva
erityinen osasto, jonka toimialaan
kuuluvat valtion raittiuspolitiikkaa ja
alkoholiliikettä koskevat asiat (Asetus,
s. r:sta 30/1 1923).

<b>Sosiaalinen</b> (lat.), yhteiskunnallinen.
— <b>Sosiaalipolitiikka,</b> yhteiskuntapolitiikka.

<b>Sosiaalitoimituskunta</b> ks. <sp>Senaatti.</sp>

<b>Sosiaalivakuutus,</b> työväenvakuutus.

<b>Sosiaalivaltuutetut.</b> Sosiaaliministeriöön
on asetettu kaksi s:ua, joista toinen
on määrätty työnantajain ja toinen
työntekijäin luottamusta nauttivista
henkilöistä. S. kutsutaan Sosiaaliministeriöön,
milloin sosiaaliministeri harkitsee sen
tarpeelliseksi, tietojen, neuvojen ja
lausuntojen antamista varten, milloin
käsitellään periaatteellisia tai muuten
tärkeitä kysymyksiä (Valtioneuvoston
päätös 30/12 1922).

<b>Sosialireformiyhdistys,</b> yhteiskunnallisia
parannuksia harrastava seura, aiemmin <sp>Suomen
Työväensuojelus- ja Sosiaalivakuutusyhdistys,</sp>
Helsingissä, per. 1909.

<b>Sosialismi</b> (lat.), aatesuunta, joka
pyrkii asettamaan nykyisen, pääasiassa
yksityisomaisuuteen perustuvan
yhteiskuntajärjestyksen sijalle uuden,
periaatteellisesti yhteisomaisuuden pohjalle
rakentuvan yhteiskuntajärjestyksen; myös itse
tämä uusi järjestys. S:n päämääränä on
sellainen asiaintila, että samalla kuin
kaikki yhteiskunnan jäsenet ovat yhtä
velvoitettuja ottamaan osaa yhteiskunnan
työhön, he myös ovat yhtä oikeutettuja
ottamaan osaa tämän työn tulosten
nautintaan, joten toinen yhteiskunnan osa
ei voi käyttää hyödykseen toista.
S. <sp>(kollektivismi)</sp> ja
<sp>kommunismi</sp> esiintyvät yleisessä
kielenkäytössä samaa merkitsevinä käsitteinä.
Voimme kuitenkin erottaa ne toisistaan
sanomalla: kommunismin. vallitessa
yhteiskunnan tuotannon tulokset jaetaan
semmoisinaan (luonnossa) yhteiskunnan
jäsenille, sosialistisessa yhteiskunnassa
tuotteita ei jaeta suorastaan luonnossa,
vaan siten, että yhteiskunta myöntää
jokaiselle rahassa, jos kohta vain
aatteellisessa rahassa, määrätyt tulot, joiden
rajoissa jokainen saa vaatia itselleen ne
tuotteet, jotka itsekukin katsoo tarvitsevansa.

Omaisuusyhteisyyden aate on vanha
asia. Jo Platon asetti sen teoksessaan
„Valtio" hallitsevan luokan yhteiselämän
ihanteeksi; se esiintyi alkukristillisyydessä,
keskiajan kansanliikkeissä, kasteen-uudistajilla
ja kirjailijoilla sellaisilla kuin Thomas
More ja Campanella (ks. n.). Mutta vasta
kapitalismin päästessä entistä
voimakkaammin kehittymään 1800-luvun
alkupuolella, ilmestyivät uudenaikaiset
sosialistiset teoriat. Niissä voidaan
erottaa kaksi suuntaa: <sp>ratsionaalinen
l. utooppinen</sp> ja <sp>historiallinen l.
realistinen s.</sp> Edellisen
mukaan ihmiskunta oli saavuttava onnen
ja sopusoinnun tilan panemalla toimeen
Jumalan alkuansa säätämän luonnollisen
järjestyksen, jonka ihmiset olivat
turmelleet keinotekoisilla laitoksillaan (esim.
yksityisomaisuudella). Ratsionaalisista
sosialisteista mainittakoon: ransk. F. N.
Babeuf, Ch. Fourier, E. Cabet, engl.
R. Owen, saks. W. Weitling. Hist. s:n
edustajain mukaan s. oli toteutettavissa
vain määrättyjen hist. edellytysten
vallitessa, mutta samalla he olivat sitä mieltä,
että nämä edellytykset olivat olemassa
juuri nykyisessä kapitalistisessa
yhteiskunnassa. He koettivat siis johtaa s:n
nykyisistä oloista väittäen, että nykyisen
yhteiskunnan täytyy kehittyä sosialistiseksi.
Tämän suunnan edustajia olivat m. m.
ransk. Saint-Simon ja hänen oppilaansa
(vrt. <sp>Saint-simonismi</sp>), L. Blanc,
saks. K. Marx, Fr. Engels, F. Lassalle
(ks. n.). Näistä on vaikutusvaltaisin ollut
Marx. Kun aikaisempi s. pysyi yleensä
vieraana työväen pyrinnöille, on marxilaisuus
päässyt vallitsemaan melkein koko
nykyaikaista työväenliikettä. Marx on
</chapter>


<chapter name="Sosialisoiminen-Sotakomissariaatti">
antanut työväenliikkeelle sen sosialistisen
päämäärän ja osoittanut tähän päämäärään
vieväksi keinoksi luokkataistelun. Hänen
teoriassaan esiintyy rinnakkain sekä
rauhallisen kehityksen että
väkivaltaisen kumouksen ajatus.
Edellistä on myöhemmin edustanut
<sp>revisionismi l. reformismi,</sp>
jälkimmäistä <sp>uusmarxilaisuus</sp> ja
<sp>bolševisimi</sp> (ks. t.).
Väkivaltaiseen kumoukseen pyrkii myös
<sp>syndikalismi</sp> (ks. t.).
Muista sosialistisista teorioista erillään
on <sp>maa- l. agraari-s.,</sp> joka tahtoo
pysyttää pääoman yksityisomaisuutena,
mutta vaatii maan yhteisomistusta. vrt.
<sp>Kristillinen sosialismi, Valtiososialismi.</sp>
[Sombart, „Sosialismi ja sosialistinen liike"
ja „Der Proletarische Sozialismus"; Herkner,
„Työväenkysymys".].

<b>Sosialisoiminen</b> (lat.), yhteiskunnallistuttaminen.

<b>Sosialisti,</b> turkulainen 6-päiväinen
sos.-dem. sanomalehti, per. 1900.

<b>Sosialistilaki,</b> Bismarckin aloitteesta
Saksassa 1878 säädetty sosialismia
vastaan tähdätty poikkeuslaki, jonka nojalla
sosialistisia sanomalehtiä ja kirjoja
kiellettiin, yhdistyksiä hajoitettiin ja
karkoituksia toimeenpantiin. Lain
voimassaoloaika päättyi 1890.

<b>Sosieteetti</b> (ransk.), seura, seurapiiri.
— <b>Sosieteettihuone,</b> seurahuone.
<b>Sosietääri,</b> seuran jäsen; yhtiön osakas.

<b>Sosiologi</b> (lat. ja kreik.), sosiologian
tutkija. — <b>Sosiologia,</b> yhteiskuntatiede,
joka koettaa selvittää yhteiskuntaelämässä
vallitsevia lakeja. S:n perustaja oli ransk.
filosofi Comte (ks. t.).

<b>Sosnowice</b> <i>[-vi'tse],</i> kaup.
Lounais-Puolassa. Villakehräämöitä, rautateoll.,
läheisyydessä kivihiilikaivoksia. 90,000 as.

<b>Šošonit</b> l. <sp>shoshonit,</sp> intiaaniryhmä
Pohjois-Amerikassa, Yhdysvaltain länsi- ja
Meksikon pohjoisosissa. Pääheimoja: varsinaiset
š., komantšit, paiutit.

<b>Sostenuto</b> <i>[-ū'-]</i> (it.), <i>mus.,</i> pidätellen.

<b>Sosva.</b> 1. Joki Luoteis-Siperiassa,
Toboljskin kuvernementissa, Obin
lisäjoki vas.; n. 690 km. — S:n varsilla
asuu voguuleja ja Berezovista alaspäin
ostjakkeja. — 2. Joki <i>(Petšorskaja S.)</i>
Pohjois-Venäjällä, Petšoran lisäjoki oik.; 160 km.

<b>Sota.</b> <i>Lakit.</i> Nykyinenkään
kansainvälinen oikeus ei kiellä s:aa, vaan
tunnustaa sen lailliseksi. Itsenäisesti
sotakelpoisia voivat yleensä olla vain
täysivaltaiset 1. suvereeniset valtiot.
Vihollisuuksiin, s. o. s:aan, ei ole
ryhdyttävä ilman edelläkäypää tiedonantoa,
jolla voi olla joko <sp>s:n-julistuksen</sp>
tai <sp>uhkavaatimuksen l. ultimaatumin</sp>
muoto, jolloin uhkavaatimus sisältää
ehdollisen s:n-julistuksen. S:n-käynnistä
on aikain kuluessa muodostunut ja sovittu
erinäisiä kansainvälisoikeudellisia sääntöjä.
Tärkeimmät niistä maasodankäyntiin nähden on
hyväksytty Haagin konferensseissa (ks. t.) ja
merisodankäyntiä koskevia sääntöjä on
vahvistettu Pariisin julistuksessa 1856
sekä Lontoon julistuksessa 1909.

<b>Sota-arkisto,</b> kokoelma sotalaitosta ja
sotatapahtumia koskevia asiakirjoja;
myös niiden säilytyspaikka. Meillä
perustettiin s. Helsinkiin 1918.

<b>Sota-asiaintoimituskunta</b> ks. <sp>Senaatti.</sp>

<b>Sotahistoria,</b> historiatieteen haara,
joka käsittelee sotia vars. siinä mielessä,
että aikaisemmista sodista voisi saada
opetuksia sodankäyntiä varten. Tällöin
kuvataan paitsi sotia ja niiden syitä
myös sotanäyttämöä, taistelevien joukkojen
järjestys, tila ja suuruus, johdossa
vallinneet periaatteet y. m. S:n tutkijoista
mainittakoon sveits. <sp>Jomini,</sp>
saks. <sp>Clausewitz, Delbrück,</sp> amer.
<sp>Mahan,</sp> norj. <sp>Schnitler,</sp> ruots.
<sp>Mankell, Stille, Björlin, Munthe,</sp>
suomalaisista <sp>Danielson, Gripenberg, Schulman,
Ignatius, Juvelius.</sp> Us. valtioitten
yleisesikunnat ovat julkaisseet virallisia
teoksia eri sodista, [Adaridi I-IV (1920-22).]

<b>Sota ja rauha,</b> Tolstojn (ks. t.) romaani.

<b>Sotajoki,</b> Ivalojokeen (n. 8 km
Kultalan itäpuolella) oikealta laskeva pieni
lisäjoki.

<b>Sotakavallus,</b> sotapetos (ks. t.). —
<b>Sotakieltotavara,</b> kontrabandi (ks. t.).

<b>Sotakoirat,</b> etuvartiopalveluksessa,
viestipalveluksessa, haavoittuneiden
etsinnässä, ampumatarpeiden kuljettamiseen
y. m. käytetyt koirat. Näiden kasvattamista
varten on olemassa erikoisia koiratarhoja.
S:na on käytetty schäfereitä, airedaleja,
dobermanneja ja rottweilereita.

<b>Sotakollegio,</b> ylin virasto Ruotsissa
maasotalaitoksen hoitoa varten 1634-1866.
Sen puheenjohtajana oli v:een 1676
marski, sitten presidentti.

<b>Sotakomissariaatti,</b> virasto, jonka
tehtävänä on ollut sotaväen varustaminen
muonalla, vaatteilla ja aseilla ja
palkkojen maksaminen. S:n tehtävät
kuuluvat nyk. intendentuurille.
</chapter>

<chapter name="Sotakoneet-Sotalääkintätoimi">
<b>Sotakoneet,</b> vanhalla- ja keskiajalla
sotatarkoituksiin käytetyt puolustus- ja
hyökkäyskojeet. — <sp>Suojakattoja</sp>
käytettiin miesten turvana vihollisen
heitto- ja ampuma-aseita vastaan. Pukinpäällä
varustetulla <sp>muurinsärkijällä</sp> <i>(aries)</i>
rikottiin muureihiu aukkoja. <sp>Nostokoneet</sp>
lykättiin vihollisen muurin luo ja niillä
voitiin nostaa 10-12 sotilasta kerrallaan muurille.
Saman tarkoituksen täyttivät <sp>liikkuvat tornit,</sp>
jotka myös olivat suojana vihollisen nuolia vastaan.
<sp>Hyökkäyssillat</sp> työnnettiin yli. vallihaudan.
Tärkeimmät s. olivat kuitenkin <sp>heittokoneet,</sp>
jotka vastasivat tykkejä. Niitä oli kaksi päälajia:
<sp>katapultit</sp> (ks. t.) ja <sp>ballistat</sp> (ks. t.).

<b>Sotakorkeakoulu</b> ks. <sp>Upseerien
opetuslaitokset.</sp>

<b>Sotalaitos,</b> <sp>puolustuslaitos,</sp>
valtion aseellista puolustusta varten
toimiva jo rauhanaikana järjestetty laitos.
Puolustuslaitosjärjestelmiä on oleellisesti
kolme eri tyyppiä: 1) <sp>Ammattijärjestelmässä</sp>
on sotaväki palkkasotureita, jotka pitkänä
palvelusaikanaan saavat perinpohjaisen koulutuksen.
Tällainen järjestelmä on kuitenkin kallis eikä
sen puitteissa voida sodan sattuessa luoda
kyllin voimakasta armeijaa. 2)
<sp>Miliisijärjestelmä</sp> perustuu yleiseen
asevelvollisuuteen, mutta sotilaiden
rauhanaikainen harjoittelu on lyhyt.
Vakinaisesti on palveluksessa vain osa
päällystöä. Tämä järjestelmä on halpa, mutta
vaillinainen harjoitus ja vakinaisen
armeijan puute sodan syttyessä ovat sen
heikkoja puolia. 3) <sp>Kaaderijärjestelmällä,</sp>
joka myös perustuu asevelvollisuuteen, näitä
heikkouksia ei ole. Sen mukaan on aina
vakinainen armeija käytettävissä, ja koulutus
on siinä paremmin sodan vaatimuksia vastaava.

Puolustuslaitos jakaantuu maapuolustukseen
ja meripuolustukseen. Maasotaväki jaetaan
eri aselajeihin, joista tärkeimmät ovat
jalkaväki, ratsuväki, tykistö, ilmailuvoimat,
pionieerit, viestijoukot ja hyökkäysvaunujoukot.
Jalkaväessä pyritään nyk. n. 150-200 miehen
suuruiseen komppaniaan, joka jakaantuu
3-4 joukkueeseen ja ne taas 8-miehisiin
ryhmiin. 3 komppaniaa ja 1 konekiväärikomppania
muodostaa pataljoonan, 3 pataljoonaa rykmentin
ja 3 rykmenttiä (ynnä kenttätykistörykmentti
ja joukko muita muodostelmia) divisioonan.
Suurimmissa sotilasvaltioissa 2-8 divisioonaa
muodostaa armeijakunnan ja armeijakunnat
armeijan. Maailmansodan alussa
oli myös 2-rykmenttisiä prikaateja ja
2-prikaatisia divisioonia. Ratsuväessä
komppaniaa vastaava yksikkö on eskadroona,
ja eskadroonistaimuodostetaan
rykmentti. Tykistössä vastaavana yksikkönä
on patteri, jossa 4 tykkiä, ja pataljoonaa
vastaavana patteristo. Maailmansodan
aikana käytäntöön tulleet tekn. apuneuvot
ovat vaikuttaneet, että jalkaväen
lukumäärä on vähentynyt (esim. Ranskassa
on nyk. vain 45-50 % koko armeijasta
jalkaväkeä), mutta sen aseistus on tullut
monipuolisemmaksi. Esim. 850 miestä
käsittävän pataljoonan aseistus painoi
1914 kymmenen tonnia ja ehti se
5 min:ssa ampua 1,170 kg ammuksia.
V. 1921 painoi 450 miehen aseistus 20
tonnia ja ampuivat he samassa ajassa
4,200 kg. vrt. <sp>Suomen puolustuslaitos.</sp>

<b>Sotalaiva.</b> Voimakkain sotalaiva on
linjalaiva, josta myös käytetään
nimitystä dreadnought sen nimisen engl.
s:n mukaan. Suurimmat linjalaivat ovat
35,000-40,000 tonnin suuruisia, n. 200 m
pitkiä, 30 m leveitä ja 9 m:n syvyisiä;
aseistus 8-12 kpl. 38-40,6 cm:n tykkiä,
ampumamatka n. 33 km; ammuksen
paino 800-1,000 kg; panssarin vahvuus
40 cm paraiten suojattavilla paikoilla;
nopeus 20-25 solmua. <sp>Linjaristeilijä</sp>
on edellistä vähän heikompi, mutta
sen sijaan nopeampi. Suurin näistä, engl.
Hood, on 45,000 ton., aseistus 8 kpl.
38 cm:n tykkiä, nopeus 32 solmua.
<sp>Panssariristeilijät</sp> ovat n.
9,000-25,000 tonnin suuruisia.
<sp>Kansipanssariristeilijät l, kevyet</sp>
risteilijät ovat 2,000-10,000 tonnin suuruisia.
<sp>Torpedonhävittäjät</sp> ovat
suurvaltojen merivoimissa tav.
1,000-13,000-tonnisia, nopeus 33-40 solmua,
aseistuksena 12 cm:n tykit ja 53 cm:n
torpedoputki. <sp>Torpedoveneet</sp> ovat
300-600-tonnisia. <sp>Tykkiveneet</sp> ovat
panssaroimattomia, käytetään pääasiallisesti
rannikon vartiopalveluksessa. <sp>Miinalaivat</sp>
ovat 2,000-5,000 tonnin suuruisia ja
voivat kuljettaa 200-500 miinaa.
<sp>Vedenalaiset l. sukellusveneet</sp> ovat
200-2,000-tonnisia, yhä kehityksen
alaisia. Näiden lisäksi on suuri joukko
kaikenlaisia apulaivoja.

<b>Sotalippu</b> ks. <sp>Lippu</sp> (myös liitekuva).

<b>Sotalääkintätoimi</b> l. <sp>sotalääkintäpalvelus.</sp>
S:n tehtävänä on toiselta puolen terveiden suojeleminen
taudeilta (rokotus, immunisoiminen y. m.),
toiselta puolen sairaiden ja haavoittuneiden
parantaminen. Taistelualueilla on päätehtävänä
ensiavun antaminen ja haavoittuneiden poiskuljettaminen
(evakuatsioni) sekä yhtämittainen varusteiden
</chapter>

<chapter name="Sotalaivoja">
<b>Sotalaivoja I</b>

<img 1>
1. Tykkien asettelu ja panssarin vahvuus
italialaisessa linjalaivassa „Cristoforo Colombo".
</img>

<img 1>
2. Engl. jättiläisvedenalainen „Oberon".
</img>

<img 1>
3. Saks. linjalaiva „Hannover"; valmist. 1905;
13,200 t.; 19 solmua; 20,000 hv.; neljä 28 cm:n
tykkiä; 126 m pitkä, 22,2 m leveä, 300 mmm panssari.
</img>

<img 1>
4. Engl. linjalaiva ,,Nelson" valmist. 1927;
40,000 t.; 23 solmua; 45,000 hv.; yhdeksän 40,6
cm:n tykkiä, muut pienempiä; 224 m pitkä,
32,5 m leveä, 330 mm:n panssari.
</img>

<img 1>
5. Engl. linjaristeilijä „Hood"; valmist. 1920; 44,600 t.; 31,9 solmua; 150,000 hv.; kahdeksan 38,1 cm:n
tykkiä, muut pienempiä; 262 m pitkä, 31,7 m leveä, 381 mm:n panssari.
</img>

<img 1>
6. Saks. kevyt risteilijä „Emden"; valmist. 1926; 6,000 t.; 29 solmua; 46,000 hv.: kahdeksan
15 cm:n tykkiä 150 m pitkä, 14,3 m leveä.
</img>
<b>Sotalaivoja II</b>

<img 1>
7. Saksalainen torpedovene.
</img>

<img 1>
8. Saksalainen miinalaiva „Albatross".
</img>

<img 1>
9. Yhdysvaltalainen torpedonhävittäjä.
</img>

<img 1>
10. Engl. lentokoneiden emälaiva.
</img>

<img 1>
11. Engl. torpedonhävittäjä.
</img>
</chapter>

<chapter name="Sotalääkintävarusteet-Sotatunturi">
täydennys. — Taistelun kestäessä haavoittuneet
kerääntyvät sairaankantajien kuljettamina tai
omin voimin <sp>suojapaikkoihin,</sp> joista
heidät johdetaan <sp>joukko-osastojen
sidontapaikoille</sp> 1-2 km taistelulinjan
taakse suojaan jalkaväen tulelta. Näissä
annetaan haavoittuneille välttämättömin
ensiapu, minkä jälkeen heidät toimitetaan
lääkintäkomppanian muodostamalle
<sp>pääsidontapaikalle</sp> 5-6 km
taistelurintaman taakse suojaan kenttätykistön
tulelta. Täällä tapahtuu sairaiden ja
haavoittuneiden lajittelu, ensihoito
(välttämättömät leikkaukset y. m.) sekä
ohjaaminen kenttäsairaaloihin. (Vaikeasti
haavoittuneet on kuitenkin hoidettava
paikalla.) <sp>Kenttäsairaalat</sp> ovat
20-30 km etulinjojen takana suojassa
kaikelta vihollisen tulelta. Ne evakuoidaan
tarpeen tullen <sp>tukialueen
sairaaloihin</sp> tai sairaalajunilla
<sp>kotiseudun sairaaloihin.</sp> Lievästi
haavoittuneet, jotka itse kykenevät
kulkemaan, ohjataan <sp>pääsidontapaikasta</sp>
heidän kokoontumistaan varten
tukialueella määrätylle paikalle.
Sidonta- tai muilla sairashoitopaikoilla
palveluskuntoisiksi todetut palautetaan
joukko-osastoihinsa. Sotavangit, joita Genèven
sopimuksen perusteella on autettava
aivan kuin omiakin haavoittuneita,
lähetetään vankileireihin. — Yleensä on
kaikki avunanto ja haavoittuneiden
poiskuljettaminen taistelun kestäessä ja
päiväiseen aikaan miltei mahdotonta, joten
toiminta pakosta rajoittuu pääasiassa
öiseen aikaan. Vihollisen lentopommitukset
ja raskaan tykistön tuli pakottavat
taistelulinjan läheisyydessä useamman
km:n syvyisellä vyöhykkeellä toimimaan
maanalaisissa suojakammioissa.

<b>Sotalääkintävarusteet</b> jakaantuvat:
1) varsinaisiin <sp>lääkintävälineisiin:</sp>
lääkintähenkilökunnan työvälineet
ja sairashoitotarpeet sekä potilaitten
hoitamiseen välttämättömät talous- y. m.
varusteet ja 2) <sp>kuljetusvälineisiin</sp>
sekä varusteita että sairaita
varten. Sairaitten kuljettamiseen käytetään
auttoja sekä erikoisesti konstruoituja
kuljetusvälineitä, mutta suurien
taistelujen aiheuttamia tilanteita varten on
maailmansodan jälkeen rakennettu
erikoisia paaritelineitä ja kokoonpantavia
paareja, joiden avulla tavallisetkin
kuormastokärryt, -reet ja -autot voidaan
muuttaa sopiviksi sairaitten
kuljettamiseen. — Henkilökohtaisia
lääkintävarusteita (ensisiteet, jalkasalvoja,
verensulkusiteitä, kaasunaamari y. m.)
annetaan joka sotilaalle. Joukko-osastojen ja
erikoismuodostelmien varusteihin kuuluvat
m. m. ajanmukaiset röntgenlaitokset,
sähkövalaistuslaitteet, erikoisia välineitä
myrkyllisten kaasujen poistamiseen j. n. e.

<b>Sotamarsalkka,</b> ylin sotilaallinen arvo
us. armeijoissa.

<b>Sotaneuvosto,</b> ylempien upseerien
muodostama neuvottelukunta, jonka
ylipäällikkö, varsinkin armeijan jouduttua
vaikeaan asemaan, kutsuu koolle. vrt.
<sp>Puolustusneuvosto.</sp> —
<b>Sotaoikeus,</b> sotatuomioistuin (ks. t.).
S:lla tarkoitetaan myös niitten oikeusohjeitten
kokonaisuutta, jota sotatuomioistuimet
sovelluttavat. — <b>Sotapalvelus</b> ks.
<sp>Asevelvollisuus.</sp> — <b>Sotapappi,</b>
sotilaspappi (ks. t.).

<b>Sotapetos,</b> laajemmassa merkityksessä,
eräs laji maanpetosta, joka tapahtuu
siten, että valtion alamainen sodan
aikana saattaa vihollisen valtaan
sotaväkeä, kaupungin, linnoituksen tai muun
puolustuspaikan, ase- tai muita
sotatarvevaroja tai sodankäyntivälineitä
y. m. s., tai viholliselle ilmaisee
sotavoiman aseman tai sen liikkeitä, palvelee
vihollista oppaana tai vakoilijana j. n. e.
(Rikoslaki 12:2, muutettuna asetuksella
21/4 1894). Ahtaammassa merkityksessä
tarkoitetaan s:lla vastaavanlaista
rikosta, jonka tekee sotaväen rikoslain
alainen henkilö (Sotaväen rikoslaki
30/5 1919, 53 §).

<b>Sotarovasti</b> ks. <sp>Sotilaspappi.</sp>

<b>Sotasaalis,</b> voittajan haltuun
sotatoimien kautta joutunut vihollisvaltion
omaisuus, lähinnä vihollisen sotalaitokselle
kuuluneet sotavälineet ja -tarpeet.

<b>Sotasuunnitelma</b> sisältää yleisesikunnan
rauhanaikana laatiman yksityiskohtaisen suunnitelman
liikekannallepanoa varten sekä armeijan etenemisen
ja sodan päämäärän yleisin piirtein.

<b>Sotatila,</b> suhde, johon valtiot
keskenään joutuvat sodan puhjettua niiden
välillä. S:ksi sanotaan myös sitä
valtion sisäistä tilaa, jolloin kansalaisten
yleisiä oikeuksia on sodan tai kapinan
johdosta rajoitettu.

<b>Sotatunturi,</b> n. 417 m yli merenp.
kohoava tunturi Sodankylän ja
Kuolajärven rajaseudulla Nuortitunturista
lounaaseen. S:n pohjoispuolella on
Vuottujoen ja Nuortijoen välillä kapea,
tasainen kannas <sp>Sotataival.</sp>
</chapter>

<chapter name="Sotavahvuus-Sotikainen">
<b>Sotatuomioistuin</b> on tuomioistuin,
joka käyttelee sotilaallista tuomiovaltaa.
Rauhanaikana on sotaväen alioikeutena
<sp>sotaoikeus,</sp> jona on joko
<sp>rykmentinsotaoikeus, merisotaoikeus</sp>
tai <sp>erikoissotaoikeus.</sp> Sotaväen
ylioikeutena on <sp>sotaylioikeus</sp> sekä
ylimpänä oikeusasteena Korkein Oikeus.
Sotaoikeuden muodostavat lainoppinut
puheenjohtaja, <sp>sotatuomari,</sp> ja neljä
jäsentä. Rykmentin sotaoikeuden
jäseninä on oleva kaksi vähintään
luutnantin arvoista päällystöön kuuluvaa
sekä kaksi alipäällystöön kuuluvaa
henkilöä tai korpraalia. Merisotaoikeuden
jäsenten tulee olla laivastoon tai
rannikkopuolustukseen kuuluvia, vastaavassa
arvossa olevia henkilöitä sekä
erikoissotaoikeuden jäsenten niinikään samojen
perusteiden mukaan määrättyjä.
Sotaylioikeuteen kuuluu puheenjohtajana
<sp>sotaylituomari</sp> sekä kaksi lainoppinutta
sotaylituomaria ja kaksi vähintään
esiupseerin arvoista upseeria, joista toisen
tulee kuulua armeijaan ja toisen
laivastoon. Sotaoikeusasioita Korkeimmassa
Oikeudessa käsiteltäessä tulee mukana
olla yleisessä laissa säädetyn jäsenmäärän
lisäksi kaksi vähintään everstin arvoista
upseeria. Sodan aikana on
<sp>kenttäoikeus</sp> alioikeutena sotaväessä.
Sen muodostavat lainoppinut puheenjohtaja
ja jäseninä yleensä vähintään luutnantin
arvoinen upseeri ja yksi alipäällystöön
tai miehistöön kuuluva henkilö. Valtioneuvosto
voi tarpeen vaatiessa määrätä asetettavaksi
erikoisen <sp>kenttäylioikeuden,</sp> johon kuuluu
puheenjohtajana <sp>sotaylituomari,</sp> sekä jäseninä
kolme vähintään esiupseerin arvoista
upseeria, Eräissä tapauksissa voidaan
asettaa n. s. <sp>pikaoikeus,</sp> johon on
määrättävä lainoppinut puheenjohtaja ja
jäseniksi kahdeksan upseeria. — Virallisena
syyttäjänä toimii sotaoikeudessa siksi
määrätty vähintään luutnantin arvoinen
upseeri ja sotaylioikeudessa <sp>sotaviskaali,</sp>
jonka tulee olla lainoppinut (Laki
sotatuomioistuimista ja oikeudenkäynnistä
niissä 16/4 1920, osaksi muutettu laeilla 5/1 1922 
ja 5/2 1926; Asetus edellämainitun lain
soveltamisesta 30/4 1920, osaksi muutettu 20/6 1924).

<b>Sotavahvuus,</b> joukko-osaston vahvuus
sota-aikana.

<b>Sotavakuutus,</b> sotavahinkojen varalta
otettu vakuutus. Kun henki-, tapaturma-,
työkyvyttömyys- ja sairausvakuutus
yleensä ei ole pätevä sodan aiheuttamiin
vahinkoihin nähden, on vakuutetun,
saadakseen turvaa myöskin niiden varalta,
otettava erikoinen s., joka milloin
voidaan liittää aikaisempaan vakuutukseen
lisävakuutuksena, milloin on otettava
erikseen jonkin nimenomaan määrätyn
sotavahingon varalta. Kun sodan
aiheuttamien tulipalojen ja räjähdyksien
synnyttämän vahingon korvaaminen
ei tavallisessa palovakuutuksessa yleensä
tule kysymykseen, on vakuutusesinettä
varten otettava sotalisävakuutus tai
varsinainen s. joko palovakuutusyhtiössä
tai nimenomaan s:ta varten perustetussa
vakuutuslaitoksessa. Merenkulun ja muun
tavarain kuljetuksen vahinkoa meri- ja
kuljetusvakuutusyhtiöt eivät vakuutusehtojensa
mukaan korvaa muussa tapauksessa kuin
että on otettu sotalisävakuutus. V. 1915
perustettiin Suomeen sotavakuutusyhtiö Mars,
joka lopetti toimintansa 1918.

<b>Sotavalta,</b> kartano Lempäälässä.

<b>Sotavanki,</b> sodan syttyessä omassa
maassa pidätetty vihollismaan
kansalainen tai sodan aikana vangiksi
joutunut vihollisen sotilashenkilö.

<b>Sotavaunut,</b> tav. 2-pyöräiset, takaa
avoimet, ajajalla ja 1-2 soturilla
miehitetyt vaunut, joita käytettiin
muinaisajan sodissa.

<b>Sotaviskaali</b> ks. <sp>Sotatuomioistuin.</sp>

<b>Sotaväen järjestyssääntö,</b> 23/4 1920
annettu järjestyssääntö, joka sisältää
säännökset kurinpidosta sotaväessä.

<b>Sotaväen päällikkö.</b> Suomen
sotavoiman ylin päällikkyys kuuluu Tasavallan
Presidentille, mutta hän voi sen sodan
aikana toiselle luovuttaa. Välittömästi
Presidentin alaisena toimii sotilaallisen
käskyvallan haltijana Presidentin
nimittämä s. p., jonka alaisina ovat maa-,
ilma- ja meripuolustukseen kuuluvat
sotajoukot. S. p:n ratkaistavina ovat
armeijaa ja laivastoa koskevat
käskyasiat, huolenpito kaikkien aselajien
sodankäynnin vaatimusten mukaisesta
opetuksesta ja sen yhdenmukaisesta
edistymisestä sekä kurin voimassa
pitämisestä joukko-osastoissa.

<b>Sotaväen rikoslaki,</b> 30/5 1919 annettu,
osaksi 8/1 1922, 2/7 1922 ja 15/2 1924
muutettu laki, joka sisältää säännökset
sotilaiden ynnä eräiden muiden tekemistä
sotilasrikoksista sekä eräissä tapauksissa
muistakin rikoksista.

<b>Soter</b> (kreik.), pelastaja, vapahtaja
(jumalten, ruhtinaitten lisänimi).

<b>Sotiisi,</b> saksanpolkka (ks. t. vrt. myös
<sp>Sottiisi</sp>).

<b>Sotikainen,</b> <sp>Ondrei Isotov</sp>
(n. 1787-1865), n. s. <sp>Lytšyn Ondrei,</sp>
suistamolainen runolaulaja. —
<b>Sotikainen,</b> <sp>Palagia Sahaareintytär</sp>
(1834-99), runolaulaja, ed:n pojantytär,
naimisissa Iivana Härkösen kanssa.
</chapter>

<chapter name="Sotilaallinen tuomiovalta-Sotilaslääkintälaitos">
<b>Sotilaallinen tuomiovalta,</b>
tuomiovalta, jota erikoisten määräysten mukaan
harjoitetaan sotilashenkilöihin ja eräisiin
muihin, heihin verrattaviin henkilöihin
nähden. vrt. <sp>Sotatuomioistuin.</sp>

<b>Sotilasasiamies,</b> <sp>sotilasattašea,</sp>
vieraassa maassa lähetystössä palveleva
yleisesikuntaan kuuluva upseeri.

<b>Sotilashallinto</b> laajemmassa
merkityksessä tarkoittaa kaikkea sitä
hallintoa, joka koskee puolustuslaitosta,
riippumatta siitä, missä muodossa tätä
hallintoa käytetään. Ahtaammassa
merkityksessä tarkoitetaan sillä sotilaskäsky-
ja sotilaallisten nimitysasiain l.
komentoasiain vastakohtaa. Ylimpäin
sotilaallisten komento- ja hallintoviranomaisten
tuomiovalta ja heidän määräystensä
antamisjärjestys on säännöstelty asetuksella
8/9 1919, osaksi muutettu asetuksilla
29/12 1922 ja 8/5 1925. — Sodan aikana
valloitetuilla alueilla käytetään us.
<sp>sotilaskuvernöörejä</sp> hoitamaan
hallintoa, mikä on myös jonkinlaista s:oa.

<b>Sotilaskantakirja,</b> kirja, josta käy
selville jokaisen sotilaan kotipaikka,
perhesuhteet, ammatti, palvelussuhteet, esim.
ylennykset, kunniamerkit, rangaistukset j. n. e.

<b>Sotilaskapina,</b> sotilasrikos, joka
tapahtuu, kun sotilaat yhteisesti
kieltäytyvät tai yksissä neuvoin päättävät
kieltäytyä tottelemasta esimiehen käskyä
tai väkivallalla tai uhkauksella vastustaa
sen toimeenpanoa tahi pakottaa esimiestä
jotakin tekemään tai jättämään
tekemättä tai päättävät muuten tehdä hänelle
väkivaltaa hänen ollessaan palveluksessa
tai hänen palveluksensa takia (Sotaväen
rikoslaki 30/5 1919, X luku).

<b>Sotilaskeisarit,</b> Rooman keisarit
193-285. Useimmat heistä olivat lähtöisin
armeijasta tai olivat lähinnä sen tukemia.

<b>Sotilaskoti</b> on sotilaitten hyväksi
naisten vapaaehtoisella työllä järjestetty
viihtyisä ja kodikas oleskeluhuoneisto,
jossa sotilaat saavat viettää
vapaa-aikansa, kirjoittaa kirjeensä, lukea
sanoma- ja aikakauslehtiä, lainata
kirjoja kasarmeihin, ostaa halpaan hintaan
ruokara ja virvokkeita. S:issa järjestetään
myös illanviettoja sotilaille.
S.-yhdistykset liittyivät 1921 Suomen
Sotilaskotiliitoksi, johon myös on liittynyt
N. M. K. Y., Rannikkosotilaiden
Huoltoyhdistys ja Pelastusarmeija. Maassamme
toimii nyk. 32 s.-yhdistystä ylläpitäen
yhteensä 45 s:ia, n. 40 lukutupaa ja
20 kantimia. Suomen Sotilaskotiliitto
tekee myös rajaseututyötä palkaten
rajavartioneuvojia, jotka työskentelevät sekä
rajavartiosotilaiden että rajaväestön keskuudessa.

<b>Sotilaskuljetus,</b> sotalaitoksen henkilöiden
ja tavaran kuljetus rautateitse; tapahtuu yleensä
luotolla, ja kuljetuskustannukset lasketaan niin,
että rautatie saa kulunsa korvatuksi.

<b>Sotilaskyyditys.</b> Hevostenomistajat
ovat, eräitä poikkeuksia lukuunottamatta,
velvolliset omin ajoneuvoin tai ilman,
valtion varoista suoritettavaa korvausta
vastaan, kyyditsemään valtakunnan sotaväkeä
ja sen tarvekaluja. Kyyditysvelvollisen
hevosta ja ajoneuvoja voidaan käyttää
ainoastaan tilapäisesti ja kerrallaan vain
yhtä matkaa varten, eikä kyyditysvelvollista
samalla kyyditysvuorolla voida velvoittaa
kuljettamaan sotaväkeä yleensä yli 30 km:n
matkan. S:ta on lupa käyttää ainoastaan,
milloin matkalla olevaa sotaväkeä ja sen
tarvekaluja ei voida kuljettaa rautateitse eikä
vesitse eikä myöskään sotaväen omilla
kulkuneuvoilla ja ainoastaan mikäli ei
ole aikaa tai tilaisuutta saada sotaväen
kuljetukseen kyyditsijöitä vapaan
välipuheen perusteella laissa määrättyyn tai
sitä halvempaan hintaan (Laki
sotilaskyydityksestä 30/6 1919 ja sen
täytäntöönpanoasetus 11/7 1919).

<b>Sotilaslehdet.</b> Lukuunottamatta
suojeluskuntapiirien lehtiä ja armeijan
joukko-osastojen pienempiä erikoislehtiä
julkaistaan meillä seuraavat 7 sotilaallista
aikakauslehteä: armeijan viikkolehti Suomen
Sotilas (v:sta 1919), Suomen Sotilasaikakauslehti
— Finsk Militär Tidskrift (1921), ilmailuvoimien
lehti Aero (1921), Sana ja Miekka (1924),
suojeluskuntajärjestön viikkolehti
Hakkapeliitta (1926), Laivastolehti (1926) ja
Soldatgossen (1927). — Paitsi näitä
ilmestyy vuosijulkaisuna Suomen
Laivaston Vuosikirja (1924) ja Suomen
Sotilas- ja Suojeluskuntakalenteri (1924)

<b>Sotilaslääkintälaitos</b> käsittää
erikoiskoulutuksen saaneen ammattihenkilökunnan,
eriluonteisia sairashoitolaitoksia,
sodanaikaisia lääkintävarusteita j. n. e.
Hallintoelimenä toimii Puolustusministeriön
saniteettitoimisto, jonka rinnalla
sodanaikana on Yleisesikunnassa n. s.
,,huolto-osastoon" kuuluva komentoelin.
Sodanaikana on tällainen myöskin
korkeimmissa esikunnissa. Ylimpänä
johtohenkilönä toimii sotaväen ylilääkäri.
Henkilökuntaan kuuluvat lääkintäupseerit,
lääkintäaliupseerit, sairaankantajat
ja lääkintäsotilaat, lisäksi erikoinen
sairaanhoitohenkilökunta sekä taloushenkilökunta.
Lääkintäupseerit jaetaan samoihin
</chapter>

<chapter name="Sotilasmajoitus-Sotilasvirkatalo">
arvoluokkiin kuin muutkin upseerit. Paitsi
näitä kuuluu puolustuslaitoksen
lääkintähenkilökuntaan sotilashammaslääkäreitä,
sotilasapteekkareita, hallintovirkamiehiä
j. n. e. Sairaankantajia on joka komppaniassa
(patterissa j. n. e.), lisäksi n. s.
apusairaankantajia joukko-osastojen
sidontapaikkoja varten. Lääkintäkomppaniaan
kuuluu paitsi muuta henkilökuntaa
yleensä 150-200 sairaankantajaa,

<b>Sotilasmajoitus.</b> Rauhanaikana on
sotaväki majoitettu kasarmeihin paitsi
kesäleireillä lautarakennuksiin ja
telttoihin, joita viimeksimainittuja käytetään
tarpeen vaatiessa myös manöövereillä.
Sodassa käytetään majoitukseen asuntoja
niin paljon kuin suinkin, mutta
telttamajoitustakin. vrt. <sp>Luontaissuoritukset
sotaväelle.</sp> — <i>Lakit.</i> Maan sotavoima
majoitetaan valtion toimesta, ja on kuntien ja
yksityisten valtion varoista suoritettavaa
korvausta vastaan avustettava tässä valtiota.
Sodan aikana s:ta on annettava myöskin
sotaliittolaisen sotavoimalle (Laki 30/6 1919
sekä täytäntöönpanoasetus 8/7 1919).

<b>Sotilaspappi.</b> S:ien tehtävänä on
sotaväkeen kuuluvan henkilökunnan
henkinen hoito ja valvonta sekä sodan että
rauhan aikana. Sotilaspapiston muodostavat
<sp>sotarovasti</sp> ja <sp>sotilaspastorit,</sp>
edellinen on sotalaitoksen ylipastorina.
Jälkimmäisiä on yksi kutakin rykmenttiä,
itsenäistä pataljoonaa, meriväkeä ja
ilmailuvoimia kohti sekä yksi kreik.-kat.
matkasaarnaaja, yhteensä 30. Sotilaspapiston
asema ja tehtävät on säännöstelty ohjesäännössä
20/5 1924.

<b>Sotilaspetos,</b> sotapetos (ks. t.). —
<b>Sotilaspuustelli,</b> sotilasvirkatalo.
ks. <sp>Virkatalo.</sp>

<b>Sotilasraja,</b> Itävalta-Unkariin
kuuluneen Adrianmeren ja Siebenbürgenin
välisen maakaistaleen ent. nimi.
Puolustusalueena Turkkia vastaan sillä oli
sotilaallinen hallinto. V:sta 1851 sitä
alettiin liittää ympäröiviin hallintoalueisiin.

<b>Sotilasrangaistukset,</b> sotilasrikoksista
tai järjestysrikkomisista tuomittavat rangaistukset
(Sotaväen rikoslaki 30/5 1919, 2:nen luku,
Sotaväen järjestyssääntö 23/4 1920, 12 §).

<b>Sotilasrikos,</b> sotaväkeen kuuluvan
henkilön tekemä, sotaväen rikoslaissa tai
sotaväen järjestyssäännössä määritelty
rikos tai rikkomus.

<b>Sotilassairaalat</b> ovat erikoisia
puolustuslaitoksen tarpeeksi järjestettyjä
sairashoitolaitoksia. Ne ovat suurempia
<sp>keskussairaaloita</sp> tai
<sp>garnisonisairaaloita.</sp> Lisäksi on
kullakin itsenäisellä joukko-osastolla omat
sairaalansa. Sodan aikana
puolustuslaitos maailmansodan kokemusten
mukaan tarvitsee sairassijoja 20 %
taistelevien joukkojen luvusta. Lähinnä
rintamaa (taistelualueella) toimivat
<sp>kenttäsairaalat,</sp> joiden vuodeluku on
100-200, tukialueella (etapissa)
<sp>evakuatsionisairaalat</sp> ja kotialueella
joukko erikoisia <sp>sotasairaaloita,</sp>
parantoloita j. n. e. sekä valtion että
yksityisen hyväntekeväisyyden, m. m.
Punaisen Ristin ylläpitäminä. — Sodan
aikana on myös käytännössä sairaalajunia
ja -laivoja vaikeasti haavoittuneiden
kotiseudulle kuljettamista varten.
Rauhanaikainen sairasvuodetarve
lasketaan 2-4 %:ksi kokonaisvahvuudesta.

<b>Sotilassalaisuus,</b> sotilasalaan kuuluva
asia, jonka tuleminen vihollisen tietoon
tuottaa vahinkoa omalle maalle ja siis
hyötyä viholliselle.

<b>Sotilassopimus,</b> <sp>sotilas- l.
militäärikonventsioni,</sp> valtiosopimus,
jolla kaksi tai useampia valtioita
yhteisen tarkoituksen saavuttamiseksi
järjestävät keskinäiset sotilaalliset suhteensa,
erittäinkin sellainen valtiosopimus, jolla
jokin valtio toiselle uskoo osaksi tai
kokonaan oman sotilashallintonsa hoitamisen.

<b>Sotilastapaturmavakuutus.</b> Asevelvollisena
tai vapaaehtoisena sotapalvelukseen
kutsuttu henkilö on palveluksen
aiheuttaman ruumiinvamman tai sairauden
johdosta oikeutettu saamaan korvausta
valtion varoista. Eräissä tapauksissa
suoritetaan korvausta myös asevelvollisen
puolisolle, lapsille, vanhemmille,
isovanhemmille sekä alaikäisille tai
työkyvyttömille sisaruksille (Laki 13/4 1926
sekä asetus 18/4 1926).

<b>Sotilastorppa</b> ks. <sp>Ruotujakolaitos.</sp>

<b>Sotilasvala.</b> Sittenkuin alokkaille on
opetettu heidän sotilaalliset velvollisuutensa,
on joukon päällikön vannotettava
heillä s. Joka omantunnonsyistä katsoo
olevansa estetty valaa vannomasta, antaa
sitä vastaavan juhlallisen vakuutuksen
(Asevelvollisuuslaki 11/11 1922, 51 §; Laki
asevelvollisuuslain voimaanpanemisesta
11/11 1922, 75 §). — S:n kaava on
vahvistettu 16/8 1918 ja juhlallisen
vakuutuksen kaava 11/3 1919 annetulla asetuksella.

<b>Sotilasvirkailijat,</b> sotalaitoksessa,
etupäässä taloustoimissa, palvelevat henkilöt,
jotka ovat upseerin virka-asemassa, mutta
eivät ole armeijan luetteloissa.

<b>Sotilasvirkatalo</b> ks. <sp>Virkatalo.</sp>
</chapter>

<chapter name="Sotis-Southend-on-Sea">
<b>Sotis,</b> Sirius-tähden muin.-egypt.
nimitys. S:n havaitsemisella oli tärkeä sija
egyptiläisten tähtitieteessä ja palvonnassa.
Kun egyptiläisillä kaikissa vuosissa oli
365 vrk., niin vuodenajat 1,460 v:ssa
kiersivät kaikkien kuukausien kautta. Tätä
ajanjaksoa sanotaan S:n <sp>jaksoksi.</sp>

<b>Sotka,</b> <sp>narsku</sp> <i>(Fuligula),</i>
sälönokkainen lintusuku. Nokan kynsi kapea.
siipipeili ei metallinhohtoinen,
takavarpaassa räpyläliuska. Suomessa 3 lajia.
<sp>Jouhisotkan l. tukkanarskun</sp>
<i>(F. cristata)</i> koiraan niskassa pitkä,
riippuva töyhtö, pää, kaula ja rinta
mustat, selkä ja hartiat ikäänkuin
harmaajauhoiset, vatsa valkoinen; naaras
ruskeahko. Asuu mutapoh jäisissä
ruohoisissa järvissä ja lammissa. Pesä maassa.
Munia 6-8, vihreänharmaat. <sp>Tunturi-s. l.
lapanarsku</sp> <i>(F. marila)</i> pesii
Lapin tunturivesien rannoilla,
Pohjanlahden saaristossa ja Ahvenanmaalla.
Koiraksen selän poikki kulkee vaalea
tummaviiruinen vyö, naaraksella on
nokan tyvessä valkoinen juova. Pesä
mättäällä rantaniohikossa. — <sp>Puna-s:n
l. punanarskun</sp> <i>(F. ferina)</i> koiraan
pää ja kaula ovat ruskeanpunaiset,
mustan yläruumiin poikki kulkee leveä,
harmaa ruskeaviiruinen vyö, vatsa valkea,
Naaraan pää, rinta ja hartiat
punaruskeat, selkä tummanruskea, vatsa
valkoisenharmaa. Pesii Laatokan,
Suomenlahden ja Pohjanlahden saaristoissa sekä
sisämaan koko järvialueella, minne se
viime aikoina on yhä enemmän levinnyt.
Asuu mutapoh jäisissä, ruohorantaisissa
vesissä. Pesä maassa. Munia 8-10,
kellanharmaat, harmaanvihreät,

<img 1>
Punasotka tunturisotka ja jouhisotka.
</img>
<b>Sotkamo,</b> kunta Oulun läänissä
Itä-Pohjanmaalla; 2,628,1 km<sup>2</sup>, 12,342 as.
(1927). Vuokatti ja Naapurinvaara.

<b>Sotkamon reitti,</b> Oulujärveen idästä
laskeva monijärvinen vesireitti, jolla
kolme alkureittiä: Lentiiran, Sumsanjoen
ja Kiekinjoen reitit. Ensinmainitun
suurimmat järvet ovat Änettijärvi,
Lentiiranjärvi, Iivantiiranjärvi ja
Lentuanjärvi. Tähän laskee Sumsanjoen reitti,
jossa joukko pikkujärviä. Lentuanjärvi
laskee Lammasjärveen, johon myös
Kiekinjoen reitti laskee lukuisien
pikkujärviensä vedet. Lammasjärvi laskee
Ontojärveen, tämä Ontojokea myöten
Kiimasjärveen, siitä Pirttijärveen ja
Nuasjärveen, josta Kajaaninjokea myöten
vedet purkautuvat Oulujärveen. Kajaaninjoessa
on 4 koskea: Petäjäkoski, Kuurna- l.
Kalliokoski, Koivukoski ja Ämmäkoski.

<b>Sotnja</b> (ven.), eskadroonaa vastaava
kasakkaosasto.

<b>Šott</b> l. <sp>sebka</sp> (arab.), Saharan
suolajärvistä käytetty nimitys.

<b>Sottie</b> <i>[-ī']</i> (ransk.), näyttämöllinen
pilaesitys Ranskan 1400- ja 1500-lukujen
draamassa; esiintyjät ovat narrinpuvussa.

<b>Sottiisi</b> (ransk.), tyhmyys, hävyttömyys.

<b>Sottunga,</b> kunta Ahvenanmaan it.
saaristossa; suurin saari <sp>Storsottunga;</sp>
21,3 km<sup>2</sup>, 422 as. (1927).

<b>Sou</b> <i>[sū],</i> ransk. kupariraha, nyk.
5 centimen nimitys.

<b>Soubise</b> <i>[subī'z],</i> <sp>Benjamin de
Rohan</sp> (1583-1642). ransk. soturi,
hugenottien päälliköitä 1621-25. — <b>Soubise,</b>
<sp>Charles de Rohan</sp> (1715-87), ransk.
marsalkka. Kärsi seitsenvuotisessa
sodassa Rossbachin tappion 1757.

<b>Soufflot</b> <i>[suflō'],</i> <sp>Jacques
Germain</sp> (1709-81), ransk. arkkitehti.
Rakentanut Pariisin <sp>Panteonin</sp> (ks. t.,
kuva).

<b>Soukelojärvi,</b> n. 10 km pitkä järvi
Vienan Karjalassa, Koutajoen vesistössä
Pääjärven pohjoispuolella.

<b>Soult</b> <i>[sult],</i> <sp>Nicolas</sp>
(1769-1851), ransk. marsalkka, herttua, Napoleonin
parhaita kenraaleja. Ratkaisi Austerlitzin
taistelun, ylipäällikkönä Espanjassa 1808-13,
sotaministerinä 1814-15, Napoleonin puolella
1815, sotaministerinä 1830-34 ja 1840-47.

<b>Souru,</b> ent. rautaruukki Karttulassa.

<b>South . . .</b> <i>[sauþ]</i> (engl.), etelä . . .

<b>Southampton</b> <i>[sauþä'mtn],</i> kaup.
Etelä-Englannissa, Kanaalin S. <sp>Water</sp>-lahden
rannalla. Ylimenopaikka Ranskaan, us.
valtamerilaivalinjojen lähtöpaikka. Satama-
ja kauppakaup. 170,000 as.

<b>South Bend</b> <i>[sauþ],</i> kaup. Yhdysvalloissa,
Indianassa. Kone- ja auttoteoll. 70,000 as.

<b>Southend-on-Sea</b> <i>[sauþend-on-sī],</i> kaup.
Kaakkois-Englannissa, Thamesin suun
muodostamassa lahdessa. Huomattava
kylpypaikka. 110,000 as.
</chapter>

<chapter name="Southey-Spaghetti">
<b>Southey</b> <i>[sauδi],</i> <sp>Robert</sp>
(1774-1843), engl. runoilija, kuului n. s.
järvikouluun. Julkaissut runoteoksia ja
paljon luettuja elämäkertoja ja hist. teoksia.

<b>Southport</b> <i>[sauþpōt],</i> kaup.
Luoteis-Englannin rannikolla Liverpoolista
pohjoiseen. Huomattava kylpypaikka. 80,000 as.

<b>South Shields</b> <i>[sauþ šīldz],</i> kaup.
Koillis-Englannissa, Tynen suussa. Laivaveistämöitä.
Kivihiilen vientiä. 120,000 as.

<b>Soutjärvi,</b> Šoltjärvi (ks. t.).

<b>Soutu</b> on kilpailumuotona kotoisin
Englannista. Huomattavimmat kilpailut
siellä on Henleyn regatta v:sta 1839
lähtien ja Oxfordin ja Cambridgen
yliopistojen välinen kilpailu (ensi kerran 1829).
Meillä kilpailtiin ensi kerran 1875
Kuopiossa. V:sta 1927 lähtien on järjestetty
vakinaisia s.-kilpailuja armeijan ja
suojeluskuntain kesken. S. kuuluu
olympialaisten kisojen ohjelmaan.
Kilpailuveneissä on liikkuvat istuimet, ja
käytetään yksi-, kaksi-, neli- ja
kahdeksanmiehisiä veneitä.

<img 1>
Kilpasoutu-venekunta.
</img>
<b>Souvenir</b> <i>[suvənī'r]</i> (ransk.), muisto,
muistolahja.

<b>Souvestre</b> <i>[suve'str],</i> <sp>Émile</sp>
(1806-54), ransk. kirjailija, Bretagnen kuvaaja.

<b>Sovajoki</b> laskee 6 km pitkästä
<sp>Sovajärvestä</sp> Paanajärven länsipäähän.

<b>Sovelius</b> <i>[-ē'-],</i> <sp>Henrik</sp> (1817-1904),
raahelainen laivanvarustaja, kauppias ja
lahjoittaja (m. m. 200,000 mk. Raahen
rautatien rakentamiseksi).

<b>Sovellettu fysiikka</b> tarkoittaa lähinnä
käytännöllisen elämän ja tekniikan aloilla
käytettyä fysikaalista tietoa. Valtioneuvos
J. Pippingsköldin jälkisäädöslahjoituksen
nojalla on Helsingin Yliopistoon perustettu
s:n f:n professorinvirka. — <b>Sovellettu
matematiikka,</b> matematiikan käyttö aputieteenä
fysiikassa, tähtitieteessä ja geodesiassa
sekä tekniikan ja käytännön aloilla.

<b>Sovereign,</b> punta (ks. t.).

<b>Šovinismi</b> (ransk.), kansalliskiihko,
yltiöisänmaallisuus.

<b>Sovinnaisrangaistus,</b> sopimussakko (ks. t.).

<b>Sovinto,</b> oikeuden edessä tai sen
ulkopuolella tehty sopimus, jolla riitapuolet
tai henkilöt, jotka voivat joutua riitapuoliksi,
päättävät oikeusriidan tai poistavat
kiistanaiheen määrätyssä oikeuskysymyksessä
(Oikeudenkäymiskaari 20:s luku ja 15:7 sekä
Rikoslain voimaanpanoasetus 16 §).

<b>Sovintojako</b> ks. <sp>Perinnönjako.</sp>

<b>Sovintokaava</b> (lat. <i>Formula concordiæ</i>),
lut. kirkon tunnustuskirja, laadittu 1577,
hyväksytty Ruotsi-Suomessa 1663. — <b>Sovintokirja,</b>
lut. kirkon tunnustuskirjojen kokoelma, julk. 1580.

<b>Sovinto-oikeus</b> ks. <sp>Välimiesmenettely.</sp>

<b>Sovintopäivä</b> (hepr. <i>Jom Kippur</i>),
3 Moos. 16 ja 23 mainittu juut.
uskonnollinen juhlapäivä, jota vietetään
kirkollisen vuoden alussa (syksyllä) ja
jonka tarkoituksena on puhdistus vuoden
aikana tehdyistä synneistä.

<b>Sovintotuomari,</b> välimies, ks.
<sp>Välimiesmenettely.</sp> — <b>Sovintotuomio</b>
ks. <sp>Välimiesmenettely.</sp>

<b>Sovittelija.</b> Työnantajain ja
työntekijäin välisten joukkotyöriitain
sovittelua varten on asetettu erityisiä
s:öitä, jotka toimivat Sosiaaliministeriön
alaisina. Tilapäisen s:n tai useita henkilöitä
tilapäisenä <sp>sovittelulautakuntana</sp>
riitaa sovittelemaan voi sosiaaliministeri
määrätä myöskin silloin, kun hän katsoo
riidan laatunsa tai laajuutensa vuoksi
saattavan vaarantaa yleistä etua, niin
myös milloin asianomaisen s:n johdolla
toimitettu sovittelu on jäänyt tuloksettomaksi
(Laki 21/3 1925; Asetus 21/12 1925).

<b>Sovitus.</b> 1. <i>Teol.</i> S. (lat.
<i>reconciliatio</i>), toiminta, jolla
syntiänsä katuva ihminen koettaa jumaluutta
lepyttää. Tämä toiminta on etupäässä uhraamista;
kristinuskossa s. sidotaan Kristukseen ja
värs. hänen uhrikuolemaansa, jolla hän
on lunastanut ihmiskunnan. S. ei ole
tarpeellinen Jumalan mielen muuttamiseksi,
vaan jumalallisen oikeuden pyhittämiseksi
ja että syntien anteeksianto tulisi
mahdolliseksi. Viimeksimainitun ehtona
on ihmisen puolelta katumus ja syntien
tunnustaminen. — 2. <i>Mus.</i>
Alkuperäisestä muutettu sävellyksen
soitin- tai lauluasu (esim. pianosovitus,
mieskuorosovitus j. n. e.).

<b>Sovjetti</b> (ven.), neuvosto.

<b>Spa,</b> <sp>Spaa,</sp> kaup. Belgiassa, läh.
Saksan rajaa. Euroopan suosituimpia
kylpylaitoksia (rautalähteitä). 8,000 as.

<b>Spaateli</b> (mlat.), pienen lapion
muotoinen työväline (farm., kem., lääket.
töissä, myös maalarien käyttämä).

<b>Spaghetti</b> <i>[-ge'tti],</i> it. ruokalaji
(ohuita makaroneja).
</chapter>

<chapter name="Spahi-Spartacus">
<b>Spahi</b> (turk.-pers.), säännötön turk.
ratsuväki; Ranskassa alkuasukkaista
muodostettu algerialainen ratsuväki.

<b>Spahn</b> <i>[špān],</i> <sp>Martin</sp> (s. 1875),
saks. historioitsija, P. S:n poika, prof.
Kölnissä. Teoksia: „Das deutsche Zentrum",
„Bismarck", „Die Grossmächte". — <b>Spahn,</b>
<sp>Peter</sp> (1846-1925), saks. lakimies ja
poliitikko, Preussin oikeusministerinä 1917-18.

<b>Spakkeli</b> (ruots.), maali-iskos (ks. t.).
— <b>Spaklaus,</b> rakennus-, maalarin-,
puusepänammatissa: lovien täyttäminen
laastilla, värillä y. m.

<b>Spalatin</b> <i>[šp-],</i> <sp>Georg</sp> (1484-1545),
saks. pappi, myöh. superintendentti;
Fredrik Viisaan kirjuri, Lutherin ystävä.

<b>Spalato</b> (serb. <i>Split</i>), kaup.
Etelä-Slaaviassa, Adrianmereen pistävällä
niemekkeellä. S. on Dalmatsian suurin
kauppa- ja satamakaup. 32,000 as. —
S. oli Diocletianuksen asuinpaikka,
palatsin raunioita.

<b>Spalding,</b> <sp>Albert</sp> (s. 1888), amer.
viulutaituri ja säveltäjä, on v:sta 1905
esiintynyt konserttisoittajana Euroopassa
ja Amerikassa (myös Suomessa). Säveltänyt
viulukonserton y. m.

<b>Spaljee</b> (ransk.), säleikkö (vars.
hedelmäpuiden ja pensaiden tukena).

<b>Spallanzani</b> <i>[-tsā'-],</i> <sp>Lazzaro</sp>
(1729-99), it. luonnontutkija, aikansa
huomatuimpia kokeellisen luonnontutkimuksen
tienraivaajia. Todisti m. m., että eläinten
hedelmöitys tapahtuu siittiöiden
välityksellä, vastusti alkusyntyoppia.

<b>Spandau</b> <i>[špan-],</i> Suur-Berliiniin
kuuluva kaup., Spreen ja Havelin yhtymäkohdassa,
95,000 as.

<b>Spanieli</b> ks. <sp>Koira.</sp>

<b>Spankkova,</b> suom. seurakunta Inkerissä,
sisämaassa, Kolppanan länsipuolella,
jonka kera muodostaa kaksoisseurakunnan.

<b>Sparre,</b> <sp>Erik Larsson</sp> (1550-1600),
ruots. valtaneuvos, L. S. S:n poika. S. oli
Ruotsin ylimyspuolueen johtaja. Kaarle-herttuan
Linköpingissä mestauttama. — <b>Sparre,</b>
<sp>Fredrik</sp> (1731-1803), Ruotsin valtakansleri
1792-97, kreivi, K. S:n velipuoli. — <b>Sparre,</b>
<sp>Karl</sp> (1723-91), ruots. valtaneuvos;
Tukholman ylikäskynhaltija v:sta 1773, vaikutti
Kustaa III:n hallitessa sotalaitoksen uudistukseen.
Turun yliopiston kansleri v:sta 1783. — <b>Sparre,</b>
<sp>Karl Ulfsson</sp> (k. 1407), ruots.
valtaneuvos, valtakunnanmarski 1364-71,
Viipurin isäntä v:een 1399. — <b>Sparre,</b>
<sp>Lars Siggesson</sp> (k. 1554), ruots.
valtaneuvos, valtakunnanmarski v:sta
1523, Kustaa Vaasan tärkeimpiä luottamusmiehiä.
— <b>Sparre,</b> <sp>Louis</sp> (s. 1863),
taiteilija, kreivi, asui Suomessa
1891-1903. Maalannut muotokuvia y. m.;
toiminut taideteollisuuden palveluksessa.

<b>Sparta,</b> kaup. Kreikassa,
Peloponnesoksella, Iri'n (Eurotaksen) varrella.
7,000 as. — S. oli muin. Lakonian
pääkaup. ja Lakonian sekä myöh.
Messenian käsittänyt muinaiskreik. valtio.
S:n valtiojärjestys, jonka säätäminen
perintätarinan mukaan liittyy
Lykurgoksen nimeen, on kehityksen tulos. S:ssa
oli 2 kuningasta, jotka olivat ylimpinä
pappeina, tuomareina ja sotapäällikköinä;
vähitellen heidän valtaansa rajoitettiin,
mutta ylipäällikkyys säilyi. Yhä
suuremman vallan sai eforien (ks. t.)
virkakunta. Neuvostolla <i>(gerusia),</i> jonka
muodosti 28 60 vuotta täyttänyttä eliniäksi
valittua vanhusta, oli valtion ylin johto.
Neuvoston tekemistä ehdotuksista äänesti
kansankokous, johon kuuluivat 30 vuotta
täyttäneet vapaat miehet; sillä ei ollut
aloiteoikeutta. S. oli vanhoillisuuden
tyyssija Kreikassa, S:n asukkaat,
<sp>spartalaiset,</sp> muinaisen Lakonian vallitseva
doorilainen yläluokka, olivat valloittajina
tulleet maahan. Ainoastaan spartalaiset
olivat täysinoikeutettuja kansalaisia;
Lakonian muut asukkaat olivat
perioikkeja tai helootteja (ks. n.).
Spartalaisiksi pääsivät kuitenkin myös sodassa
kunnostautuneet perioikit tai spartalaisen ja
heloottinaisen poika, joka oli saanut
spartalaisen kasvatuksen. S:n
valtiojärjestyksen nojalla oli spartalaisten
kesken jaettu viljelysmaat yhtä suuriksi
palstoiksi, joita ei saanut ostaa eikä
myydä. He olivat yksinomaan
sotilassasti. Kasvatuksella, joka oli kokonaan
valtion käsissä, oli silmämääränä vain
sotilasavujen kehittäminen.

<img 1>
Nyk. Sparta, taustassa Taygetos-vuori.
</img>
<b>Spartacus</b> (k. 71 e. Kr.),
traakialainen orja, pakeni 73 e. Kr. Capuan
gladiaattorikoulusta, aikaansai Italiassa
vaarallisen orjakapinan. Voitettiin
Apuliassa, jolloin S. kaatui.
</chapter>

<chapter name="Spartakistit-Spektri">
<b>Spartakistit,</b> K. Liebknechtin johtama,
1916 syntynyt saks. äärimmäisivasemmistolainen
sosialistiryhmä, joka muodosti 1919 perustetun
kommunistipuolueen ytimen.

<b>Spartivento</b> <i>[-e'n-],</i> <sp>Kap S.,</sp>
Apenniinien niemimaan eteläisin niemenkärki.

<b>Spasmi</b> (kreik.), kouristus, värve;
adj.: <sp>spasmodinen.</sp>

<b>Specieriksi</b> <i>[spēsi-],</i> hopeariksi.

<b>Species</b> (lat.), laji. — <sp>Quattuor s.,</sp>
neljä yksinkertaista laskutapaa.

<b>Specimen</b> (lat.), koe, näytetyö,
tieteellinen väitöskirja; näytekappale.

<b>Spectator</b> (lat.), katselija, engl.
kirjailijoiden J. Addisonin ja R. Steelen
kuuluisa viikkolehti.

<b>Speditööri</b> (it.), <sp>huolitsija,
lähetysvälittäjä,</sp> henkilö, joka
ammattimaisesti toimittaa omassa nimessään,
mutta muitten varalle tavarain
lähettämistä maitse tai meritse, tavallisesti
rahdinkuljettajain tai laivanrahtaajain
kautta. Tällaista toimintaa sanotaan
<sp>speditsioniksi</sp> ja välipuhetta, jossa
joku sitoutuu toisen puolesta, mutta
omassa nimessään tekemään rahtisopimuksia,
<sp>speditsionisopimukseksi.</sp>

<b>Spee</b> <i>[špē],</i> <sp>Maximilian von</sp>
(1861-1914), saks. vara-amiraali, kreivi.
Voitti 1914 engl. eskaaderin Coronelin
(ks. t.) läheisyydessä, joutui sam. v.
Falkland-saarten kohdalla tappiolle ja hukkui.

<b>Spegel</b> <i>[spē-],</i> <sp>Haqvin</sp> (1645-1714),
ruots. arkkipiispa 1711-14, aik. Kaarle
XI:n ylihovisaarnaaja, Skaran ja Linköpingin
piispa. Esiintynyt virsirunoilijana.

<b>Speier,</b> Speyer (ks. t.).

<b>Speitz</b> <i>[-ts],</i> <sp>Hartikka</sp> (1591-1651),
Vehmaan lainlukija 1620-24, suomentanut
asetuksia ja maanlain (julkaisematta).

<b>Speke</b> <i>[spīk],</i> <sp>John Hanning</sp>
(1827-64), engl. upseeri ja Afrikan-tutkija,
matkusteli 1857-58 Itä-Afrikassa ja löysi
yhdessä Burtonin kanssa 1858 Tanganjikan
ja samana vuonna yksinään Viktoriajärven.
Vv. 1860-63 teki Grantin kanssa retken
Niilin lähteille ja totesi Viktoriajärven
Niilin lähdejärveksi.

<b>Spektaakkeli</b> (ransk.), näytelmä, ilveily.

<b>Spektraalianalyysi</b> (lat. ja kreik.),
<sp>spektritutkimus,</sp> aineen
kokoomuksen määräys sen spektrin avulla. S:n
perustivat Kirchhoff ja Bunsen. Sen
perustana on se, että määrätyn aineen
spektri samoissa olosuhteissa on aina
sama, ja että eri aineiden spektrit eivät
koskaan ole samanlaiset. S. sopii parhaiten
hehkuvien kaasujen sekä absorboivien
kaasujen ja liuosten tutkimiseen.
Jähmeän, yhdistetyn aineen s:ia varten aine
on saatava haihtumaan ja hajoamaan
alkuaineisiinsa. Sen vuoksi kloridit
soveltuvat parhaiten metallien s:iin. S. on
erittäin herkkä; kymmenmiljoonasosa mg
natriumia voidaan vielä selvästi osoittaa
spektristään. S. soveltuu myös
kaukaisten taivaankappaleiden kokoomuksen
tutkimiseen. Niinpä alkuaine helium
keksittiin auringonspektristä, ennenkuin se
oli tunnettu maapallolta. Vieläpä voidaan
valokuvata taivaankappale siten, että
ainoastaan määrätty spektrin valo saa
vaikuttaa levyyn, jolloin saadaan kuva
kyseellisen aineen leviämisestä tällä
(vrt. <sp>Spektroheliografi</sp>). S:ia
voidaan käyttää sekä spektrin näkyvään
osaan että sen kummallekin puolelle
näkymättömään osaan. Erittäin suuri
merkitys on viimeaikoina tullut röntgenspektrin
tutkimuksille (vrt. <sp>Röntgensäteet</sp>).
— ks. värikuvaliitettä.

<b>Spektri</b> (lat.), <sp>kirjo,</sp> kuva joka
saadaan eri taajoista värähtelyistä
kokoonpannusta säteilystä, kun tämä
hajoitetaan värähdystaajuuksiensa
(aallonpituuksiensa) mukaan. Yksivärinen,
monokromaattinen säteily antaa s.-ko jeessa
(spektraalikojeessa) yhden ainoan kuvan
säteilyä rajoittavasta raosta, <sp>s.-viivan,</sp>
yhdistetty säteily useita eri kuvia,
riippuen säteilyn laadusta. Niinpä korkean
lämpötilan vuoksi hehkuvan jähmeän
aineen ja nesteen s. on <sp>jatkuva,</sp>
luminišenssin vuoksi hehkuvan jatkuva tai
katkonainen. Hehkuvan kaasun s:n muodostaa
joukko viivoja <sp>(viiva-s.),</sp> ja jos
se on atomi- tai ionitilassa, joukko n. s.
juovia: leveitä, suurempia taajuuksia
kohti himmeneviä valoisia aloja. Kaasujen
s.-viivat muodostavat sarjoja, joihin
kuuluvien viivojen värähdystaajuudet
noudattavat täsmällisiä, matein, asuun
puettavia lakeja. Näiden sarjojen
selittäminen on käynyt mahdolliseksi Planckin
erkaleopin (ks. t.) avulla, jolloin samalla
on saatu arvokkaita tietoja atomien
sisäisestä rakenteesta (atomiydintä
kiertävien elektronien ratojen säteistä ja
muodosta, elektronien lukumäärästä).
S:ia, jonka aiheuttaa hehkuva kappale,
sanotaan <sp>emissioni-s:ksi.</sp> Jos säteily,
jonka s. on jatkuva, joutuu kulkemaan
kylmemmän kaasun läpi, niin tämä absorboi
säteilystä samat värähdystaajuudet,
joita se hehkuessaan itse säteilisi, joten
syntyy jatkuvalle s:lle tummia
juovia, absorptsioniviivoja l.
<sp>Fraunhoferin viivoja,</sp> joiden
</chapter>

<chapter name="Spektrikojeet">
<img 1>
Kaavakuva spektrin säteilylajeista ja niiden aallonpituuksista. <i>X</i> röntgenyksikkö,
<i>Å</i> = 1,000 <i>X</i> = Ångströmin yksikkö, <i>μ</i> = 10,000 <i>Å</i> = 1 / 1000 mm.
</img>

kokonaisuutta sanotaan kaasun <sp>absorptsioni-s:ksi.</sp>
— S:ia sanotaan subjektiiviseksi, jos se havaitaan
silmässä, objektiiviseksi, jos se projisioidaan
varjostimelle. S:iä luonnehtivat seuraavat
ominaisuudet: 1) s:n valovoima (riippuu
säteilyn voimakkuudesta ja kojeen laadusta),
2) s:n hajoitus ja 3) s:n puhtaus. <sp>Hajoituksen</sp>
matem. lauseke on kyseellisten säteiden välisen
kulman suhde niiden aallonpituuden erotukseen;
tämä vaihtelee yleensä särmiön luomassa s:ssä
siten, että se on suurin lyhytaaltoisilla ja
pienin pitkäaaltoisilla säteilyillä, minkä
johdosta s:n punainen pää tulee ahdetuksi.
Hilan hajoituskyky on kaikille aallonpituuksille
sama (<sp>normaali-s.</sp>). S:n <sp>puhtaus</sp> on sitä
suurempi, kuta suurempi hajoitus ja kuta
pienempi raon kukin kuva; tämän mukana
lisäytyy myös s:n erittelykyky. — S. jaetaan
sen tutkimiseen käytettävien menetelmien mukaan
seuraaviin alueisiin (kasvavan värähdystaajuuden
mukaan, vrt. kaavakuvaa); sähköaallot, infrapunaiset
l. näkymättömät lämpösäteet, valo (näkyvä s.),
ultraviolettisäteet, röntgensäteet, γ-säteet,
kosmillinen säteily („ultra-γ-säteily", läpitunkeva
säteily, jota tutkitaan korkeilla vuorilla). — S:n
tutkimus, <sp>spektroskopia</sp>, pyrkii
selvittelemään itse säteilyn luonnetta,
<sp>spektraalianalyysi</sp> tutkii kem. aineita
niiden emissioni-s:n (liekkireaktsionit)
tai absorptsioni-s:n (etenkin auringon ja
tähtien valon spektroskooppinen tutkimus) avulla.
Spektroskopian avulla saadaan myös tietoja
kaukaisten säteilevien kappaleiden lämpötilasta y. m.
fysikaalisista tekijöistä. Kuten edellä viittasimme,
on se myös tunkeutunut atomien rakenteen
salaisuuksiin. — <i>Historia.</i> Newton
selitti valkoisen valon yhdistetyn luonteen ja
selitti s:n synnyn. Fraunhofer käytti hilaa
aallonpituuksien määräämiseen ja tutki
ensimmäisenä auringon s:n absorptsioniviivoja,
Ångström on erikoisesti laajentanut tietojamme
auringon s:stä, Kirchhoff ja Bunsen perustivat
spektraalianalyysin. Aivan viimeaikoina
ovat s.-tutkimusta kehittäneet Rowland
(koverahilat) ja Michelson (mittausmenetelmät).
— ks. värikuvaliitettä.

<b>Spektrikojeet,</b> valo-opilliset kojeet,
joiden tarkoituksena on valon hajoittaminen

<img 1>
Säteiden kulku särmiöspektroskoopissa (ylempi
kuva) ja hilaspektroskoopissa. <i>S</i> rako,
<i>C</i> kollimaattori, <i>P</i> särmiö, <i>G</i> hila,
<i>O</i> objektiivi, <i>Ok</i> okulaari, <i>V</i> ja <i>R</i>
violettien ja punaisten säteitten yhtymäpisteet.
</img>

spektriksi ja tämän tutkiminen. S:n pääosat ovat:
1) <sp>kollimaattori</sp>, linssi, jonka tehtävänä
on tutkittavan valosädekimpun kääntäminen
yhdensuuntaiseksi, ja tämän polttopisteeseen
sijoitettu kapea rako, joka rajoittaa
linssiin saapuvan valon; 2) värinhajoittava
(dispersioiva) osa; 3) havaintoputki tai
kamera. Jos tutkittava valolähde on
kaukana (tähti), voidaan linssi jättää pois
(<sp>objektiviprisma</sp>).
</chapter>


<chapter name="Spektroheliografi-Spencer">
Yksinkertaisimmissa kojeissa taas havaintoputken
korvaa silmä. Värinhajoittavana osana on joko
<sp>särmiö</sp> tai <sp>hila.</sp> Edellinen
luo ainoastaan yhden spektrin, joka siksi on
valovoimainen. Epäkohtana on, että spektrin
violetti osa hajoaa enemmän kuin punainen osa,
joten jälkimmäinen tulee ahdetuksi ja edellinen
suhteellisesti valovoimattomaksi. Lasisärmiötä
voidaan käyttää spektrin näkyvän osan
tutkimiseen; infrapunaista spektriä varten
käytetään Sylviini-, ultraviolettia varten
kvartsi- tai fluoriittisärmiötä. Hila antaa
värittömän keskuskuvan raosta sekä
tämän molemmin puolin interferenssin
vaikutuksesta useita spektripareja,
vastaten 1, 2, 3 ... aallonpituuden
matkaeroa. Syntyvät spektrit yleensä peittävät
toisiaan osittain, ovat valovoimaltaan
heikommat kuin särmiön spektri, mutta
värinhajoaminen tapahtuu tasaisesti yli
koko spektrin (<sp>normaalispektri</sp>).
Hila saattaa olla myös kovero, jolloin
linssejä ei tarvita. — Kameran
varjostimelle syntyy raosta eri kuva kullakin
valoaallonpituudella. Raon kapeudesta ja
hajaantumisen suuruudesta riippuu
spektrin puhtaus ja s:n erittelykyky;
kuta enemmän eri kuvat peittävät
toisiaan, sitä vähäisemmät nämä ovat. —
Usein projisioidaan varjostimelle
vertausspektri tunnetusta valolähteestä tai
aallonpituusasteikko. Milloin s:iin ei ole
yhdistetty kameraa, syntyvät vastaavat
kuvat silmän verkkokalvolle havaintoputken
linssien tai yksin silmänlinssin välityksellä.
— Käytännön ja rakenteen mukaan s. jaetaan seuraavasti:
<sp>Spektroskooppi</sp>, yksinkertaisin s.,
pääasiassa spektrin laatutarkastelua
varten; käytetään myös <sp>monokromaattorina</sp>
(yksivärisen valon aikaansaamiseen, vrt.
<sp>Spektroheliografi</sp>). Tähtitieteellisessä
tarkoituksessa se yhdistetään us. kaukoputkeen.
<sp>Mikrospektroskooppi</sp>, pienikokoinen s.
yhdistettynä mikroskooppiin. <sp>Spektrometri</sp>,
hienolla raolla ja erittäin tarkoilla jakoympyröillä
varustettu spektrikoje, jolla voidaan suorittaa
tarkkoja valoaallonpituuden mittauksia.
Mittaukseen käytetään infrapunaisessa osassa
termoelementtiä, spektrin näkyvässä osassa
ja ultraviolettlosassa valokuvauskameraa
ja valonarkaa levyä (vrt. <sp>Värinherkkyys</sp>).
<sp>Spektrofotometri,</sp> koje, jossa
aallonpituuden ohella mitataan kunkin valolajin
intensiteetti. Koje on joko varustettu
kaksoisraolla valovoiman vertausta varten,
tai mittaus suoritetaan käyttämällä valokuvausta
ja harmaakiilaa (vrt. <sp>Valonherkkyys</sp>).
vrt. <sp>Värinhajaantuminen, Spektri.</sp>

<b>Spektroheliografi</b> (lat. ja kreik.),
spektrikoje auringon valokuvaamiseksi
monokromaattisessa valossa. Kaukoputkeen
on yhdistetty spektroskooppi ja sille tasolle,
mihin auringon spektri piirtyy, rakohimmennin,
joka päästää vain määrätyn värähdystaajuuden
valoa lävitseen. Auringon kulkiessa kojeen ohi
sen pinnan eri osat perättäin piirtävät
kuvansa rakohimmentimen alla olevaan
valonarkaan levyyn.

<b>Spektroskopia</b> (lat. ja kreik.), valon
tutkiminen sen spektrin (ja spektroskoopin) avulla.

<b>Spekulantti</b> (lat.), keinottelija,
pyrkijä. — <b>Spekulatiivinen,</b> spekulatsionin
luontoinen; yritteliäs. — <b>Spekulatsioni.</b>
1. Mietiskely. — 2. <i>Liike-elämässä:</i>
tulevaisten markkinasuhteiden ja niistä
todennäköisesti johtuvan hinnanmuodostuksen
edeltäpäin laskeminen ja arvioiminen
sekä myöskin tällaiseen edeltäpäin
arvioimiseen perustuva taloudellinen toiminta,
jonka tarkoituksena on saada voittoa
vastaisesta hintain vaihtelusta; keinottelu. —
<b>Spekuloida,</b> harjoittaa spekulatsionia;
pyrkiä johonkin asemaan y. m.

<b>Speleologia</b> (kreik.), luolatiede, oppi
luolista.

<b>Speltti</b> <i>(Triticum spelta),</i> vehnälaji
(toisten tutkijain mukaan tavallisen
vehnän laatu), jonka tähkälapakko on
hauras ja harvatähkyläinen ja jyvät
kiinteästi helpeiden ympäröimät. Viljellään
Etelä- ja Keski-Euroopan karuilla
vuoristoseuduilla, nykyisin kumminkin
verraten vähän.

<b>Spemann</b> <i>[špē-],</i> <sp>Hans</sp> (s. 1869),
saks. eläintieteilijä, prof. Freiburgissa
v:sta 1919, uraauurtavia tutkimuksia
kokeellisen morfologian alalta.

<b>Spenaatti,</b> pinaatti (ks. t.).

<b>Spencemetalli</b> <i>[spens-],</i> mustanruskea,
n. 150°:ssa sulava massa, jossa rikkiä ja
metallisulfideja. Käytetään tiivistysmassana.

<b>Spencer</b> <i>[spensə],</i> <sp>Herbert</sp>
(1820-1903), engl. filosofi. S:n filosofian
perusaatteena on kehityksen aate. Kaikkialla,
luonnossa ja ihmiskunnan elämässä,
tapahtuu jatkuva kehitys, evolutsioni,
jonka perusluonne on tämä: se on aina
„integratsionia", s. o. olevaisen l. aineen
kokoontumista hajanaisesta tilasta
suurempaan yhtenäisyyteen, hyvin usein
samalla „differentsiatsionia" l.
erilaistumista, s. o. olevaisen siirtymistä
yhdenlaatuisesta l. tasorakenteisesta
(homogeenisesta) olotilasta sekarakenteiseen
</chapter>

<chapter name="Spektrejä">
<b>SPEKTREJÄ</b>

<img 1>
1. Auringonspektri särmiön luomana. — 2. Auringonspektri hilan luomana (normaalispektri).
Aallonpituusasteikot Ångströmin yksiköissä. — 3—7. Emissionispektrejä. — 8—9.
Absorptsionispektrejä (normaalispektrejä, asteikko 2:n ylä- ja 9:n alapuolella). — 3. Natrium (viivaspektri). —
4. Rubidium (viiva- ja jatkuva spektri). — 5. Vety (viivaspektri). — 6. Typpi (juovaspektri). —
7. Helium (viivaspektri). — 8. Fenosafraniinin absorptsionispektri, pohjana jatkuva spektri. —
9. Kaliumpermanganaatin absorptsionispektri, pohjana jatkuva spektri. Viimemainitut spektrit
on saatu käyttämällä valosäteitten tiellä kiilamaista astiaa, joka sisältää kyseellisen aineen
liuoksen, kiilan huippu (ohuimmat nestekerrokset) ylöspäin.
</chapter>




<chapter name="Spencerin lahti-Spesimineerata">
(heterogeeniseen), ynnä sen ohessa epämääräisestä
tarkoin määrättyyn ja kiinteään olomuotoon. Pääteos:
moniosainen ,,A System of Synthetic Philosophy"
(1862-96), suomeksi on ilmestynyt „Kasvatus".
S. oli 1800-luvun jälkipuoliskon vaikutusvaltaisimpia
ajattelijoita. [Gaupp (1911).]

<img 1>
Herbert Spencer.
</img>
<b>Spencerin lahti</b> <i>[spensərin],</i> iso syvä
lahti Austraalian etelärannikolla Yorkin
ja Eyren niemimaan välissä.

<b>Spendeerata</b> (mlat.), tarjota, olla antelias.

<b>Spener</b> <i>[špē-],</i> <sp>Philipp Jakob</sp>
(1635-1705), saks. pietismin (ks. t.) perustaja.
Ylihovi saarnaa jana Dresdenissä, kirkkoherrana
Berliinissä. Teoksia: ,,Pia desideria".

<b>Spengler</b> <i>[š-],</i> <sp>Oswald</sp> (s. 1880),
saks. filosofi. Pääteoksessaan ,,Der Untergang des
Abendlandes" (1918-22) S. esittää historianfilosofiansa.
Sen mukaan kulttuurimuodot ovat organismien tapaisia,
joilla on nuoruutensa, kukoistusaikansa ja
rappeutumiskautensa. Viimeksimainittua S. sanoo
<sp>sivilisatsionin</sp> asteeksi, jolloin kulttuuri
jähmettyy muotoihinsa ja menettää uudesti luovan kyvyn.
S:ri mielestä länsimainen kulttuuri on tällä asteella
ja siis menettänyt uudistumismahdollisuutensa.
[Salomaa, ,,Nykyajan filosofeja" (1924).]

<img 1>
O. Spengler.
</img>
<b>Spenser</b> <i>[-sə],</i> <sp>Edmund</sp> (n. 1552-99),
engl. runoilija. Pääteokset: paimenrunoelma „The
shepherd's calendar" ja vertauskuvallinen runoelma
,,The Faerie Queene" (Keijujen kuningatar), jossa
käytti keksimäänsä stanza-säkeistöä.

<b>Speranskij</b> <i>[-a'-],</i> <sp>Mihail
Mihailovitš</sp> (1771-1839), ven. valtiomies,
kreivi. S. oli Aleksanteri I:n vaikutusvaltaisin
neuvonantaja 1806-12; uudisti valtakunnanhallinnon,
Suomen asioiden esittelijänä 1809-11 vaikutti
tehokkaasti Suomen sisäisen itsenäisyyden hyväksi.
Karkoitettiin 1812 Sisä-Venäjälle, 1819-21
Siperian kenraalikuvernöörinä, sai 1833
valmiiksi Venäjän lakien kodifioinnin.
[Schybergson (1900).]

<img 1>
Mihail Speranskij.
</img>
<b>Sperma</b> (kreik.), siemenneste.
— <b>Spermaseetti</b> (kreik. ja lat.),
valaanrasve. ks. <sp>Kaskelotti.</sp>
— <b>Spermatidi</b> (kreik.), tavallisen
solun näköinen, kehityksensä alussa oleva
siittiö. — <b>Spermatofori,</b> eri
eläinryhmissä (madoilla, mustekaloilla,
äyriäisillä) tavattavien erikoisten
suojuksien sisässä olevien „siittiöpakettien"
nimitys. Koiras kiinnittää s:n naaraan
ruumiiseen ja johtaa sen sukupuolitiehyisiin.
— <b>Spermatorrea,</b> siemenvuoto (ks. t.).
— <b>Spermatosyytti,</b> siittiön emosolu
(ennen reduktsioni jakoa). — <b>Spermatotsoidi,</b>
eräiden kasvien siittiö (ks. t.). — <b>Spermatotsooi,</b>
eläinten siittiö (ks. t.).

<b>Spes</b> (lat.), toivo, toivon jumalatar.

<b>Speseriat</b> (lat.), mausteet, siirtomaantavarat.

<b>Spesiaali</b> (lat.), erikoinen, erikois-. —
<b>Spesialisatsioni,</b> erikoistuminen,
erikoisaloihin jaoittelu. — <b>Spesialiseerata,</b>
merkitä, määrätä yksityiskohtaisesti, erikoistaa.
— <b>Spesialisti,</b> erikoistuntija. — <b>Spesialiteetti,</b>
erikoislaatu, erikoisuus, erikoisala.

<b>Spesifiikki,</b> <sp>spesifiikkinen</sp> (ransk.),
ominainen, ominais- (-lämpö, -paino, y. m.).

<b>Spesifiikkienergia,</b> <sp>ominaisenergia,</sp>
aistinhermojen ominaisuus vastata kaikenlaatuisiin
kiihoituksiin aina kulloinkin kyseissäolevan
aistimen ominaisella aistimuksella: näköhermo
valoaistimuksin, kuulohermo ääniaistimuksin j. n. e.

<b>Spesifikatsioni.</b> 1. S. l.
<sp>valmistaminen,</sp> on alkuperäinen
omistusoikeuden saanto (ks. t.), joka tapahtuu siten,
että jokin muu kuin esineen omistaja
muokkaa jotakin esinettä niin, että siitä
syntyy uusi, toisenlajinen ja
korkeampiarvoinen esine kuin alkuperäinen.
Valmistaja, <sp>spesifikantti,</sp> saa
omistusoikeuden uuteen esineeseen, jos hän on
toiminut vilpittömässä mielessä, mutta
on hän velvollinen suorittamaan
alkuperäisen esineen arvon entiselle
omistajalle. — 2. Erikoiserien seikkaperäinen
luetteleminen.

<b>Spesifioida</b> (lat.), tarkkaan määritellä.

<b>Spesimineerata</b> (lat.), suorittaa opinnäyte.
</chapter>

<chapter name="Speyer-Spirituoosa">
<b>Speyer</b> <i>[špaiər],</i> <sp>Speier,</sp> kaup.
Baijerissa, Reinin varrella. Saksan suurin
romaaninen (tuomio) kirkko, rak. n. 1080-1100. 26,000 as.
— S. oli 1294-1801 vapaa valtakunnankaupunki.

<img 1>
Speyer. Tuomiokirkko.
</img>
<b>Spezia</b> [-etsia], kaup. Italian Rivieralla,
Spezianlahden muodostaman luonnonsataman
äärellä. Italian huomattavin sotasatama, asevarikko,
telakka ja laivaveistämö. Kylpypaikka. 95,000 as.

<b>Sphagnum</b> (kreik.), rahkasammalten tiet. nimi.

<b>Spichern</b> <i>[špihərn],</i> <sp>Spickeren,</sp>
kylä Itä-Ranskassa, Saarbrückenistä etelään.
Sen lähellä saksalaiset voittivat ranskalaiset
elok. 1870.

<b>Spielhagen</b> <i>[špīl-],</i> <sp>Friedrich</sp>
(1829-1911), saks. romaanikirjailija.
Teoksia: „Problematische Naturen", „Hammer
und Amboss", „Sturmflut" sekä „Beiträge
zur Theorie und Technik des Komans".

<b>Spinaalimeningiitti</b> (lat.-kreik.),
selkäydinkalvojen tulehdus. — <b>Spinaalineuralgia,</b>
selkäytimeen kuuluvissa tuntohermoissa tuntuva
hermokipu. Johtuu joko selkänikamien tai
selkäydinkalvojen tai itse selkäytimen
sairauksista.

<b>Spinelli</b> (lat.), regulaarisesti
kiteytyvä kivennäinen, kem. kokoomukseltaan
magnesiumaluminaattia (MgAl<sub>2</sub>O<sub>4</sub>).
Jalokivinä käytetään jalo-s:n punaisia
muunnoksia: heleänpunaista <sp>rubiini-s:iä,</sp>
sinipunaista <sp>almandiini-s:iä</sp> ja
kellanpunaista <sp>rubisellia,</sp> joita saadaan
etupäässä Ceylonista. Epäjaloa vihreätä
s:ia sanotaan <sp>pleonastiksi.</sp>

<b>Spinetti</b> (it.), vanhanaikainen pieni piano.

<b>Spinola</b> <i>[-ī-],</i> <sp>Ambrosio</sp> (1571-1630),
esp. sotapäällikkö, markiisi. Taisteli
Alankomaissa, jolloin valloitti Ostenden
1604 ja Bredan 1625, valloitti
30-vuotisessa sodassa Pfalzin 1620.

<b>Spinoza</b> <i>[-ō'za],</i> <sp>Baruch
(Benedictus)</sp> (1632-77), holl. filosofi
juutalaista sukuperää. S:n filosofia on jyrkkää
panteismiä ja ratsionalismia. On olemassa
vain yksi tosiolio l. substanssi: Jumala l.
yleissubstanssi l. luonto. Kaikki äärelliset
olennot ovat vain absoluuttisen substanssin
„moodeja", vaihtuvia olotiloja. Substanssilla
on kaksi „attribuuttia" l. ominaisuutta,
ulottuvaisuus ja ajatteleminen. Ulottuvaisuuden
moodit l. aineellinen maailma muodostavat
yhtenäisen syysarjan, sielulliset tapahtumat
toisen. Nämä syysarjat eivät vaikuta toisiinsa,
mutta ne vastaavat tarkasti toisiansa, koska
ne ovat saman olevaisen ilmenemistä kahdella
eri tavalla. S. edustaa siis paralleeliteoriaa ja
monismia. Teoksia: „Ethica" (1677), „Tractatus
theologico-politicus" (1670). [Mehlis (saks., 1923).]

<img 1>
Spinoza.
</img>
<b>Spintariskooppi</b> (kreik.) ks. <sp>Skintillatsioni.</sp>

<b>Spioneerata</b> (it.), vakoilla. — <b>Spioni,</b> urkkija.

<b>Spiraali</b> (lat.), kierukka (ks. t.). —
<b>Spiraaliportaat,</b> kierreportaat (ks. t.).

<b>Spiræa</b> ks. <sp>Angervot.</sp>

<b>Spirantti</b> (lat.), <sp>frikatiivi,
rakoäänne,</sp> konsonantti, jota äännettäessä
keuhkoista tuleva ilmavirta kuuluvasti
hankautuu (suuaukossa olevien) ääntimien
raon seinämiin. S:eja ovat esim.
<i>s, z, š, ž, f, v, l, j, h.</i>

<b>Spirilli</b> (kreik.) ks. <sp>Bakteerit.</sp>

<b>Spiritismi</b> (lat.), se luulo, että
henkiolennot, erittäinkin vainajien henget,
omituisilla keinoilla saattavat ilmaista
ihmisille läsnäolonsa ja antautua
ajatustenvaihtoon heidän kanssaan. Tämä
seurustelu on <sp>spiritistien</sp> mukaan
mahdollinen vain määrättyjen henkilöiden,
n. s. medioiden, välityksellä.

<b>Spirituaalit</b> (lat.). 1. Luostarien,
pappisseminaarien jäsenten sielunhoitajat.
— 2. Fransiskaaneihin kuuluva puolue, joka
vaati Franciscuksen periaatteiden, vars.
köyhyydenvaatimuksen ankaraa noudattamista.

<b>Spiritualismi</b> (mlat.), henkisyydenoppi.
Se mielipide, että kaikki olevainen on
henkeä. Vastakohta: <sp>materialismi.</sp>
S:ia edustavat m. m. Berkeley, Leibniz, Fichte.

<b>Spirituelli</b> (ransk.), henkevä, älykäs.

<b>Spirituoosa</b> (lat.), väkijuomat.
</chapter>

<chapter name="Spiritus-Spoilsjärjestelmä">
<b>Spiritus</b> (lat.), henki; helposti haihtuva
neste; alkoholi. — <b>Spiritus æthereus,</b>
alkoholin ja eetterin seos. — <b>Spiritus
camphoratus,</b> kamferisprii. — <b>Spiritus
dilutus,</b> 67-69 % alkoholi (ks. <sp>Väkiviina</sp>).
— <b>Spiritus nitri,</b> typpihappo.
— <b>Spiritus rectificatissimus</b> l.
<sp>concentratus,</sp> 90-91 % alkoholi
(ks. <sp>Väkiviina</sp>). — <b>Spiritus rector,</b>
johtava henkilö, määräävä henkilö. —
<b>Spiritus salis ammoniaci causticus,</b>
amoniakki. — <b>Spiritus vini,</b> alkoholi
(ks. <sp>Väkiviina</sp>).

<b>Spirokeetta</b> (kreik.) ks. <sp>Bakteerit.</sp>

<b>Spirometri</b> (lat.-kreik.), hengityksenmittaaja,
koje, jolla mitataan sisään- ja uloshengitetyn
ilmamäärän tilavuutta.

<b>Spitaalitauti,</b> <sp>spitaali, lepra,</sp>
tarttuva, useimmiten kuolemaan päättyvä
tauti, jonka aiheuttaa tuberkkelibasillin
näköinen bakteeri. Tauti on vanhoista
ajoista raivonnut Itämaiden kulttuurikansojen
keskuudessa ja sieltä levinnyt Eurooppaan,
missä se kumminkin viime vuosikymmeninä on ollut
yhtä mittaa vähenemässä. Intiassa, Kiinassa
ja Japanissa, Etelä-Amerikassa ja Tyynenmeren
saarilla se on vielä verraten yleinen. Suomessa
oli v:n 1928 alussa Lääkintöhallitukselle
ilmoitettuja spitaalitautisia 52 (24 miestä,
28 naista). Näistä on 19 Oriveden leprasairaalassa.
— S:n itämisaika on pitkä (jopa 20-30 v.). Tauti
ilmenee joko nystyrä-s:na tai hermo- l. turta-s:na.
Edellisessä nousee iholle, etupäässä kasvoihin
ja käsiin punaruskeita tai harmaita nystyröitä,
joiden paikalle myöhemmin voi muodostua laajoja
haavoittumia; kasvojen iho paksunee, ja kulmakarvat
varisevat. Turta-s:ssa ilmestyy kipujen ja
kuumeen jälkeen ihoon ensin punaisia,
sitten harmahtavia, tarkasti rajoittuneita
tunnottomia pilkkuja ja läiskiä. Tunnottomuus
leviää yhä laajemmalle ruumiiseen, lihakset
surkastuvat, ruumiiseen syöpyy syviä haavoja,
kokonaiset sormi- ja varvasnivelet voivat
irtaantua. Taudin kulku on pitkällinen, ja
sen oireet leviävät vähitellen melkein
kaikkiin elimiin.

<img 1>
Spitaalitautinen.
</img>
<b>Spithead</b> <i>[-hed],</i> engl. Portsmouthin
kaupungin ja Wight-saaren välissä oleva
ankkuripaikka, kapean (n. 200 m:n
levyisen) salmen kautta yhteydessä
Portsmouthin sotasataman kanssa.

<b>Spitsyn,</b> <sp>Aleksandr Andrejevitš</sp>
(s. 1858), ven. muinaistutkija. Lukuisia
Itä-, Keski- ja Pohjois-Venäjää
käsitteleviä venäjänk. julkaisuja.

<b>Spitta</b> <i>[šp-],</i> <sp>Karl Johann
Philipp</sp> (1801-59), saks. hengellinen
runoilija. Julk. virsikokoelman „Psalter und
Harfe". — <b>Spitta,</b> <sp>Philipp</sp> (1841-94),
saks. musiikintutkimuksen uranuurtajia,
K. J. Ph. S:n poika. Julk. Bachin elämäkerran
(1873-80), Buxtehuden urkuteokset, Schützin
kootut teokset y. m.

<b>Spitteler</b> <i>[špi-],</i> <sp>Carl</sp> (1845-1924),
sveits. kirjailija. Teoksia: myytillinen
proosaeepos ,,Prometheus und Epimetheus",
kertomukset „Conrad der Leutenant", „Imago"
ja mytologinen eepos „Olympischer Frühling",
muistelmateos „Meine frühesten Erlebnisse".
S. sai 1919 Nobelin kirjallisuuspalkinnon.
[Roffler (saks., 1925).]

<b>Spitzweg</b> <i>[špitsvēh],</i> <sp>Karl</sp> (1808-85),
saks. taidemaalari. Maalannut humoristisen
idyllimäisiä laatukuvia, myös maisemia.

<b>Splanknologia</b> (kreik.), sisälmysoppi.

<b>Spleen</b> <i>[splīn]</i> (engl. = perna),
raskasmielisyys, hypokondria.

<b>Splendidi</b> (lat.), loistava.

<b>Splendid isolation</b> <i>[aisole'išn]</i> (engl.),
„kunniakas eristyneisyys", Englannin ulkopolitiikkaa
1800-luvun lopulla kuvannut iskusana.

<b>Splissaus</b> (holl.), pleissaus (ks. t.).

<b>Split,</b> Spalato (ks. t.).

<b>Splitsipuut</b> (engl. <i>splits</i>), keskeltä
halaistuja propsipuita; ostetaan
Englantiin, käytetään kaivoksissa ja tehdään
4 1/2 ja 4 3/4 tuuman propseista, yleensä
6 jalan, mutta myöskin 5 1/2 ja 5 jalan
mittaisia. — Jos halaistun propsin
pinnalta on sahattu pieni pintaliuska,
sanotaan tavaraa „splits and back".

<b>Splügen</b> <i>[šplygən],</i> alppisola Sveitsin
(Graubündenin) ja Italian (Lombardian)
välillä; 2,117 m yl. merenp. Ajotie.

<b>Spodumeeni</b> (kreik.), litiumia
sisältävä monokliininen väritön
pyrokseeni-kivennäinen (LiAlSi<sub>2</sub>O<sub>6</sub>).

<b>Spohr</b> <i>[špōr],</i> <sp>Ludwig</sp> (1784-1859),
saks. säveltäjä ja viulutaituri. S:n sävellykset
kuuluvat n. s. romanttiseen tyyliin, mutta niiden
erikoisuutena on liiallisesta muunnesävelten
käytöstä johtuva hempeäsävyisyys. S. sävelsi
10 oopperaa, 5 oratoriota, 9 sinfoniaa, 12
viulukonserttoa, 34 jousikvartettia y. m.
S:n oppilaita oli Pacius.

<b>Spoilsjärjestelmä,</b> „saalistusjärjestelmä",
yhdysvaltalainen nimitys tavasta, jonka
mukaan presidentin y. m. vaaleissa
voitolle päässyt puolue „saalistaa"
mahdollisimman monta virkapaikkaa.
</chapter>

<chapter name="Spokane-Springfield">
<b>Spokane</b> <i>[spouke'in],</i> kaup.
Luoteis-Yhdysvalloissa, Washingtonin valtiossa,
Columbian lisäjoen S.-joen varrella.
105,000 as. (joukossa suomalaisia).

<b>Spoleto</b> <i>[-ē'-],</i> kaup. Keski-Italiassa.
Roomalaisajan raunioita, akvedukti 600-luvulta. 18,000 as.

<b>Spondee</b> (kreik.), <sp>kaksipitkä,</sp>
runojalka, joka muodostuu kahdesta pitkästä tavusta.

<b>Spondyliitti</b> (kreik.), <sp>nikamatulehdus,</sp>
luonteeltaan useimmiten tuberkuloottinen.

<b>Spongia</b> (lat.), sienieläimet. —
<b>Spongiöösi(nen),</b> sienimäinen, honkainen.

<b>Spontaaninen</b> (lat.), tahaton,
vapaaehtoinen, itsestään tapahtuva. Subst.:
<sp>spontaniteetti.</sp>

<b>Spontini</b> <i>[-tī-],</i> <sp>Gasparo</sp>
(1774-1851), it. oopperasäveltäjä;
oopperanjohtajana Pariisissa ja Berliinissä.

<b>Spoof</b> <i>[spūv],</i> <sp>Carl Johan</sp>
(1773-1808), suom. aliupseeri. Otti kesällä 1808
osaa Rothin (ks. t.) partio joukon sissisotaan
Ruovedellä ja lähipitäjissä johtaen m. m. Tamperetta
vastaan järvenpuolelta tehtyä hyökkäystä.

<b>Spoori</b> (kreik.), itiö.

<b>Sporadinen</b> (kreik.), erillisenä,
satunnaisena ilmenevä.

<b>Sporadit</b> (kreik.), Aigeianmeressä
olevia hajallisia saariryhmiä. <sp>Pohjoiset</sp>
S. Euboian saaren pohjoispuolella,
kuuluvat Kreikkaan. <sp>Eteläiset</sp> S.
(m. m. Kios, Samos, Nikaria, Patmos,
Kos, Rodos ja Karpatos) ovat Vähän-Aasian
lounaisrannikon edustalla; osa kuuluu
Italiaan, osa Kreikkaan.

<b>Sporangio</b> (kreik.), itiöpesäke. —
<b>Sporofylli,</b> itiöitä kantava lehti.

<b>Sporotsooit</b> (kreik.), <sp>itiöeläimet</sp>
<i>(Sporozoa),</i> alkueläinluokka.
Isäntäeläimensä solujen nesteistä eläviä, usein
tuhoisia tauteja aikaansaavia loisia,
joiden kehityskulku tavallisesti varsin
monimutkainen. Sukupolvenvuorottelu yleinen.
Ominaista ryhmälle on itiöitten
muodostuminen. Luokan tärkein ryhmä on
<sp>hemosporidit,</sp> jotka elävät
imettäväisten punaisissa verisoluissa. Ihmisen
verisoluissa elää <sp>veriamæba l.
malaariaplasmodi</sp> <i>(Plasmodium),</i> joka
aiheuttaa horkan l. malaarian. Sen väli-isäntänä
on horkkasääski.

<b>Sportteli</b> (lat.), sivutulo, sivusaatava.

<b>Sportti</b> (engl.), urheilu; verbi: <sp>sportata.</sp>

<b>Spranger</b> <i>[š-],</i> <sp>Eduard</sp> (s. 1882),
saks. filosofi ja pedagogi. Teoksia: „Lebensformen".
,,Pryeliologie des Jugendalters".

<b>Spree</b> <i>[šp-],</i> Elbeen laskevan Havelin
vasen lisäjoki; 389 km pitkä; kanavalla
yhdistetty m. m. Oderiin. S:n varrella
Berliini. Sen yläjuoksun kahden puolen
on metsäinen rämeseutu <sp>Spreewald.</sp>

<b>Sprengel</b> <i>[šp-],</i> <sp>Christian
Konrad</sp> (1750-1816), saks. kasvitieteilijä,
kukkabiologian varsinainen perustaja. Sai selville
hyönteisten osuuden pölytyksen välittäjinä.

<b>Sprengtporten,</b> <sp>Jakob Magnus</sp>
(1727-86), suom. kenraali. Kunnostautui
Pommerin sodassa, toimi valtiopäivillä
Suomen puolustuslaitoksen vahvistamiseksi,
tuli Hämeen ja Uudenmaan rakuunarykinentin
sekä Karjalan eskadroonan päälliköksi ja
järjesti kevyen rakuunaosaston. S. oli aluksi
hattupuolueen johtajia, läheni sitten
kuningasta ja laati suunnitelman
säätyhallituksen kukistamiseksi. S. suostutti
Viaporin ja sitten koko Suomen sotaväen
puolelleen ja lähti 800 miestä mukanaan
Ruotsiin, mutta hänen saapuessaan oli
vallankumous ja suoritettu. S. korotettiin
kenraaliluutnantiksi; otti 1774
tyytymättömänä eron. — <b>Sprengtporten,</b>
<sp>Yrjö Maunu</sp> (1740-1819), suom.
itsenäisyysmies, kreivi. Tuki velipuolensa
J. M. S:n vallankumoushankkeita 1772. V. 1775
S. korotettiin everstiksi ja sai komentoonsa
n. s. Savon prikaatin, jonka pani hyvään
kuntoon; S:n virkataloon Brahelinnaan
perustettiin sotakoulu. Tyytymättömänä, ettei
hänen kaikkia ehdotuksiaan hyväksytty S. erosi
Ruotsin palveluksesta 1780. Palattuaan ulkomailta
1782 S. rupesi ajamaan Suomen erottamista
Ruotsista ja muodostamista Venäjän
suojelusvaltioksi. Siirtyi Venäjän palvelukseen
1786 ja otti osaa venäläisten puolella sotaan
1788-90 haavoittuen Porrassalmella. Laati 1808
ehdotuksen Suomen vastaiseksi hallinnoksi ja
toimi 1809 Suomen kenraalikuvernöörinä.
[Danielson-Kalmari, ,,Kustavilainen aika"
(1921).]

<img 1>
Y. M. Sprengtporten.
</img>
<b>Sprii,</b> alkoholi. ks. <sp>Väkiviina.</sp>

<b>Spriipurje,</b> priipurje. ks. <sp>Prii.</sp>

<b>Springfield</b> <i>[-fīld].</i> 1. Kaup.
Yhdysvalloissa, Illinoisin valtion pääkaup.
Teollisuus- ja kauppakeskus. 62,000 as. —
</chapter>

<chapter name="Springtide-Stabiili">
2. Kaup. Koillis-Yhdysvalloissa, Massachusettsin
valtiossa, Koneteoll. 140,000 as. — 3. Kaup.
Keski-Yhdysvalloissa, Missourit valtiossa.
40,000 as. — 4. Kaup. Yhdysvalloissa, Ohion
valtiossa. Maanviljelyiskoneteoll. 70,000 as.

<b>Springtide</b> <i>[spriŋtaid]</i> (engl.),
tulvavuoksi, ks. <sp>Luode ja vuoksi.</sp>

<b>Sprinkleri</b> (engl.), itsetoimiva
palonsammutuslaite, johon kuuluu paine- l.
tornivesisäiliö, aina käyttövalmis (esiin,
aina höyrynpaineen alainen) voimakas
vesipumppu, kumpikin palovarmassa suojassa, sekä
suojattavien huoneiden katossa oleva putkisto.
Putkistossa vallitseva paine pitää suljettuna
sen venttiilin, joka laskee veden säiliöstä
ja pumpusta putkistoon ja joka aukeaa
heti, kunpainehäviääputkistosta. Putkissa
n. 3 m:n päässä reikiä. Reikien tulppana on
n. s. s:n pää l. lukko, jossa on reiän päällä
tiivis kansi ja tätä kiinnipainamassa
Woodin metallista tehty tai sillä juotettu
pönkkä. Kun lämpö huoneessa nousee
72°:een, sulaa pönkkä, kansi aukeaa, vesi
syöksyy putkeen ja suihkuaa huoneeseen.
Sitä mukaa kuin kuumuus huoneessa leviää,
aukeaa uusia s:n päitä. Samalla alkaa pumppukin
käydä ja hälytyskello soida.

<img 1>
Grinnellin sprinklerin pää.
</img>
<b>Sprintteri</b> (engl.), pikajuoksija,
lyhyenmatkanjuoksija.

<b>Sprintti</b> (ruots.), sokka (ks. t.).

<b>Spurgeon</b> <i>[spēdžn],</i>
<sp>Charles Haddon</sp> (1834-92), engl.
baptistisaarnaaja, Häntä varten
rakennettiin Lontooseen 1859-61 suuri
kokoushuone Metropolitan Tabernacle.
Us. teoksia suomen.

<b>Spurila,</b> kartano Paimiossa.

<b>Spurtti</b> (engl.), urheiluterminä sama
kuin vauhdin parantaminen; loppu-s.,
nopeuden lisäys juoksu- tai ajokilpailun
lopussa (,,kiri").

<b>Spyri</b> <i>[š-],</i> <sp>Johanna</sp>
(1827-1901), sveits. lastenkirjailija.
Us. teoksia suomen.

<b>Šrapnelli</b> l. <sp>shrapnelli</sp>
(engl.), räjähtävä tykin ammus,
projektiili, joka on täytetty
lyijy- tai teräsluodeilla. S:n
räjähtäessä ilmassa nämä täyteluodit
saavat 80-100 m/sek, lisänopeuden.
Jotta luodit pysyisivät liikkumattomina,
sulatetaan niiden sekaan hartsia tai rikkiä.
Aikasytytintä käytettäessä s. räjähtää
ilmassa ja tuottaa tuhoa eläviin
maaleihin luotisuihkullaan. Iskusytytintä
käytettäessä, jolloin siis ammus räjähtää
maalissa, voi s. aiheuttaa helpostisyttyvällä
täyteaineellaan tulipalon.

<img 1>
Šrapnellin halkileikkaus.
<i>S</i> kärkikappale, <i>K</i>
teräksinen kuori, <i>H</i>
rikkitäytteen ympäröimät
luodit, <i>P</i> ruutia
sisältävä keskusputki, <i>D</i>
työntölevy, <i>A</i><sub>2</sub> ruutipanos
pohjaontelossa.
</img>

<b>Srinagar,</b> Kashmirin pääkaup.,
Etu-Intian luoteisosassa, 1,600 m yli
merenp. 140,000 as.

<b>S/S,</b> lyh. engl. sanasta <i>steamship,</i>
höyrylaiva.

<b>St.,</b> lyh. lat. sanasta <i>Sanctus,</i> pyhä. —
ks. myös <sp>Saint, Sankt.</sp>

<b>Staabi</b> (saks.), esikunta.

<b>Staaff</b> <i>[stāv],</i> <sp>Karl</sp> (1860-1915),
ruots. vapaamielinen poliitikko, asianajaja.
Neuvottelevana ministerinä 1905, pääministerinä
1905-06 ja 1911-14. S. oli ruots. vapaamielisyyden
johtava mies. Teoksia suomen.: „Kansanvaltainen
Valtiomuoto", vrt. <sp>Talonpoikainkulkue.</sp>

<img 1>
K. Staaf.
</img>
<b>Staapeli,</b> <i>kehruuteoll.,</i> villan- ja
puuvillan laatua merkitsevä, kuidun pituutta,
keskipituutta tai laatua tarkoittava sana
(engl; <i>good staple,</i> hyvä kuitu; <i>silky
staple,</i> silkkimäinen kuitu).

<b>Staarosta</b> (ven.), kylänvanhin.

<b>Staatensaari</b> (engl. <i>Staten Island,</i> esp.
<i>Isla de los Estados</i>), Etelä-Amerikassa,
Tulimaan edustalla oleva, Argentiinaan
kuuluva 70 km pitkä, 10 km leveä saari,
jonka Le Mairen salmi erottaa Tulimaasta.

<b>Staattinen</b> (kreik.), tasapainoinen,
tasapainoa koskeva, vrt. <sp>Statiikka.</sp> —
<b>Staattinen momentti</b> = voiman momentti,
ks. <sp>Momentti,</sp> <i>fys.</i>

<b>Stabat mater</b> (lat., = seisoi äiti), katol.
pitkäperjantaisekvenssi (n. v:lta 1300).
Us. tunnetut säveltäjät (meillä Kuula)
ovat sepittäneet kuoroteoksia tämän runon
sanoihin.

<b>Stabiæ,</b> vanha roomal. kaup.
Pompeji'n eteläpuolella. Tuhoutui
Vesuviuksen purkauksessa 79 j. Kr.

<b>Stabiili</b> (lat.), vankka, pysyvä, vakava
(vrt. <sp>Tasapaino</sp>). — <b>Stabiliteetti,</b>
vankkuus, pysyväisyys.
</chapter>



<chapter name="Staccato-Stambul">
<b>Staccato</b> <i>[stakkā'-]</i> (it.), <i>mus.,</i>
työnnähtäen. S.-esityksessä sävelten aika-arvo
typistetään mahdollisimman lyhyeksi; jäljellä
oleva nuottiarvon osa jää sävelten väliseksi
tauoksi, Nuotteihin s. merkitään pisteillä tai
pilkuilla nuottien ylä- tai alapuolelle.

<b>Stack</b> <i>[stäk],</i> <sp>Sir Lee</sp> (1868-1924),
engl. soturi, Sudanin kenraalikuvernööri
ja Egyptin armeijan sirdar (ylipäällikkö)
v:sta 1916. Kansalliskiihkoisten murhaama.

<b>Stade</b> <i>[štā-],</i> kaup. Preussissa läh.
Elben alajuoksua. 12,000 as. — S. oli
1648-1712 Bremen-Verdenin ruots.
kenraalikuvernöörin hallintokaupunkina.

<b>Stadion</b> (kreik.). 1. Muin.-kreik.
pituusmitta, vaihteli 165-200 m (tav. 192 m). —
2. Kilpailurata, jonka pituus antiikin
kansoilla oli 1 s. Nyk. s.-nimitys tarkoittaa
etenkin olympialaisia kisoja varten
rakennettuja urheiluratoja moninaisine
rakennuksineen katsojia ja kilpailijoita
varten. Suurin s. lienee Lontoon
esikaupungissa Wembleyssä (125,000 katsojaa).

<b>Stadiumi</b> (lat.), vaihe, kehitysaste.

<b>Staël von Holstein</b> <i>[stāl fon],</i>
<sp>Germaine</sp> (1766-1817), ransk. kirjailijatar,
J. Neekerin (ks. t.) tytär. Puoliso: v:sta
1783 Erik Magnus S. (1749-1802), joka oli
Ruotsin lähettiläänä Pariisissa 1783-91;
avioliitto purkautui. Piti salonkia Pariisissa,
josta Napoleon 1803 hänet karkoitti,
minkä jälkeen matkoilla Saksassa y. m.
Kävi myös Suomessa, palasi Napoleonin
kukistuttua Ranskaan. Teoksia: romaanit
„Delphine" ja ,,Corinne" sekä „De l'Allemagne".
S. on ransk. romantiikan tärkeimpiä edeltäjiä.
[Onerva (1920).]

<img 1>
Madame de Staël.
</img>
<b>Stafetti</b> (ransk.), pikaviesti. —
<b>Stafettijuoksu,</b> viestinjuoksu.

<b>Staffa</b> ks. <sp>Fingalin luola.</sp>

<b>Staffaaši</b> (ransk.), kuvaamataiteissa
maisemakuvien yhteyteen täytekuviksi liitetyt
ihmis- tai eläinesitykset; kauppasanana =
arkku, tynnyri, kujvien aineiden säilytysastia.

<b>Staflia</b> (saks.), tav. puusta tehty
jalusta, jolla maalari työskennellessään
pitää tauluansa. Kuva ks. syväpainoliite
<sp>Alpit</sp> 3.

<b>Stafylokokki</b> (kreik.), rypälekokki,
epäsäännöllisiksi joukkioiksi ryhmittyviä
kokkeja, aiheuttavat märkimisen. vrt.
<sp>Bakteerit.</sp>

<b>Stageira,</b> muinaiskreik. kaup.
Kalkidiken niemimaalla, Aristoteleen
syntymäpaikka.

<b>Stagnatsioni</b> (lat.), seisahdus, pysähdystila,
keskeytys. Verbi: <sp>stagneerata.</sp>

<b>Stagnelius</b> <i>[-aŋnē'-],</i> <sp>Erik Johan</sp>
(1793-1823), ruots. runoilija. S:n
tuotannossa ilmenee kiihkeän elämänjanon
ja väkevän aistillisuuden ohella
synnintuntoa, maailman halveksimista ja
haaveellista ylimaallisen ikävöintiä. Teoksia:
sankarirunoelma „Vladimir den store",
runokokoelma ,,Liljor i Saron" (1821),
murhenäytelmät „Bacchanterna" ja ,,Martyrerna"
(suomen.). [Böök (ruots., 1919).]

<b>Stahl</b> <i>[štāl],</i> <sp>Friedrich Julius</sp>
(1802-61), saks. oikeusfilosofi ja poliitikko.
Teoksia: „Philosophie des Rechts". — <b>Stahl,</b>
<sp>Georg Ernst</sp> (1660-1734), saks. kemisti,
flogistonopin keksijä (vrt. <sp>Flogiston</sp>).
— <b>Stahl,</b> <sp>Henrik</sp> (k. 1657), vir.
pappi ja kirjailija. Julk. ensim. viron kieliopin
,,Anführung zu der Ehstnischen Sprach" sanaluetteloineen
(1637), saks.-vir. uskonnollisia käsikirjoja.

<b>Stahovitš</b> <i>[-ō'-],</i> <sp>Mihail
Aleksandrovitš</sp> (s. 1861), ven. poliitikko.
Suomen kenraalikuvernöörinä maalisk.-syysk. 1917.

<b>Stalagmiitti</b> (kreik.) ks. <sp>Luolat.</sp> —
<b>Stalaktiitti</b> ks. <sp>Luolat.</sp>

<b>Stalin</b> <i>[-ā-],</i> <sp>Josif Vissarionovitš</sp>
(s. 1879), alk. <sp>Džugašvili,</sp> ven. kommunisti,
kotoisin Kaukaasiasta. Tuli 1917 kansallisuusasioiden
kansankomissaariksi, 1920-23 vallankumouksellisen
sotaneuvoston jäsen, nyk. yleisven. toimeenpanevan
keskus komitean johdon jäsen ja kommunistipuolueen
keskuskomitean yleissihteeri. S. on tätä nykyä (1928)
vaikutusvaltaisin bolševikkijohtaja.

<img 1>
J. V. Stalin.
</img>
<b>Stalingrad</b> (aiemmin <i>Tsaritsyn</i>), kaup.
Venäjällä, Volgan varrella. Hyvä satama.
110,000 as.

<b>Stallo,</b> Lapin tarujen ihmissyöjä; myös
haltija, jonka ihminen saattoi ottaa
palvelukseensa esim. loukkauksia kostamaan.

<b>Stambul,</b> Konstantinopoli (ks. t.).
</chapter>

<chapter name="Stambuliiski-Stanleyn putoukset">
<b>Stambuliiski</b> l. <sp>Stambulinski</sp>
<i>[-li'-],</i> <sp>Aleksander</sp> (1879-1923),
bulg. poliitikko. Pääministerinä 1919-23,
murhattiin hänen kukistamisekseen toimeenpannussa
kaappauksessa.

<b>Stambulov</b> <i>[-ū'-],</i> <sp>Stefan</sp> (1855-95),
bulg. poliitikko. Pääministerinä 1887-94 vastusti
Venäjän sekaantumista Bulgaarian asioihin; murhattiin.

<b>Stamitz</b> <i>[štā-],</i> <sp>Johann</sp> (1717-57),
saks. viulutaituri ja uudenaikaisen soitinmusiikkityylin
uranaukaisija, toimi soiton johtajana Mannheimissa.
Säveltänyt sinfonioja ja kamarimusiikkia.

<b>Stammler,</b> <sp>Rudolf</sp> (s. 1856), saks.
oikeusoppinut ja oikeusfilosofi. Teoksia:
,,Wirtschaft und Recht nach der
materialistischen Geschichtsauffassung".

<b>Standaari</b> (engl.), ratsu- tai yleensä
sotaväen lippu, lippu, viiri.

<b>Standardi</b> (engl.), malli, prototyyppi;
anglosaks. maailmassa = raha- ja
mittajärjestelmän vahvistettu yksikkö.

<b>Standardisoiminen</b> (engl.), kaikkien
käyttöesineiden, esim. koneosien,
ikkunain, paperiarkkien, sähkötarvikkeiden,
saattaminen malliltaan ja mitoiltaan
yhdenmukaisiksi. Tarkoituksena on
valmistuskustannusten vähentäminen,
varastojen pienentäminen y. m. harvoista
tavarasuuruuksista johtuvat edut. Kaikissa
teollisuusmaissa on erityiset toimikunnat,
meillä Suomen Standardisoimislautakunta
(per. 1924), joka asiaa hoitaa.

<b>Standard of life</b> <i>[ständəd əv laif]</i>
(engl.), elintaso.

<b>Standard Oil Company</b> ks. <sp>Rockefeller.</sp>

<b>Standard work</b> <i>[ständəd uək]</i> (engl.),
mestariteos, teos, jolla on pysyvä arvo.

<b>Standertskjöld</b> <i>[-šöld],</i> <sp>Hugo</sp>
(s. 1844), eversti, liikemies. Osti 1894
Kaukaan tehtaat, joiden y. m. yhtiöiden
johtokunnan puheenjohtaja, omisti 1883-1926
Hämeenlinnan lähellä olevan Karlbergin kartanon.

<b>Standertti</b> (engl.), puutavaramitta,
käytetään varsinkin puutavaran laivaamisessa.
Useimmille puutavaroille käytetään n. s.
Pietarin s:ia, jolloin 1 Pietarin s. on
165 engl. kuutiojalkaa (4,672 m<sup>3</sup>)
sahatavaraa tai 150 engl. kuutiojalkaa
(4,247 m<sup>3</sup>) veistettyä puutavaraa tai
120 engl. kuutiojalkaa (3,897 m<sup>3</sup>)
pyöreää puutavaraa. Eri puutavaralajien
määrät on siten mitattu, että 1 Pietarin s.
kutakin lajia täyttää laivassa jotakuinkin
yhtä suuren tilan. Propsien ja ratapölkkyjen
laivaamisessa käytetään myös n. s. Gööteporin
s:ia: 1 Gööteporin s. on 180 engl. kuutiojalkaa
(5,097 m<sup>3</sup>) irtainta mittaa propsia.

<b>Stanford</b> <i>[stänfəd],</i> <sp>Sir Charles
Villiers</sp> (1852-1924), engl. säveltäjä.
Sävelsi oopperoita, laajoja kuoroteoksia,
9 sinfoniaa, näyttämömuisiikkia, 50 irl. laulua.

<b>Stang,</b> <sp>Emil</sp> (1834-1912), norj.
lakimies ja oikeistopoliitikko, F. S. vanh:n
poika. Pääministerinä 1889-91 ja 1893-95.
— <b>Stang,</b> <sp>Fredrik</sp> (1808-84), norj.
oikeusoppinut ja oikeistopoliitikko.
Sisäministerinä 1845-56, hallituksen
esimiehenä v:sta 1861 ja sitten pääministerinä
1873-80. — <b>Stang,</b> <sp>Fredrik</sp>
(s. 1867), norj. oikeusoppinut ja
oikeistopoliitikko, E. S:n poika. Prof. Oslossa,
1921-28 yliopiston rehtori ja v:sta 1922
suurkäräjäin Nobelin-komitean puheenjohtaja.
Oikeusministerinä 1912-13.

<b>Stanislain tähdistö</b> ks. <sp>Ritarimerkit.</sp>

<b>Stanislaus</b> (puol. <i>Stanislaw</i>),
Puolan kuninkaita. — 1. S. I ks. <sp>Leszczynski.</sp>
— 2. S. II <sp>Poniatowski</sp> (1732-98), hallitsi
1764-95. — ks. <sp>Puola.</sp>

<b>Stanislavskij</b> <i>[-la'-],</i> <sp>Konstantin
Sergejevitš</sp> (s. 1863), oik. <sp>Aleksejev,</sp>
ven. näyttelijä ja teatterinjohtaja.
Per. 1898 Moskovan Taiteellisen Teatterin.,
jota nykyisinkin johtaa.

<b>Stanitsa</b> <i>[-i'-]</i> (ven.), lauma, parvi;
kokoontumispaikka, kasakkakylä.

<b>Stanley</b> ks. <sp>Derby.</sp>

<b>Stanley</b> <i>[stänli],</i> <sp>Sir Henry
Morton</sp> (n. 1840-1904), englantilaissynt.
amer. Afrikan-tutkija. Sai „New York
Heraldin" kirjeenvaihtajana tehtäväkseen
etsiä Sisä-Afrikassa tietymättömiin
joutuneen Livingstonen. Hän löysikin tämän
Tanganjikan länsirannalla Udjidji'ssa
1871. Vv. 1874-77 S. vaelsi amer.-engl.
retkikunnan johtajana Afrikan poikki
Sansibarista Kongon suuhun tutkien
perusteellisesti Kongon juoksun ja avaten
sen varrelle kauppa-asemia. Eurooppaan
palattuaan hän tehokkaasti myötävaikutti
Kongo-valtion perustamiseen. Vv. 1887-89
hän suoritti retken Emin paššan avuksi,
tämä kun oli joutunut Keski-Afrikassa
mahdilaisten eristämäksi. Matkakertomuksia
m. m.: ,,How I found Livingstone" (1872),
„Through the dark continent" (1878),
suomeksi ilmest. „Kongo".

<img 1>
Henry Stanley.
</img>
<b>Stanleyn putoukset</b> ks. <sp>Kongo</sp> 1.
</chapter>


<chapter name="Stanley Pool-Stauroskooppi">
<b>Stanley Pool</b> <i>[stänli pūl],</i> Kongo-joen
alajuoksussa, Livingstonen putousten
yläpuolella oleva järvimäinen laajennus.

<b>Stannaatit</b> ks. <sp>Tina.</sp>

<b>Stannioli,</b> tinapaperi, lehtitina, ks.
<sp>Lehtimetalli.</sp> — <b>Stanniyhdistykset</b>
ks. <sp>Tina.</sp> — <b>Stannoyhdistykset</b>
ks. <sp>Tina.</sp> — <b>Stannuni</b> (lat.), tina.

<b>Stanovoi,</b> vuorijono Itä-Siperiassa,
Ohotan meren rannikon suuntainen, korkeus
800-1,000 m, korkein kohta n. 1,200 m.

<b>Stanssi</b> (saks.), lävistin, leimataltta.

<b>Stanton</b> <i>[stäntən],</i> <sp>Elizabeth
Cady</sp> (1815-1902), amer. naisasianainen.

<b>Stanza</b> (it.). 1. Rafaelin s:t,
Vatikaanin salit, joissa. Rafaelin ja hänen
oppilaidensa freskoja. — 2. Ottave rime (ks. t.).

<b>Starbuck</b> <i>[stābək],</i> <sp>Edwin Diller</sp>
(s. 1866), amer. psykologi. Pääteos: „The
psychology of religion".

<b>Starbäck</b> <i>[stārbek],</i> <sp>Georg</sp> (1828-85),
ruots. hist. romaanien kirjoittaja. Teoksia suomen.:
„Engelbrekt Engelbrektinpoika", „Niilo Bonpoika Sture" y. m.

<b>Starhemberg</b> <i>[štāremberhj],</i> <sp>Ernst
Rüdiger von</sp> (1638-1701), itäv. sotapäällikkö,
kreivi. Puolusti Wieniä 1683 turkkilaisia vastaan.

<b>Stark</b> <i>[š-],</i> <sp>Johannes</sp> (s. 1874),
saks. fyysikko, tutkimuksia sähkönpurkauksista
kaasuissa ja spektroskopian alalta, keksinyt
spektriviivan jakautumisen sähkökentässä
erilailla polarisoituihin komponentteihin,
osoittanut Dopplerin lain koskevan myös
kanavasäteitä. Sai Nobelin fysiikanpalkinnon 1919.

<b>Starkad,</b> muin.-skand. satusankari.

<b>Starnbergin järvi</b> l. <sp>Würmjärvi,</sp>
Baijerissa, Münchenistä lounaaseen, 21 km
pitkä, 5 km leveä, laskee Würmjokea pitkin
Tonavan lisäjoeii Isarin alkuhaaraan Amperiin.
Luonnonkauneilla rannoilla lukuisia linnoja.

<b>Starovertsit</b> (ven.), vanhauskoiset, ks.
<sp>Raskolnikot.</sp>

<b>Star spangled banner</b> ks. <sp>Kansallislaulut.</sp>

<b>Startti</b> (engl.), lähtö (vars.
juoksu- y. m. kilpailussa), alku. Teonsana:
<sp>startata.</sp>

<b>Stas,</b> <sp>Jean Servais</sp> (1813-91),
belg. kemisti, tunnettu tarkoista
atomipainonmääräyksistään.

<b>Stassfurt</b> <i>[št-],</i> kaup. Preussissa,
Magdeburgista etelään. Suurta kalisuolan
louhintaa ja kem. teoll. 16,000 as.

<b>Staten Island</b> <i>[stätn ailənd].</i> 1.
Hudsonjoen suulahdessa oleva saari, jolla
sijaitsee New Yorkin kaup.-osa Richmond.
— 2. ks. <sp>Staatensaari.</sp>

<b>Statiikka</b> (kreik.), mekaniikkaan
kuuluva oppi kappaleiden tasapainosta;
esittää kiinteiden (geo-s.), nestemäisten
(hydro-s.) ja kaasumaisten (aero-s.)
kappalten tasapainoehdot. Tekniikassa
käytetään s:aa voimien rasittamain
rakenteiden laskemista varten. Voimat
määrätään joko laskelmien tai piirrelmien
avulla (graafinen s.).

<b>Statiivi</b> (lat.), jalusta, kojeen
(mittaus-, valokuvaus- y. m.) teline.

<b>Statisti</b> (lat.), teatterinäytännössä
esiintyvä puhumaton henkilö, avustaja.

<b>Statistiikka</b> (it.), tilasto, tilastotiede.

<b>Statokysta</b> (kreik.) ks. <sp>Kuuloelin.</sp>
— <b>Statoliitti</b> ks. <sp>Kuuloelin.</sp>

<b>Statoskooppi</b> (kreik.), <sp>ilmapallovariometri,</sp>
ilmapallon nousua tai laskua osoittava koje, pääasiassa
ilmalla täytetty astia, jossa on pieni vuotoreikä
sekä paine-eroa osoittava, värillistä nestettä
sisältävä lasiputki. Ilmapallon jatkuvasti noustessa
tai laskiessa ei astian sisäinen paine ennätä tasautua
ulkoilman paineen suuruiseksi, vaan syntyy
korkeusnmutoksen nopeudesta riippuva paine-ero.

<b>Statsionaarinen</b> l. <sp>statsionäärinen,</sp>
paikallaan pysyvä. — <i>Fys.</i> Sellainen (vesi-,
lämpö-, sähkö- y. m.) virtaus, missä nopeus
kussakin pisteessä pysyy muuttumatta.
— <sp>Kvasi-s.</sp> on sähkövirtaus (vaihtovirta),
jos virran voimakkuus kullakin hetkellä on yhtä
suuri kaikissa kyseellisen johdon osissa.

<b>Statueerata</b> (lat.), vakiinnuttaa, määrätä.

<b>Status</b> (lat.), asento, tila, asema. —
<sp>Status nascendi,</sp> muodostumistua
(ks. t.). — <b>Status quo,</b> nykyinen tila. —
<b>Status quo ante,</b> ennen (esim. sotaa)
vallinnut tila.

<b>Statuutti</b> (lat.), sääntö, sääntöjen yhdistelmä.

<b>Staufit,</b> Hohenstaufit (ks. t.).

<b>Stauning,</b> <sp>Thorvald</sp> (s. 1873),
tansk. sosialistipoliitikko. Salkuton
ministeri 1916-20, Tanskan ensim. puhtaasti
sos.-dem. hallituksen pääministeri 1924-26.

<b>Staupitz</b> <i>[štaupits],</i> <sp>Johann von</sp>
(k. 1524), saks. jumaluusoppinut; prof. Wittenbergissä
1503-12 ja augustinolaisveljeskunnan Saksan
kongregatsionin ylivikaari 1503-20. S. vaikutti
paljon Lutherin kehitykseen tämän ollessa
Erfurtissa ja sai hänet siirtymään Wittenbergiin,
mutta ei liittynyt uskonpuhdistukseen.

<b>Stauroskooppi</b> (kreik.), polarisatsionikoje,
jolla voidaan määrätä kahtaistaittavan kiteen
pääleikkaus.
</chapter>

<chapter name="Stavanger-Stefanien järvi">
<b>Stavanger</b> <i>[-va'-],</i> kaup.
Lounais-Norjassa, S:n vuonon rannalla.
Tuomiokirkko 1100-1200-luvulta. Oslon ja
Bergenin jälkeen Norjan huomattavin
vientisatama, Norjan kalansäilyketeollisuuden
keskus. 47,000 as. — S. on Norjan vanhimpia
kaupunkeja.

<b>Stavangerin vuono,</b> <sp>Buknvuono,</sp>
Norjan länsirannikon vuonoista eteläisin.

<b>Stave</b> <i>[-ā-],</i> <sp>Erik</sp> (s. 1857),
ruots. teologi. Teoksia: „Parsismus und
Judentuin", „Israels historia".

<b>Stavenow,</b> <sp>Ludvig</sp> (s. 1864), ruots.
historioitsija, prof. Upsalassa v:sta 1914,
yliopiston rehtori v:sta 1918. Teoksia:
„Frihetstiden", ,,Gustaf III" sekä
vastaavat osat kokoomateoksessa „Sveriges
historia" (3:s pain.).

<b>Stavnsbaand</b> <i>[-bōnd]</i> (tansk.), 1733-88
Tanskassa voimassaolleen maaorjuuden muoto.

<b>Stavropolj,</b> kaup. Pohjois-Kaukaasiassa. 55,000 as.

<b>Stead</b> <i>[sted],</i> <sp>William Thomas</sp>
(1849-1912), engl. sanomalehtimies,
uudenaikaisten sanomalehtitapojen (kuvituksen,
haastattelun) koteuttaja engl. lehdistöön.
Vv. 1883-89 Pall Mali Gazetten päätoimittaja,
per. 1890 aikakauskirjan Review of Reviews.
Vaikka lämmin Venäjän ystävä S. puolusti
Suomen oikeuksia. Hukkui „Titanicin" haaksirikossa.

<b>Steariini</b> (kreik.), oikeastaan s.-hapon
glyseriiniesterin nimitys, tärkeänä osana
kaikissa, etenkin kovissa rasvoissa. Tav.
puheessa s. on s.-hapon ja palmitiinihapon
seoksen nimitys; tätä seosta käytetään
kynttilöiden valmistamiseen. Kynttilä-s.
valmistetaan erilaisista rasvoista, kuten
talista, palmuöljystä, kovetetuista öljyistä,
jotka saippuoidaan joko autoklaaveissa
(170-180°:ssa) kalkilla tai magneesialla,
tai avoastioissa (125-130°:ssa) rikkihapolla,
Glyseriinistä eronneet rasvahapot pestään,
tislataan ja puristetaan, jolloin notkeat
rasvat eroavat.

<b>Steariinihappo,</b> tyydytetty rasvahappo
(ks. t.), kem. kaava C<sub>17</sub>H<sub>35</sub>COOH,
sulamisp. 69,3°. Steariinikynttiläin toinen
pääaines, vrt. <sp>Steariini.</sp>

<b>Stearopteeni,</b> haihtuvien öljyjen
jähmeä osa, kem. kokoomukseltaan erilainen
eri öljyissä.

<b>Steatiitti</b> (kreik.), tiivis talkin
muunnos.

<b>Steatopygia</b> (kreik.), bušmanni-, usein
myös hottentottinaisilla yleinen
peräpakarain runsas rasvoittuminen.

<b>Stedingerland</b> <i>[štēdiŋgerlant],</i> vanha
maakunta Saksassa Weserin rannalla. S:n asukkaat
stedingerit kukistettiin 1234.

<b>Stedingk</b> <i>[-ē-],</i> <sp>Kurt von</sp>
(1746-1837), ruots. sotamarsalkka, kreivi.
Savon prikaatin päällikkönä torjui
venäläiset Porrassalmella ja voitti heidät
Parkuinmäellä 1789. Lähettiläänä
Pietarissa 1790-1811. Johti Ruotsin joukkoja
sodassa Napoleonia vastaan 1813.
Rauhanneuvottelijana Värälässä 1789, Haminassa
1809 ja Pariisissa 1814. — <b>Stedingk,</b>
<sp>Viktor von</sp> (1751-1823), ruots.
yliamiraali, K. S:n veli. Otti osaa
Suursaaren meritaisteluun 1788 sekä Viipurin
kujanjuoksuun ja toiseen Ruotsinsalmen
taisteluun, jossa johti keskustaa.

<b>Steed</b> <i>[stīd],</i> <sp>Henry Wickham</sp>
(s. 1871), engl. sanomalehtimies, oli
1914-19 ,,Times"-lehden ulkopoliittisen
osaston toimittaja, 1919-22 sen päätoimittaja;
v:sta 1923 Review of Reviews-aikakauslehden
omistaja ja julkaisija.

<b>Steeg,</b> <sp>Théodore</sp> (s. 1868), ransk.
poliitikko, radikaalien johtajia. Ollut
m. m. sisäministerinä 1912-13 ja 1917-20,
Marokon yliresidenttinä v:sta 1925.

<b>Steele</b> <i>[stīl],</i> <sp>Sir Richard</sp>
(1672-1729), engl. kirjailija. Julk. (osin yhdessä
Addisonin kera) opettavia viikkolehtiä
„The Tatler", „The Spectator", „The Guardian".
Kirjoittanut moralisoivia huvinäytelmiä.

<b>Steen,</b> <sp>Jan</sp> (1626-79), holl.
taidemaalari. Kuvannut keskiluokan ja
alemman kansan karkealuontoisia huvituksia
ja seuraelämäkohtauksia. ks. kuvaliitettä
<sp>Hollannin taidetta,</sp> — <b>Steen,</b>
<sp>Johannes</sp> (1827-1906), norj.
koulumies ja vasemmistopoliitikko.
Pääministerinä 1891-93 ja 1898-1902.

<b>Steenstrup,</b> <sp>Japetus</sp> (1813-97),
tansk. eläintieteilijä ja muinaistutkija.
Teoksia mustekaloista, loisäyriäisistä,
sukupolvenvuorottelusta, „kökkenmöddingien"
(ks. t.) eläinjätteistä. — <b>Steenstrup,</b>
<sp>Johannes</sp> (s. 1844), tansk.
historioitsija. Julk. tutkimuksia Tanskan
muinais- ja keskiajanhistorian alalta.

<b>Steeple-chase</b> <i>[stīpltšeis]</i> (engl.),
3,000 m:n juoksu, jossa on vesihautoja
ja erilaisia aitoja esteenä; ratsastuskilpailussa
nopeusajo esteillä varustetulla radalla.

<b>Stefan</b> <i>[štē-],</i> <sp>Joseph</sp> (1835-93),
itäv. fyysikko. Suorittanut huomattavia
töitä valo-, ääni- ja kaasuopin aloilta.

<b>Stefan,</b> <sp>Tapani</sp> (ks. t.).

<b>Stefanien järvi,</b> laskujoeton järvi
Etelä-Abessiiniassa Rudolfin järven
itäpuolella.
</chapter>

<chapter name="Stefanin laki-Steinheil">
<b>Stefanin laki,</b> J. Stefanin keksimä
laki, jonka mukaan täydellisesti mustan
kappaleen säteily on suoraan verrannollinen
absoluuttisen lämpötilan neljänteen
potenssiin. vrt. <sp>Säteily.</sp>

<b>Stefanoskooppi</b> (kreik.), koje, jolla
voidaan havaita auringon ympärillä olevia,
häikäisyn vuoksi silmälle näkymättömiä
valorenkaita. S:n putkessa on värillisiä
lasiympyröitä.

<b>Stefansson</b> <i>[stefənsən],</i> <sp>Vilhjálmur</sp>
(s. 1879), islantilaissyntyinen kanadalainen
pohjoisnapaseutujen tutkija. Teki
1908-12 kansat, retken Kanadan
pohjoisrannikolle eskimolaiskulttuurin
tutkimiseksi ja 1914-18 retken Amerikan
arktisille snarille sekä 1921-22 Siperian
pohjoispuolella olevalle alueelle.

<b>Stefanus,</b> ensiin. kristitty marttyyri.
Hänen muistopäivänsä on Tapanin päivä,
26 p. jouluk.

<b>Stefanus II,</b> paavina 752-757. S. perusti
paavien maallisen vallan ottamalla frankkien
kuninkaalta Pipin Pieneltä, jonka oli kutsunut
avukseen langobardeja vastaan, läänitykseksi
Ravennan eksarkaatin y. m.

<b>Steffen,</b> <sp>Gustaf</sp> (s. 1864), ruots.
sosiologi, prof. Gööteporissa. Teoksia:
,,Sociala studier", „Sociologi", „Världsåldrarna",
„Demokrati och maktpolitik".

<b>Steffens,</b> <sp>Henrik</sp> (1773-1845), norj.
luonnonfilosofi, prof. Haliessa, Breslaussa
ja Berliinissä. Luennoillaan Kööpenhaminassa
1802-04 S. teki tunnetuksi Schellingin
luonnonfilosofiaa raivaten tietä
uusromalitukalle tansk. kirjallisuuteen.

<b>Stegeborg</b> <i>[stēgeborj],</i> <sp>Stäkeborg,</sp>
linna Ruotsissa Itämeren rannalla, Söderköpingistä
kaakkoon.

<b>Stegemann</b> <i>[štē-],</i> <sp>Hermann</sp>
(s. 1870), saks. historioitsija, prof.
Münchenissä. Teoksia: „Geschichte des
Krieges", „Der Kampf um den Rhein".

<b>Stegerwald</b> <i>[štēgervalt],</i> <sp>Adam</sp>
(s. 1874), saks. poliitikko, krist.
ammattiyhdistysliikkeen johtavia miehiä; v:sta
1920 valtiopäiväin jäsen (centrumpuolue); 1919-21
ministerinä, 1921 pääministerinä Preussissa.

<b>Steglitz</b> <i>[štēhlits],</i> Suur-Berliinin
eteläisiä kaupunginosia. 90,000 as.

<b>Stegokefaalit</b> (kreik.),
<sp>suomusalamanterit,</sp> kivihiili-, permi-
ja triaskausilla elänyt sammakkoeläinryhmä,
ensimmäiset nelijalkaiset selkärankaiset.
Kallo vahva ja rakenteeltaan yksinkertainen,
useilla suomuinen vatsapanssari.
Suurimpia oli <i>Mastodonsaurus giganteus,</i>
jonka kallo oli n. 1 m pitkä ja ruumis
luultavasti n. 3 m.

<b>Stegosaurus</b> (kreik.), liitu- ja
jurakausilla Pohjois-Amerikassa eläneitä
hirmuliskoja, joilla pieni pää ja
ruumiissa suuria luulevyjä ja -piikkejä.
Suurimmat lajit 9 m:n mittaisia.

<b>Steiermark</b> <i>[štaiər-],</i> Itävallan
osavaltio Alppien itäpäässä; 16,373 km<sup>2</sup>,
lähes 1 milj. as. Itävallan mineraalirikkain
alue (rautamalmia, ruskohiiltä, grafiittia y. m.).
Pääkaup. <sp>Graz.</sp> — V. 1919 täytyi Itävallan
luovuttaa S:n eteläosa Etelä-Slaavialle.

<b>Stein</b> <i>[štain],</i> <sp>Charlotte von</sp>
(1742-1827), o. s. von <sp>Schardt,</sp> Goethen
weimarilainen ystävätär. [Bode (saks., 1919).]
— <b>Stein,</b> <sp>Hermann von</sp> (1854-1927),
saks. kenraali. Maailmansodan alussa
ylimajoitusmestarina, 1916-18 sotaministerinä.
— <b>Stein,</b> <sp>Karl vom und zum</sp>
(1757-1831), saks. valtiomies. Preussin
ministerinä 1804-07, johtavana ministerinä
Tilsitin rauhan jälkeen 1807-08, jolloin
talonpoikien vapautus pantiin alulle ja
laskettiin perustus kaupunkien itsehallinnolle.
Napoleonin painostuksesta S:n oli erottava ja
paettava Preussista, palasi 1812, mukana
Wienin kongressissa. [Lehmann (saks., 1921).]

<b>Steinach</b> <i>[štainah],</i> <sp>Eugen</sp> (s. 1862),
itäv. fysiologi, prof. Wienissä v:sta 1913;
suorittanut nuorentamiskokeita
siirtämällä sukupuolirauhasia.

<b>Steiner</b> <i>[štai-],</i> <sp>Jakob</sp> (1796-1863),
sveits. matemaatikko, uudenaikaisen synteettisen
geometrian perustajia. — <b>Steiner,</b> <sp>Rudolf</sp>
(1861-1925), saks. mystillisfilosofinen kirjailija.
S. kuului jonkin aikaa teosofeihin, mutta perusti
sittemmin n. s. antroposofian (ks. t.).
Teoksia: „Die Geheimwissenschaft im Umriss",
„Die Kernpunkte der sozialen Frage".

<b>Steinheil,</b> <sp>Fabian</sp> (1762-1831), kreivi,
Suomen kenraalikuvernööri 1810-23 (v. t:nä v:een 1824).
Ven. armeijan päällikkönä Ahvenanmaalla 1809,
otti osaa sotaan Napoleonia vastaan 1812-13.
— <b>Steinheil</b> <i>[štainhail],</i> <sp>Karl
August</sp> (1801-70), saks. fyysikko, ansioitunut
sähkölennättimen ja optiikan alalla; per.
Müncheniin optillisen tehtaan, jota hänen
poikansa <sp>Adolph Hugo S.</sp> (1832-93)
ja tämän poika <sp>Rudolf S.</sp> (s. 1865)
ovat jatkaneet.

<img 1>
Steinlen: Työmiehiä.
</img>
</chapter>

<chapter name="Steinlen-Stenbäck">
<b>Steinlen</b> <i>[stänlā'],</i> <sp>Alexandre
Théophile</sp> (1859-1924), ransk.
piirtäjä ja taidemaalari. S. on laatinut
pariisilaiselämää kuvaavia piirustuksia
ja litografioita sekä mestarillisia afiššeja.

<b>Steinmetz</b> <i>[štainmets],</i> <sp>Charles
Proteus</sp> (1865-1924), saks.-amer.
matemaatikko ja fyysikko, oli General Electric
Co:n palveluksessa. Perustavia töitä
sähkötekniikan alalta.

<b>Steinthal</b> <i>[štaintāl],</i> <sp>Heymann</sp>
(1823-99), saks. kielentutkija ja filosofi.
Teoksia: „Der Ursprung der Sprache",
,,Charakteristik der hauptsächlichsten
Typen des Sprachbaues" (uusi laitos
Misteli'n toimittama).

<b>Steinway</b> <i>[stainuei],</i> <sp>Heinrich</sp>
(1797-1871), alk. <sp>Steinweg,</sp> saks.-amer.
pianotehtailla. Per. Braunschweigiin
pianotehtaan; siirryttyään 1850 New
Yorkiin perusti sinne uuden liikkeen
<sp>(Steinway and Sons),</sp> jolla on
haaraosastot Hampurissa ja Lontoossa.
Braunschweigin liike siirtyi 1865 toisille
omistajille <sp>(Grotrian Steinweg).</sp>

<b>Steiriset alpit,</b> Itäalppien ryhmä,
Keski-Itävallassa, Mur-joen ympärillä,
Noristen ja Cetisten alppien sekä Niedere
Tauernin yhteisnimi.

<b>St. Elias</b> <i>[seint ila'iəs],</i> laajalti
jäätikköjen peitossa oleva vuoristojono
Pohjois-Amerikan luoteisosassa, suurin osa
Alaskassa. Siinä m. m. vuoret Mount
Elias ja Mount Logan (ks. n.).

<b>Stella</b> (lat.), tähti. — <b>Stellaariastronomia,</b>
kiintotähtitutkimus. vrt. <sp>Tähtitiede.</sp>
— <b>Stellaarinen,</b> tähtiä koskeva.
— <b>Stella Polaris,</b> pohjantähti.

<b>Stellerin merilehmä,</b> <sp>kaarnaeläin</sp>
<i>(Rhytina Stelleri),</i> Beringin meressä
elänyt 7-8 m pitkä, sukupuuttoon hävitetty
sireenieläin. Iho paksu, kaarnamainen.

<b>Stelliitti,</b> sorvin ja höylän terinä
käytetty lejeeraus, jossa on kobolttia 50,
kromia 19,5, molybdeenia 18, wolframia
9,7 ja hiiltä 1,5 %; ei siedä takomista,
terät muodostetaan tahkoamalla, on
luonnostaan riittävän kovaa, ei kaipaa
karkaisua; leikkuukyky 75-150 % suurempi
kuin pikateräksen.

<b>Sten</b> <i>[-ē-],</i> <sp>John</sp> (1879-1922),
ruots. taidemaalari. Maalannut maisemia ja
gobeliinimaisia sommitelmia, joissa alastomia
naiskuvioita eksoottisissa maisemissa.

<b>Stenberg</b> <i>[stēnbärj],</i> <sp>Johan
Erland</sp> (1838-96), suom. kuvanveistäjä.
Töitä: F. M. Franzénin pronssinen
rintakuva Oulussa, A. Kiven rintakuva
Kansallisteatterissa.

<b>Stenberga</b> <i>[stēnbärja]</i> l. <sp>Teinperi,</sp>
ent. kuninkaankartano Maskussa, lienee
varhaiskeskiajalla ollut joku hallinnollinen
keskus; vuorilinnan jäännöksiä.

<b>Stenbergin Konetehdas o.-y.</b> <i>[stēnbärjin]</i>
(ruots. <i>John Stenbergs Maskinfabriks a.-b.</i>),
Helsinki, insinööri John Stenbergin (k. 1886) 1882
perustama. Osakepääoma 3 milj. mk., työväestöä 135.
Valmistaa voimansiirtolaitoksia, armatuureja ja
valimotöitä y. m.

<b>Stenbock</b> <i>[-ē-],</i> <sp>Gustav Olofsson</sp>
(1502-71), ruots. valtaneuvos. S. oli
Kustaa Vaasan lähimpiä luottamusmiehiä,
hänen lankonsa ja lopulta appensa;
liittyi 1568 herttuoihin Eerik XIV:tä
vastaan, korotettiin marskiksi 1569. Hänen
lapsiaan olivat m. m. <sp>Katariina</sp>
(ks. <sp>Katariina,</sp> Ruotsin kuningattaria),
<sp>Ebba</sp> (k. 1614, Klaus Flemingin
puoliso v:sta 1573), ja <sp>Erik</sp> (1538-1602),
valtaneuvos, kuollut Sigismundin puoluelaisena
maanpaossa. — <b>Stenbock,</b> <sp>Magnus</sp>
(1664-1717), ruots. sotamarsalkka, kreivi;
kenraali ja valta-amiraali <sp>Gustaf Otto S:n</sp>
(1614-85) poika. Kunnostautui Narvassa ja
Puolassa, Skånen kuvernöörinä v:sta 1707;
torjui 1710 huonosti varustetulla armeijallaan
tanskalaiset ja voitti heidät 1712
Mecklenburgissa, mutta saarrettuna Tönningiin
pakotettiin antautumaan 1713.

<b>Stenbäck</b> <i>[stēnbek],</i> <sp>Josef</sp> (s. 1854),
suom. arkkitehti. Rakentanut ja korjannut suuren
joukon kirkkoja. — <b>Stenbäck,</b> <sp>Lauri</sp>
(1811-70), runoilija, pappi. Liittyi ylioppilaana
herännäisyyteen (myöh. Beckin raamatulliseen suuntaan),
vihittiin papiksi 1842, Vaasan yläalkeiskoulun
rehtorina 1846-55, kasvatusopin professorina 1855,
Isonkyrön kirkkoherrana 1855-70. Julk. „Dikter" (1840).
S. on hehkuva lyyrikko; luopui runoudesta pitäen sitä
vaarallisena uskonelämälleen. [Aspelin-Haapkylä (1917).

<img 1>
Lauri Stenbäck.
</img>

<img 1>
Ottilia Stenbäck.
</img>
— <b>Stenbäck,</b> <sp>Ottilia</sp> (s. 1848),
Helsingin Suom. Tyttökoulun johtajatar
1876-1919 ja Jatko-opiston 1881-1925,
J. S:n sisar. Julk. „Kasvatusopin
historian pääpiirteet".
</chapter>

<chapter name="Stendhal-Steppi">
<b>Stendhal</b> ks. <sp>Beyle.</sp>

<b>Stenhammar</b> <i>[-ē-],</i> <sp>Wilhelm</sp>
(1871-1927), ruots. säveltäjä, pianisti ja
orkesterinjohtaja. Sävelsi 2 oopperaa, 2
sinfoniaa, pianokonserton, lauluja y. m.

<b>Stenij,</b> <sp>Sten Edvard</sp> (1857-1925),
suoni, teologi, U:n T:n selitysopin prof. 1902-25.

<b>Stenius.</b> <sp>A.-b. M. G. Stenius,</sp>
Huopalahti (Munkkiniemi), puutarhuri
M. G. Steniuksen perustama 1895. Alk.
yhtiö harjoitti puutarhaliikettä, mutta
v:sta 1902 pääasiallisesti tonttien
myyntiä Helsingin ympäristöissä. Yhtiö, jonka
osakepääoma on 9 milj. markkaa, on
perustanut Hagan ja Munkkiniemen
esikaupungit, ja E. Saarinen on näille
luonut suuripiirteisen asutussuunnitelman.

<b>Stenius</b> <i>[-njus],</i> <sp>Jaakko,</sp>
vanh. (1704-66), Pielisjärven kirkkoherra
1740-66, innokas maanviljelijä; saanut
soiden kuivaajana ja korpien viljelijänä
kansalta nimen ,,Korpi-Jaakko". —
<b>Stenius,</b> <sp>Jaakko,</sp> nuor. (1732-1809),
Pielisjärven kirkkoherra 1768-1809, johti eri
tahoilla Suomen koskenperkaustöitä; saanut nimen
,,Koski-Jaakko"'. [Cederberg (Aika 1909).]

<b>Stenkil</b> <i>[stēntšīl]</i> (k. n. 1067), Ruotsin
kuningas 1060-67. Hänen sukunsa hallitsi 1060-1125.

<b>Stenman</b> <i>[-ē-],</i> <sp>Gösta</sp> (s. 1888),
taidekauppias. Omisti 1913-27 Helsingissä
taidesalongin, joka oli maamme suurin;
avattu uudelleen 1928.

<b>Steno</b> <i>[-ē-],</i> <sp>Nicolaus</sp> (1638-86),
tansk. nimi <sp>Niels Steensen,</sp> tansk.
luonnontutkija. Tutki aluksi lääketiedettä
ja tuli tunnetuksi anatomisista (m. m.
sydämen ja aivojen rakennetta
koskevista) tutkimuksistaan. Myöhemmin s.
saavutti kuuluisuuden paleontologina ja
geologina. Man selitti kivettymät —
joita siihen asti oli pidetty luonnon
oikkuina — muinaisten eläinten jätteiksi
ja selvitteli kerrostuneiden kivilajien
syntyä. Toimi elämänsä viimeisinä vuosina
Pohjois-Saksan apostolisena vikaarina.

<b>Stenofoni</b> (kreik.), sanelukoneen
kauppanimitys.

<b>Stenografeerata</b> (kreik.). pikakirjoittaa.
— <b>Stenografi,</b> pikakirjoittaja.
— <b>Stenografia,</b> pikakirjoitus (ks. t.).
— <b>Stenogramma,</b> pikakirjoituksella
laadittu kirjoitus.

<b>Stenoosi</b> (kreik.), ahtaus (ruokatorven,
verisuonen y. m. s.).

<b>Stenotypia</b> (kreik.), koneellinen
pikakirjoitus. vrt. <sp>Pikakirjoituskone.</sp>

<b>Stenroos</b> <i>[-rūs],</i> <sp>Albin</sp>
(s. 1889), suom. urheilija. Voitti Pariisin
olympialaisissa 1924 maratonjuoksun.

<b>Stenroth</b> <i>[stēnrūt],</i> <sp>Maria</sp>
ks. <sp>Salmela,</sp> Marja, — <b>Stenroth,</b>
<sp>Otto</sp> (s. (1861), suom. pankkimies.
Kansallis-Osake-Pankin johtajia 1889-1908, Suomen
Kiinteistöpankki o.-y:n toimitusjohtaja 1907-08,
1909-18, Suomen Pankin johtokunnan puheenjohtaja
(pääjohtaja) 1919-23. Senaattorina 1908-09 ja 1918
(ulkoministeri). Valtiopäivillä 1891-1900 ja 1908.

<img 1>
O. Stenroth.
</img>
<b>Stensböle</b> <i>[stēnsböle],</i> kartano Porvoon
pitäjässä, Rotkirch-suvun sääntöperintötlla v:sta 1786.

<b>Stentor,</b> kreik. tarusankari, jolla oli
muka 50 miehen ääni; siitä S:n ääni = ylen kova ääni.

<b>Stenvall,</b> Aleksis Kiven (ks. t.) virallinen sukunimi.

<b>Stephan</b> <i>[štēfan],</i> <sp>Heinrich von</sp>
(1831-97), saks. postipäällikkö. V:sta
1870 Pohjois-Saksan liiton ylipostitirehtööri,
myöh. Saksan valtakunnan ylipostimestari ja v:sta
1880 valtakunnan postiviraston valtiosihteeri.
S. on postitoimen merkkimiehiä.

<b>Stephenson</b> <i>[stīvnsən],</i> <sp>George</sp>
(1781-1848), engl. keksijä ja rautatienrakentaja.
Rakensi 1822-25 ensim. sileäkiskoisen rautatien
(Stocktonista Darlingtoniin) sekä 1830
Liverpool-Manehesterin radan. Kehitti veturin
periaatteessa sellaiseksi, millaisena se vieläkin
on käytännössä. Johti rautatierakennuksia paitsi
Englannissa, myös useissa muissa Euroopan maissa.

<img 1>
G. Stephenson.
</img>
— <b>Stephenson,</b> <sp>Robert</sp> (1803-59), G. S:n
poika, rautatien- ja sillanrakentaja. Tärkeimpiä töitä:
Britanniasilta, Tyrien silta Newcastlessa ja St.
Lawrencen silta Kanadan Montrealissa.

<b>Steppi</b> (ven.), aro (ks. t.).
</chapter>

<chapter name="Stereofotogrammetria-Stern">
<b>Stereofotogrammetria</b> (kreik.),
valokuvauksellinen kartoitusmenetelmä,
joka perustuu stereoskooppisesta otettujen
kuvaparien mittaukseen tai optilliseen
tarkasteluun ja iiudelleenvalokuvaukseen,
käyttäen stereomikrometri- ja
stereokomparaattori-nimisiä mittauskojeita tai
stereoautografi-nimistä optillista kojetta
y. m. kojeita. Menetelmällä on suuri
merkitys lentokartoituksessa, sillä kun
voidaan saada aikaan tarkkoja, myös
topografisia karttoja.

<b>Stereografia</b> (kreik.), kappaleiden
perspektiivinen piirtäminen. — <b>Stereogramma,</b>
avaruuskuvio (pinnan malli), jota käytetään
kahdesta muuttujasta riippuvan suureen
graafilliseen esittämiseen.

<b>Stereoisomeria</b> (kreik.), isomeria, joka
johtuu atomien keskinäisestä asemasta
avaruudessa, joko siten, että isomeerisistä
aineista toisen atomirakenne on toisen
peilikuva (optillinen isomeria, ks. t.),
tai siten, että kaksoissiteen yhdistämiin
hiiliatomeihin on kumpaankin liittynyt
kaksi eri atomiryhmää, ja isomeerisistä
aineista toisen atomirakenne saadaan
toisesta siten, että kaksoissidettä
ajatellaan kierretyksi 180° (geometrinen 
isomeria).

<b>Stereokemia</b> (kreik.), kem.
yhdistysten struktuurin käsittely niihin
sisältyvien atomien muodostamaa
avaruusrakennetta tutkimalla. — <b>Stereometri,</b>
Sayn suunnittelema ensim. jauhemaisen
aineen tilavuuden mittauskoje. vrt.
<sp>Volumenometri.</sp> — <b>Stereometria,</b>
avaruusinitanto, se geometrian osa, joka
määrää avaruuskuvioiden aloja ja
tilavuuksia. — <b>Stereoskooppinen näkeminen,</b>
kahden silmän käyttöön perustuva kyky
syvyysetäisyyksien arvioimiseen. Kahdella
silmällä katseltaessa perustuu
etäisyysarviointi tähtäyssuuntain välisien kulman
ja tämän muutosten huomioimiseen sekä
varsinaiseen s:een n:een. Viimemainittu
on tietoisuudessamme syntyvä
arvioiminen, joka perustuu kummankin silmän
näkemän kuvan erilaisuuteen, ja on siis
fysiologispsyykillinen ilmiö, joka on
opittava. Todellisen esineen voi s:ssa n:ssä
korvata kuvaparilla, joiden välillä on
vastaavat eroavaisuudet, ja joista toisen näkee
toinen silmä, toisen toinen verkkokalvonsa
vastaavilla kohdilla. Tällaisia kuvia
valmistetaan valokuvauksellisesti joko
siirtämällä kameraa sopivan matkan <sp>(kannan)</sp>
verran sivulle päin tai käyttämällä
<sp>stereoskooppikameraa,</sp> jonka
muodostaa kaksi mahdollisimman
samanlaista, rinnakkain asennettua kameraa,
joiden himmentäjät ja sulkijat toimivat
yhtäaikaisesti. Kuvaparia tarkastetaan
joko paljain silmin (jolloin silmien on
tähdättävä luonnollisesta poikkeaviin
suuntiin) tai erikoisilla kojeilla,
<sp>stereoskoopeilla,</sp> joissa joko särmiöt
tai peilit kääntävät kuvista tulevat
valosäteet silmälle mukavaan asentoon.
Kuvaparin esiintuomat syvyysetäisyydet voi
mitata erikoisilla kojeilla (vrt.
<sp>Stereofotogrammetria</sp>).

<b>Stereotomia</b> (kreik.), geometrinen
rakennuskivien muoto-oppi.

<b>Stereotypia</b> (kreik.), kirjapainollinen
menetelmä, missä käytetään valettua
painolaattaa. Tavallisesta ladelmasta
valmistetaan kosteana puristamalla pahvimuotti,
matriisi, joka useimmiten
silinterinmuotoiseksi taivutettuna valetaan
kirjasinmetalliin. Käytetään varsinkin
rotatsionikoneissa sanomalehtipainossa; myös
muutoin, suuria painoksia tarvittaessa,
jolloin matriisi voidaan helposti
säilyttää uutta painosta varten. —
<b>Stereotyyppi,</b> stereotypiaa koskeva,
stereotypiaa varten valettu painolaatta;
kaavamainen.

<b>Steriili</b> (lat.), hedelmätön,
lisääntymiskyvytön, marto; puhdas
mikro-organismeista; kuvaannollisesti:
aatteista köyhä, henkisesti tuotantokyvytön
(esim. tiedemies, taiteilija, kirjailija). —
<b>Sterilisoiminen.</b> 1. Mikro-organismien
tuhoaminen jostakin esineestä tai nesteestä
(esim. maidosta). (Tauteja aiheuttavien
mikro-organismien hävittämistä sanotaan
tav. desinfioimiseksi.) S:ssa käytetään
tav. lämpöä: nesteitä kiehautetaan (tai
suodatetaan hienohuokoisten suodattimien
läpi), kiinteitä esineitä keitetään vedessä
tai vesihöyryssä, n. s. kuiva-s:ssa
kuumennetaan esineitä n. 150°:een 1-1 1/2
tunnin ajan. vrt. myös <sp>Pastöriseeraus.</sp>
— 2. Lisääntymiskyvyn (synnytys- tai
siitoskyvyn) poistaminen leikkauksella.
Menettelyä on ihmisiin nähden m. m.
Yhdysvalloissa lainsäädännön nojalla
käytetty rotuhygieenisistä syistä:
rikollisten tai muuten rotuhygieenisesti
ala-arvoisten yksilöjen lisääntymisen
ehkäisemiseksi. Miehillä se suoritetaan
leikkaamalla siemen johdin poikki, naisilla
munajohdin. S:n voi toimittaa myös röntgensäteillä.

<b>Sterletti</b> ks. <sp>Sampi.</sp>

<b>Sterling,</b> engl. hopearaha 1200- ja
1300-luvuilla. vrt. <sp>Punta.</sp>

<b>Stern,</b> <sp>Daniel</sp> ks. <sp>d'Agoult.</sp>

<b>Stern</b> <i>[š-],</i> <sp>William</sp> (s. 1871), saks.
sielutieteilijä, prof. Hampurissa. Teoksia:
„Die differentielle Psychologie",
„Psychologie der frühen Kindheit".
</chapter>

<chapter name="Sterne-Stigell">
<b>Sterne</b> <i>[stən],</i> <sp>Lawrence</sp> (1713-68),
engl. kirjailija, pappi. Teoksia: romaani
„Tristram Shandy" (1759-67) ja matkakertomus
„The sentimental journey" (1768). S. on
1700-luvun engl. romaanin päämestareita.
[Hirn, „Vanhat postivaunut" (1926).]

<b>Sternheim</b> <i>[šternhaim],</i> <sp>Carl</sp> (s. 1878),
saks. kirjailija. Julk. ekspressionistisia
satiirisia näytelmiä, kuten „Die Hose",
„Die Kassette", „Bürger Schippel", „Der
Snob", romaanin „Europa".

<b>Stetoskooppi</b> (kreik.), kuulotorvi (ks. t.).

<b>Stettin,</b> kaup. Preussissa, läh. Oderin
suuta. S. on Saksan suurin Itämerensatama,
vapaasatama, kanavayhteys Berliiniin.
Ulkosatama <sp>Swinemünde.</sp> Laivarakennusta
(Vulcan-tehtaat), kone-, sementti- ja
elintarveteoll. Kaksi keskiaik. kirkkoa.
250,000 as. — Kuului Ruotsiin 1648-1720.

<img 1>
Stettin.
</img>
<b>Stettiner Haff,</b> Preussin Pommerin
rannikolla oleva lahti, jonka Usedomin
ja Wollinin saaret erottavat Itämerestä.
Haffiin laskee Oder.

<b>Steward</b> <i>[stjūəd]</i> (engl.), (laivan)
hovimestari, ravintoloitsija, tarjoilija.

<b>Stewart</b> <i>[stjūət],</i> <sp>Balfour</sp> (1828-87),
skotl. fyysikko. Kirchhoffin kanssa tutki
säteilyn lakeja; tästä tutkimuksesta sai
Rumfordin mitalin 1868.

<b>Stewartin saari</b> <i>[stjūət-],</i>
Uuden-Seelannin Eteläsaaren eteläpuolella,
1,700 km<sup>2</sup>.

<b>Stevens</b> <i>[stəvä's],</i> <sp>Alfred</sp>
(1828-1906), belg.-ransk. taidemaalari.
Maalannut loisteliaita impressionistisia kuvia
hienoston naisista.

<b>Stevenson</b> <i>[stīvnsən],</i> <sp>Robert
Lewis</sp> (1850-94), skotl. kirjailija. Teoksia
suomen.: „Aarresaari", „Ryöstölapsi", „Veljekset" y. m.

<b>Sthamer</b> <i>[štā-],</i> <sp>Friedrich</sp> (s. 1856),
saks. virkamies ja diplomaatti, v:sta 1920
Saksan lähettiläänä Lontoossa.

<b>Stibiini,</b> antimonivety. — <b>Stibium,</b> antimoni.

<b>Stieler</b> <i>[štī-],</i> <sp>Adolf</sp> (1775-1836),
saks. kartografi, julk. 1817-23 kuuluisan
karttateoksen „Stielers Atlas".

<b>Stiernhielm</b> <i>[šärnjelm],</i> <sp>Georg</sp>
(1582-1672), ruots. runoilija ja monipuolinen
oppinut. Päämerkityksensä S. on
saavuttanut runoilijana kirjoittaen ruots.
tekstejä ransk. baletteihin ja ilveilyihin,
runoja, m. m. opetusrunoelman „Hercules",
joka on Kuotsin suurvaltakauden
huomattavin runoelma. S. koteutti ruots.
runouteen antiikin mittoja ja rakensi
runomitan korolle eikä laajuudelle.

<b>Stiernhöök</b> <i>[šär-],</i> <sp>Johan</sp>
(1596-1675), alk. <sp>Dalecarlus,</sp> ruots.
oikeusoppinut. Tuomarinviroissa Suomessa
v:sta 1630, 1640-47 professorina Turussa,
sitten Tukholmassa revisionisihteerinä,
s. o. hallitsijalle lykättyjen oikeusasiain
esittelijänä. Teoksia: lakihistoria „De
jure sueonum et gothorum vetusto" (1672).

<b>Stiernkors</b> <i>[šärn-]</i> ks. <sp>Särkilahti.</sp>

<b>Stiernman</b> <i>[šär-],</i> <sp>Anders Anton von</sp>
(1695-1765), ruots. historiantutkija,
v:sta 1740 Kuotsin valtionarkiston
johtaja. Julk. kokoelmateokset „Alla
Riksdagars och Mötens Besluth ifrån år 1521
intill år 1731", „Svea och Götha Höfdinga-Minne",
„Stadgar och Förordningar rörande Commerce-,
Oeconomie-, Politieväsendet i Sverige" sekä Suomen
kirjallisuushistoriaa valaisevan „Aboa literata".

<b>Stiernstedt</b> <i>[šärnstet],</i> <sp>Karl Johan</sp>
(1686-1753), soturi, Savonlinnan ja
Kyminkartanon läänin maaherra 1741-46.
Sotavankina Venäjällä 1709-21, osoitti
tarmoa vv:n 1741-43 sodassa.

<b>Stiernstråle</b> <i>[šärnstrōle],</i> <sp>Magnus</sp>
(k. 1734), ruots. soturi. Puolusti 1704 Ivangorodia
ja 1710 Viipuria, mutta pakotettiin antautumaan
joutuen vasten sopimusta vankeuteen.

<b>Stig Anderssen</b> ks. <sp>Hvide.</sp>

<b>Stigell</b> <i>[-e'-],</i> <sp>Robert</sp> (1852-1907),
suom. kuvanveistäjä, realistisen koulun edeltäjä. Päätyö,
„Haaksirikkoiset", pystytetty 1898 Helsingin
Tähtitorninmäelle, muita: „Kumpi voittaa", Väinämöisen ja
Ilmarisen sementtipatsaat Ylioppilastalon julkisivun
komeroissa, rintakuvia.

<img 1>
Stigell: Haaksirikkoiset.
</img>
</chapter>

<chapter name="Stigma-Stoalaiset">
<b>Stigma</b> (kreik.), pisto, merkki; <i>eläint.,</i>
hyönteisten ilma-aukko (hengitysaukko);
<i>kasvit.,</i> luotti.

<b>Stigmatisatsioni</b> (kreik.),
uskontopatologinen ilmiö, joka osoittautuu siinä,
että hurskaat ihmiset (esim. Franciscus
Assisilainen, Louise Lateau) ovat joskus
otsaansa, käsiinsä ja jalkoihinsa saaneet
Kristuksen haavoja muistuttavia verestäviä arpia.

<b>Stiili</b> (lat.), tyyli.

<b>Stiklestad</b> <i>[-ā-],</i> taloryhmä Norjassa,
Pohjois-Trondhjemin amtissa, Trondhjemin vuonon
itäpuolella. Siellä Olavi Pyhä 1030 kaatui
taistelussa talonpoikia vastaan.

<b>Stiletti</b> (it.), ohut, tav. kolmiteräinen tikari.

<b>Stiliko</b> (k. 408), roomal. sotapäällikkö,
syntyperältään vandaali. Tuli 395 keisari
Honoriuksen holhoojaksi. Voitti Italiaan
hyökänneet länsigootit ja itägootit;
surmattiin epäluuloisen keisarin toimesta.

<b>Stiliseeraus</b> (lat.), tyylittely;
kielellinen sommittelu. — <b>Stilisti,</b>
tyyliniekka. — <b>Stilistiikka,</b> tyylioppi.

<b>Stille,</b> <sp>Arthur</sp> (1863-1922), ruots.
sotahistorioitsija, prof. Lundissa.
Teoksia: „Kriget i Skåne 1709-1710",
„Carl XII:s fälttågsplaner 1707-1709".

<b>Stilleben</b> <i>[štillē-]</i> (saks.),
nature morte (ks. t.).

<b>Stiller,</b> <sp>Mauritz</sp> (s. 1883), Suomessa
asunut elokuvaohjaaja, filmannut
Ruotsissa, nyk. Amerikassa.

<b>Stimulanssi</b> (lat.), kiihoitus-,
virkistysaine tai -keino. — <b>Stimulatsioni,</b>
kiihoitus, virkistäminen (erikoisia kiihoittavia
l. <sp>stimuleeraavia</sp> aineita tai keinoja
käyttämällä).

<b>Stinde</b> <i>[š-],</i> <sp>Julius</sp> (1841-1905),
saks. kirjailija, Berliinin pikkuporvarielämän
kuvaaja. Teoksia suomen.: „Buchholzin perhe" y. m.

<b>Stinnes</b> <i>[šti-],</i> <sp>Hugo</sp> (1871-1924),
saks. suurliikemies. Per. 1893 hiililiikkeen,
joka sodan aikana ja jälkeen paisui
jättiläisyritykseksi, siihen kun liitettiin
rauta- ja hiiliyrityksiä, kauppa- ja
laivanvarustusyrityksiä, sanomalehtiä ja
paperitehtaita. V. 1920 S. muodosti
suuren sähkö-, metalliteollisuus- ja
vuorityötrustin Siemens-Rhein-Elbe-Schuckert-Union.
Sitäpaitsi S:lla oli yrityksiä mitä
moninaisimmilla tuotannonaloilla myös
Saksan jopa Euroopan ulkopuolella.
S:n kuoltua hänen yrityksensä luhistui.

<b>Stipa,</b> heinäkasvisuku; aroheiniä,
joiden kaleissa pitkät vihneet. Esim. Venäjän
arojen <sp>sulkaheinällä</sp> <i>(S. pennata),</i>
jota viljellään koristuskasvina, on
n. 30 cm pitkät vihneet. Halfa- l.
espartoheinä (ks. t.) on myös S.-laji
<i>(S. tenacissima).</i>

<b>Stipendi</b> (lat.), apuraha opintoja,
matkoja y. m. varten. — <b>Stipendiaatti,</b>
stipendiä nauttiva henkilö.

<b>Stipulatsioni</b> (lat.), välipuhe, sopimus.
Teonsana: <sp>stipuleerata.</sp>

<b>Stirlingin metalli,</b> messinkilaji, jossa
hiukan rautaa.

<b>Stirner,</b> <sp>Max</sp> ks. <sp>Schmidt,</sp> Kaspar.

<b>Stjernkors</b> ks. <sp>Särkilahti.</sp>

<b>Stjernstedt</b> <i>[šä-],</i> <sp>Marika</sp> (s. 1875),
ruots. kirjailijatar, puoliso v:sta 1909
L. <sp>Nordström</sp> (ks. t.). Julk.
naiskohtaloita kuvaavia romaaneja, joista
„Ullabella" ja „Neiti Liwin" suomen:t.

<b>Stjernsund,</b> Lepaa (ks. t.).

<b>Stjernvall</b> <i>[šärn-],</i> <sp>Carl Johan</sp>
(1764-1815), Viipurin läänin maaherra
1812-15 ja tämän muuhun Suomeen
yhdistetyn läänin oloja järjestelemään
asetetun komitean puheenjohtaja. —
<b>Stjernvall,</b> <sp>Julius</sp> (s. 1874),
insinööri, Koneja Siltarakennustehtaan toimeenpaneva
johtaja v:sta 1917, kauppa- ja
teollisuusministerinä 1918-19. — <b>Stjernvall,</b>
<sp>Knut</sp> (1819-99), insinööri, Suomen
Tie- ja Vesirakennusten insinöörikunnan
päällikkönä 1856-61 johti Helsingin-Hämeenlinnan
ja Riihimäen-Pietarin radan rakennustöitä,
1871-89 Venäjän rautatiehallituksen päällikkönä
ja rautateiden ylitarkastajana. — <b>Stjernvall-Walleen</b>
<i>[šärn- -lē'n],</i> <sp>Karl Knut Emil</sp>
(1806-90), valtiomies, vapaaherra, C. J.
S:n poika. Suomen ministerivaltiosihteerin
apulainen 1857-76, ministerivaltiosihteeri
1876-81. Kannatti Snellmania esim. kieliasetuksen
ja rahareformin aikaansaamisessa. — vrt.
<sp>Karamzin,</sp> Aurora.

<b>Stoalaiset,</b> <sp>Stoa,</sp> filosofinen
oppikunta, saanut nimensä siitä, että sen
perustaja kreik. Zenon (n. 300 e. Kr.)
esitti oppiansa Ateenan <sp>Stoa poikile-</sp>
(„kirjava pylväistö") nimisessä pylväistössä.
Sen kuuluisimmat edustajat olivat Rooman vallan
aikana Panaitios (100-luvulla e. Kr.), Seneca,
Epiktetos, keisari Marcus Aurelius (ks. n.). — S:n
filosofian ydinkohta on sen siveysoppi.
Onnelliseksi voi tulla vain se, joka elää
luonnonmukaisesti ja noudattaa hyvettä.
Ainoastaan hyveellä on arvoa elämässä.
Se, joka aina täyttää velvollisuutensa ja
tekee sen, mikä on siveellisesti oikeaa,
on tosiviisas. Hän on rikas köyhyydessäkin,
vapaa kahleissakin, onnellinen sairasvuoteella,
kidutuspenkillä, itse kuolemassakin.
</chapter>

<chapter name="Stoekfleth-Stolpe">
<b>Stoekfleth</b> <i>[stokflet],</i> <sp>Niels Vibe</sp>
(1787-1866), norj. pappi ja lähetyssaarnaaja.
Ruijassa pappina toimiessaan harrasti
lappalaisten kristillistä valistamista.
Julk. Norjan lapin kieliopin ja sanakirjan
sekä kansatieteellisiä aineksia suomalaisista
ja lappalaisista sisältäviä teoksia.

<b>Stockfors,</b> puuhiomo ja saha Pyhtäällä.
S:n kosken varrella, omistaja <sp>Aktiebolaget
S.,</sp> Loviisa, per. 1902, osakepääoma
27 milj. mk.

<b>Stockholms Dagblad</b> <i>[dāgblād],</i>
tukholmalainen aamulehti, oikeistolainen,
per. 1824.

<b>Stockmann.</b> <sp>A.-b. Stockmann o.-y.,</sp>
helsinkiläinen tavaratalo. Liikkeen perusti
1862 saksalaissyntyinen kauppaneuvos
G. F. S. (1825-1906). Liike laajeni ja
muodostettiin 1902 osakeyhtiöksi, nyk.
osakepääoma 30 milj. mk. Henkilökunta
n. 750. Hallituksen puheenjohtaja
kauppaneuvos Karl S. (s. 1865).

<img 1>
Stockmannin vanhan tavaratalon suuraukiosta.
</img>
<b>Stockport</b> <i>[-pōt],</i> kaup.
Länsi-Englannissa, läh. Manchesteria.
Puuvillateoll. 125,000 as.

<b>Stockton</b> <i>[stoktn].</i> 1. Kaup.
Koillis-Englannissa, läh. Tees-joen suuta
<i>(S.-on-Tees).</i> Laivaveistämöitä ja rautateoll.
65,000 as. — 2. Kaup. Kaliforniassa, Yhdysvalloissa.
40,000 as.

<b>Stodius,</b> <sp>Martti Henrik</sp>
(1590-1675), jumaluusoppinut. Kreikan ja
heprean prof. Turussa 1640-54, jumaluusopin
prof. 1654-60, sen jälkeen Naantalin
kirkkoherrana. Jäsenenä raamatunkäännöskomiteassa;
harrasti luonnontieteitä ja joutui syytteeseen
luvattomasta yhteydestä salaisten voimien kanssa.

<b>Štof,</b> ven. astiamitta, = kružka, (ks. t.).

<b>Stoffeeraus,</b> kankaalla päällystäminen,
koristaminen.

<b>Stoffi</b> (saks.), aine, aihe.

<b>Stoke-on-Trent</b> <i>[stouk-on-tre'nt],</i> kaup.
Keski-Englanniissa, Trentin varrella. Suuren
saviteollisuusalueen keskus. 250,000 as.

<b>Stokerin laitteet</b> ks. <sp>Mekaaniset
kattilanlämmityslaitteet.</sp>

<b>Stokes</b> <i>[stouks],</i> <sp>Sir George
Gabriel</sp> (1819-1903), engl. matemaatikko ja
fyysikko. Suorittanut tärkeitä hydromekaanisia
sekä fluorešenssitutkimuksia.

<b>Stola</b> (lat.), roomalaisnaisten tunikan
yllä käyttämä pitkä vaippa; kat. pappien
juhlallisissa tilaisuuksissa käyttämä
valkea, ristillä koristettu leveä nauha,
joka kaulan ympäri kulkien riippuu
hartioilta pitkin eturuumista.

<b>Stolberg</b> <i>[štōlberhj],</i> <sp>Friedrich
Leopoid</sp> (1750-1819), saks. runoilija,
kreivi, kuului Göttingenin runoilijaliittoon
kuten veljensäkin <sp>Christian S.</sp>
(1748-1821).

<b>Stolbova,</b> nyk. hävinnyt kylä Pietarin
kuvernementissa, tunnettu rauhasta, joka
siellä tehtiin 17 (27) p. helmik. 1617
Ruotsin ja Venäjän välillä. Rauhassa
Ruotsi sai Käkisalmen läänin, Pähkinälinnan
ja siihen kuuluvan osan Inkerinmaata Nevajoen
pohjoispuolella, Kaprion, Jäämän ja Ivangorodin
linnat alueineen.

<b>Stolp</b> <i>[š-],</i> kaup. Pohjois-Saksassa,
Pommerissa. Elintarveteoll. 42,000 as.

<b>Stolpe,</b> <sp>Hjalmar</sp> (1841-1905), ruots.
arkeologi ja kansatieteilijä.
</chapter>

<chapter name="Stolypin-Straits Settlements">
<b>Stolypin</b> <i>[-y'-],</i> <sp>Petr Arkadevitš</sp>
(1863-1911), ven. hallitusmies. Sisä- ja pääministerinä
1906-11 ryhtyi haikailematta kukistamaan
vallankumousliikettä käyttämällä sotaoikeuksia ja
rankaisuretkikuntia. Hänen toimestaan hajoitettiin
ensim. ja toinen duuma ja vaalilaki muutettiin.
Hän edisti myös talonpoikain maaomaisuuden
siirtymistä yhteisomaisuudesta yksityisomaisuudeksi.
Rajamaita ja vieraita kansallisuuksia, m. m.
Suomea kohtaan S. harjoitti kansalliskiihkoista
politiikkaa, Murhattiin Kiovassa.

<img 1>
P. A. Stolypin.
</img>
<b>Stompeerata</b> (ransk.), pastelliliidulla, hiilellä,
lyijykynällä piirustettaessa käytetty keino nahasta
tai paperista kierretyllä puikolla (stompilla) hankaamalla
levittää piirustushiiltä tai grafiittia paperille tasaisten
pintojen ja pehmeiden ääriviivojen aikaansaamiseksi.

<b>Stonehenge</b> <i>[stounhendž],</i> esihist.
auringonjumalan temppeli Englannissa läh.
Salisburya, rakennettu mahd. n. 1600 e. Kr.

<b>Stooraksi</b> l. <sp>styyraksi</sp> (kreik.),
<i>Liquidambar orientalis</i>-puun
(ks. <sp>Liquidambar</sp>) hyvänhajuista palsamia,
jota käytetään lääkkeenä syyhyyn y. m. Ennen
koottiin s:ia myös Etu-Aasiassa ja Etelä-Euroopassa
kasvavasta <i>Styrax officinalis</i>-puusta.

<b>Storaa</b> <i>[stūrō],</i> joki Tanskassa,
Jyllannissa; juoksee Holstebron ohitse ja
laskee länsirannikolle Nissumfjordiin;
105 km pitkä.

<b>Storbrotten</b> <i>[stūr-],</i> majakkalaiva,
jonka asemapaikka on Ahvenanmaan
länsipuolella, n. 10 km pohjoiseen
Märketin (ks. t.) majakasta. Kuva ks.
<sp>Majakkalaiva.</sp>

<b>Storck,</b> <sp>Herman Baagøe</sp>
(1839-1922), tansk. arkkitehti. Rakentanut
Hirschsprungin museon ja herraskartanoita,
restauroinut m. m. Viborgin tuomiokirkon.

<b>Storgård</b> <i>[stūrgōrd],</i> kartano
Porvoon pitäjässä. Kuuluisa puisto.

<b>Storkallegrund</b> <i>[stūr-],</i> majakkalaiva
Pohjanlahdella, n. 45 km Kaskisista luoteeseen.

<b>Storlien</b> <i>[stūrlīen],</i> rautatieasema
Ruotsissa, Sundsvallin-Trondhjemin radalla.
Raja-asema. 592 m yli merenp. Matkailu- ja
parantolapaikka.

<b>Storm,</b> <sp>Gustav</sp> (1845-1903), norj.
historioitsija. Julk. tutkimuksia keskiajan
historian alalta. — <b>Storm</b> <i>[š-],</i>
<sp>Theodor</sp> (1817-88), saks. kirjailija.
Saksan etevimpiä novellisteja. Teoksia
suomen.: „Rannikon ratsastaja", „Rakkauden
rikos". [Biese (saks., 1921).]

<b>Stornoway</b> <i>[stōnəuei],</i> kaup.
Hebrideillä, Skotlannissa. Hyvä satama, suurta
sillin ja turskan pyyntiä. 4,000 as.

<b>Storsottunga</b> <i>[stūr-]</i> ks. <sp>Sottunga.</sp>

<b>Stortinget</b> <i>[stūr-],</i> suurkäräjät,
Norjan (ks. t.) eduskunta,

<b>Stoss</b> <i>[š-],</i> <sp>Veit</sp> (1438-1533), saks.
kuvanveistäjä. Toimi nuoruudessaan
Krakovassa, jossa valmisti Mariankirkon
pääalttarin, Nürnbergiin palattuaan veisti
„Enkelin tervehdyksen" (puuveistos). S., on
Saksan renessanssiajan päämestareita.
[Daun (saks., 1916).]

<b>Stout</b> <i>[staut]</i> (engl.), väkevä, tumma
engl. olut,

<b>Strabismi</b> (kreik.), kierosilmäisyys.

<b>Strabon</b> (n. 63 e. Kr. — 19 j. Kr.),
kreik. maantieteilijä ja historioitsija.

<b>Strachey</b> <i>[streitši],</i> <sp>Giles Lytton</sp>
(s. 1880), engl. hist. kirjailija. Pääteos
pirteä kuningatar Viktorian elämäkerta (suomen.).

<b>Stradella</b> <i>[-e'-],</i> <sp>Alessandro</sp>
(1645-81), it. säveltäjä, sävelsi useita
oopperoita, oratorioita ja kamarimusiikkiteoksiä.
S:n nimellä käyvä kaunis „kirkko-aaria" („Pietà
signore" l. „Se i miei sospiri") ei ole hänen säveltämänsä.

<b>Stradivari</b> <i>[-vā'-],</i> <sp>Antonio</sp>
(1644-1737), it. viuluntekijä, alallaan kaikista
etevin. Työskenteli kotikaupungissaan
Cremonassa n. 70 vuotta. Hänen poikansa
<sp>Francesco</sp> (1671-1743) ja <sp>Omobono</sp>
(1679-1742) olivat hänen työtovereinaan.

<b>Stradivarius</b> <i>[-vā'-],</i> Stradivari'n tai
hänen oppilaittensa valmistama, viulu.

<b>Strafford</b> <i>[sträfəd],</i> <sp>Thomas
Wentworth</sp> (1593-1641), S:n jaarli, engl.
valtiomies. Tehtyään sovinnon Kaarle I:n
kanssa S. oli Laudin ohella kuninkaan
lähin neuvonantaja. Käskynhaltijana
Irlannissa 1633-39. Parlamentin
mestauttama perustuslakien rikkojana,

<b>Strahlenberg</b> <i>[štrāl-],</i> <sp>Philipp
Johann von</sp> (1676-1747), alk. <sp>Tabbert,</sp>
saks.-ruots. upseeri. Joutui Pultavassa vangiksi
ja eli Siperiassa v:een 1722. Teoksia: „Das Nord-
und Ostliche Theil von Europa und Asia", joka
sisältää myös suom.-ugr. kansoja koskevia tietoja.

<b>Straits Settlements</b> <i>[streits setlmənts]</i>
(= salmisiirtokunnat) l. <sp>Brittiläinen Malakka,</sp>
Englannin siirtomaa-alueita Malakalla ja Taka-Intian
saaristossa. S. S:iin luetaan Singaporen,
</chapter>

<chapter name="Stralsund-Stratz">
Penangin, Malakan ja Labuanin siirtokunnat.
Yht. pinta-ala 4,145 km<sup>2</sup>, n.
1 milj. as., enemmistö kiinalaisia.
Pääkaup. Singapore, jossa asuu ylin
hallitusmies, kuvernööri. Tämän rinnalla on
n. s. toimeenpaneva neuvosto ja lakiasäätävä
neuvosto.

<b>Stralsund</b> <i>[štrā-],</i> kaup. Preussissa,
Strelasundin rannalla vastapäätä Rügeniä. Keskiaik.
rakennuksia. Erilaista teoll. Kuului Ruotsiin
1648-1814. 38,000 as.

<b>Stramalji</b> (lat.), koruompelun pohjana
käytettävä jäykkä harsokangas.

<b>Stramiini</b> (holl.), jäykkä kangas, jota
käytetään jalkineiden vuorikankaana.

<b>Strandberg</b> <i>[-bärj],</i> <sp>Carl Vilhelm
August</sp> (1818-77), salanimi <sp>Talis Qualis,</sp>
ruots. runoilija. Julk. runokokoelmat „Sånger i pansar",
„Vilda rosor", „Dikter"; yksityisistä runoista
mainittakoon Suomelle omistettu „Vaticinium",
kuningaslaulu ,,Ur svenska hjärtans djup".
— <b>Strandberg,</b> <sp>Karl Henrik</sp> (1780-1865),
kirkkoherra (Lopella ja Karjaalla). Julk. „Åbo stifts
herdaminne" (1832).

<b>Strandman,</b> <sp>Otto</sp> (s. 1875), vir.
poliitikko (työpuolue), pää- ja sotaministerinä
1919, ulko- ja oikeusministerinä 1920, rahaministerinä
1924. Nyk. lähettiläänä Puolassa.

<b>Strapatsi</b> (it.), väsyttävä ponnistus,
vaivannäkö.

<b>Strasburger</b> <i>[štr-],</i> <sp>Eduard</sp>
(1844-1912), saks. kasvitieteilijä, viime aikojen
huomatuimpia, prof. Jenassa ja Bonnissa.
Us. tutkimuksia hedelmöityksen ja soluopin
alalta. Kirj. m. m. laajan levikin saaneen
oppikirjan „Lehrbuch der Botanik" (yhdessä
Nollin, Schenckin, Schimperin, Jostin y. m.
kanssa).

<b>Strassburg</b> <i>[štrasburhj]</i> (ransk.
<i>Strasbourg</i>), kaup. Ranskassa, Elsassissa, 3 km
Reinin vas. rannasta. Mainehikas
tuomiokirkko („Münster"), rak. 1015-1439,
gotiikan huomattavimpia, Thomaskirkko.
Yliopisto (per. 1567). Kone-, tupakka- ja
elintarveteoll. 170,000 as. — S. tuli
1200-luvulla vapaaksi saks.
valtakunnankaupungiksi, kuulunut Ranskaan
1681-1871 ja v:sta 1919, välillä Saksaan.

<img 1>
Strassburg. Tuomiokirkko.
</img>
<b>Strassburg</b> <i>[štrasburhj],</i> <sp>Gottfried
von</sp> ks. <sp>Gottfried Strassburgilainen.</sp>

<b>Strassburgin tärpätti,</b> saksankuusesta
saatu väritön, kirkas, kanadapalsamiii
kaltainen palsami, jota kootaan Vogeeseilla.

<b>Strassi</b> (saks.), lasimassa, josta
valmistetaan jalokivijäljitelmiä. Sisältää
lyijyä, boorihappoa, piidioksidia.

<b>Strategi</b> (kreik.), sotapäällikkö,
sotataidon tuntija. — Ateenassa valittiin
10 s:ia, jotka hoitivat sotalaitoksen ja
olivat ylipäällikköinä. — <b>Strategia,</b>
sodan johtotaito, se osa sotataitoa,
joka tarkoittaa sodan johtoa
kokonaisuudessaan. Sanalla „strateginen"
tarkoitetaan, että kysymyksessä olevalla
seikalla on merkitystä sodan kulkuun
nähden, esim. strateginen voitto tai
tappio on menestys tai vastoinkäyminen,
joka vaikuttaa koko sodan kulkuun
ottamatta huomioon, onko taistelu
taktillisessa suhteessa voitettu vai menetetty,
vrt. <sp>Taktiikka.</sp> — <b>Strateginen
yksikkö</b> on sotajoukko, joka pystyy
itsenäiseen sodankäyntiin, tav. armeijakunta
tykistöineen, ratsuväkineen y. m.
tarpeellisine apujoukkoineen.

<b>Stratford-upon-Avon</b> <i>[strätfəd-əpo'neivn],</i>
kaup. Länsi-Englannissa, Birminghamista eteläkaakkoon.
Shakespearen syntymä- ja kuolirikaupunki, lukuisia
muistoja hänestä. 10,000 as.

<b>Stratigrafia</b> (lat. ja kreik.), se
geologian ala, joka käsittelee geologisten
muodostumain ikäsuhteita ja kerrosjärjestystä.

<b>Stratiootit</b> (kreik.), Albaaniasta ja
Moreasta kotoisin olevia ratsumiehiä,
joita käytettiin Venetsian, Ranskan ja
Espanjan palveluksessa.

<b>Strato-cumulus</b> (lat.), muudan
pilvimuoto, ks. <sp>Pilvet.</sp>

<b>Stratosfääri</b> (lat. ja kreik.), ilmakehän
yläosat, ulottuu noin 11-80 km:n korkeuteen.
Vastakohta: <sp>troposfääri,</sp> se ilmakehän
osa, jonka korkeus on 0-11 km.

<b>Stratton-Porter</b> <i>[strätn-pōtə],</i>
<sp>Gene</sp> (1868-1924), amer. naiskirjailija.
Teoksia suomen.: „Kardinaalin laulu" y. m.

<b>Stratz</b> <i>[štrats],</i> <sp>Rudolf</sp> (s. 1864),
saks. romaanikirjailija. Teoksia suomen.:
„Hänen englantilainen rouvansa", „Rakas
isänmaa" y. m.
</chapter>

<chapter name="Straube-Stresemann">
<b>Straube</b> <i>[štr-],</i> <sp>Karl</sp> (s. 1873),
saks. urkuri ja kuoronjohtaja, uudenaikaisen
urkusoiton uranuurtajia. Julk. vanhemman ajan
urkusävellyksiä.

<b>Strauss</b> <i>[š-],</i> <sp>David Friedrich</sp>
(1808-74), saks. teologi. Teoksia: „Das
Leben Jesu" (1835), jossa koettaa
selittää Jeesuksen epähistorialliseksi,
„Christliche Glaubenslehre", „Der alte und der
neue Glaube". — <b>Strauss,</b> <sp>Johann</sp>
(1804-49), wieniläinen tanssisäveltäjä
(„valssikuningas"). Perusti tanssisoittokunnan
1825. Tuli valssisävellyksistään kuuluisaksi
ja teki orkestereineen konserttimatkoja
Pariisiin ja Lontooseen. — <b>Strauss,</b>
<sp>Johann</sp> (1825-99), itäv. säveltäjä,
J. S:n poika. Per. 1844 oman soittokunnan,
mutta otti isänsä kuoltua huostaansa hänen
orkesterinsa. Teki konserttimatkoja Amerikkaan
asti. Sävelsi operetteja („Lepakko" y. m.),
valsseja (m. m. „An der schönen blauen Donau").
— <b>Strauss,</b> <sp>Richard</sp> (s. 1864), saks.
säveltäjä, nyk. maalailevan tyylin rohkein
ja kuuluisin edustaja, Sävelsi sinfonioja,
oopperoita („Salome", „Elektra", „Ruusuritari" y. m.),
sinfonisia runoelmia („Kuolema ja kirkastus",
„Till Eulenspiegel" y. m.). S:n vahvimpana
puolena on loistavan taiturillinen soitinnus.
Ollut hovikapellimestarina Meiningenissä,
Münchenissä ja Berliinissä, viimeksi oopperan
johtajana Wienissä.

<img 1>
R. Strauss.
</img>
<b>Stravinskij</b> <i>[-vi'-],</i> <sp>Igor
Fedorovitš</sp> (s. 1882), ven. säveltäjä,
nykyajan luonteenomaisimpia. Varhaisemmissa
teoksissaan hän vain huipensi edeltäjiensä
(Rimskij-Korsakov, Borodin, Musorgskij) jo
kehittämiä erikoiskeinovaroja, mutta n. v:n
1914 jälkeen hän hylkäsi kaiken tonaalisuuden.
Säveltänyt balettimusiikkia, satuoopperan
„Satakieli", orkesterikappaleen „Ilotulitus",
sinfonioja, lauluja y. m.

<b>Streikki</b> (engl.), työlakko.

<b>Streitberg</b> <i>[štraitberhj],</i> <sp>Wilhelm</sp>
(1864-1925), saks. germanisti. Teoksia:
„Urgermanische Grammatik", „Gotisches
Elementarbuch".

<b>Strelasund</b> <i>[štrēlazunt],</i> salmi Saksan
pohjoisrannikolla Rügenin ja mannermaan välissä.
Sen rannalla, mantereella, on Stralsundin kaup.

<b>Strelitz</b> <i>[štrēlits],</i> kaup.
Mecklenburg-Strelitzissä. 6,000 as. S. on
aik. ollut pääkaupunki.

<b>Streljna,</b> huvilaseutu Venäjällä,
Inkerinmaalla, Suomenlahden etelärannalla,
21 km Pietarista.

<b>Strelka</b> l. <sp>Nuolijoki,</sp>
Suomenlahteen etelästä laskeva n. 25 km pitkä
joki Inkerissä.

<b>Streltsit</b> (ven.), Iivana Julman
1500-luvulla perustama jalkaväkijoukko,
Pietari I:n lakkauttama 1698.

<b>Streng,</b> <sp>Adolf Voldemar</sp> (s, 1852),
koulumies. Suom. Normaalilyseon yliopettaja
ja rehtori 1891-1908. — <b>Streng,</b>
<sp>Oswald</sp> (s. 1872), suom. lääkäri,
bakteriologian ja serologian ylim. prof.
v:sta 1911. Lukuisia julkaisuja.

<b>Strengberg</b> <i>[-bärj].</i> <sp>A.-b. Ph. U.
Strengberg & C:o o,-y.,</sp> Suomen ja
Pohjoismaiden suurin tupakkatehdas,
Pietarsaaressa. Sai perustamisoikeuden 1762,
osakeyhtiöksi 1881, osakepääoma 30 milj.
mk., työväkeä 1,300 henkilöä. Per. 1903
haaratehtaan Härnösandiin, 1912 Osloon
ja Kööpenhaminaan, nyk. lakkautetut.
Osti 1919 H. Borgström J:r Tobaksfabriks
a.-b:n osakkeet.

<img 1>
Strengbergin tupakkatehdas.
</img>
<b>Strengell</b> <i>[-e'l],</i> <sp>Gustaf</sp> (s. 1878),
suom. arkkitehti. Teoksia: „Kaupunki
taideluomana", „Koti taideluomana",
„Nykyajan ilmoitusreklaami" (suomen:t).

<b>Streptokokki</b> (kreik.), ketjukokki,
helminauhamainen bakteerijono. S. on
esim. lapsivuodekuumeen aiheuttaja.

<b>Stresemann</b> <i>[štrēzə-],</i> <sp>Gustav</sp>
(s. 1878), saks. poliitikko, Saksan kansanpuolueen
johtaja. Valtakunnankanslerina ja ulkoministerinä
1923, sen jälkeen ulkoministerinä. Sai Briandin
kera v:n 1926 Nobelin rauhanpalkinnon.

<img 1>
G. Stresemann.
</img>
</chapter>

<chapter name="Stretford-Strukel">
<b>Stretford</b> <i>[stretfəd],</i> kaup.
Englannissa, Manchesterista lounaaseen.
Puuvillateoll. 47,000 as.

<b>Stretto</b> (it.), <i>mus.,</i> lyhyesti, nopeasti.

<b>Stricte</b> (lat.), ankarasti, tarkasti.

<b>Strictum jus</b> l. <sp>jus strictum.</sp>
ankara oikeus, yleispäteviin, tav. kirjoitetussa
laissa oleviin oikeussäännöksiin perustuva oikeus,
vastakohtana <i>æquum jus</i> l. <i>jus æquum,</i>
kohtuudenmukaisuuden oikeus.

<b>Stridulatsioni</b> (lat.), siritys, kirskutus,
esim. heinäsirkkojen.

<b>Striigeli,</b> hiaisin (ks. t.).

<b>Strindberg</b> <i>[-bärj],</i> <sp>August</sp>
(1849-1912), ruots. kirjailija. Teoksia: hist.
näytelmä „Mestari Olavi", realistinen ja satiirinen
taiteilijaromaani ,,Punainen huone" (suomen:t),
näytelmä „Herr Bengts hustru", satiirinen
satunäytelmä „Lycko-Pers resa", hist. novellisarja

<img 1>
August Strindberg.
</img>
„Menneiden vuosisatain valheita" (osittain suomen.),
naisvihaa uhkuva „Avioelämää" (suomen.),
omaelämäkerrallinen „Tjensteqvinnans son" (4 osaa),
murhenäytelmät „Isä" ja „Fröken Julie",
saaristokuvaukset „Hemsöläiset" ja „Saaristolaiselämää"
(suomen:t), sisäisiä taisteluja kuvaava „Inferno",
mysteerintapainen näytelmä „Till Damaskus", hist.
näytelmät „Gustaf Vasa", „Erik XIV", „Kaarle XII"
(suomen.), „Kristina", „Gustaf III", passioninäytelmä
„Påsk", avioliittotragedia „Dödsdansen",
satunäytelmä „Svanehvit", romanttiset näytelmät
„Kronbruden" ja „Drömspelet", „Satuja"
(suomen.), murhenäytelmä „Pelikanen",
kiihkeästi hyökkäilevä avainromaani
„Svarta fanor" sekä runoja (valikoima
suomen. „Eri asein"). Edellisten lisäksi
on vielä suomen.: „Toteutuneita unelmia",
„Tschandala", „Yksin" y. m. S:n näytelmiä
on us. esitetty suomeksi. — S:n monipuolinen
ja laaja tuotanto on epätasainen. Esitystapa
on eloisaa ja voimakasta, ja hänen tuotantonsa
todistaa hellittämättömästä taistelusta yhteiskunnan
sovinnaisuuksia vastaan ja lahjomattomasta,
vaikka räikeästä totuuden julistamishalustaan.
[„Samlade skrifter" selityksineen; Erdmann
(ruots., 1920); Hedén (ruots., 1921); Lamm,
„Strindbergs dramer" (1923-26).]

<b>Stringendo</b> <i>[-ndže'-]</i> (it.), <i>mus.,</i>
kiihtyen, niin että esitys muuttuu vähitellen
sekä nopeammaksi että voimakkaammaksi.

<b>Stripa</b> <i>[-ī-],</i> rautamalmikenttä
Ruotsissa, Örebron läänissä.

<b>Strix</b> (lat.). 1. Pöllö, huuhkaja. —
2. Tunnettu tukholmalainen Alb.
Engströmin v:sta 1897 toimittama pilalehti,
v:sta 1924 sulautunut Söndagsnisse-nimiseen
pilalehteen; nimenä nykyisin Söndagsnisse—Strix.

<b>Strobl</b> <i>[štr-],</i> <sp>Karl Hans</sp> (s. 1877),
itäv. kirjailija. Teoksia: romaani „Bismarck".

<b>Stroboskooppi</b> (kreik.), koje, jolla
voidaan näyttää elokuvan kaltaisia kuvia.
Sen muodostaa levy tai silinteri, johon
kuva sijoitetaan (tai on piirretty), ja
jonka reunassa on tirkistysraot; näiden
läpi näkee vain yhden kuvan kerrallaan.
Levyn tai silinterin pyöriessä kuvat
vaihtuvat nopeassa tahdissa. Levy-s:n
tarkasteluun tarvitaan peili.

<b>Strofantiini,</b> troopillisessa Afrikassa
kasvavien <i>Strophanthus</i>-lajien siemenissä
oleva myrkyllinen glykosidi. Siemenistä
valmistetaan sydäntautien lääkettä.

<b>Strofi</b> (kreik.), säkeistö (ks. t.).

<b>Stroganov</b> <i>[-ōganof],</i> <sp>Pavel
Aleksandrovitš</sp> (1774-1817), ven.
virkamies, kreivi; Aleksanteri I:n hallituksen
alkuaikoina keisarin lähimpiä neuvonantajia.

<b>Strömberg</b> <i>[-bärj],</i> <sp>Nils</sp> (1646-1723),
ruots. kenraali, kreivi. Puolusti Liivinmaata
venäläisiä vastaan, joutui vangiksi Riian
antautumisessa 1710.

<b>Stromboli</b> ks. <sp>Liparin saaret.</sp>

<b>Strontium,</b> maa-alkalien ryhmään
kuuluva harvinainen metalli, kem. merkki Sr,
at.-p. 87,64, om.-p. 2,63. Kem. ominaisuuksiltaan
kalsiumin kaltainen. S.-suoloja käytetään
bengaalituliin niiden aiheuttaman kirkkaanpunaisen
valon vuoksi.

<b>Strozzi</b> <i>[strotsi],</i> renessanssiaikainen
firenzeläinen pankkiiri- ja sivistyssuku.

<b>Struensee,</b> <sp>Johann Friedrich</sp>
(1737-72), tansk. ministeri, alk. saks.
lääkäri, kreivi. Pääsi Kristian VII:n
suosioon ja myöh.kuningatar Karoliina
Matildan (ks. t.) rakastajaksi. Kaikkivaltiaana
ministerinä 1771-72 S. toimi valistuneen
yksinvallan hengessä, mutta häikäilemättömänä
hankki itselleen vihollisia, vangittiin ja mestattiin.

<b>Strukel</b> <i>[-ū-],</i> <sp>Mikael</sp> (1851-1923),
insinööri, kotoisin Itävallasta, graafillisen
statiikan ja rautatierakennuksen opettaja Helsingin
Polytekn. Opistossa v:sta 1879, tie-, vesi- ja
sillanrakennuksen opettaja v:sta 1880; Tekn.
Korkeakoulun  prof. v:een 1913. Julk. oppikirjoja
insinööritieteissä.
</chapter>

<chapter name="Struktuuri-Strömborg">
<b>Struktuuri</b> (lat.), rakenne,
rakennustapa. — <b>Struktuurikaava</b> ks.
<sp>Kaava,</sp> Struma, 265 km pitkä joki Balkanin
niemimaalla, suurin osa Bulgaariassa.
Laskee Aigeianmeren pohjoisosassa
olevaan Orfaninlahteen. Lisäjoki oik.
<sp>Strumitsa.</sp>

<b>Strutsi,</b> <sp>kameelikurki</sp> <i>(Struthio
camelus),</i> strutsien heimoon kuuluva Afrikan
ja Lounais-Aasian aro- ja aavikko-seuduissa elävä
sileälastainen juoksijalintu. n. 2,7 m korkea,
pitkäkaulainen ja -koipinen, pienipäinen,
isosilmäinen, koiraan paino n. 75 kg. Kaula ja jalat
melkein höyhenettömät, muu ruumis velttojen
höyhenten peittämä; koiraksen höyhenys musta,
suvissa ja pyrstössä sitäpaitsi lumivalkeita
sulkia, naaraksen höyhenys ruskeanharmaa.
Varpaita 2, niiden alla leveät polkuanturat,
sisempi varvas kaviokynnellinen. Syö
kasviruokaa ja pikkueläimiä. Nopea
juoksija, voi juostessaan ottaa yli 4 m pitkiä
askeleita. Elää pienissä parvissa tai
perheittäin: koiras ja 2-4 naarasta.
Naarailla yhteispesä, jossa 20-30
kellanvalkeata 14-16 cm pitkää munaa.
Hautominen ja poikasten paimentaminen on
pääasiassa koiraan huolena. S:n liha ja
munat ovat syötäviä, koirasten valkoiset
siipi- ja pyrstösulat haluttuja
koristehöyheniä. Tästä aiheutuneen
pyydystelyn vuoksi s. oli vähenemässä
sukupuuttoon. Nykyisin hoidetaan s:ja
Kap-maassa, Egyptissä ja Yhdysvalloissa
erikoisissa s.-tarhoissa, onpa Euroopassakin
muutamia sellaisia.

<img 1>
Strutsi.
</img>
<b>Strutsit,</b> <sp>strutsilinnut,
kameelikurjet,</sp> toisinaan strutsin heimosta
<i>(Struthionidæ),</i> johon kuuluvat strutsi ja
nandu, toisinaan koko sileälastaisten
linturyhmästä käytetty nimi.

<b>Struuma</b> (kreik.), kaulakupu (ks. t.).

<b>Struve</b> <i>[štrūfə],</i> <sp>Karl Hermann</sp>
(1854-1920), saks. tähtitieteilijä, O. W.
S:n poika. Tärkein tutkimus koskee
Saturnuksen kuita. — <b>Struve,</b> <sp>Otto
Wilhelm</sp> (1819-1905), ven. astronomi,
W. S:n poika, Pulkovan tähtitornin
johtaja v:sta 1862. Tieteellisiä töitä
tähtisumujen, pyrstötähden, parallaksimääräysten
y. m. alalta. — <b>Struve</b> <i>[strūvje],</i>
<sp>Petr Berngardovitš</sp> (s. 1870),
ven. kirjailija ja kadettipoliitikko, O. W.
S:n pojanpoika. — <b>Struve,</b> <sp>Wilhelm
von</sp> (1793-1864), saks.-ven. tähtitieteilijä,
Tarton (1813-39) ja Pulkovan (1839-58)
observatorion johtaja.

<b>Strykniini,</b> Etu- ja Taka-Intiassa
kasvavan <i>Strychnos nux vomica</i>-pensaan
siemenistä saatu kuolettavan myrkyllinen
alkaloidi; väritön, kitkerä, kiteinen,
veteen vaikeasti, alkoholiin helposti
liukeneva. Vastamyrkkynä m. m. ulostavia
aineita ja kloraalihydraattia. vrt.
<sp>Ketunmyrkky.</sp>

<b>Strypa</b> <i>[-y-],</i> joki Itä-Galitsiassa,
Dnestrin vasen lisäjoki. Pitkäaikaisia
taisteluita itävaltalaisten ja venäläisten
välillä 1915-16.

<b>Strzygowski</b> <i>[stšigo'vski],</i> <sp>Josef</sp>
(s. 1862), itäv. taidehistorioitsija. Prof.
Wienissä, luennoinut Turun ruots. yliopistossa.
Julk. varhaiskrist. taidetta ja arkkitehtuuria
koskevia käänteentekeviä teoksia.

<b>Stråhlman</b> <i>[strōl-],</i> <sp>Johan</sp>
(1749-1840), koulunopettaja (Viipurissa) ja
kirkkoherra (Valkjärvellä). Julk. 1816
<sp>Strahlmannin</sp> nimellä suomen
kieliopin ,,Finnische Sprachlehre".

<b>Strängnäs</b> <i>[streŋnēs],</i> kaup.
Keski-Ruotsissa, Mälarin etelärannalla.
Kaunis tuomiokirkko (vihitty 1291).
Piispanistuin 1100-luvulta. 5,000 as.

<b>Strömberg</b> <i>[-bärj],</i> <sp>Suomen Sähkö
Osakeyhtiö Gottfr. Strömberg,</sp>
Helsingissä, Suomen suurin sähkökonetehdas,
insinööri G. S:n 1889 perustama, o.-y:ksi 1909,
osakepääoma 12,6 milj. mk., työväkeä 500 henkeä.

<b>Strömberg</b> <i>[-bärj],</i> <sp>Georg</sp>
(1823-1906), Suomen rautatielaitoksen ensim.
päällikkö (1868-1903). [Hagman (1922).]
— <b>Strömberg,</b> <sp>Gustaf Benjamin</sp>
(s. 1882), ruots.-amer. tähtitieteilijä,
amer. Mount Wilsonin observatorion astronomi
(v:sta 1917). Tutkinut kuun vaikutusta ilman
lämpötilan muutoksiin, suorittanut tärkeitä
töitä kiintotähtitutkimuksen alalta.
— <b>Strömberg,</b> <sp>Johan Viktor</sp>
(s. 1863), arkkitehti, Kuopion teollisuuskoulun
lehtori v:sta 1898. Rakentanut Kuopion museon,
pankki-, sairaala-, tehdas- ja yksityisrakennuksia.

<b>Strömborg</b> <i>[-borj],</i> <sp>Johan Elias</sp>
(1833-1900), Porvoon . lukion, myöh.
lyseon, lehtori ja kummankin rehtori.
Julk. laajan elämäkerrallisen aineskokoelman
,,Biografiska anteckningar om Johan Ludvig Runeberg".
</chapter>

<chapter name="Strömfors-Sture">
<b>Strömfors.</b> 1. Ruotsinpyhtään ruots.
nimi. — 2. O.-y. Strömfors Bruk a.-b,
omistaa rautaruukin, sahalaitoksen ja
maatiloja Ruotsinpyhtäällä; per. 1695,
osakepääoma 6 milj. mk., osake-enemmistö
A. Ahlström o.-y:lla.

<b>Strömgren</b> <i>[-ēn],</i> <sp>Elis</sp> (s. 1870), tansk.
tähtitieteilijä, prof. Kööpenhaminassa.
Suorittanut uraauurtavia tutkimuksia
häiriöteorian ja kolmen kappaleen
probleeman alalta; osoittanut, että
pyrstötähdet kuuluvat aurinkokuntaamme.
Suosittu myös yleistajuisena kirjailijana
(„Kaikkeuden tähtitarhat", suomen.).

<b>Strömman kanava</b> ks. <sp>Kemiö.</sp>

<b>Strömmingsbådan</b> <i>[-bō-],</i> loistomajakka
Merenkurkun eteläosassa Bergön ulkosaaristossa.
Valonkorkeus vedenpinnasta 16 m.

<b>Strömsberg</b> <i>[-bärj],</i> piispan virkatalo
(v:sta 1723) Porvoon pitäjässä.

<b>Strömsdalsbruk</b> ks. <sp>Juantehdas.</sp>

<b>Strömsholmin kanava,</b> Ruotsissa,
kulkee Taalainmaan Smedjebackenista
Mälariin. Väylän muodostaa Kolbäckin joki
ja sen vieressä olevat sululliset
kanavaosat. Kanava rakennettiin 1776-92,
uudelleen 1842-60. Väylän pituus n. 100 km,
joista kanavoitua osaa yli 14 km, 1,5 m
syvä. Raudankuljetusta; suosittu matkailureitti.

<b>Strömstad</b> <i>[-ād],</i> kaup. Etelä-Ruotsissa
läh. Norjan rajaa, Skagerrakin rannalla.
Kylpypaikka, 3,000 as.

<b>STT,</b> Suomen Tietotoimiston (ks. t.)
lyhennysmerkintä.

<b>Stuart</b> <i>[stjūət],</i> vanha skotl. suku.
Hallitsi Skotlannissa v:sta 1371 ja samalla
Englannissa 1603-1714.

<b>Stuart</b> <i>[stjūət],</i> <sp>Gilbert</sp> (1755-1828),
mainehikas amer. muotokuvamaalari. — <b>Stuart,</b>
<sp>James</sp> (1713-88), engl. arkkitehti. Julk.
„Antiquities of Athens". — <b>Stuart,</b>
<sp>John M'Douall</sp> (1818-66), skotl.
Austraalian-tutkija. Kulki 1861 Austraalian
etelärannikolta halki mantereen Van Diemenin
lahden rannalle.

<b>Stubbenkammer</b> <i>[štu-],</i> liitutörmä
Rügenillä (ks. t.).

<b>Stubbs-wire gauge</b> <i>[stabs-vaiə-geidž]</i>
(engl.), sama kuin B. W. G. (ks. t.).

<b>Stuck</b> <i>[š-],</i> <sp>Franz von</sp> (s. 1863),
saks. taidemaalari ja kuvanveistäjä.
Maalannut allegoris-symbolistisia kuvia,
kuten ,,Synti" ja ,,Sota".

<b>Stuckenberg,</b> <sp>Viggo</sp> (1863-1905),
tansk. kirjailija. Julk. runokokoelmat
,,Flyvende Sommer" ja ,,Sne", näytelmät
,,Den vilde Jæger" ja „Romerske Scener"
sekä romaaneja ja kertomuskokoelmia,
kuten „Fagre Ord" ja ,,Valravn".

<b>Studeerata</b> (lat.), tutkia, opiskella,
lueskella.

<b>Studenterforeningen</b> <i>[-de'n- -rē-],</i>
Tanskan suurin ylioppilasyhdistys, per.
1820; aiemmin vanhoillinen, nyk. puolueeton.
— <b>Studentersamfund,</b> norj. ylioppilasyhdistys,
per. 1813; nyk. kommunistinen. — <b>Studentersamfundet,</b>
tansk. radikaalinen ylioppilasyhdistys. per. 1882.

<b>Studio</b> <i>[-ū-]</i> (lat.), opiskelu, tutkielma;
ateljee; yleisradion ohjelmansuoritushuone.
— <b>Studiosus,</b> opiskelija, ylioppilas.

<b>Stuertti</b> (engl.), ison laivan
ravintoloitsija, myös = koulunkäynyt
laivakokki.

<b>Stuffi</b> (saks.), kivennäis- tai
kivilajinäyte.

<b>Stuhlweissenburg,</b> Székesfehérvár (ks. t.).

<b>Stukki</b> (it.), eri kipsilajeista (myös
kalkista) ja erinäisistä lisäaineista tehty
seos seinä- ja kattopintojen viimeistelevää
peittämistä sekä ornamenttien valmistamista
varten. Erilaisia pinta-s:ja: 1) <sp>s.-rappaus,</sp>
joka tehdään tavalliselle kalkkirappauspohjalle
kipsistä tai kalkista tav. sekoittamalla
mukaan hienoja marmorisiruja; 2) <sp>s.-marmori,</sp>
kiiltopintainen s., joka aikaansaadaan
sotkemalla erivärisiä maaväreillä värjättyjä
kipsiseoksia yhteen siten, että seoksen
leikkauspinnat värikuvioineen
muistuttavat marmoria, porfyyriä y. m. — S.-työ
l. <sp>stukkatuuri</sp> oli käytännössä jo
vanhalla ajalla.

<b>Stulginskis</b> <i>[-i'n-],</i> <sp>Aleksandras</sp>
(s. 1885), Liettuan presidentti 1923-26.

<b>Stundistit</b> (saks.), Etelä-Venäjällä
v:n 1862 jälkeen syntyneen evankeelisen
liikkeen kannattajat.

<b>Stûpa</b> l. <sp>tôpe,</sp> itäint. puolipallon tai
kellonmuotoinen, us. kiviaitauksen ympäröimä
tiilinen muisto- ja hautamonumentti, jonka
sisäkomerossa Buddhan tai hänen pyhien miestensä
jäännöksiä. Vanhimmat 200-luvulta e. Kr. Tunnetaan
myös <sp>dagobien</sp> nimellä.

<b>Stupidi</b> (lat.), typerä, tyhmä.

<b>Stupor</b> (lat.), eräissä
mielisairauksissa esiintyvä taudintila,
jonka pääoireena on liikkumattomuus ja
puhumattomuus.

<b>Stúr</b> <i>[štūr],</i> <sp>Ludovít</sp> (1815-56),
slovakkilainen kirjailija ja isänmaanystävä.

<b>Sturdza,</b> <sp>Demeter</sp> (1833-1914), rom.
poliitikko. Pääministerinä 1895-96,
1897-99, 1901-04, 1907-09.

<b>Sture</b> <i>[-ū-],</i> <sp>Sten S. vanh.</sp>
(n. 1440-1503), Ruotsin valtionhoitaja 1470-97
ja 1501-03. S. oli Kaarle Knuutinpojan
paras tuki tämän viimeisen
</chapter>

<chapter name="Sturlason-Styyraksi">
hallituskauden aikana, voitti tanskalaiset
Brunkebergin taistelussa 1471, perusti
Upsalan yliopiston 1477, oli pakotettu
hyväksymään unionikuninkaan Hannun
Ruotsin hallitsijaksi (Kalmarin resessi 1483),
mutta sai estetyksi sopimuksen täytäntöönpanon
v:een 1497. S. kävi usein Suomessa. — <b>Sture,</b>
<sp>Sten S. nuor.</sp> (1492-1520), Ruotsin
valtionhoitaja 1512-20, S. N. S:n poika. Voitti
tanskalaiset 1517, haavoittui kuolettavasti
taistellessaan heitä vastaan Bogesundissa. —
<b>Sture,</b> <sp>Svante Niilonpoika</sp>
(1453-1512), Ruotsin valtionhoitaja 1504-12,
Natt och Dag-sukua. Toimi tehokkaasti
Hannun tunnustamiseksi Ruotsin
kuninkaaksi, mutta auttoi sitten 1501
karkoittamaan tanskalaiset. — <b>Sture,</b>
<sp>Svante Steninpoika</sp> (1517-67), ruots.
valtaneuvos, valtamarsalkka, Sten S.
nuoremman poika. Korotettiin kreiviksi 1561, tuli
Viron ja Tallinnan kenraalikuvernööriksi
1562. Eerik XIV:n murhauttama. Samalla
saivat surmansa hänen molemmat poikansa
<sp>Nils S.</sp> (1543-67) ja <sp>Erik S.</sp>
(1546-67).

<b>Sturlason,</b> <sp>Snorre</sp> ks. <sp>Snorre
Sturlason.</sp>

<b>Sturm,</b> <sp>Charles</sp> (1803-55), ransk.
matemaatikko. Määräsi yhdessä Colladonin
kanssa äänen etenemisnopeuden vedessä (Geneven
järvessä). Keksi väittämän numeroyhtälöiden
kahden lukuarvon välillä olevien juurien
lukumäärästä. Julkaisuja matematiikan ja
matem. fysiikan eri aloilta, — <b>Sturm</b>
<i>[št-],</i> <sp>Johannes</sp> (1507-89), saks.
pedagogi, protestanttisen humanismin
merkkimiehiä. Toimi koulunjohtajana
Strassburgissa 1537-81.

<b>Sturm und Drang-kausi</b> <i>[št- unt
draŋ]</i> (saks.), „myrsky- ja kiihkokausi",
1770- ja 1780-luvuilla Saksan kirjallisuudessa
esiintynyt suunta, joka intohimoisesti vastusti
luonnottomuutta ja vapauden kahlehtimista sekä
elämässä että runoudessa. Se on saanut nimensä
Max Klingerin näytelmästä ,,Sturm und Drang".

<b>Sturt</b> <i>[stət],</i> <sp>Charles</sp> (1795-1869),
engl. Austraalian-tutkija, löysi
tutkimusretkellään Sisä-Austraaliassa 1828
Darlingin ja 1829 Murrayn. Teki 1844-45
epäonnistuneen yrityksen tunkeutua
mantereen halki.

<b>Sturzen-Becker</b> <i>[sturtsen-],</i> <sp>Oskar
Patrik</sp> (1811-69), salanimi <sp>Orvar Odd,</sp>
ruots. kirjailija. Julk. runoja, kuvauksia
Tukholman elämästä ja kirjallisuushist. tutkielmia.

<b>Stuteria</b> (saks.), hevossiittola.

<b>Stuttgart</b> <i>[š-],</i> Württembergin
pääkaup., läh. Neckaria. Ent. kuninkaanlinna;
tekn. korkeakoulu. Kone-, moottori-,
soitinteoll., Etelä-Saksan kirjakaupan
keskus. 342,000 as.

<b>Stuxberg</b> <i>[stuksbärj],</i> <sp>Anton
Julius</sp> (1849-1902), ruots. eläintieteilijä,
Gööteporin museon eläint. osaston
intendentti v:sta 1882. Oli mukana kolmella
Nordenskiöldin tutkimusmatkalla, m. m.
Vegan retkellä; julk. teoksia näiden
matkojen eläint. tuloksista.

<b>Štübel</b> <i>[šty-],</i> <sp>Alphons</sp> (1835-1904),
saks. tutkimusretkeilijä, tulivuortentutkija;
tutkinut varsinkin Italian ja Etelä-Amerikan
tulivuorialueita.

<b>Styffe,</b> <sp>Carl Gustaf</sp> (1817-1908),
ruots. historiantutkija, Upsalan yliopiston
kirjastonhoitaja 1864-82; julk. m. m.
asiakirjakokoelmia.

<b>Styks,</b> puro Kreikassa, Pohjois-Arkadiassa;
kreik. runoudessa manalan joki.

<b>Styliitta</b> (kreik.), pylväspyhimys.

<b>Stylobaatti,</b> kreik. temppelin
porrastavan aluspenkereen pylväitä kantava
päällyspinta; yksityisten pylväänalustojen
kokonaisuus.

<b>Stylos</b> (kreik.), patsas; piirrin.

<b>Stymfalos,</b> muinaiskreik. kaup.
Koillis-Arkadiassa. S:n järvessä luultiin n. s.
S:n lintujen eläneen; höyhenpaljoudellaan
ne tukahduttivat elämän tai halki
ilmojen lentävillä vaskisulillaan
tappoivat ihmisiä, joita söivätkin.

<b>Styr</b> l. <sp>Styrj,</sp> joki Puolassa, Pripetin
lisäjoki oik., 511 km; taisteluita maailmansodan aikana.

<b>Styrax,</b> nahkealehtisiä troopillisia
puita ja pensaita käsittävä suku, eräistä
saadaan bentsoeta ja stooraksia (ks. n.).

<b>Stürgkh</b> <i>[štirk],</i> <sp>Karl</sp> (1859-1916),
itäv. poliitikko, pääministerinä 1911-16;
Fr. Adlerin (ks. t.) murhaama.

<b>Styx,</b> Styks (ks. t.).

<b>Styyraksi,</b> stooraksi (ks. t,).
</chapter>

<chapter name="Ståhlberg-Subito">
<b>Ståhlberg</b> <i>[stōlbärj],</i> <sp>Ester</sp> (s. 1870),
o. s. <sp>Elfving,</sp> kirjailijatar. Puolisot:
apteekkari K. Th. <sp>Hällström</sp> (k. 1917)
ja v:sta 1920 presidentti K. J. <sp>Ståhlberg.</sp>
Koteja Kodittomille-yhdistyksen puheenjohtaja.
Teoksia: „Italienska dagar", „Sunnuntai", „Vanha
kynttiläjalka". — <b>Ståhlberg,</b> <sp>Kaarlo Juho</sp>
(s. 1865), lakimies ja poliitikko. Senaattorina 1905-07,
hallinto-oikeuden prof. 1908-18, Korkeimman Hallinto-oikeuden
presidentti 1918-19, ensim. Tasavallan
Presidentti 1919-25, nyk. Lainvalmistelukunnan
jäsen; Eduskunnassa 1908-18, puhemies 1914.
Teoksia: „Suomen hallinto-oikeus", „Puheita",
„Lait ja asetukset maalaiskuntain hallinnosta".

<img 1>
Ester Ståhlberg.
</img>

<img 1>
K. J. Ståhlberg.
</img>
<b>Stålarm</b> <i>[stōl-],</i> <sp>Arvi
Eerikinpoika</sp> (1549-1620), Suomen
käskynhaltija 1597-99. S. oli Sigismundin
uskollinen kannattaja, joutui 1599
Kaarle-herttuan vangiksi, armahdettiin 1602,
mutta kärsittyään Liivinmaalla
sotapäällikkönä vastoinkäymisiä tuomittiin 1605
kuolemaan ja kävi viidennen kerran
mestauslavalla, vankina kuolemaansa asti.

<b>Stålhandske</b> <i>[stōlhanske],</i> <sp>Torsten</sp>
(1594-1644), suom. soturi. Kunnostautui
30-vuotisessa sodassa suom. ratsuväen,
„hakkapeliittojen" päällikkönä. Hänen leskensä
Kristiina Horn lahjoitti Turun akatemialle miehensä
sotasaaliina ottaman kirjaston. S. on haudattuna
Turun tuomiokirkkoon.

<img 1>
T. Stålhandske.
</img>
<b>Stång,</b> vanha ruots. pituusmitta, = 10 jalkaa = 2,97 m.

<b>Stångebro</b> <i>[stoŋŋebrū],</i> nyk. Linköpingiin
kuuluva paikka Ruotsissa. Siellä Kaarle-herttua 1598
ratkaisevasti voitti Sigismundin.

<b>Stäkeborg,</b> Stegeborg (ks. t.).

<b>Stöcker</b> <i>[štöker],</i> <sp>Christian Adolf</sp>
(1835-1909), saks. protestanttinen pappi
ja sosiaalipoliitikko. Hovisaarnaajana
Berliinissä 1874-90. Perusti 1878
kristillis-sosiaalisen työväenpuolueen ja 1890
evankeelis-sosiaalisen kongressin. vrt.
<sp>Kristillinen sosialismi.</sp>

<b>Stökiömetria</b> (kreik.), oppi
alkuaineiden yhtymispainoista ja tämän
käyttäminen kem. laskuissa.

<b>Störmer,</b> <sp>Fredrik Carl Müllertz</sp>
(s. 1874), norj. matemaatikko
ja fyysikko. Suorittanut huomattavia
tutkimuksia revontulista.

<b>Stössel,</b> <sp>Anatolij Mihailovitš</sp>
(1848-1915), ven. kenraali. Port Arthurin
komentaja 1903-05, tuomittiin 1908
kuolemaan linnoituksen antautumisen johdosta,
mutta armahdettiin ja vapautettiin 1909.

<b>Šuaanit,</b> chouans (ks. t.).

<b>Suaheli</b> (arab. = hiekkarannikon
asukkaat), bantuneekerien, arabialaisten,
persialaisten y. m. sekoittumisesta syntynyt,
Sansibarilla ja Itä-Afrikan rannikolla
(päiväntasaajasta Kap Delgadoon asti)
asuva sekakansa; muhamettilaisia.
Lahjakasta ja tarmokasta kansaa, jolla on
kaupankäyntiin hyvät taipumukset.
Toimivat us. karavaanikantajina. S:n kieli
on Afrikan yleisimpiä kauppakieliä.

<b>Suakin,</b> <sp>Sauakin,</sp> Satamakaup.
Punaisenmeren länsirannalla, engl.-egypt.
Sudanissa,

<b>Suarès</b> <i>[syarē's],</i> <sp>André</sp> (s. 1866),
oik. <sp>Felix André Yves Scantrel,</sp> ransk.
kirjailija. Kirjoittanut kirjallisuustutkielmia,
runoja ja bretagnelais-aiheisia novelleja.

<b>Sub</b> (lat.), alla, -ssa, -lla, yhdyssanoissa
<sp>ali-.</sp> — <b>Sub judice,</b> „tuomarin
alaisena", s. o. ratkaisematta. — <b>Sub
prætextu,</b> jonkin seikan varjolla, tekosyyllä.
— <b>Sub rosa,</b> „ruusun varjossa",
vaitiolon edellytyksellä tai lupauksella (ruusu
oli vaitiolon tunnuskuva). — <b>Sub sigillo,</b>
sinetin (s. o. vaitiolon) edellytyksellä. —
<b>Sub sigillo confessionis,</b> rippitunnustuksen
turvassa. — <b>Sub specie æternitatis,</b>
iäisyyden näkökannalta.

<b>Subalpiininen vyöhyke,</b> vuoristoissa
tai tunturiseuduissa oleva puuttoman
laen ja varsinaisen metsävyöhykkeen
välinen alue. Meillä Lapin koivuvyöhyke
on s. v.

<b>Subalterni</b> (ransk.), toisen alainen,
alemman asteen upseeri.

<b>Subarktinen vyöhyke,</b> arktisen ja
lauhkean vyöhykkeen välialue.
— <sp>Subantarktinen vyöhyke,</sp>
antarktisen alueen lähellä, sen
pohjoispuolella oleva alue.

<b>Suberiini</b> (lat.), kasvien korkkiaine.

<b>Subfossiilinen</b> (lat.) on sellainen
kasvi- ja eläinjäännös, joka ei vielä ole ehtinyt
hiiltyä tai kivettyä varsinaisten
fossiilien l. kivettymien tapaan.

<b>Subimago</b> (lat.), päiväkorentojen
toukan ja täysimuotoisen hyönteisen
(imagon) väliaste; siivellinen mutta ei
lisäytymiskykyinen. Nahanvaihdon jälkeen s.
muuttuu imagoksi.

<b>Subito</b> (it.), <i>mus.,</i> äkkiä. — <sp>Volta
subito</sp> (lyh. V. S.), merkitään joskus
nuottisivun oikeanpuoleiseen alareunaan.
Se merkitsee, että lehteä on käännettävä
erityisen nopeasti, jotta soittaja voisi
häiriytymättä siirtyä seur. sivun alkuun.
</chapter>

<chapter name="Subjekti-Subtraheerata">
<b>Subjekti</b> (lat.). 1. <i>Log.</i> ja <i>filos.</i>
Se olento, joka toimii, havaitsee tai
ajattelee, vastakohtana toiminnan esineelle,
„objektille". — 2. <i>Kieliop.</i> <sp>Alus,</sp> se
lauseenjäsen, josta predikaatin ilmaisema
toiminta, tila t. ominaisuus sanotaan
(esim. <i>poika</i> lukee). S:na on tav.
substantiivi tai substantiivinen pronomini. Mutta
jos predikaatti on 3:nnessa persoonassa,
voi s:na olla myös adjektiivi (esim. <i>uusi</i>
on aina hyvä) tai mikä substantiivisesta
käytetty sana tahansa (esim. <i>rikki</i> on
rikki), tai infinitiivi (esim. oli hauska
<i>tulla</i>), vieläpä kokonainen lause (esim. oli
hauska, <i>että tulit</i>). Suomessa on s. (milloin
se on substantiivi, pronomini tai adjektiivi) joko
nominatiivissa: <sp>totaalinen l. kokonais-s.</sp>
(esim. <i>pojat</i> juoksevat.) tai partitiivissa:
<sp>partsiaalinen l. osa-s.</sp> (esim. <i>poikia</i>
juoksee pihalla). Eräissä tapauksissa s.-persoona
käy riittävästi ilmi predikaatin muodosta ja sen
ei silloin tarvitse olla ilmaistuna erityisellä
sanalla (esim. tulen [= <i>minä</i> tulen] kotiin).
<sp>Subjektittomiksi</sp> sanotaan joskus lauseita,
joissa s.-persoona on määräämätön eikä erityisellä
jäsenellä ilmaistuna (esim. sataa; minua janottaa).
— <b>Subjektiivinen,</b> subjektin, s. o.
tajuavan ihmisen omituisesta luonnosta ja
käsitystavasta, — eikä tajuttujen esineiden
olokohtaisesta luonnosta, — johtuva.

<b>Subjektivero,</b> vero, jonka suuruus
määrätään veronmaksajan henkilöllisten
ominaisuuksien ja hänen yksilöllisen
maksukykynsä mukaan, esim. puhtaat
henkilöverot ja tuloverot. S:n vastakohtana on
<sp>objektivero,</sp> jonka määräämisperusteena
on jokin ulkonainen tunnusmerkki
tai jokin määrätty erikoinen tulolähde,
esim. automobiiliverot, koiraverot.

<b>Subjektivismi,</b> katsomustapa, joka on
subjektiivinen, perustuu käsittävän
ihmisen yksilölliseen käsitys- tai
arvostelemistapaan; se mielipide, että kaikki
tietomme ja koko maailmankatsomuksemme
välttämättä ovat subjektiiviset.

<b>Subkutaaninen</b> (lat.), ihonalainen.

<b>Subliimi</b> (lat,), ylevä.

<b>Sublimaatti.</b> 1. <sp>Härme,</sp>
härmistystulos (vrt. <sp>Sublimatsioni</sp>).
— 2. Elohopeakloridi (ks. <sp>Elohopea</sp>).
— <b>Sublimatsioni,</b> <sp>härmistyminen,</sp>
höyryn tiivistyminen suoraan jähmeäksi
jauheeksi, harineeksi l. sublimaatiksi.
S. tapahtuu helposti, jos kyseellisen
jähmeän aineen höyrypaine sulamispisteessä
on lähellä ilmanpainetta tai jos sulamisp.
ja kiehumap. ovat lähellä toisiaan.
Helposti härmistyviä ovat rikki, bentsoehappo,
elohopeakloridi l, sublimaatti y. m.
S:ia käytetään haihtuvien aineiden
erottamiseksi haihtumattomista. Verbi:
<sp>sublimoida.</sp>

<b>Submariininen</b> (lat.), vedenalainen.

<b>Subordinatsioni</b> (lat.), alistuminen,
alistussuhde. — <b>Subordinoida,</b> olla
jostakin riippu vainen, olla jonkin alainen.

<b>Subotica</b> <i>[-bō'titsa],</i> Maria Theresiopel (ks. t.).

<b>Subretti</b> (ransk.), viekastelevan ja
vehkeilevän palvelustytön tai yleensä
nuoren tytön osa näytelmässä; näyttelijätär
tai oopperalaulajatar, jonka erikoisalana
ovat sellaiset osat.

<b>Subsidium</b> (lat.), apu, avustus; apujoukko.

<b>Subskribeerata</b> (lat.), tilata, sitoutua
lunastamaan jokin teos (osakkeita y. m.).
— <b>Subskribentti,</b> tilaaja. —
<b>Subskriptsioni,</b> tilaus.

<b>Substanssi</b> (lat.), olio; tosiolio; se
pysyväinen olevainen, joka on pohjana ja
perustuksena kannattamassa esineiden
havaittavia ominaisuuksia, vaihtuvia
olotiloja sekä toimintoja.

<b>Substantiivi</b> (mlat.), oliosana, nomini,
joka on olion (esineen tai asian) nimi.
S:t ovat merkityksensä puolesta joko
<sp>konkreettisia</sp> l. esinenimiä, jotka
ovat todellisten tai kuviteltujen elävien
tai elottomien esineiden nimiä <i>(reki,
kummitus),</i> tai <sp>abstraktisia</sp> l.
ajatusnimiä, jotka ovat ominaisuuden,
toiminnan, tilan nimiä <i>(hyvyys, kuolema).</i>
Konkreettiset s:t ovat <sp>apellatiiveja</sp>
tai <sp>propreja</sp> (ks. n.).

<b>Substituoida</b> (lat.), asettaa jonkun
sijaan, korvata, — <b>Substituutti,</b>
sijainen.

<b>Substitutsioni</b> (lat.), ylemmän
viranomaisen määräys alemmalle määrätyn,
tavallisten toimivaltasääntöjen mukaan
toiselle viranomaiselle kuuluvan tehtävän
suorittamisesta. Testamenttioikeudessa
s:lla tarkoitetaan perijän määräämistä
sitä tapausta varten, että ensi sijalle
asetettu perijä ei siksi tulisikaan.

<b>Substitutsioni</b> (lat.), <sp>korvaus,</sp> kem.
ilmiö, jossa kahden yhdistyksen kesken
vaihtuu jokin atomi tai atomiryhmä,
toisen yhdistyksen atomiryhmän täten
korvatessa toiseen yhdistykseen kuuluneen
atomiryhmän.

<b>Substraatti</b> (lat.), alusta, perustana
oleva aine tai esine.

<b>Subsumoida</b> (lat.), sisällyttää
johonkin, sovittaa johonkin yleiskäsitteeseen.
Substantiivi: <sp>subsumptsioni.</sp>

<b>Subtiili</b> (lat.), hieno, sukkela, syvällinen.

<b>Subtraheerata</b> (lat.), vähentää.
</chapter>

<chapter name="Subtraktsioni-Suess">
<b>Subtraktsioni</b> (lat), vähennys, vähennyslasku.

<b>Subtrooppinen</b> (lat.), kuuman
(trooppisen) ja lauhkean vyöhykkeen
välillä oleva.

<b>Subventsioni</b> (lat.), avustus,
kannatusapu (vars. valtion).

<b>Succès</b> <i>[syksē']</i> (ransk.), menestys,
onni. — <b>Succès pyramidal</b> <i>[-a'l],</i>
jättiläismenestys.

<b>Sucher</b> <i>[zuhər],</i> <sp>Rosa</sp> (1849-1927),
o. s. <sp>Hasselbeck,</sp> saks. oopperalaulajatar,
kuuluisa Wagner-osien esittäjänä, Berliinin
valtionoopperan primadonna 1888-99.

<b>Suchtelen</b> <i>[suh-],</i> <sp>Johan Peter
van</sp> (1751-1836), ven. sotapäällikkö ja
diplomaatti, kreivi, syntyperältään
hollantilainen. Vv:n 1808-09 sodassa S. oli
Venäjän Suomessa olevan armeijan
ylimajoitusmestarina ja sai Viaporin
antautumaan. Lähettiläänä Ruotsissa 1810-36.
Hänen poikansa Paul v. S. julk. hänen
nimissään ranskank. esityksen Suomen sodasta.

<b>Sucre</b> <i>[sukre],</i> kaup. Boliviassa, Andien
vuoristossa, nimellisesti Bolivian pääkaup. 30,000 as.

<b>Sudan</b> (arab. <i>Bilad es-S.</i> = mustien
maa), alue Afrikassa Saharan eteläpuolella,
n. 5°:n ja 17°:n välillä pohj. lev., rajoittuu
lännessä Atlantin rannikkomaihin, idässä
Abessiiniaan, Eritreaan ja Punaiseenmereen.
Enimmäkseen savannia. Ilmasto kuuma; sadeaika
kesällä. Pääväestönä S:n neekerit; näiden ohella
asuu S:ssa fulbeja, arabialaisia y. m.
Valtiollisesti S. on jaettu Ranskan (ks.
<sp>Ranskan Länsi-Afrikka</sp>) ja Englannin
kesken. Englannin alueista tärkeimmät Nigeria
(ks. t.) ja Englantilais-egyptiläinen
(Anglo-egyptiläinen) S. Viimeksimainittu
(2,620,000 km<sup>2</sup>, 6,4 milj.
as.) on v:sta 1899 Englannin ja Egyptin
yhteisen hallinnan alainen. —
1800-luvun alkupuolella Egypti sai valtaansa
suuren osan S:ia. 1880-luvulla Mahdi
(ks. t.) valloitti S:n ja hävitti sitä
perinpohjaisesti. Vv. 1896-98 englantilaiset ja
egyptiläiset valloittivat S:n takaisin ja
rauhoittivat sen.

<b>Sudbury</b> <i>[sadbəri],</i> kaup. Kanadassa,
Ontarion itäosassa. Maailman suurimmat
nikkelikaivokset. Suomalaisasutusta.

<b>Sudeetit,</b> Saksan (Šleesian) ja
Tšekko-Slovakian (Böömin) rajalla oleva 310 km
pitkä, 30-45 km leveä vuoristo. Korkein
osa Riesengebirge (ks. t.).

<b>Sudenkorennot</b> <i>(Odonata),</i> n. 2,400
lajia (Suomessa n. 40) käsittävä hyönteisryhmä,
korennoisteo ai alanko. Verraten isoja, pitkä-
ja hoikkaruumiisia, us. kauniinvärisiä; 2
kalvomaista siipiparia, purevat suuosat. Toukat
vesieläimiä, elävät vedessä useita vuosia.
Niiden alahuuli on muodostunut pyydystysnaamariksi.
Hengittävät ilmaputkikiduksilla. Muodonvaihdos
vaillinainen: toukat kiipeävät ylös vedestä,
toukkanahka halkee selästä ja lentävä hyönteinen
kuoriutuu. Täysimuotoiset s. ovat nopeita lentäjiä,
petohyönteisiä, jotka pyytävät saaliinsa
tav. lennosta. Meikäläisiä sukuja ovat
m. m. <sp>neidonkorennon</sp> <i>(Calopteryx),</i>
<sp>keijukorennon</sp> <i>(Lestes),</i>
<sp>tyttökorennon</sp> <i>(Agrion),</i>
<sp>ukonkorennon</sp> <i>(Æschna),</i>
<sp>kiiltokorennon</sp> <i>(Cordulia)</i>
ja <sp>sudenkorennon</sp> <i>(Libellula)</i>
suvut, [Valle (1922).]

<img 1>
Ukonkorento, vas. toukka.
</img>
<b>Sudenmarja</b> <i>(Paris quadrifolius),</i>
liljakasvien heimoon kuuluva ruohokasvi,
jonka vanan latvapuolessa kukan alla
4 isoa suojuslehteä säteittäisesti. Kukka
kellanvihreä, marja sinimusta, myrkyllinen.
Joks. yleinen lehdoissa ja lehtomaisissa metsissä.

<b>Sudermann</b> <i>[zū-],</i> <sp>Hermann</sp>
(s. 1857), saks. kirjailija. Teoksia:
näytelmät „Kunnia", „Koti", „Johannes" y. m.
(esitetyt suomeksi), romaanit „Surutar",
„Kissanporras", novellikokoelma
,,Litauische Geschichten" ja muistelmakirja
„Das Bilderbuch meiner Jugend". S:n realistisilla
draamoilla oli aikoinaan loistava menestys.

<b>Sudra,</b> hindulaisten neljäs (alin) kasti,
johon alkujaan luettiin maan tummaihoiset alkuasukkaat.

<b>Sue</b> <i>[sy],</i> <sp>Eugène</sp> (1804-57), ransk.
romaanikirjailija. Teoksia suomen.: „Vaeltava
juutalainen", „Pariisin salaisuudet".

<b>Suecia,</b> Ruotsin uuslat. nimitys.

<b>Suess</b> <i>[zys],</i> <sp>Eduard</sp> (1831-1914),
itäv. geologi, prof. Wienissä. Selvitellyt
maankuoren rakennetta ja tektonisia
liikkeitä. Julk. m. m. „Die Entstehung der
Alpen", jossa todisti, että Alpit ovat
</chapter>

<chapter name="Suetonius-Suger">
syntyneet maankuoren poimuttuessa, ja
laajan 3-osaisen „Antlitz der Erde".

<b>Suetonius</b> <i>[svetō'-],</i> <sp>Gaius S.
Tranquillus</sp> (n. 75-150), roomal.
historioitsija. Kirjoittanut keisarien elämäkerran
,,Vitæ Cæsarum".

<b>Suez,</b> <sp>Suës,</sp> kaup. Egyptissä,
Punaisenmeren lahden, S:n lahden, pohjois- ja
S:n kanavan eteläpäässä. S:n eteläpuolella
on täytesaarelle rakennettu <sp>Port
Ibrahim</sp>-niminen satama. 32,000 as.

<b>Suezin kanava,</b> suluton merikanava,
joka katkaisee 112 km leveän Suezin
kannaksen ja yhdistää Välimeren
Punaiseenmereen. Alkaa Port Saidin
kaupungista, päättyy Suezin kaupungin
satamaan. Pituus 168 km (maapallon
pisin merikanava), syvyys 11-12 m, leveys
45-100 m. V. 1925 kulki kanavan kautta
5,337 laivaa; näiden kantavuus oli
yht, 26,8 milj. netto-r ek.-tonnia;
suurin osa laivoista on englantilaisia.

<img 1>
Suezin kanava.
</img>
— Kanavan rakennutti ransk. Ferdinand
de Lesseps (ks. t.) 1859-69. Työ maksoi
380 milj. kultafrangia, työmiesten luku
n. 25,000. Aluksi Englanti vastusti
koko yritystä, minkä vuoksi Lesseps
perusti erityisen kanavayhtiön, jonka
osakkeista (yht, 400,000 kpl.) n.
puolet merkittiin Ranskassa ja loput
joutuivat Turkille ja Egyptin kediiville.
Kanavan piti jäädä yhtiön haltuun
99 v:ksi ja sen jälkeen joutua kokonaan
Egyptille. Sen valmistuttua ja sen
taloudellisen merkityksen käytyä ilmeiseksi,
osti Englanti 1875, Egyptin silloisen
kediivin rahapulaa hyväkseen käyttäen,
tämän haltuun joutuneet lukuisat
osakkeet — lähes puolet koko osakemäärästä
— ja tuli siten yhtiön suurimmaksi
osakkaaksi. V. 1888 julistettiin kanava
molempine päätekaupunkeineen kansainvälisellä
sopimuksella puolueettomaksi alueeksi,
mutta maailmansodassa se oli kumminkin
Englannin laivaston tukikohtia ja Englannin
miehittämä. Kun Egypti 1920 julistettiin
itsenäiseksi kuningaskunnaksi, pani Englanti
itsenäisyyden tunnustamisen ehdoksi, että
kanava edelleen jäi sen suoranaiseen
vaikutuspiiriin. — Jo Egyptin kuninkaat
Seti I ja Ramses II (n. 1300- ja
1200-luvulla e. Kr.) rakennuttivat Niilistä
kanavan Punaiseenmereen. Myöhemmin tämä
kanava rappeutui. Uusia kanavankaivauksia
toimituttivat sitten Neko II, Dareios I
ja kalifi Omarin sotapäällikkö Amr.
700-luvulla kanava sotilaallisista
syistä suljettiin. Sittemmin suunnitteli
Napoleon Bonaparte kanavan rakennuttamista
Suezin kannaksen poikki, mutta virheellisten
mittausten johdosta hänen hankkeensa jäi
toteuttamatta.

<b>Suffetit</b> (hepr.), Kartagon korkeimmat
hallitusmiehet, luvultaan 2; heidän
toimivaltansa oli suunnilleen sama kuin
Rooman konsulien.

<b>Suffiksi</b> (lat.), <sp>jälkiliite,</sp>
epäitsenäinen kielenosa (äänne tai
äänneryhmä), joka esiintyy ainoastaan
itsenäisen kielenosan jälkeen liittyneenä
antaen tälle jonkin lisämerkityksen.
S:eja ovat erilaiset johto- ja
taivutuspäätteet sekä sellaiset tavallaan
itsenäisemmät liitteet, jotka liittyvät valmiisiin
taivutusmuotoihin tai taipumattomiin
sanoihin (esim. suomen possessiivisuffiksit
ja <i>-ko, -kin, -kaan, -pa, -han, -s</i>).

<b>Suffionit</b> (it.), boorinpitoiset kuumat
lähteet esim. Toscanassa Italiassa.

<b>Suffolk</b> <i>[safək],</i> kreivikunta
Itä-Englannissa.

<b>Suffragaani</b> (lat.), kat. hengellisen
kollegion äänivaltainen jäsen;
arkkipiispan alainen piispa.

<b>Suffragetti</b> (engl.), nimitys, jota
Englannissa on käytetty naisten
valtiollisen äänioikeuden kiihkeimmistä esi
taistelijattarista, kun taas sen
maltillisempia kannattajia sanottiin
<sp>suffragisteiksi.</sp> S:ien pääjohtaja
oli rouva Pankhurst (ks. t.).

<b>Suffragium</b> (lat.), äänioikeus, vars.
Rooman täyskansalaisten valtiollinen
äänioikeus.

<b>Sufilaisuus,</b> islamin pohjalla
ilmaantuva mystiikka; alkoi esiintyä
700-luvulla.

<b>Sufletti</b> (ransk.), ajoneuvojen kuomu.

<b>Suflööri</b> (ransk.), kuiskaaja (vars.
teatterissa).

<b>Suger</b> <i>[syžē']</i> (1081-1151),
St. Denis'n luostarin apotti, valtiomies ja
historiankirjoittaja; vaikutti Ludvig VI:n ja
Ludvig VII:n aikana suuresti valtion asioihin;
rakennutti St. Denis'n luostarikirkon.
</chapter>

<chapter name="Suggeroida-Suhteellisuusoppi">
<b>Suggeroida</b> (lat.), uskotella; saada
aikaan suggestioni (ks. t.).

<b>Suggestibiliteetti</b> (lat.), uskoteltavaisuus.

<b>Suggestiivikysymys,</b> johdattava l.
solmiva kysymys, jonka tuomari tai
asianajaja esittää siinä muodossa, että
riitapuoli tai syytetty helposti joutuu
vastaamaan haluttuun suuntaan.

<b>Suggestioni</b> (lat.), mieleenjohdatus,
luulottelu; välittömästi, ilman itsenäistä
harkintaa omaksuttu mielikuva l. ajatus,
jonka herättää joko toinen henkilö
(vieras-s.) tai asianomainen itse (auto- l.
itse-s.). S:lla voidaan saada aikaan
hypnoosi ja herättää mielikuvia, aistimuksia
ja tekoja hypnoosin aikana ja sen
jälkeen. Sitä on myös käytetty erinäisten
sairaalloisten tilojen poistamiseksi. Ei
ainoastaan yksilö, vaan ihmisjoukkokin
voi joutua s:n alaiseksi (joukko-s.).

<b>Suhde,</b> <i>matem.</i> Kahden samanlaatuisen
<table><td><td c><i>A</i><td>
<td>suureen (<i>A</i> ja <i>B</i>) suhde (<i>A:B</i> eli <td c>—<td>)
<td><td c><i>B</i><td>
</table>on se luku, jolla s:n jälkimmäinen jäsen
<i>(B)</i> on kerrottava, jotta saataisiin s:n
<table><td><td c><i>A</i><td>
<td>edellinen jäsen <i>(A).</i> Siis: <td c>— <td><i>B = A.</i>
<td><td c><i>B</i><td>
</table>Jälkimmäistä jäsentä sanotaan myös <sp>mitaksi,</sp>
edellistä <sp>mitattavaksi,</sp> s:ta <sp>mittaluvuksi.</sp>
S. on ratsionaalinen tai irratsionaalinen sen mukaan,
ovatko suureet yhteismitalliset vai yhteismitattomat.

<b>Suhdeluku,</b> <sp>suhde,</sp> etenkin kahden
mittana käytetyn suureen suhde.

<b>Suhdesanat,</b> prepositsionien ja
post-positsionien yhteinen nimitys.

<b>Suhomlinov</b> <i>[-ī'-],</i> <sp>Vladimir
Aleksandrovitš</sp> (1848-1926), ven. kenraali,
sotaministerinä 1909-15. Tuomittiin 1917
valtiopetoksesta ja petoksesta elinkautiseen
pakkotyöhön; sai armahduksen ja pakeni ulkomaille;
julk. muistelmia (saks. „Erinnerungen").

<b>Suhona</b> <i>[-ō'-],</i> joki Pohjois-Venäjällä,
Vienajoen läntinen latvahaara, 560 km. Kanavalla
yhdistetty Volgan lisäjokeen Šeksnaan.

<b>Suhteellinen,</b> verrannollinen (ks. <sp>Verranto</sp>).
— <b>Suhteellinen kosteus</b> ks. <sp>Ilmankosteus.</sp>

<b>Suhteellinen liike,</b> todellisen l.
absoluuttisen liikkeen vastakohtana se liike,
mikä jollakin kappaleella on toiseen,
liikkumattomana pidettyyn kappaleeseen
verraten. Kunkin kappaleen s. l. on
erilainen sen mukaan, mitä kappaletta
pidetään vertauskappaleena (esim. junassa
istuva ihminen junasta, maan pinnalta,
kuusta katsottuna). Kahden kappaleen
s. l. on toisen liike toisesta katsottuna
ja, jos pyörähdysliikettä ei oteta
huomioon, sama kuin niiden etäisyyden
piteneminen tai lyheneminen. S:sta l:stä
puhutaan etenkin, milloin luonnollista,
absoluuttiselta tuntuvaa vertauskappaletta
ei ole (taivaankappaleiden liike
maailmankaikkeudessa). Käsitys siitä,
että absoluuttista liikettä ei itse asiassa
olekaan, on ollut yhtenä aiheena
nykyaikaisen suhteellisuusopin syntyyn.

<b>Suhteelliset vaalit,</b> vaalijärjestelmät,
joiden tarkoituksena on valmistaa
valitsijain keskuudessa esiintyville eri
puolueille ja aatesuunnille tilaisuus saada
edustajia jotenkin samassa suhteessa,
kuin niihin lukeutuu valitsijoita, joten
edustajisto olisi valitsijakunnan
pienoiskuva. S. v. ovat viime aikoina tulleet
käytäntöön useissa maissa, Suomessa
eduskuntavaaleissa v:sta 1907 lähtien. —
Suomen eduskuntavaaleissa paikat kilpailevien
vaaliliittojen kesken ja vaaliliiton
paikat sen eri ehdokaslistojen kesken
jaetaan d'Hondtin (belg. professori,
1841-1901) säännön mukaan laskettujen
vertauslukujen nojalla siten, että kunkin
ryhmän (vaaliliiton tai valitsijayhdistyksen)
saamat äänet lasketaan yhteen ja
ryhmän ensimmäiselle ehdokkaalle
annetaan vertausluvuksi koko ryhmän saama
äänimäärä, toiselle puolet tästä,
kolmannelle kolmasosa j. n. e.

<b>Suhteellisuusoppi,</b> <sp>suhteellisuusteoria,
relativiteettiteoria,</sp> fysikaalinen teoria, jonka
lähtökohtana on, että absoluuttista liikettä ei
ole, vaan ainoastaan suhteellista liikettä
johonkin vertauskappaleeseen verraten
<sp>(suppeampi s.). Yleisen s:n</sp> lähtökohtana
on vastaava käsitys kiihtyväisyyden suhteellisuudesta.

<i>Suppeampi s.</i> on vallinnut mekaniikassa
jo Galilein ja Newtonin ajoilta asti. Sen mukaan
suljetussa järjestelmässä tapahtuvat liikkeet ovat
riippumattomat järjestelmän yhteisestä
etenevästä liikkeestä. Niinpä junassa
pudotettu kappale putoaa lattialle luotiviivan
suuntaan, junan liikkeestä riippumatta.
Siinä n. s. klassillisessa sähködynamiikassa,
jonka olivat luoneet Faraday, Maxwell, Lorentz
y. m., oli kuitenkin tärkeä merkitys liikkumattomalla
eetterillä, jossa sähkömagneettiset
värähdykset tapahtuvat. Oli lähellä ajatus
tutkia, mikä on maapallon liike verrattuna
tähän liikkumattomaan maailmaneetteriin,
mittaamalla valosäteitten nopeus
maapallon kulkusuuntaan ja johonkin
muuhun suuntaan. Tätä tarkoittavat
kokeet, joita suoritti m. m. Michelson
erittäin suurella tarkkuudella, osoittivat
kuitenkin, että valosäde saapuu
maapalloon samalla nopeudella kaikilta
suunnilta, siis ikäänkuin eetteri kulkisi
maapallon mukana. Tämä tulos näytti olevan
jyrkässä ristiriidassa liikkumattoman
eetterin kanssa, varsinkin, koska valon
muuttumaton nopeus avaruudessa on
varmimpia fysikaalisen tutkimuksen
tuloksia. Tästä ristiriidasta syntyi
nykyaikainen suppeampi s., jonka esittivät
toisistaan riippumatta Lorentz (1904),
Poincaré (1905) ja Einstein (1905), joista
viimeksimainittu tunkeutui syvimmälle
asian ytimeen. Tutkimalla perinpohjaisesti
avaruus- ja aikakäsitettä onnistui
Einsteinin saattaa mainitut
perustotuudet, suhteellisuusperiaatteen ja
muuttumattoman valon nopeuden, keskinäiseen
sopusointuun. Einstein osoitti, että ei
kahden pisteen etäisyydellä enempää kuin
kahden eri paikassa sattuneen
tapahtuman väliajallakaan ole absoluuttista
fysikaalista merkitystä, vaan että eri
havaitsijat saavat eri tuloksia, sen mukaan,
ovatko he levossa vai tasaisessa
suoraviivaisessa liikkeessä kyseellisiin
kappaleihin nähden. Niinpä saattaa kaksi
tapausta yhden havaitsijan mielestä olla
yhtaikaiset, kun toinen toteaa toisen
aikaisemmaksi, toisen myöhäisemmäksi.
Sen sijaan on kaikille havaitsijoille, jotka
ovat toisiinsa nähden ainoastaan
tasaisessa liikkeessä, absoluuttinen merkitys
lausekkeella <i>r</i><sup>2</sup> — <i>c</i><sup>2</sup><i>t</i><sup>2</sup>, missä <i>r</i> merkitsee
tapahtumapaikkojen väliä, <i>t</i> tapahtumain
aikaeroa ja <i>c</i> valon nopeutta eetterissä.
Niinpä, jos kysymyksessä on
valosignaalin lähettäminen ja sen
vastaanottaminen <i>t</i> sekunnin kuluttua etäisyydellä
<i>r,</i> niin lauseke saa arvon 0 havaitsijan
liikkeestä huolimatta — sopusoinnussa
sen kanssa, että valon nopeus aina
havaitaan yhtä suureksi. Suppeamman s:n
johtopäätöksistä mainittakoon seuraavaa.
Jos jokin kappale liikkuu nopeudella <i>v</i>
havaitsijaan verraten, niin se näyttää
havaitsijasta lyhenevän liikkeen
<table><td><td c><i>v</i><sup>2</sup><td>
<td>suuntaan suhteessa √ 1 — <td c>—<td>: 1. Lorentz
<td><td c><i>c</i><sup>2</sup><td>
</table>otaksui aluksi tämän suuruisen todellisen
supistumisen. Kappaleen mukana
liikkuvan kellon käynti näyttää hidastuvan
samassa suhteessa ja kappaleen massa
lisääntyneen samassa suhteessa. Yhtälöä,
joka ilmoittaa massan riippuvaisuuden
nopeudesta, sanotaan Lorentzin (tai
Lorentz-Einsteinin) kaavaksi. Kun on
kysymyksessä tavalliset nopeudet, niin
massan muuttuminen ei ole mitattavissa,
mutta nopeuden lähetessä valon nopeutta
massa kasvaa ohi kaikkien rajojen, niin
että valon nopeus on yleensä suurin
mahdollinen nopeus. Ilmiö on voitu tarkoin
mitata katodi- ja β-säteitä tutkimalla,
ja tulokset pitävät täysin yhtä s:n
kanssa. Tämän yhteydessä on se
johtopäätös, että kappaleen energian
lisäytyessä sen massa kasvaa. Tämän
johdosta ovat klassillisen mekaniikan lait
energian muuttumattomuudesta ja
massan muuttumattomuudesta sulautuneet
yhdeksi ainoaksi peruslaiksi, jonka
mukaisesti massa saattaa muuttua energiaksi
ja päinvastoin. — Edellisestä jo selviää,
että s:n mukaisesti avaruus (tila) ja
aika sulautuvat yhteiskäsitteeksi, jolloin
aika muodostaa ikäänkuin olevaisuuden
neljännen ulottuvaisuuden. Täsmälliseen
matemaattiseen muotoon on tämän
pukenut Minkowski. Kappale, johon ei
vaikuta mikään voima, liikkuu suoraviivaista
rataa tässä neliulotteisessa olevaisuudessa.

<i>Yleinen s.</i> Suppeampi s. on tarkoin
voimassa ainoastaan sellaisen havaitsijan
kannalta, joka on tasaisessa, suoraviivaisessa
liikkeessä kiintotähtiin verraten. Se
ei siis päde tarkoin missään avaruuden
osassa, mikä on painovoiman vaikutuspiirissä.
Tämän rajoituksen Einstein on
voittanut yleisessä s:ssa, samalla kun hänen
on onnistunut punoa geometria ja
painovoimalaki sopusointuiseksi
yhteisrakennelmaksi. Einstein otti lähtökohdaksi
sen huolellisesti tutkitun tosiasian, että
kappaleen hidas ja painava massa (vrt.
<sp>Massa</sp>) ovat aina yhtäsuuret, millä
Newtonin mekaniikassa on aivan
irrallinen asema. Jos nyt otaksumme, että
tiedemies laboratoriossaan toteaa, että
kaikki kappaleet putoavat lattiata kohti
samalla kiihtyväisyydellä, niin hän voi
tämän selittää kahdella tavalla: joko
laboratorio on vetovoiman
vaikutuspiirissä, tai se on vetovoiman
vaikutuksen ulkopuolella, mutta liikkuu suoraan
ylöspäin tasaisesti kiihtyvällä nopeudella.
Mekaanisten kokeiden nojalla on
mahdoton ratkaista, kumpi katsanto on oikea.
Einstein päätteli nyt, että ratkaisua on
mahdoton tehdä myöskään sähkömagneettisten
tai valoilmiöiden avulla, vaan että
tasainen kiihtyväisyys ja painovoimakenttä
ovat täysin samanveroiset (Einsteinin
samanveroisuus- l. ekvivalenssiperiaate).
Tästä periaatteesta seuraa m. m., että
valosäteen kulkiessaan läheltä
raskasta taivaankappaletta (Aurinkoa)
täytyy kaartua. Tämä johtopäätös on
voitu viimeisten auringonpimennysten
</chapter>
<chapter name="Suhteellisuusteoria-Suisto">
aikana todeta yhtäpitäväksi havaintojen
kanssa. Samanveroisuusperiaate
sovellettuna ja matemaattisesti kehitettynä
johti Einsteinin luomaan uuden geometrian,
joka suhtautuu Minkowski'n neliulotteiseen
geometriaan kuten kaarevan pinnan
geometria tasogeometriaan. Tässä yleisen
s:rt geometriassa, joka perustuu
Riemannin tutkimuksiin epäeuklidisesta
geometriasta, ja jonka Einstein sai
pääasiassa valmiiksi 1916, ei luonnollisesti
ole mitään suoria viivoja, vaan
ainoastaan suorimpia mahdollisia teitä,
geodeettisia viivoja. Einsteinin yleistetyn
jatkavaisuuslain mukaan kappale, johon ei
vaikuta mikään voima, kulkee
geodeettista viivaa pitkin. Myös liike
painovoimakentässä voidaan johtaa tästä
laista, joten yleinen painovoima saa
selityksensä. Samoin kuin pientä kaarevan
pinnan osaa, esim. merenpintaa, voi pitää
tasona, samoin voi luonnonilmiöt, jotka
eivät ulotu varsin laajalle, esittää
suorakulmaisen koordinaatiston avulla, ja vain
hyvin harvoissa tapauksissa eroaa täten
laskettu tulos yleisen s:n mukaan
lasketusta niin paljon, että voisimme kokeella
ratkaista, kumpi on oikea. Paitsi
mainittua valosäteiden taipumista on näitä
Merkuriuksen radan periheliumin liike,
jonka selittämiseksi on aikaisemmin
koetettu etsiä vielä lähempänä Aurinkoa
sijaitsevaa kiertotähteä, mutta joka
voidaan täysin selittää s:n avulla. Edelleen
näyttää siltä, että suurten kiintotähtien
spektriviivoissa on voitu todeta pieni
siirtymä punaista kohti (Einsteinin
efekti), sopusoinnussa s:n kanssa.
S. ei merkitse aikaisemman luonnonopin
kumoamista, vaan sen syventämistä
ja laajentamista yleispätevämmäksi
järjestelmäksi, jonka rajatapaukseksi
klassillisen mekaniikan avaruus- ja
aikakäsitteen pohjalla laadittu liikeoppi jää.
S:n nauttima suuri luottamus nykyajan
teoreettisten fyysikkojen parissa
johtuukin ensi sijassa siitä, että s. läheisesti
liittyen siihen, mikä tähänastisten
tutkimusten mukaan pätee, muodostaa
ehjimmän kokonaiskuvan fyysillisestä
olevaisuudesta. [Kallio (1922); Rauhala, „Uusi
avaruusasuntomme" (1925).]

<b>Suhteellisuusteoria,</b> suhteellisuusoppi (ks. t.).

<b>Suihkukaivo,</b> kaivolaite, jossa vesi
maanalaisesta suonesta, korkeammalla
olevasta kaivosta, lammesta j. n. e.
putkea pitkin nousee maanpinnalle
suihkuten ilmaan. Vesi tulee joko omalla
paineellaan tai pumpun painamana.

<b>Suihkupumppu</b> ks. <sp>Pumppu.</sp>

<b>Suihkuturbiini,</b> aktsioniturbiini (ks.t.)
— <b>Suihkutuulettaja,</b> suihkupumpun
periaatteen mukaan toimiva tuulettaja.

<b>Sui juris</b> (lat.), täysivaltainen.

<b>Suiku,</b> kunta Vienan Karjalassa,
Vienanmeren rannalla, kahden puolen
Muurmannin rataa.

<b>Suikujärvi,</b> kunta Vienan Karjalassa,
Muurmannin radan länsipuolella.

<b>Suikulainen</b> <i>(Amphioxus lanceolatus),</i>
kallottomiin l. putkisydämisiin kuuluva
sukkulanmuotoinen, sivuilta litistynyt,
5-6 cm pitkä, miltei väritön, kalamainen
eläin; yksinkertaisin ja alkuperäisin
selkärankainen. S:lla ei ole päätä eikä
parillisia eviä; ruumista reunustaa
selässä, pyrstössä ja vatsapuolen pyrstöosassa
ihopoimu. Iho on paljas, orvaskesi
yhden ainoan solukerroksen muodostama.
Selkärankaa ei ole, tukisolukkona on
selkäjänne. Tämän selkäpuolella on
putkimainen selkäydin ja tämän etupäässä
näköaistimena toimiva musta
pigmenttipiste. Ruoansulatuskanava on suora
putki, jonka alkupuoli on poikittaisten
kidusrakojen läpäisemä kidussuoli;
loppuosassa, ravintosuolessa, on umpipussi,
n, s. maksa. Kidussuolta ympäröi laaja
kidusontelo, jonka takaosassa pieni ulos
johtava aukko. Sydäntä ei ole, veren
panevat liikkeelle vatsapuolella olevat
sykkivät laskimot. Veressä ei ole punaisia
verisoluja. S. elää Välimeren ja Pohjanmeren
hiekkaisissa rantavesissä hiekkaan kaivautuneena.

<img 1>
Suikulainen (kaavakuva), <i>au</i> silmäpilkku, <i>c</i>
selkäjänne, <i>r</i> selkäydin, <i>m</i> lihassegmentti, <i>o</i> suu,
<i>sp</i> kidusrako, <i>g</i> sukupuolirauhaset, <i>n</i>
munuaisputket, <i>l</i> maksa, <i>b</i> kidusontelo, <i>p</i> kidusontelon
aukko, <i>a</i> peräaukko.
</img>
<b>Suinula,</b> rautatieasema Tampereen-Haapamäen
rataosalla, Kangasalan kunnassa, 20 km Tampereelta.

<b>Suippokaarityyli,</b> goottilainen tyyli (ks. t.).

<b>Šuiskij</b> ks. <sp>Vasilij.</sp>

<b>Suistamo,</b> kunta Viipurin läänissä,
Raja-Karjalassa, Suojärven radan varrella;
1,507,7 km<sup>2</sup>, 8,591 as. (1927).
Sahoja; Jalovaaran rikkikiisuesiintymä.
S. on ollut suomenpuoleisen runolaulun
keskuksia (Sotikaiset ja Šemeikat).

<b>Suisto,</b> <sp>suistoseinä,</sp> purouitossa
puron äkkinäisissä mutkapaikolssa puiden
rantaan tarttumisen ehkäisemiseksi
</chapter>

<chapter name="Suistomaa-Sukeltajat">
päällekkäin asetetuista tukeista tehty
ohjausseinä.

<b>Suistomaa</b> l. <sp>deltta,</sp> joen suun
edustalle meren tai järven rannalle virran
kuljettamista liete- ja hiekka-aineksista
muodostunut maa, jossa joki jakautuu
moneksi suuhaaraksi. S:n tieteellinen
nimi deltta johtuu Niilin suistomaasta,
joka on kolmiomainen kuten kreik. <i>A</i>-kirjain.

<b>Suitia,</b> Syrjä (ks. t.).

<b>Suits,</b> <sp>Gustav</sp> (s. 1883), vir.
runoilija, Tarton yliopiston kirjallisuuden
prof. v:sta 1921. S. on Noor-Eestin (ks. t.)
henkinen johtaja. Julk. runokokoelmat „Elu
tuli", „Tuulemaa", jota pidetään Viron
kirjallisuuden korkeimpana saavutuksena,
ja „Kôik on kokku unenägu". [Kallas,
„Nuori Viro" (1918).]

<img 1>
G. Suits
(N. Triikin hiilipiirros).
</img>
<b>Suitset,</b> hevosen ohjauslaite. S:ssa on
nahkaiset päitset l. päähiset ja kuolaimet
(ks. t.), joihin kiinnitetään ohjakset.
S:n nahkaosat, niskahihna, poskihihnat,
otsahihna, kurkkuhihna ja usein kuonohihna,
voidaan solkien avulla tehdä eri hevosille
tarkoin sopiviksi.

<b>Suitsutus,</b> useihin u&koiitoihm kuuluva,
jumalanpalveluksen yhteydessä tai erikseen
tapahtuva, hyvänhajuisten hartsien ja
palsamiaineiden polttaminen. Paras s.
saadaan <i>Boswellia</i>-kasvista. S:ta on
käytetty krist, kirkossa 400-600-luvulta
lähtien.

<b>Sujotus,</b> kutomateollisuudessa = silitys
l. prässäys.

<b>Sukahäntäiset</b> <i>(Thysanura),</i>
siivettömien lahkoon kuuluvia hyönteisiä,
joiden takaruumiissa 011 pitkiä sukasia.
S:iä on m. m. <sp>sokeritoukka</sp> (ks. t.).

<b>Sukamadot</b> <i>(Chætopoda),</i> nivelmatojen
alaluokka. Joka nivelessä on tav. 4
sukasta tai sukaskimppua neljässä
pituusrivissä pitkin ruumiin kylkiä tai
vatsapuolta. Sukaset toimivat liikuntoeliminä.
Niiden lukumäärän ja kiinnitystavan
mukaan s. jaetaan 2:een lahkoon: <sp>monisukaiset</sp>
<i>(Polychæta)</i> ja <sp>harvasukaiset</sp>
<i>(Oligochæta).</i> Edellisillä on runsaasti
pitkiä sukasia kimppuina, kimput ovat ihonystyräin
(parapodien l. käsnä jalkojen) päässä,
yksineuvoisia; harvasukaisten sukaset
ovat lyhyemmät ja harvalukuisemmat,
käsnäjalkoja ei ole, kaksineuvoisia. Edellisiä
ovat <sp>hieta-</sp> ja <sp>putkimadot,</sp>
jälkimmäisiä <sp>kastemato.</sp>

<b>Sukellus.</b> liinan erikoisia laitteita
ihminen voi viipyä veden alla vain pari
minuuttia, mutta s.-laitteiden avulla
useampia tunteja. Vanhin s.-laite oli
alhaalta avonainen <sp>s.-kello.</sp> Tavallisin
s.-laite on <sp>s.-puku,</sp> johon kuuluu tiivis
kumipuku kintaineen ja lyijyanturajalkineineen
sekä metallikypäröineen ynnä lyijyisine
rintapainoineen. Kypärään pumputaan ilmaa
letkujohdon kautta ylhäältä veden pinnalta.
Jotta sukeltajan hengittämä ilma ei sekaantuisi
kypärään tulleeseen ilmaan, käytetään n. s.
Denayrouzen säätäjää. Myöskin käytetään
happisäiliötä, josta sukeltaja saa
tarvitsemansa hapen, jolloin erikoinen
laite ottaa hiilihapon ja laskee annoksen
happea puhdistuneeseen ilmaan. Suurin
s.-syvyys on n. 60 m. Suuriin syvyyksiin
sukeltamista varten on rakennettu
sukelluspanssareita, joista vain
sukeltajan jalat ja kädet pistäyvät ulos, ja
joiden avulla voi kestää syvällä
vallitsevan suuren paineen.

<img 1>
Sukelluspanssari.
</img>
<b>Sukelluslaiva</b> ks. <sp>Vedenalainen laiva.</sp>

<b>Sukeltajat</b> <i>(Dytiscidæ),</i> kovakuoriaisheimo;
vesielämään mukautuneita petokuoriaisia. Toukat
raatelevia, sukkulanmuotoisia, suuaukko umpeenkasvanut,
</chapter>

<chapter name="Sukeva-Sukuaseman loukkaaminen">
mutta leuoissa on ruoansulatuskanavan
yhteydessä oleva tiehyt, jota myöten
toukka imee saaliistaan verta. Suomessa
n. 140 lajia, joista suurimmat kuuluvat
<i>Dytiscus</i>-sukuun (35-40 mm pitkiä).
Pienimmät (<i>Hydroporus</i>-lajit) ovat
n. 2-5 mm pitkiä.

<b>Sukeva,</b> rautatieasema Iisalmen-Kajaanin
rataosalla, Sonkajärven kunnassa, 39 km
Iisalmesta. Aseman lähellä maatalousvankila.

<b>Sukkaatti,</b> sitronaatti (ks. t.).

<b>Sukkanauharitarikunta</b> (engl. <i>Order
of the Garter</i>), Englannin korkein
tähdistö, Edvard III:n perustama n. 1350.
Perintätiedon mukaan nimi johtuu siitä,
että kuningas asetti lemmittynsä
Salisburyn kreivittären sukkanauhan, joka
hovitanssiaisiissa, putosi, valtakunnan
korkeimmaksi kunniamerkiksi. Kuva ks.
<sp>Ritarimerkit.</sp>

<b>Sukkula,</b> syöstävä. ks. <sp>Kudonta.</sp>

<b>Sukkulamadot</b> <i>(Nematoda),</i> lajirikas
matoryhmä. Ruumis liereä, ohuen
sukkulamainen tai rihmamainen, niveletön.
Verisuonistoa ei ole. S:hin kuuluu vedessä
ja maalla eläviä muotoja sekä eläinten
ja kasvien loisia. Ihmisen loisia ovat m. m.
suolinkainen, kihomato ja trikiinit.

<b>Sukkulapitsi,</b> frivoliteetista (ks. t.)
käytetty suomenk. nimitys.

<b>Sukkulentit</b> (lat.), <sp>malto- l.
mehukasvit,</sp> mehevä- ja löyhärakenteisia
kuivakkokasveja, joilla on limaista
solunestettä sisältävä vesisolukko. Tämän
paikan mukaan puhutaan varsi-s:sta
(kaktukset, eräät <i>Euphorbia</i>-lajit) ja
lehti-s:sta (maksaruohot, <i>Agave, Aloë</i>).

<b>Suklaa</b> ks. <sp>Kaakao.</sp>

<b>Suksessiivinen</b> (lat.), peräkkäinen,
vähitellen tapahtuva; vastakohta:
<sp>simultaaninen</sp> (ks. t.).

<b>Suksessioni</b> (lat.), <sp>seuraanto,</sp>
siirtyminen toisen tilalle hänen oikeuksiinsa
ja velvollisuuksiinsa. S. voi olla joko
<sp>singulaari- l. erikois-s.</sp> tai
<sp>universaali- l. kokonais-s.</sp>

<b>Sukset</b> ovat ammoisista ajoista olleet
tunnetut vanhassa maailmassa. Pohjoismaissa
nyk. käytetyt s. voidaan jakaa kolmeen
päätyyppiin. 1) <sp>Mäki-s.</sp> ovat
lyhyet, leveät, jokseenkin raskaat ja
lujatekoiset, etupainoiset. Käytetään
Norjassa ja Keski-Euroopan vuoristoissa,
meillä vain mäenlaskukilpailuissa. 2)
<sp>Tavalliset l. luisto-s.</sp> ovat pitkät,
soukat, vähän taka- tai tasapainoiset ja
soveltuvat parhaiten tasangoilla
hiihtämiseen. Niitä ovat meillä näihin asti
yleisesti käytetyt Ylitornion, Kajaanin ja
Haapaveden s. 3) <sp>Maasto-s.</sp> ovat
kahden edellisen välimuoto. Ne ovat nyk.
päässeet yhä yleisempään käytäntöön
sekä meillä että Ruotsissa, sitä mukaa
kuin harrastus maastokilpailuihin on
kasvanut. Tav. suoni, maasto-s.
tehdään 7,5-8 cm leveät ja 7-8 jalkaa
pitkät ja hieman takapainoiset, Kilpailumalli
on vähän kapeampi (kärkipuolelta 7, keskeltä
5,8, kannasta 6,2 cm). — Suksiaineksena
käytetään meillä yksistään koivua, ulkomailla
myös saarnea tai hickorya. S:n luistopinta
pidetään kunnossa <sp>paahtamalla,</sp> s. o.
lämmittämällä ja sivelemällä tervalla tai
voiteilla, joissa tervan lisänä on parafiiniä,
vahaa t. m. Meillä on suksi yleensä kiinnitetty
kippuran kengän kärkeen <sp>mäystimellä,</sp>
s. o. yksinkertaisella hihnasilmukalla,
mutta viimeaikoina ovat norjalaista tapaa
noudattaen erilaiset <sp>siteet</sp> päässeet
käytäntöön. — vrt. <sp>Hiihto.</sp>

<img 1>
Bergendahlin suksiside. <i>1</i> avattuna, <i>2-3</i> kiinni
ollessa eri puolilta nähtynä.
</img>
<b>Suksiinihappo,</b> meripihkahappo. —
<b>Suksinaatit,</b> meripihkahapon suolat.

<b>Suksoli,</b> dulsiini (ks. t.).

<b>Suku</b> (lat. <i>genus</i>), 1. <i>Kasvit,</i> ja <i>eläint.,</i>
lajia laajempi systemaattinen käsite. —
2. <i>Kieliop.</i> Sellainen eräiden kielten
omituisuus, että jokainen substantiivi on
joko maskuliini, feminiini tai neutri
(ks. n.). Kuhunkin s:uun kuuluvat sanat
muodostavat enemmän tai vähemmän
oman kieliopillisen muotokategorian, jolla
on pääasiallisesti yhdenmukainen
taivutus; tärkeintä on kuitenkin, että
substantiiveihin jollakin tavoin kuuluvilla
adjektiiveilla, lukusanoilla ja pronomineilla
on eri muodot eri s:ja varten. Eräissä
kielissä on aikaisempi s:n kolmijako
yksinkertaistunut. Suom.-ugr. ja monissa
muissa kielissä (esim. englannissa)
s.-jakoa ei ole.

<b>Sukuaateli,</b> aateli, jonka aateluus
perustuu syntyperään.

<b>Sukuaseman loukkaaminen,</b> rikos,
jonka tekee se, joka tahallansa tuo esiin
pettolapsen, s. o. esittää lapsen toisen
naisen synnyttämäksi kuin se todellisuudessa
on, taikka vaihtaa lapsen taikka
muulla tavalla tahallansa muuttaa tahi
polkee toisen sukuoikeutta (Rikoslaki
18:2). vrt. <sp>Sukuoikeuden anastus.</sp>
</chapter>

<chapter name="Sukuelimet-Sukupuolielimet">
<b>Sukuelimet,</b> sukupuolielimet (ks. t.).

<b>Sukukartano,</b> sukutila (ks. t.): vrt.
<sp>Sääntöperintö.</sp>

<b>Sukukehitys,</b> <sp>fylogenia,</sp> eliöiden
kehittyminen alimmista muodoista
nykyisiksi. Vastakohta: <sp>yksilökehitys
l. ontogenia.</sp> vrt. <sp>Biogeneettinen
kehityslaki.</sp>

<b>Sukukirja Suomen aatelittomia sukuja</b>
valmistui 1901 prof. A. Bergholmin (ks. t.)
toimittamana; uusi laitos tekeillä.

<b>Sukulaisuus,</b> syntymään perustuva
henkilöiden suhde toisiinsa. S. on joko
suoraan ylenevää polvea oleva,
<sp>ascendentit,</sp> tahi alenevaa polvea oleva,
<sp>descendentit,</sp> tai sivu-s:ta,
<sp>kollateraalit.</sp> Vielä erotetaan täysi- ja
puoli-s., avioliitosta tai salavuoteudesta
johtuva s.

<b>Sukulunastus,</b> oikeussäännöstö, jonka
mukaan myyjän sukulaisilla on oikeus
lunastaa itselleen kiinteistö, jonka
omistaja tahtoo luovuttaa vieraalle. S:n
alainen voi olla vain perimysmaa (ks. t.) ja
sukuunostettu maa (ks. t.). S:een
oikeutettuja ovat nykyisin myyjän lapset ja
niiden jälkeen myyjän vanhemmat;
myyjän isä ei kuitenkaan saa lunastaa
myyjän äidinpuolista eikä äiti isänpuolista
maata. Jos sukulunastaja tahtoo käyttää
tätä oikeuttaan, tulee hänen moittia
kauppaa ja sitä varten viimeistään ensimmäisenä
oikeuspäivänä niillä käräjillä, joissa
viimeinen lainhuuto annetaan, oikeuteen
tallettaa täysi kauppahinta, sekä samoilla
käräjillä panna vireille oikeudenkäynti
lunastamisesta. S:n alaisuudesta on
myöhemmin erotettu erillisestä vesijätöstä
muodostetut itsenäiset tilat, vuokra-alueiden
lunastuksessa erotetut uudet tilat ja
asutustilat (Maakaari 5:s ja 6:s luku,
muutettuina asetuksella 27/6 1878).

<b>Sukunimi.</b> Jokaisella Suomen
kansalaisella tulee olla s. Jos joku, jolla on
kirkonkirjaan, eriuskolaisseurakunnan
jäsenluetteloon tai siviilirekisteriin
merkitty s., tahtoo sen muuttaa, on uuden
s:n hyväksymistä haettava kirjallisesti
asianomaiselta maaherralta. Hakemukseen
ei suostuta, jos on kysymys vähemmän
tavallisen sukunimen muuttamisesta
yleisesti käytännössä olevaan eikä myöskään,
jos uusi nimi tiettävästi on toisella
suvulla, elleivät hakija tai hänen
esi-isänsä ole nimeä aikaisemmin laillisesti
käyttäneet. Älköön myöskään hyväksyttäkö
uutta s:eä, joka on kielenvastainen
tai sopimaton. Nainen, joka on miehestään
laillisessa erossa, on edelleen
oikeutettu käyttämään miehen s:eä, jos
sopimus siitä avioeron yhteydessä on hänen
ja miehen välillä tehty, tai jos hän
erityisen määräyksen tai sopimuksen
mukaan kasvattaa heidän aviolapsiansa,
niin myös jos syy avioeroon on ollut
miehen. Muissa tapauksissa,
lukuunottamatta ennen 1/1 1921 myönnettyjä
avioeroja, tulee eron saaneen naisen ottaa
takaisin ja merkityttää se s., joka hänellä
ennen avioliittoa oli (Laki 23/12 1920;
Asetus 23/12 1920).

<b>Sukuoikeuden anastus,</b> rikos, jonka
tekee se, joka ottamalla väärän nimen
taikka muulla vilpillisellä menettelyllä on
hankkinut itselleen perinnön tai muun
sukuoikeuden (Rikoslaki 18:3). vrt.
<sp>Sukuaseman loukkaaminen.</sp>

<b>Sukuoikeustila,</b> sellainen rälssitila,
johon sen haltijoilla oli perinnöllinen
hallintaoikeus, mutta ei perinnöksiosto-oikeutta.
S:ja on kuulunut Jokioisten kartanoon (ks. t.).

<b>Sukupolvenvuorottelu.</b> 1. <i>Kasveilla</i>
s. on suvullisesti ja suvuttomasti
lisääntyvän sukupolven vuorottelu saman lajin
yksilökehityksessä. Tav. on suvullisen
polven soluissa yksinkertainen (haploidinen),
suvuttoman sukupolven soluissa kaksinkertainen
(diploidinen) kromosomiluku. Tyypillisimpänä
ilmenee s. sammaleilla ja sanikkaisilla (ks. n.).
Siemenkasveilla itse varsinainen kasvi vastaa
suvutonta polvea, suvullista polvea
vastaavat siitepölyhiukkasen (pikkuitiön)
itäessä tapahtuvat solu jakautumiset ja
alkiorakkoon (isoitiöön) syntyvä
siemenvalkuainen. — 2. <i>Eläinten</i> lisääntyminen
on us. lajeilla vuoroin suvullista,
vuoroin suvutonta, jolloin eri tavoin
syntyneet yksilöt ovat aivan eri näköiset.
Tämmöinen kehitys on esim. korvameduusalla
ja sen sukulaisilla sekä eräillä
vaippaeläimillä <i>(Salpa).</i> S:ua sanan
laajemmassa merkityksessä on myös esim.
rataseläinten, lehtikirvojen ja
vesikirppujen heterogonia (ks. t.).

<b>Sukupolvi,</b> yksi ihmisikä. — <i>Lakit.</i>
Syntymäluku kahden keskenään sukua olevan
henkilön välillä. N. s. <i>computatio
civiliksen</i> mukaan sukupolvet lasketaan
ottamalla huomioon kaikki välillä olevat
syntymät ja n. s. <i>computatio canonicau</i>
mukaan taas vain laskemalla syntymäin
luvut yhteisen kannan ja tästä kauimpana
olevan sukulaisen välillä.

<b>Sukupuolielimet,</b> siittiöitä ja munia
valmistavat rauhaset (siittiörauhaset l.
kivekset ja munasarjat) sekä näiden
johtotiehyet, niiden yhteydessä olevat
rauhaset ja parittumiselin. — <i>Ihmisen s.</i>
</chapter>

<chapter name="Sukupuolisolut-Sukusiitos">
<img 1>
Miehen sukupuolielimet.
<i>1</i> virtsarakko, <i>2</i> häpyluu,
<i>3</i> kives, <i>4</i> lisäkives, <i>5</i> rauhasia,
<i>6</i> siemenjohdin.
</img>

Miehen s:ssä erotetaan sisä- ja ulkosiittimet.
Edellisiä ovat kivekset, lisäkivekset, siemenjohdin
ja eturauhanen. Kivekset sijaitsevat kivespussissa.
Kives on pitkän pyöreä elin, jonka sisäosa on
jakautunut pieniin liuskoihin. Näissä
kulkee suuresti mutkitellen siementiehyt,
jonka seinämän solukossa siittiöt
muodostuvat. Kiveksestä nämä joutuvat
pieniä tiehyitä pitkin kiveksen
ylä-takapuolella olevaan lisäkivekseen, joka on
monimutkaisten tiehyiden muodostama elin.
Tästä alkaa siemenjohdin, joka
siemennuoraa pitkin tulee lantioon ja kulkee
alas virtsarakon tyven seuduille, missä
se muodostaa siemenrakkulan.
Siemenjohdin päättyy siemenheittotiehyenä
eturauhasen kohdalla virtsaputkeen.
Eturauhanen on kastanjanpähkinän
muotoinen rauhas- ja lihaskudoksen
muodostama elin virtsarakon alla peräsuolen
edessä. Sen tiehyet aukeavat
virtsaputkeen. — Ulkosiittimiin kuuluu siitin
ja sen sisällä kulkeva virtsaputki.
Siittimen muodostavat kaksi sienimäistä
paisuvaista, joissa on runsaasti verisuonia
ja jotka ovat tyvestään kiinni
häpyjä istuinluussa. Niiden välillä olevassa
vaossa kulkee virtsaputki. Siittimen
päässä on hattumainen paksunnos, terska.

<img 1>
Naisen sukupuolielimet.
<i>1</i> munatorvi, <i>2</i> munasarja,
<i>3</i> emä, <i>4</i> virtsarakko,
<i>5</i> häpyluu, <i>6</i> emätin.
</img>
— Naisen s:iä sanotaan synnyttimiksi.
Ne jaetaan sisä- ja ulkosynnyttimiin.
Edellisiin kuuluvat munasarja, munatorvi,
emä l. kohtu sekä emätin, jälkimmäisiin
isot ja pienet häpyhuulet ja häpykieli sekä
virtsaputki. Munasarja sijaitsee
lantio-ontelossa; se on litteän mantelin
muotoinen elin. Sen pinnalla näkyy n. s.
Graafin follikkeleita, pieniä rakkuloita,
joiden sisällä valmistuva munasolu sijaitsee
Munatorvi on emän pohjan sivusta lähtevä putki.
Sen ulkopää laajenee suppilomaiseksi,
liuskareunaiseksi aukoksi, jonka kautta munasarjasta
irtautunut munasolu pääsee munatorveen
jatkaakseen sitä pitkin matkaansa emään.
Munasolun ja siittiön yhteensulautuminen
tapahtuu munatorvessa. Emä on päärynämäinen,
vahvaseinäinen elin, joka sijaitsee virtsarakon
takana peräsuolen edessä. Sen ontelo voi
laajeta raskauden aikana moninkertaiseksi.
Emän alaosa muodostaa pienen emättimeen pistävän
emänapukan, jonka päähän aukeaa
emäontelosta alkava emänkaulakanava.
Emätin on emän ja ulkosynnyttimien välissä
oleva putki, jonka etuseinä rajoittuu
virtsaputkeen, takaseinä peräsuoleen. —
Ulkosynnyttimet muodostavat sisempänä
parillisen limakalvopoimun, helttamaiset
pienet häpyhuulet ja ulompana parillisen
ihopoimun, isot häpyhuulet. Näiden väliin
jää emättimen aukko ja sen etupuolelle
virtsaputken aukko. Siinä kohdassa,
missä kummankinpuoliset pienet
häpyhuulet kohtaavat toisensa edessä on
häpykieli. Virtsaputki jatkuu yllämaln.
aukosta lyhyenä kanavana virtsarakkoon.
Kasvien s. ks. <sp>Munapesäke</sp> ja
<sp>Siittiöpesäke.</sp>

<b>Sukupuolisolut,</b> sukusolut (ks. t.).

<b>Sukupuolitaudit,</b> veneeriset taudit,
ks. <sp>Kuppa, Tippuri, Šankkeri.</sp>

<b>Sukupuolivalinta</b> on darvinisimin
mukaan eräänlainen luonnolliseen valintaan
liittyvä ja sitä täydentävä lajien
kehitystä aiheuttava tekijä. Naaraan
omistamisesta kilpaillessaan saavat
paremmilla taisteluaseilla varustetut tai
muotonsa, värinsä, liikkeittensä y. m.
ominaisuuksien puolesta viehätyskykyisimmät
urokset etuoikeuden suvun lisäämiseen, joten
samat ominaisuudet voivat edelleen kehittyä
niiden urosjälkeläisissä. S.-teorian avulla
voidaan selittää m. m. semmoiset ilmiöt kuin
uroslintujen komea höyhenpuku, märehtijäurosten
sarvet y. m.

<b>Sukupuu,</b> puun muotoon laadittu
sukutaulu. Käytetään m. m. kasvien ja
eläinten systemaattisten ryhmien
polveutumissuhteita havainnollistamaan.

<b>Sukurutsaus,</b> luvaton sukupuoliyhtyminen
sellaisten henkilöiden kesken,
jotka laissa on katsottu olevan niin
läheisessä sukulaisuudessa tai
lankoudessa keskenään, että avioliiton
solmiminen on heidän kesken kielletty
(Rikoslaki 20:1-5).

<b>Sukusiitos,</b> <sp>sisäsiitos,</sp> ks.
<sp>Karjansiitos.</sp>
</chapter>

<chapter name="Sukusolut-Sukutila">
Jälkeläistentaulun kaava.

<img 1></img>

Esivanhempien taulun kaava.

<img 1></img>

<b>Sukusolut,</b> <sp>sukupuolisolut,</sp>
suvullista lisääntymistä välittävät solut:
siittiö ja munasolu (ks. n.). S:lle on
ominaista, että niiden kromosomien luku
on vain puolet ruumiinsolujen
(somaattisten solujen) kromosomien luvusta.
Tämä puoleen väheneminen tapahtuu s:n
esisolujen jakautuessa (n. s.
kypsymisjakautumisessa). Tällöin siittiöiden
esisolut jakautuvat ensin siten, että niiden
jakautuessa kromosomit eivät jakaudu
pitkittäin kahtia kuten tavallisessa
solunjakautumisessa, vaan puolet
kromosomiluvusta joutuu toiseen, puolet toiseen
tytärsoluun; tätä jakoa (n. s. reduktsioni-
l. vähennysjakoa) seuraa sitten toinen
jakautuminen, jossa kromosomit
jakautuvat pitkittäin kahtia, ja tämän
jakautumisen jälkeen on alkuperäisestä
esisolusta syntynyt 4 siittiötä. Munasolujen
kypsyysjakautuminen on muuten
samanlainen, paitsi että jakautumisten
tuloksena syntyvät 4 solua eivät ole
samankokoiset vaan 3 niistä on mitättömän
pientä (napasolut), neljäs, kypsä muna,
suhteellisesti hyvin suuri. Kahden s:n
yhtyessä siitoksessa tulee kromosomiluku
taas ennalleen.

<b>Sukutaulu.</b> S:ja on useampia eri
lajeja sen mukaan, miten laajasti ja mitä
sukulaissuhteita tahdotaan esittää.
<sp>Jälkeläistentaulu</sp> <i>(stamtavla,
Nachfahrentafel)</i> käsittää kaikki määrätyn
kantaparin jälkeläiset, sekä mies- että
naiskannalta, <sp>heimotaulu</sp>
(varsinainen s., <i>ättartavla, Stammtafel</i>)
ottaa huomioon vain mieskannan (kaikki
samaa sukunimeä käyttävät henkilöt).
Jälkeläistentaulussa tavattavat henkilöt ovat
keskenään kognaatteja, heimotaulussa
huomioonotettavat agnaatteja,
<sp>Esivanhempientaulu</sp> <i>(antavia,
Vorfahren-</i> l. <i>Ahnentafel)</i> käsittää
koettimen (probantin) kaikki esivanhemmat sekä
isän- että äidinpuolelta määrättyyn polveen
saakka. Kaikkia näitä tauluja voidaan
myös esittää jatkuvan tekstin muodossa
<i>(Nachfahrenliste, Stammliste,
Ahnentafel in Listenform).</i> Yhdistetty
jälkeläisten- ja esivanhempientaulu on
<sp>sukulaistentaulu</sp> <i>(samsläkttavla,
Verwandt-</i> l. <i>Sippschaftstafel).</i>

<b>Sukutila,</b> <sp>sukukartano,</sp> samassa
suvussa perintönä kulkeva tila. vrt.
<sp>Sääntöperintö.</sp>

<b>Sukututkimus</b> l. <sp>genealogia</sp> on
oppi ja tieto ihmisten keskenäisistä
polveutumissuhteista sekä määrättyjen
yksilöiden, eri perheitten ja kokonaisten
sukujen syntymisestä, olemuksesta ja
toiminnasta inhimillisessä yhteiskunnassa
(v. Klocke). S. on viime aikoina
kehittynyt itsenäiseksi tieteenhaaraksi, jolla
on suuri merkitys muille historiatieteille,
oikeus- ja valtiotieteelle,
perinnöllisyystutkimukselle y. m. Suomen
sukutieteellisistä kokoelmateoksista tärkeimmät ovat:
Alcenius, „Genealogia Sursilliana" (1850);
Wasastjerna, „Ättartaflor öfver den på
Finlands riddarhus introducerade adeln"
(1879-83); Ramsay, „Frälsesläkter intill
stora ofreden" (1909-16); Bergholm.
,,Sukukirja Suomen aatelittomia sukuja"
(1893-1901); Wilskman, „Släktbok"
(1912-20); Colliander, ,,Suomen kirkon
paimenmuisto" (1910-18). S:n keskuselimenä
toimii Suomessa <sp>Suomen Sukututkimusseura</sp>
per. 1917), joka toimittaa „Vuosikirjaa"
ja „Julkaisuja". [„Kotiseudun opas" II (1916);
Durchman (Historiallinen Aikakauskirja 1926
ja Kultur und Leben 1927).]
</chapter>

<chapter name="Sukuunlunastus-Suljettu yhtiö">
<b>Sukuunlunastus,</b> sukulunastus (ks. t.).

<b>Sukuunostettu maa,</b> sellainen
perimysmaa (ks. t.), jonka välittömästi ovat
ostaneet lapset vanhemmiltaan tai
vanhemmat lapsiltaan tai joka on
sukulunastuksella (ks. t.) hankittu.

<b>Sulaminen,</b> aineen muuttuminen
jähmeästä nestemäiseen olotilaan.
Vastakkainen ilmiö: <sp>jähmettyminen.</sp>
S. tapahtuu useilla aineilla määrätyssä
lämpötilassa, sulamispisteessä, mikä on
sama kuin saman aineen jähmettymispiste.
Toiset aineet, kuten vaha, lasi sen
sijaan pehmenevät ensin ja muuttuvat
vähitellen yhä notkeaminiksi, joten varsin.
sulamispistettä ei voi todeta, S:ssa
sitoutuu runsaasti lämpöä, sulamislämpö, mikä
jälleen vapautuu jähmettyessä. Useimmat
aineet laajenevat sulaessaan; poikkeuksia:
vesi, valurauta. Ensinmainittujen
sulamispiste kohoaa, jälkimmäisten
laskee paineen vaikutuksesta. Vieraiden
ainleiden ja epäpuhtauksien lisäys
alentaa yleensä sulamispistettä.
<table>
<td c>Aine        <td r>Sulamispiste   <td c>Sulamislämpö
<td>Platina        <td r>1,775°        <td c>27,2 kal.
<td>Rauta    <td r>1,500-1,600°     <td c>32-34
<td>Teräs    <td r>1,300-1,400°        <td c>—
<td>Lasi       <td r>800-1,400°        <td c>—
<td>Kulta          <td r>1,063°        <td c>15,9
<td>Kupari         <td r>1,085°        <td c>43,0
<td>Hopea            <td r>961°        <td c>21,1
<td>Messinki         <td r>900°        <td c>—
<td>Aluminium        <td r>657°        <td c>82
<td>Sinkki           <td r>419°        <td c>26
<td>Lyijy            <td r>327°         <td c>5,86
<td>Tina             <td r>232°        <td c>14,3
<td>Rikki            <td r>119,3°      <td c>10,4
<td>Jää                <td r>0°        <td c>80
<td>Elohopea         <td r>—39,5°       <td c>2,8
</table>

<b>Sulamit</b> (hepr.), Korkeassa Veisussa
(ks. t.) ylistetty morsian.

<b>Sulatin,</b> upokas (ks. t.).

<b>Suleiman,</b> Solinaan (ks. t.).

<b>Suleiman pašša</b> (1838-92), turk.
sotapäällikkö. Voitettiin Šipkan solassa 1877
ja Filippopolissa 1878.

<b>Suleimanvuoret,</b> Solimanvuoret.
ks. <sp>Belutšistan.</sp>

<b>Sulfaatti,</b> rikkihapon suola.
Tekniikassa myös natriumsulfaatin l.
glaubersuolan nimitys.

<b>Sulfaniilihappo,</b> para-aminobentsolisulfohappo.
Tärkeä lähtöaine atsoväriaineiden valmistuksessa.
— <b>Sulfhydraatit,</b> sulfoemäkset. ks.
<sp>Sulfoyhdistykset.</sp>

<b>Sulfidit,</b> metallien ja rikin kem.
yhdistykset, rikkivedyn suolat. Luonnossa
niitä on kiilteinä, kiisuina, väikkeinä
y. m. Jos sama metalli muodostaa useita
rikkiyhdistyksiä, niin rikkiköyhempiä
sanotaan <sp>sulfuureiksi,</sp> paljon rikkiä
sisältäviä <sp>polysulfideiksi.</sp> S. ovat
jähmeitä, väristään tunnettavia, veteen
liukenemattomia (paitsi alkali-s.).
Tärkeitä aineita tekniikassa, analyysissa,
lääkkeinä y. m.

<b>Sulfiitit,</b> rikkihapokkeen suolat.

<b>Sulfiittihylkylipeä,</b> hylkyneste, jota
syntyy sulfiittiselluloosaa valmistettaessa.
Sisältää 10-12% kuiva-ainetta (ligniini-sulfohapon
kaliumsuolaa y. m.), 1,6 % käyvää sokeria. S:stä
valmistetaan alkoholia (sulfiittisprii), polttoainetta
y. m. S:n käyttö on selluloosateollisuuden taloudessa
keskeinen, vielä ratkaisematon kysymys.

<b>Sulfiittisprii,</b> sulfiittihylkylipeästä
valmistettu alkoholi.

<b>Sulfonaali,</b> asetonista ja
etyylimerkaptaanista hapettamalla saatu
kidejauho, rauhoittava unilääke.

<b>Sulfosyaani,</b> rodaani (ks. t,). —
<b>Sulfoyhdistykset,</b> kem. yhdistyksiä, joissa
rikki on hapen sijalla; esim. sulfoemäkset,
joissa ryhmä SH on ryhmän OH sijalla.

<b>Sulfur,</b> <sp>sulphur</sp> (lat.), rikki. —
S. <sp>præcipitatum,</sp> rikkimaito. —
S. <sp>sublimatum,</sp> rikkihärme. —
<b>Sulfuurit</b> ks. <sp>Sulfidit.</sp>

<b>Šuli</b> l. <sp>shuli,</sp> neekeriheimo
Itä-Afrikassa, ylisen Niilin tienoilla, Albertin
järven pohjoispuolella; šillukien läheisiä
sukulaisia.

<b>Sulina</b> <i>[-ī-],</i> Tonavan keskimmäinen
ja liikeväylänä tärkein suuhaara. Suussa
samanniminen Roniaanian kaup., jossa
vapaasatama, suurta viljakauppaa. 10,000 as.

<b>Suliootit,</b> Suli'n seuduilla Epeiroksessa,
Janinan eteläpuolella aikoinaan asunut
albaanialais-kreik., kristitty väestö.
Siirrettiin Kefallenian saarelle, taistelivat
urhoollisesti Kreikan vapaussodassa.

<b>Sulitelma,</b> vuoriryhmä Pohjois-Skandinaaviassa,
Ruotsin ja Norjan rajaseudussa. Korkein huippu
1,910 m yli merenp., Norjan puolella. S:n
eteläpuolella, Norjassa, on malmialue, josta on
louhittu melkoiset määrät rikki- ja kuparikiisua.

<b>Suljettu järjestys</b> on sotajoukon
järjestys katselmusta, kokoontumista tai
muuta pellaista varten sekä marsseilla.
Avoin järjestys on taistelujärjestys.

<b>Suljettu lippu</b> l. <sp>umpilippu,</sp>
vaalissa tai äänestyksessä käytetty lippu,
joka on niin kokoon taitettu, ettei sen
sisällystä voi nähdä lippua avaamatta.

<b>Suljettu yhtiö</b> ks. <sp>Yhtiö.</sp>
</chapter>

<chapter name="Sulkava-Suma">
<b>Sulkava,</b> kunta Mikkelin läänissä, Etelä-Savossa;
578,3 km<sup>2</sup>, 6,799 as. (1927). Tiittalan
y. m. kartanot.

<b>Sulkava</b> <i>(Abramis ballerus),</i> lahnan
sukuinen, 20-25 cm pitkä, pienisuomuinen kala,
jonka peräevä hyvin pitkä. Elämäntavat kuin
lahnan. Liha huononlaista. Suomessa s:aa
on Laatokan pohjoisosaan laskevissa vesissä
ja useissa Keski- ja Etelä-Suomen järvissä.

<img 1>
Sulkava.
</img>
<b>Sulkeumisperiaate,</b> absorptsioniperiaate (ks. t.).

<b>Sulku.</b> 1. <i>Tekn.</i> Kahden eri korkealla
olevan vesialueen välille rakennettu laite,
jolla veden kulku voidaan sulkea ja
aukaista. Laiva-s:ssa on s.-kammio, niin
että laiva voidaan nostaa tai laskea
vesistöstä toiseen; käytetään varsinkin
kanavissa (ks. t.). Kammion kummassakin
päässä on s.-portit, jotka aukeavat
yläveteen päin. Kun kammion vesi on
yläveden tasalla, voidaan yläportit
aukaista ja laiva laskea sisään tai ulos,
samoin alaportit, kun kammion vesi on
alaveden tasalla, — 2. Työnsulku (ks. t.).

<b>Sulkuasema,</b> <sp>blokkiasema,</sp> merkinanto-
l. signaaliasema tai -paikka, josta samaan suuntaan
kulkeville junille annetaan pysähdysmerkki, milloin
edessä oleva juna sulkee tien.

<b>Sulkujärvi,</b> Matkaselän-Suojärven
radan pääteasema, Suojärven kunnassa,
133 km Matkaselästä.

<b>Sulkumerkit,</b> välimerkit ( ) tai [ ],
joita käytetään erottamaan muistutuksia,
selityksiä, viittauksia, jotka ovat
jossakin määrin erillään lauseyhteydestä.
S:n sijasta voidaan käyttää kahta
ajatusviivaa. — Matematiikassa s.
osoittavat, että niiden välissä oleva lauseke
on muihin lausekkeisiin verraten
käsiteltävä yhtenä suureena, esim. 6— (2+3)
merkitsee, että 2 ja 3 on yhteenlaskettava
ja summa vähennettävä 6:sta.

<b>Sulkutuli,</b> tykistötuli vihollisen
estämiseksi kulkemasta määrätyn kohdan yli.

<b>Sulia,</b> <sp>Lucius Cornelius S.
Felix</sp> (138-78 e. Kr.), roomal. valtiomies.
Taivutti kvestorina Mauretanian
kuninkaan jättämään Jugurtan roomalaisten
käsiin 105 e. Kr., kukisti konsulina 88
Mariuksen johtaman kansanpuolueen,
pakotti 85 Mitridateksen rauhaan, kukisti
uudelleen sillä välin valtaanpäässeen
kansanpuolueen sekä kapinaannousseet
samnilaiset ja lukaanit 82. Sam. v. S.
tuli diktaattoriksi, rankaisi julmasti
vastustajiaan ja muutti valtiomuotoa
ylimysvaltaiseen henkeen. Järjestettyään
valtion olot mielensä mukaan S. 79 vetäytyi
yksityiselämään.

<b>Sullivan</b> <i>[salivən],</i> <sp>Sir Arthur</sp>
(1842-1900), engl. säveltäjä. Sävelsi
uvertyyreja ja näyttämömusiikkia us. Shakespearen
teoksiin, 3 oratoriota, 1 sinfonian, oopperan
„Ivanhoe" sekä 12 operettia, m. m. „Mikado".

<b>Sully</b> <i>[sylī'],</i> <sp>Maximilian de
Béthune</sp> (1560-1641), S:n herttua,
ransk. valtiomies. Kunnostautui Henrik
Navarralaisen (Henrik IV:n) sotaretkillä,
hoiti sitten valtion raha-asioita pannen
ne hyvään kuntoon sekä edisti elinkeinoja,
liikennettä ja sotalaitosta.

<b>Sully-Prudhomme</b> <i>[sylī'-prydo'm],</i>
<sp>Armand</sp> (1839-1907), ransk. runoilija, Julk.
filosofisesti väritettyjä runoja. Teoksia: „Les
épreuves", ,,Les solitudes", ,,Les vaines
tendresses", ,,La justice", ,,Le bonheur".
Sai 1901 Nobelin kirjallisuuspalkinnon.
[Paris (ransk. ja ruots.).]

<b>Sulphur,</b> <sp>sulfur</sp> (lat.), rikki.

<b>Sulpicius Severus</b> (k. n. 420 j. Kr.),
kristillinen historiankirjoittaja, eli
Galliassa. Julk. maailman- ja
kirkkohistorian „Historia sacra".

<b>Sultšina,</b> rajakarjalainen piiras, jonka
kuori tehdään jauhoista ja sisus suurimoista.

<b>Sulttaani</b> (arab.), muham. maailmassa
hallitsijan arvonimi.

<b>Sulukafferit,</b> sulut, zulut.
ks. <sp>Kafferit.</sp>

<b>Suluke,</b> lyijykappale, joka ladelmassa
erottaa kaksi sanaa toisistaan. Mitoiltaan
s:t ovat <sp>neliöitä</sp> (yhtä monta pistettä
leveä kuin korkea) ja tämän tasaosia;
kapeimmat, 1/8 neliötä, ovat nimeltään
<sp>ohukkeita.</sp>

<b>Sulumaa,</b> Natalin (ks. t.) pohjoisosassa
oleva sulukafferien asuma alue.

<b>Sulumeri,</b> Filippiinien, Palawanin,
Borneon ja Sulusaariston ympäröimä
merenselkä Itä-Intian saaristossa.

<b>Sulusaaristo,</b> Itä-Intian saaristossa,
Filippiinien ja Borneon välissä. Kuuluu
valtiollisesti Filippiineihin.

<b>Sulva</b> (ruots. <i>Solv</i>), ruotsink. kunta
Vaasan läänissä, Etelä-Pohjanmaan rannikolla;
168,2 km<sup>2</sup>, 3,633 as. (1927).

<b>Suma</b> (ven. <i>Sumskij posad</i>), kauppala
Vienanmeren rannikolla, läh. Sumajoen suuta.
</chapter>

<chapter name="Sumakki-Sundar Singh">
<b>Sumakki</b> (arab.), parkitusaine, jota
saadaan etelä-euroopp. pensaslajeista <i>Rhus
coriaria, R.- cotinus</i> ja <i>Coriaria
myrtifolia.</i>

<b>Sumarokov</b> <i>[-rō'-],</i> <sp>Aleksandr
Petrovitš</sp> (1718-77), ven. runoilija.
Julk. runoja sekä ensim. ven. näytelmät;
teatterinjohtajana Pietarissa 1756-61.

<b>Sumatra,</b> Isojen-Sundasaarien toiseksi
suurin saari; n. 434,000 km<sup>2</sup>, 1,650 km
pitkä, 6,4 milj. as. Länsirannikkoa
pitkin kulkee korkea tuliperäinen vuorijono,
jossa tuliperäinen toiminta yhä jatkuu,
saaren itäpuoli alavaa. Ilmasto alangolla
hyvin kuumaa. Kasvillisuus aarniometsää
ja savannia; eläimistö laji- ja yksilörikasta.
Väestö malaijilaista; pakanoita ja
muhamettilaisia, länsirannikolla
kristittyjäkin. Pääelinkeino maanviljelys
(riisiä, maissia, bataatteja, tupakkaa,
kahvia, mausteita). Tärkeimmät kaupungit:
<sp>Padang</sp> ja <sp>Palembang.</sp>

<b>Sumba,</b> <sp>Sandelbosch,</sp>
Alankomaiden Pieniin-Sundasaariin kuuluva saari,
Flores-saaren eteläpuolella; n. 11,000 km<sup>2</sup>,
200,000 as., muham. malaijeja.

<b>Sumbava,</b> Alankomaiden Pieniin-Sundasaariin
kuuluva tuliperäinen saari, 3:s saari Jaavasta
itään; 13,283 km<sup>2</sup>, 150,000 as., muham.
malaijeja. Tamboran tulivuori.

<b>Šumen,</b> kaup. Bulgaariassa, Balkanin
pohjoisrinteellä. Sotilaallisesti tärkeä
paikka, joka vallitsee Itä-Balkanin soliin
ja Tonavan ylikulkupaikkoihin johtavia
teitä. 25,000 as,

<b>Sumerilaiset,</b> Sumerin (Etelä- ja
Keski-Babylonian) ei-seemiläiset
asukkaat; sen vanhin sivistyskansa
(3000-2000-luvuilla e. Kr.).

<b>Sumiainen,</b> kunta Vaasan läänissä,
Pohjois-Hämeessä, Kuopion läänin rajalla:
203,3 km<sup>2</sup>, 2,465 as. (1927).

<b>Summa</b> (lat.), yhteenlaskun merkitty
tai suoritettu tulos. <sp>Algebrallinen</sp>
s., summa, jota määrätessä yhteenlaskettavien
etumerkit on otettu huomioon (vrt. <sp>Polynomi</sp>).
— S. on riippumaton yhteenlaskettavien järjestyksestä
ja ryhmityksestä. — Sarjan s:aa merkitään
<table><td><td><i>n</i><td>
<td>Σ:lla, esim.: 1 + 2 + 3 + ... + <i>n</i> = <td>Σ <td><i>a.</i>
<td><td>1<td>
</table>— Päättymättömän sarjan s. on sen
<i>n</i>:n ensimmäisen jäsenen s:n raja-arvo,
kun <i>n</i> kasvaa rajattomasti.

<b>Summa,</b> kartano Vehkalahdella, Bruunsuvulla.

<b>Summa appellabilis</b> (lat.), se arvo,
joka riidanalaisella esineellä vähintään
tulee olla, ennenkuin apelli (ks. t.)
alemman oikeuden päätöksestä on sallittu.
Oikeudenkäymiskaaren 30:2 ja 3 mukaan,
muutettuina 19/12 1922, on s. a, eräisiin
hovioikeuden päätöksiin ja tuomioihin
nähden 5,000 mk.

<b>Summaarinen</b> (lat.), summittainen.

<b>Summajoki,</b> n. 55 km pitkä joki, joka
laskee Suomenlahteen n. 5 km Haminasta länteen.

<b>Summasjärvi,</b> n. 9 km pitkä, 4 km
leveä järvi Saarijärven reitissä
Saarijärven pitäjässä. Laskee Summasjokea
myöten Kiimasjärveen.

<b>Summa summarum</b> (lat.), loppusumma, yhteissumma.

<b>Summum bonum</b> (lat.), korkein hyvä.
— <b>Summum jus summa injuria,</b> suurin
oikeus suurin vääryys.

<b>Summus episcopus</b> (lat.), ylin piispa,
kat. kirkossa paavin, evankeelisessa
kirkossa ylintä kirkollista valtaa pitävän
hallitsijan nimitys.

<b>Sumppu</b> (ruots.), elävän kalan
säilyttämiseen käytetty reiällinen ja
kannellinen laatikko. Us. s. on tehty veneen
yhteyteen siten, että tämän peräpuoli
(tai keskiosa) on vedenpitävästi erotettu
muusta veneestä ja pohjaan ja sivuihin
tehty reikiä. Tällöin koko alusta us.
sanotaan s:ksi.

<b>Sumpula,</b> maatila Raudussa, ent. S:n
lahjoitusmaan kantatila.

<b>Sumu,</b> <sp>usva, utu,</sp> maanpinnan
läheisyydessä leijaileva vesipisarapilvi, joka
tekee ilman läpinäkymättömäksi. S:ua
muodostuu, kun vesistön tai kostean
maan vesi on melkoisesti lämpimämpää
kuin yläpuolella oleva ilma, tai jos kostea
ja lämmin ilmavirta käy kylmän maan
yli. Sumun syntymisen edellytyksenä
on, että ilma on vesihöyryllä kyllästetty
ja että siinä leijailee tomupilviä.
Myöskin ionisoituneessa ilmassa syntyy
usvapisaroita, varsinkin elektronien
ympärille.

<b>Sund,</b> kunta Ahvenanmaalla, Ahvenan
mantereen itäosassa; 103,7 km<sup>2</sup>, 1,708 as.
(1927). Kastelholma, Bomarsund (ks, n.).
Harmaakivikirkko, mahd. 1300-luvulta.

<b>Sundameri,</b> <sp>Floresin meri,</sp>
Itä-Intian saaristossa, Borneon, Celebesin ja
Pienten-Sundasaarten välissä oleva merenselkä.

<b>Sundar Singh</b> (s. 1889), kristitty int,
sadhu (ks. t.). Oltuaan aik. kristinuskon
vihollinen S. voimakkaan uskonnollisen
murroksen jälkeen kääntyi kristityksi.
S. kastettiin 1905 ja on sen jälkeen
kierrellyt evankeliumin julistajana
Intiassa ja Tibetissä; käynyt Euroopassa,
m. m. Ruotsissa. S. edustaa int.
kristinuskoa, jossa Raamatun ilmestys- ja
</chapter>

<chapter name="Sundasaaret-Sunion">
persoonallisuususkonto on yhtynyt int,
askeesiin ja mystiikkaan. Hän ei tahdo
sitoutua mihinkään kirkkokuntaan ja liittyy
siten lähinnä alkukristillisyyteen. Eräitä
S:n kirjoja on suomennettu. [Streeter-Appasamy
(1923); Paasio (1923).]

<img 1>
Sundar Singh.
</img>
<b>Sundasaaret,</b> Itä-Intian saariston
saaria. Jakautuvat <sp>Isoihin-S:iin</sp>
(Sumatra, Jaava, Borneo, Celebes) ja
<sp>Pieniin-S:iin</sp> (tärkeimmät: Bali,
Lombok, Sumbava, Sumba, Flores, Timor).

<b>Sundasalmi,</b> Itä-Intian saaristossa,
Sumatran ja Jaavan välissä, vie
Intianmerestä Jaavanmereen. Kapeimmalta
kohdaltaan vain 30 km leveä. Us.
tuliperäisiä saaria, m. m. Krakatau (ks. t,).

<b>Sundberg</b> <i>[-bärj],</i> <sp>Anton Niklas</sp>
(1818-1900), Ruotsin arkkipiispa 1870-1900.

<b>Sundblom</b> <i>[-blum],</i> <sp>Julius</sp> (s. 1865),
Åland-lehden toimittaja v:sta 1891, Ahvenanmaan
maakuntapäivien puhemies v:sta 1922, Ahvenanmaan
Ruotsiin liittämishankkeen johtajia.

<b>Sundbyberg</b> <i>[-ybärj],</i> kaup. Ruotsissa,
Tukholman etukaupunki. 6,800 as.

<b>Sundbärg</b> <i>[-rj],</i> <sp>Gustav</sp> (1857-1914),
ruots. tilastotieteilijä. Teoksia: „Hauptresultate
der Bevölkerungsstatistik Schwedens 1750-1900",
„Det svenska folklynnet".

<b>Sundell</b> <i>[-e'l],</i> <sp>August Fredrik</sp>
(1843-1924), suom. fyysikko ja vakuutusmies,
Helsingin Yliopiston prof. Tieteelliset työt
mekaniikan, valo-opin, sähköopin ja tähtitieteen
alalta. — <b>Sundell,</b> <sp>Carl Gustaf</sp>
(1853-1924), teollisuusmies, lahjoittaja,
kunnallisneuvos. Toimi Turussa ja Porissa
puuvillatehtaan isännöitsijänä. Lahjoitti
lähes 6 milj. mk., siitä Turun ruots. yliopistolle
2,750,000 mk. ja C. G. S:n kansakouluparantolalle
2,310,000 mk.

<b>Sunderbands</b> <i>[sandəbəndz],</i> Gangeksen
suistomaan merenpuoleinen osa Hugli- ja
Meghna-nimisten suuhaarojen välissä.

<b>Sunderland</b> <i>[sandələnd],</i> kaup.
Koillis-Englannissa, Pohjanmeren rannalla.
Linnoitettu satama. Kivihiilikenttiä;
laivanrakennusta, rauta-, lasi- ja kem. teoll.
160,000 as.

<b>Sundholma,</b> kartano Uudellakirkolla (T. l.).

<b>Sundman,</b> <sp>Karl Fritiof</sp> (s. 1873),
tähtitieteilijä, Helsingin Yliopiston prof.
v:sta 1918 (ylim. v:sta 1907). Töitä
teoreettisen tähtitieteen, m. m. kolmen
kappaleen probleeman alalta.

<b>Sundsvall,</b> kaup. Ruotsissa,
Norlannissa, Pohjanlahden rannalla. S. on
Ruotsin huomattavimman sahateollisuusalueen
keskus. 17,000 as.

<b>Sundt,</b> <sp>Eilert</sp> (1817-75), norj. pappi
ja yhteiskunnallisten olojen tutkija.
Teoksia: „Dødeligheden i Norge",
„Giftermaal i Norge", „Sædeligheds-tilstanden
i Norge", „Ædrueligheds-tilstanden i
Norge". Hänestä on saanut nimensä
Eilert S:n laki, jonka mukaan
runsaslukuinen sukupolvi tuottaa toisen
runsaslukuisen sukupolven ja päinvastoin
vajalukuinen sukupolvi uuden vajalukuisen
sukupolven.

<b>Sundvall,</b> <sp>Johannes</sp> (s. 1877),
vanhanajan historian ynnä kreik. ja
roomal. kirjallisuuden prof. Turun ruots.
yliopistossa v:sta 1921.

<b>Sundvik</b> <i>[-vīk],</i> <sp>Ernst Edvard</sp>
(1849-1918), suom. lääkäri, fysiologisen
kemian ja farmakologian prof. Helsingissä
1886-1915. Järjesti apteekkarien opetuksen
uudenaikaiselle kannalle ja sisällytti entistä
enemmän fysiologisen kemian opiskelua lääkärien
opetukseen.

<b>Sungari,</b> joki Kiinassa, Mantšuriassa,
Amurjoen lisäjoki.

<b>Šungiitti,</b> vanha antrasiittilaji,
saanut nimensä Äänisjärven luoteispuolella
olevasta Šungan kylästä, Suomessakin
on š:ia Suojärvellä. Polttoaineena
vähäarvoinen.

<b>Sunhamppu,</b> <sp>bengaalinhamppu,</sp>
Itä-Intiassa viljelty, n. 1 m korkea
hernekasvi <i>Crotalaria juncea.</i> Sen
silkinhohtoiset kuidut ovat n. 50 cm:n pituisia;
käytetään nyörien y. m. s. valmistukseen.

<b>Sunila,</b> <sp>Juho Emil</sp> (s. 1875),
maatalousmies ja poliitikko.
Maanviljelystalouden dosentti 1910-23,
Maataloushallituksen ylijohtaja v:sta 1923,
ministerinä 1922-24, 1925 ja 1926, pääministeri
jouluk:sta 1927. — S. on Suomen
maatalouden kannattavaisuustutkimusten
alkuunpanija. Julk.: „Vuoroviljelys- ja
koppeliviljelysjärjestelmät Suomessa" (1908),
„Tutkimuksia Suomen maatalouden
kannattavaisuudesta" I-IV (1915-19).

<b>Sunilan saha,</b> Kymissä, nyk. omistaja
Sörnäs a.-b.

<b>Sunion</b> (lat. <i>Sunium</i>), Attikan
eteläisin kärki, Kreikassa. Perikleen
aikaisesta Poseidonin temppelistä jäljellä
11 pylvästä l. kolonnia; niiden mukaan
S:ia sanotaan myös <sp>Kap Kolonnais'iksi.</sp>
</chapter>

<chapter name="Sunjatsen-Suo">
<b>Sunjatsen</b> (1867-1925), kiinal.
vallankumousmies, lääkäri. Tehtyään
Kantonissa 1895 onnistumattoman
kapinayrityksen, toimi ulkomailla
vallankumouksen valmistamiseksi.
Vallankumous oli jo puhjennut S:n
saapuessa Kiinaan 1911, jolloin hänet
valittiin väliaikaiseksi presidentiksi.
Hän järjesti hallituksen Nankingiin
ja ryhtyi neuvotteluihin Juanšikain
kanssa estääkseen valtakunnan
jakautumisen Etelä- ja Pohjois-Kiinaan.
Mantšudynastian luovuttua vallasta 1912
S. erosi. S. ja hänen puolueensa,
<sp>kuomingtai,</sp> vastustivat
Juanšikaita, mutta kun kapinayritykset
epäonnistuivat, lähti S. 1913 maanpakoon.
Juanšikain kuoltua 1916 S. palasi
Kiinaan ja julisti eteläiset maakunnat 1917
itsenäisiksi. V. 1921 eteläkiinal.
parlamentinjäsenet valitsivat S:n Kiinan
presidentiksi. Mutta hänen vaikutusvaltansa
jäi vähäiseksi. S. kallistui viime
aikoinaan kommunismiin.

<img 1>
Sunjatsen.
</img>
<b>Sunku,</b> kunta Aunuksessa, Äänisjärven
pohjoispäässä.

<b>Sunlight</b> <i>[sanlait]</i> ks. <sp>Leverhulme.</sp>

<b>Sunna</b> (arab.) ks. <sp>Islami.</sp>

<b>Sunniemi,</b> maatila Ulvilassa. Kuulunut Fincke-
ja Horn-suvuille. Mainittu jo 1322.

<b>Sunniitit,</b> sunnan (ks. <sp>Islami</sp>)
kannattajat, oikeauskoiset muhamettilaiset.
vrt. <sp>Ši'iitit.</sp>

<b>Sunnuntai</b> (mruots,), oik. auringonpäivä;
viikon ensim. päivä, lepopäivä. S. ei alk.
ollut lepopäivä, vaan yhteiselle jumalanpalvelukselle
pyhitetty. Vähitellen rupesi kirkko- teroittamaan,
että jumalanpalveluksen takia oli työt
jätettävä. Ensim. s.-lepoa tarkoittavat
määräykset julkaisi Konstantinus Suuri, joka
tähdensi s:n merkitystä auringon
päivänä. Vasta 600-luvulla kiellettiin s.-työ
3:nnen käskyn perusteella. Tuomas
Akvinolaisen kautta tuli tämä käsitys kat.
kirkossa hyväksytyksi opiksi. Tätä
lakisuuntaista oppia uskonpuhdistajat
vastustivat. Luther teroittaa s:hiri
nähden kristityn vapautta, mutta
puolustaa levon merkitystä ruumiillisen
työn tekijöille. Augsburgin tunnustus
opettaa, että sabbattikäsky ei koske
U:ta T:ia. Englannin kirkossa
sitävastoin pantiin painoa 3:nnen käskyn
jatkuvalle pätevyydelle, jonka tähden kaikki
työt ja huvitukset s:na kiellettiin. Tämä
Englannin kirkon kanta on vaikuttanut
myös Euroopan mannermaan oloihin.
Paikoittain on syntynyt lahkoja, jotka
vaativat lauantain pyhittämistä (esim.
seitsemännen päivän adventistit). —
S:n-vieton suhteen on erotettava sen jumalan,
palveluksellinen ja sosiaalinen merkitys.
Edellisessä suhteessa s. on kirkon
jumalanpalveluspäivä ja on semmoisena ollut
kirkon perustamisajoista asti. Sosiaalisen
merkityksensä taas s. saa lepopäivänä.

<b>Sunnuntaikirjain.</b> Jos vuoden 7 ensim.
päivää merkitään kirjaimilla A—G, niin
vuoden s. on se kirjain, mikä sattuu
vuoden ensim. sunnuntain kohdalle. Tämän
avulla voidaan laskea, mikä viikonpäivä
sattuu kullekin vuoden päivälle.
Karkausvuosilla on kaksi s:ta, joista
jälkimmäinen on voimassa jälkeen
karkauspäivän. S. siirtyy vuodesta vuoteen
askelen kerrallaan taaksepäin (samoin
jokaisena karkauspäivänä).
<table>
<td>v. <td c>1927 <td c>1928 <td c>1929 <td c>1930 <td c>1931 <td c>1932 <td c>1933 <td c>1934 <td c>1935 <td c>1936
<td>s.   <td c>B  <td c>A,G    <td c>F    <td c>E    <td c>D  <td c>C,B    <td c>A    <td c>G    <td c>F    <td c>E
</table>
<b>Sunnuntaikoulu,</b> pyhäkoulu (ks. t.).

<b>Sunnuntaityö</b> ks. <sp>Työväensuojelu,</sp>
vrt. myös <sp>Sapatinrikos.</sp> —
<b>Sunnuntaivapaus</b> ks. <sp>Työväensuojelu.</sp>

<b>Suntio,</b> kirkonvartija.

<b>Sunujoki,</b> <sp>Suununjoki,</sp> joki
Aunuksessa, alkaa Suunun järvestä, laskee
Kontupohjan lahteen Äänisjärven
luoteisrannikolle. 3 suurta koskea: Hirvas,
Porokoski, Kivatšu (ks. n.).

<b>Suo,</b> kasviyhdyskunta, jonka kasvien
jäännöksistä muodostuu <sp>s.-turvetta.</sp>
Turpeessa on hajaantumistilassa olevien
kasvijäännösten rakenne suureksi osaksi
säilynyt. Niistä voidaan usein määrätä,
mihin kasvisukuun, vieläpä lajiinkin
kuuluvat. S:itä muodostuu vesien
umpeenkasvamisen sekä tulvamaiden ja
tulvattoman metsämaan soistumisen kautta. —
Pehmeähköpohjaisissa matalissa järvissä
tai niiden lahdelmissa kasvaa runsaasti
kaislaa, kortetta, ruokoa, saroja y. m.
Tämän kasvillisuuden jäännöksistä
muodostuu pohjalle yhä paksunevia
turvekerroksia. Näitä peittävä vesikerros
ohenee, ja samassa määrässä ilmestyy
sammalia, usein ensin eräitä lehtisammalia,
sitten yhä runsaammin rahkasammalia.
Kaislamaiset kasvit häviävät, ja sijalle
tulee märille soille ominaisia ruohokasveja,
saroja y. m. Paikalle on silloin
muodostunut <sp>neva</sp> (ks. t.).
Sammalkasvillisuuden kasvaessa vuosittain
korkeutta s:n pinta kohoaa ja kuivuu.
Nevaruohot ja -heinät häviävät suurimmaksi
osaksi, ja sijaan tulee varpuja. Samalla
ilmaantuu männynkin taimia, jotka
vähitellen kasvavat n. s. kitumännyiksi.
Nevasta on muodostunut silloin <sp>räme</sp>
(ks. t.). Väliasteena saattaa esiintyä
kuusi-, lehti- tai sekametsää kasvava
isomättäinen <sp>korpi,</sp> varsinkin lihavilla
seuduilla. — Kalkkirikkailla alueilla
muodostuu nevan sijasta <sp>letto</sp> (ks. t.).
Turpeen paksutessa s:n pinta kohoaa
kalkkipitoisen pohjavesikerroksen vaikutuspiirin
yläpuolelle, jolloin rahkasammalia

<img 1></img>

saattaa ilmestyä, ja letto muuttuu
nevaksi tai melkein suorastaankin
rämeeksi. Myöskin juoksevien vesien
varsilla oleville tulvamaille on soita
muodostunut, mutta pääasiassa ne meillä
kuitenkin ovat syntyneet metsämaan
soistuessa.

Metsän maaperän ollessa vettä
läpäisevää laihanpuoleista hiekka- tai
harjusoramaata, tapahtuu siinä soistumista,
jos pohjaveden pinta esim. läheisten
soiden korkeuskasvun johdosta kohoaa,
jolloin sinne ilmaantuu rahkasammalia.
Näiden tullessa vallitseviksi puut alkavat
kitua ja keloutua. Paikalle ilmestyneet
uudet männyt jäävät kitukasvuisiksi, ja
rämevarvut tulevat vallitseviksi. Metsä
on vähitellen muuttunut rämeeksi. Maan
ollessa vaikeasti vettä läpäisevää, esim.
savea, savihietaa (hiesua), soistuminen
voi alkaa aikaisemmista soista
riippumatta. Keväällä lumen sulaessa ja
sateilla kerääntyy notkoihin vettä,
säilyen niissä kauan. Näihin ilmaantuu
karhunsammalta ja märemmille kohdille
rahkasammalta. Saderikkaina vuosina
nämä pienet korvenalut laajenevat, ja
uusia muodostuu, mutta sadeköyhinä
vuosina ne eivät paljoakaan vähene, sillä
varsinkin rahkasammalet pidättävät
hyvästi vettä. Soistumakohdat yhtyvät
vähitellen. Kangas muuttuu
korpikankaaksi, rahkasammalkasvillisuuden
tullessa vallitsevaksi ja turpeen paksutessa
sekä metsänkasvun huonotessa <sp>korveksi</sp>
ja lopulta rämeeksi. Korpi voi
säilyä rämeeksi muuttumatta, jos vesi on
juoksevaa, tai paikoilla, jonne valuu
ravintorikasta, vettä ympäröiviltä
metsämailta. — Soiden muodostuessa eri
korkeudella oleviin notkoihin ja kunkin s:n
kasvaessa korkeutta, kunnes se on yhtä
korkea kuin sen alemmasta s:sta
erottava kangaskynnys, alkaa vettä s:sta
valua rinnettä myöten alemmalle s:lle.
Rinne tällöin soistuu. Jos rinne on
laihaa maata ja vesi aivan laihaa
pintavettä, muodostuu n. s. <sp>vesikangas,</sp>
jolle ominaista on hyvin tiivis
karhunsammal ja kituva, tav. mäntyä kasvava
metsä. Jos soistuva kangas on lihavampaa,
muodostuu siitä <sp>korpikangas</sp>
ja jos se on hyvin lihavaa ja valuva vesi
ravintorikasta, syntyy runsasruohoinen,
tav. sekametsäinen <sp>korpilehto.</sp>
Vesikangas muuttuu edelleen soistuessaan
rämeeksi, korpikangas tav. korveksi ja
korpilehto reheväksi ruoho- ja
heinäkorveksi. Molemmat viimeksimainitut
voivat lopulta muuttua rämeeksi. —
Veden alkaessa valua ylemmältä s:ltä
alemmalle, voi alempi vettyä ja ylempi
jonkinverran kuivua. Vettymisestä s.
(metsää kasvava räme tai korpi) voi
muuttua nevaksi ja vettymisen ollessa
hyvin valtavan sammalkasvillisuus kuolee,
jolloin muodostuu sammalköyhä
paljasturpeinen <sp>rimpineva</sp> (tai
rimpiletto), jolla saattaa kasvaa koko
runsaasti saraheinää. Vettyminen voi
tapahtua millä s:n kehitysasteella tahansa. —
Suomen pinta-alasta on n. 35,7 % s:ta,
eniten Pohjois-Suomessa ja vedenjakajani
seuduilla. Suurimpia ja tunnetuimpia
soitamme ovat Torronsuo, Konnunsuo,
Killinki, Pelson suo (ks. n.). — vrt.
<sp>Suoviljelys.</sp> [Suomen Suoviljelysyhdistyksen
vuosikirjat; Acta Forestalia Fennica.]
</chapter>

<chapter name="Suodatinpaperi-Suojelusalue">
<b>Suodatinpaperi,</b> kem. analyysissa
suodattimiin käytetty liimaamaton paperi,
joka on valmistettu mahdollisimman
vähän tuhka-aineita sisältäväksi.

<b>Suodatus,</b> <sp>filtreeraus,</sp> kiinteiden
aineiden erottaminen nesteistä, antamalla
näiden valua huokoisen <sp>suodattimen</sp>
(filtrumin) läpi. Suodattimina käytetään
suodatinpaperia (ks. t.), kangasta, huopaa,
hiiliä, hiekkaa y. m. S:ssa saatu kirkas
neste on <sp>suodos</sp> (filtraatti),
suodattimelle jää <sp>sakka.</sp> S:n jouduttamiseksi
käytetään keskipakoisvoimaa ja imua.
Hiilisuodatin imee itseensä liuenneitakin
aineita, varsinkin väriaineita ja kaasuja.

<b>Suodenniemi,</b> kunta Turun ja Porin
läänissä, Satakunnan keskiosissa; 199,2
km<sup>2</sup>, 3,119 as. (1927).

<b>Suodinpuristin,</b> kem. teollisuudessa
hienojakoisten sakkojen nesteestä
erottamiseen käytetty laite, jossa sakka
yleensä voidaan pestä ja josta se sitten
kerätään talteen.

<b>Suodos,</b> filtraatti (ks. t.).

<b>Suohaukat</b> <i>(Circus),</i> petolintuja,
joiden nokka on joks. heikko ja suurten
korva-aukkojen takana, pään ympärillä
pöllöjen naamakehää muistuttava,
höyhenkaulus. Koiras ja naaras tav. hyvin
eriväriset. Asuvat vesiperäisillä niityillä
ja soilla. Syövät pikkujyrsijöitä,
linnunpoikasia, kaloja ja hyönteisiä. Pesä
maassa; muuttolintuja. Meillä tavattu
4 lajia, joista vain 2, sinihaukka (ks. t.)
ja <sp>ruskea suohaukka</sp> <i>(C. æruginosus)</i>
pesivinä, viimeksimainittu hyvin harvinaisena.

<b>Suojametsä,</b> metsä, jonka säilyminen
ja tarkoituksenmukainen hoito on
yhteiskunnan edun kannalta välttämätön.
S:iksi on julistettu metsiä tunturien
metsärajalla, lentohiekkakentillä, jyrkillä
rinteillä y. m. Valtioneuvostolla on valta
Metsähallituksen esityksestä julistaa,
määrätyt metsämaa-alat s.-alueiksi.
Tällaisella alueella on metsänkäyttö muuksi
kuin tilan kotitarpeeksi sallittu ainoastaan
asianomaisen metsänhoitoviranomaisen
osoituksen mukaan. Milloin erityiset
paikalliset, olot sitä vaativat, voi
Valtioneuvosto Metsähallituksen
esityksestä rajoittaa myöskin kotitarvepuiden
ottoa s:stä tai kokonaan sen kieltääkin.
Niinikään on Valtioneuvostolla valta
antaa rajoittavia määräyksiä porojen
laiduntamisesta s:lla (Laki 11/8 1922;
Asetus 16/12 1927).

<b>Suojavilja,</b> <sp>suojusvilja,</sp> vilja,
johon heinänsiemen kylvetään peltonurmia
perustettaessa. S. on tarpeellinen
varjostamaan hentoja nurmikasvien taimia
kehityksen alkuasteella; lisäksi s.
antaa sadon sinä vuonna, jolloin nurmi
kylvetään. S:na käytetään ruista,
vehnää, ohraa, kauraa tai kohtalaisen
harvaan kylvettyä vihantarehua.

<b>Suojeleva yhdennäköisyys,</b> eläimissä
usein ilmenevä yhtäläisyys ympäristön
kanssa, mikä suojelee niitä vihollisten
huomiolta tai antaa niille
mahdollisuuden huomaamatta hiipiä saaliinsa
kimppuun. — Yksinkertaisin s:n y:n muoto
on värin sulautuminen ympäristöön:
napaseutujen eläimillä on useimmiten
lumivalkea väri, hieta-aavikkojen
eläimillä keltainen, trooppisten seutujen
sademetsien eläimillä vihreä tai korean
kirjava, kukkaisloistoon sulautuva,
yöeläinten väri on tumman harmahtava,
puunrungoilla elävien punaruskea tai
harmaa, kalojen selkäpuoli tav.
tummempi kuin vatsapuoli, meressä
valtoimina kelluvat eläimet ovat us.
läpikuultavia ja lasikirkkaita. S:aa y:tä lisää
usein värityksen juovikkuus (tiikeri,
seepra) ja pilkullisuus (kanalinnut,
perhoset) tai ympäristöä jäljittelevät
värikuvioitukset (kovakuoriaiset, perhoset).
Pitemmälle on s. y. kehittynyt silloin,
kun eläin vaihtaa väriään vuodenaikojen
(jänis, kärppä) tai ympäristön
värin (kameleontti) mukaan. Vielä
täydellisempää on s. y. silloin, kun ei vain
eläimen väritys vaan myös muoto on
ympäristöön sulautuva (lehtiperhoset,
sauvasirkat, „vaeltava lehti"). Tämä on
jo naamioitusta l. mimicryä (ks. t.),
joka tehokkaimpana ilmenee silloin, kun
eläin muotonsa ja värityksensä puolesta
on pettävästi jonkin toisen paremmin
suojatun (esim. pahanmakuisen tai
myrkyllisen tai pistävän) näköinen. S:n y:n
ja varsinkin naamioitumisen merkitystä
on us. liioiteltu.

<b>Suojelukasvatus,</b> nimitys, jota
aikaisemmin käytettiin samassa merkityksessä
kuin sanaa <sp>lastensuojelu,</sp> mutta
joka pian rajoittui merkitsemään vain
sitä lastensuojelutoimintaa, jonka
tarkoituksena on kasvattaa huonokäytöksisiä
lapsia, joita ei kodin eikä koulun
kasvatuskeinoilla saada ohjatuiksi oikeaan,
vaan jotka on sijoitettava kasvatettaviksi
kodin ulkopuolelle etupäässä kasvatuslaitoksiin.

<b>Suojelusalue,</b> jonkin valtion
suojelukseensa ottama, vain nimellisesti
itsenäinen tai toiselle valtiolle kuuluva alue.
vrt. <sp>Protektoraatti.</sp>
</chapter>

<chapter name="Suojeluskirje-Suojeluvalvonta">
<b>Suojeluskirje,</b> asiakirja, jolla
määrätylle henkilölle tai laitokselle
luvataan erityistä suojaa. S:itä käytetään
erittainkin sodassa, S:ksi nimitetään
myöskin valtion ilmoitusta jollekin
siirtomaayhtiölle, että valtio ottaa
valtansa alle yhtiölle kuuluvan maa-alueen.

<b>Suojeluskuntajärjestö,</b> isänmaan ja
sen laillisen yhteiskuntajärjestyksen
puolustukseksi sekä kansan puolustusvalmiuden
edistämiseksi sotavoiman osana toimiva
vapaaehtoinen aseellinen järjestö.
Suojeluskuntien esihistoria juontaa
alkunsa sortovuosilta 1900-luvun alusta,
mutta varsinaisesti niitä alkoi muodostua
Venäjän vallankumouksen jälkeen kesällä
1917. Aluksi niitä perustettiin
vapaaehtoisten palokuntien nimisinä sisäisen
turvallisuuden ylläpitämiseksi maassa
vielä olevan ven. sotaväen tuhotöitä
vastaan ja tarvittaessa sen
karkoittamiseksi. Ne ovat siis saman
isänmaallisen innostuksen ilmauksia kuin
jääkäriliikekin. Vapaussodan puhjetessa
suojeluskuntajoukot saivat hallituksen
julistuksella virallisen aseman ja muodostivat
valkoisen armeijan kantajoukon. Sodan
päätyttyä suojeluskunnat säilytettiin ja
niiden tehtävät määriteltiin asetuksella
2/8 1918, uudelleen 16/9 1921 sekä lailla
22/12 1927. S:n toimintaa johtaa
sotavoimien ylimmän päällikön alainen
suojeluskuntain päällikkö apunaan yliesikunta.
Tämän päällikkö nimitetään s:n
luottamusta nauttivista henkilöistä. S.
jakautuu piireihin (1/1 1928 22), alueihin (250)
ja paikallisiin suojeluskuntiin (606).
S:n jäseneksi voi päästä jokainen
hyvämaineinen Suomen mies, jonka
uskollisuuteen isänmaata ja sen laillista
yhteiskuntajärjestystä kohtaan voidaan luottaa.
Suojeluskuntalain mukaan s. saa valtion
varoista, paitsi määrärahan laissa
mainittujen virkojen ja toimien aiheuttamiin
menoihin, apurahan, jonka suuruudesta
Eduskunta vuosittain päättää. V. 1927
oli valtion avustus yht. 42 milj. mk.,
lahjoitukset 10,7 milj., kuntien
avustukset, kannattavien jäsenten jäsenmaksut
5,7 milj. sekä tulot huvitilaisuuksista,
arpajaisista y. m. 3,4 milj., yht. 19,8
milj. mk. 

Eri aselajeista on srssa edustettuna
jalkaväki, ratsuväki, tykistö,
moottorijoukot, teknilliset joukot ja
suojeluskuntalaivasto. Päällystökursseilla,
nyk. omalla päällystökoululla Tuusulassa,
kasvatetaan suojeluskuntalaisia
päällystötehtäviin sekä annetaan päällystölle
jatkokoulutusta. Päällystöstä on suuri osa
armeijan tai ent. upseereja. Vuosittain
toimeenpannaan lukuisia voimistelu-,
kenttäurheilu-, hiihto-, ampuma- y. m.
kilpailuja. S., sen piirit ja suojeluskunnat
omistavat 200 kiinteistöä, 325 ampumarataa
ja 213 urheilukenttää (lisäksi osuus
152 kenttään) sekä erinäisiä
liikeyrityksiä (Suojeluskuntain Kauppa o.-y.,
Suojeluskuntain Ase- ja Konepaja o.-y. ja
Suojeluskuntain Kustannus o.-y.).
Äänenkannattaja „Hakkapeliitta", ilmestyy
v:sta 1926. vrt. <sp>Lotta Svärd.</sp> ks.
kuvaliitettä <sp>Suomen puolustuslaitos.</sp>

<b>Suojelusmetsä,</b> suojametsä (ks. t.).

<b>Suojelustila,</b> useiden valtioiden laeissa
edellytetty olosuhde, jolloin valtion
turvallisuuden vuoksi yksilöiden persoonallista
vapautta turvaavia säännöksiä rajoitetaan. S:n
eri asteita ovat <sp>lisätty s.</sp> ja
<sp>ylimääräinen s.</sp> vrt. <sp>Sotatila.</sp>

<b>Suojelustulli,</b> tulli, joka asetetaan
kotimaisen tuotannon suojelemiseksi
ulkomaiselta kilpailulta. Sen
tarkoituksena on ulkomaisen tavaran
kallistuttaminen, jotta kotimainen tavara
saavuttaisi suuremman menekin ja paremmat
hinnat. S:t ovat paikallaan varsinkin,
milloin tahdotaan kehittää tuotannonhaaraa,
jolla on luonnollisia edellytyksiä
maassa, mutta joka aluksi ei voi kilpailla
vastaavan ulkomaisen tuotannon kanssa.
Ne ovat myös puolustettavissa, jos jokin
tärkeä elinkeino, josta lukuisat työmiehet
saavat toimeentulonsa ja johon suuret
pääomat ovat kiinnitetyt, ilman apua ei
jaksa kestää ulkomaista kilpailua. Usein
pyritään s:lla saavuttamaan, paitsi
taloudellisia, myös valtiollisia tai
yhteiskunnallisia päämääriä. Niin on laita,
jos esim. viljatulleilla koetetaan
säilyttää voimakas talonpoikalsluokka tai jos
tulleilla tahdotaan helpottaa sitä
rasitusta, jonka pitkälle kehittynyt
työväenlainsäädäntö tuottaa kotimaiselle
tuotannolle. Luonteenomaisia suojelustulleja
meillä on esim. viljatulli.

<b>Suojelusäyri</b> l. <sp>rauharaha</sp> (ruots.
<i>friskilling</i>), kaupungeissa kiinnekirjoista
tavallisen lunastuksen lisäksi kannettu
maksu (Maakaari 4:2).

<b>Suojeluvalvonta,</b> us. maissa (ei vielä
Suomessa) lastensuojelualaan kuuluva
rikosoikeudellis-kasvatuksellinen
toimenpide, joka tarkoittaa rikollisuuteen
taipuvan tai siihen hairahtuneen nuoren
henkilön siveellistä tukemista ja joka lähinnä
liittyy nuorisontuomiolstuinten toimintaan.
S:ssa ilmenee se oikeustieteellinen
kanta, että harhaan kehittynyt
alaikäinen on ennen kaikkea kasvatuksellisen
avun tarpeessa, mutta samalla tahdotaan
välttää lapsen erottaminen kodistaan.
[Nyberg, ,,Nuorisotuomioistuimet ja
lastensuojelutyö ulkomailla" (1919).]
</chapter>

<chapter name="Suojoki-Suolahti">
<b>Suojoki,</b> rautatieasema
Matkaselän-Suojärven radalla, Suojärven
kunnassa, 125 km Matkaselästä.

<b>Suojoki,</b> <sp>Suojunjoki,</sp> Äänisjärveen
lännestä laskeva n. 160 km pitkä joki.
Alkaa Suomen puolelta Suojärvestä.

<b>Suoju,</b> kunta Aunuksessa, Petroskoista
pohjoiseen.

<b>Suojuslehti,</b> kukintoon kuuluva
ylälehti, jonka hangasta lähtee kukka tai
kukinnon haara.

<b>Suojärven rata,</b> Matkaselän asemalta
Suojärven Sulkujärvelle ulottuva rata,
133 km. Avattu liikenteelle 1926.

<b>Suojärvi.</b> 1. Kunta Viipurin läänissä,
Raja-Karjalassa, Venäjän rajalla; 3,433,2
km<sup>2</sup>, 7,933 as. (1927). Sahalaitoksia.
Annantehdas (ks. t.). — 2. Rautatieasema
Matkaselän-Suojärven radalla, S:n kunnassa,
108 km Matkaselästä. vrt. <sp>Suvilahti.</sp>

<b>Suojärvi,</b> järvi samannimisessä
Viipurin läänin pitäjässä; n. 20 km pitkä,
9 km leveä. Laskujoki Suojoki. S:een
laskee lännestä Annankosken kautta
Salonjärvi.

<b>Suokaasu,</b> <sp>kaivoskaasu,</sp>
puuaineen y. m. lahotessa veden alla syntyvä
sekä kivihiilikaivoksissa tavattava syttyvä
kaasu, pääasiassa metaania,

<b>Suokenkä,</b> hevosen kavioon kiinnitettävä
puulaatta, joka suolla kannattaa hevosen.

<b>Suokukka</b> <i>(Andromeda polifolia),</i>
kanervakasvien heimoon kuuluva vaaleanpunakukkainen,
nahkealehtinen, yleinen rämevarpu.

<b>Suokukko,</b> suokulainen (ks. t.).

<b>Suokulainen,</b> <sp>suokukko</sp> <i>(Machetes
pugnax),</i> kurppien heimoon kuuluva kahlaaja, 
koiras 32-34 cm, naaras n. 25 cm pitkä. Nokka n.
pään pituinen, suora. Koiraat ovat kuuluisia
keväällisistä tappeluistaan. Silloin niillä on
tuuhea vaihtelevan värinen höyhenkaulus ja naamassa
keltaisia käsniä. Heinäkuussa nämä sekä
höyhenkauluskin katoavat, ja koiras käy
naaraan näköiseksi; tämä on selkäpuolelta
mustan-, ruskean- ja harmaankirjava.
alta vaalea, S. on yleinen Lapissa,
harvinaisempi Pohjois-Suomessa, joskus
tavattu etelämpänäkin pesivänä.

<img 1>
Suokulaisia. Vas. keskellä naaras,
muut koiraita.
</img>
<b>Suokuume,</b> vaikea horkka, malaaria.

<b>Suola,</b> keittosuola (ks. t.). — vrt. <sp>Suolat.</sp>

<b>Suolahappo,</b> <sp>kloorivetyhappo,</sp>
kloorivedyn (HCl) vesiliuos. Valmistetaan
rikkihapolla keittosuolasta, jolloin
samalla syntyy natriumsulfaattia l.
glaubersuolaa. Voimakas, hyvin dissosioituva
happo; sen suolat ovat klorideja (ks. t.).
S:oa käytetään kloorin, kloorikalkin,
kloridien y. m. aineiden valmistukseen,
väriteollisuudessa, metallurgiassa, vieläpä
lääkkeeksikin.

<b>Suolahden Tehtaat o.-y.,</b> kotipaikka
Äänekoski, per. 1918, osakepääoma
5 milj. mk., työväkeä n. 330 henkeä.
Omistaa Suolahdella höyrysahan,
faneeritehtaan sekä terva-, puuhiili- ja
tärpättitehtaan.

<b>Suolaheinät</b> <i>(Rumex),</i> oksaalihappoa
sisältäviä hierakkalajeja: niityillä
kasvava isompi <sp>niittysuolaheinä</sp>
<i>(R. acetosa),</i> jolla nuolikantaiset lehdet,
ja pienempi ahoilla, kallioilla sekä pahana
rikkaruohona laihoilla pelloilla kasvava
<sp>ahosuolaheinä</sp> <i>(R. acetosella),</i> jolla
keihäskantaiset, us. punaiset lehdet.

<b>Suolahti,</b> Jyväskylän-Suolahden radan
pääteasema, Äänekosken kunnassa, 42 km
Jyväskylästä. Kapearaiteinen rata
Äänekoskelle (9 km). Kansanopisto.
Teollisuuslaitoksia, satamapaikka.
</chapter>

<chapter name="Suolahti-Suolisolmu">
<b>Suolahti,</b> <sp>Gunnar</sp> (s. 1876), alk.
<sp>Palander,</sp> historiantutkija, Helsingin
Yliopiston ylim. prof. v:sta 1918. Teoksia:
„H. G. Porthan historiantutkijana" I, „H. G.
Porthan yliopiston opettajana", „H. G. Porthan",
,,Elämää Suomessa 1700-luvulla" I-II, „Suomen
pappilat 1700-luvulla", ,,Vuosisatain takaa",
,,Suomen papisto 1600- ja 1700-luvuilla".
— <b>Suolahti,</b> <sp>Hugo</sp> (s. 1874),
kielentutkija, G. S:n veli. Helsingin Yliopiston
germ. filologian prof. v:sta 1911, rehtori
1923-26, kansleri v:sta 1926. Julk.
saksa nk. kielitieteellisiä tutkimuksia.

<img 1>
G. Suolahti.
</img>

<img 1>
H. Suolahti.
</img>
<b>Suola ja leipä,</b> ihmisen ravintoaineiden
symboli, käytetty vieraanvaraisuuden
osoituksena (esim. Venäjällä vieläkin),
myös suojeluskeinona paholaista vastaan
ja kuuluu kat. kirkon kastetoimitukseen.

<b>Suolajärvet</b> ovat aro- ja
aavikkoseuduilla sijaitsevia laskujoettomia
järviä, joiden vesi on runsassuolaista ja
käy vuosi vuodelta yhä suolaisemmaksi
sen johdosta, että haihtuminen on
vuotuista sateentuloa suurempi. Eräiden s:n
suolanpitoisuus on hyvin korkea; esim.
Kuolleenmeren 25 %, Elton-järven n.
30 %, Armeeniassa olevan Wan-järven
33 %. Suolat ovat yleensä samat kuin
valtameren vedessä. Kyllästetyissä
liuoksissa kiteytyvät natriumsuolat,
kalsiumkarbonaatti ja kipsi, kun taas
magnesium- ja kaliumsuolat pysyvät liuenneina,
kunnes järvi kuivuu täydelleen.
Entisten s:n pohjaan syntyneet suolakerrokset
voivat helppoliukoisuutensa vuoksi säilyä
vain kuivassa ilmastossa tai savipeitteen
suojassa (esim. Stassfurtissa).

<b>Suolakaivos</b> ks. <sp>Vuorisuola.</sp>

<b>Suolakivi,</b> keittosuolanpitoinen
nuolukivi, joka asetetaan kotieläinten
nuoltavaksi niiden keittosuolantarpeen
tyydyttämiseksi.

<b>Suolakkokasvit,</b> halofyytit (ks. t.).

<b>Suolakylpy,</b> yleisesti käytetty
karkaiseva ja vahvistava kylpymuoto. S:yyn
käytetään joko merivettä tai
2-4-prosenttista suolaliuosta.

<b>Suolanmuodostajat,</b> halogeenit (ks. t.).

<b>Suolat,</b> kem. yhdistyksiä, joiden voi
ajatella syntyneen hapoista siten, että
näiden vety on korvattu metallilla tai
radikaalilla. S. on emäksen positiivisen
ionin ja hapon negatiivisen ionin yhtymä.
S: ja voi valmistaa antamalla
halogeenin suorastaan vaikuttaa metalliin,
liuottamalla metallia tai tämän oksidia tai
hydroksidia happoon, neutralisoimalla
hapon ja emäksen toisillaan, edelleen
käsittelemällä toista s:aa hapolla tai
antamalla kahden suolan vaikuttaa
toisiinsa, — Jos useampiemäksisen hapon
vetyioneista vain osa korvataan metallilla,
niin saadaan happamia s:ja; jos taas
suola sisältää hydroksyyliryhmän, niin
sitä sanotaan emäksiseksi s:ksi. Vahvan
hapon ja vahvan emäksen s:n liuos on
hyvin dissosioitunut; jos happo on heikko,
emäs vahva, niin liuos tapahtuvan
hydrolyysin vuoksi reageeraa emäksisesti,
päinvastaisessa tapauksessa happamesti. S:jen
liukenevaasuus vaihtelee laajoissa rajoissa.
Tavallisista s:sta ovat alkali-s:t,
nitraatit ja kloridit helppoliukoisia,
poikkeuksena lyijy-, hopea- ja merkurokloridi.
samoin sulfaatit, paitsi lyijy-, barium-,
strointium- ja kalsiumsulfaattia. S:jen
maku on yleensä suolainen tai katkera.

<b>Suoli,</b> sanan laajemmassa merkityksessä
= ruoansulatuskanava; ahtaammassa
merkityksessä mahalaukusta peräaukkoon
ulottuva ruoansulatuskanavan osa. S:n
eri osista ks. <sp>Ruoansulatuskanava.</sp>
Imettäväisten ohutsuolen seinämissä on
suolinestettä erittäviä suolirauhasia ja
samettimaisena nukkana sisäpintaa peittäviä
suolenpiitä. vrt. <sp>Ruoansulatus.</sp>

<b>Suolikohju,</b> tyrä (ks. t.).

<b>Suolilieve</b> (lat. <i>mesenterium</i>) on
selkärankaisilla suolta kannattavan
vatsakalvon osa, jossa on rasvakudossäikeitä,
verisuonia ja imurauhasia (s.-rauhasia).
— <b>Suolilieverauhaset</b> l.
<sp>mesenteriaalirauhaset,</sp> suoliliepeessä
olevat lukuisat pienet imurauhaset, joihin
virtaa suolistosta tuleva maitiaisneste ja
joista lähtevät imusuonet avautuvat
rintatiehyeii (ks. <sp>Imusuonet</sp>) alapäässä
olevaan maitiaissäiliöön. — <b>Suolineste,</b>
ohutsuolessa erittyvä ruoansulatusrieste.
S. muuttaa tärkkelys- ja sokerilajeja
yksinkertaisemmiksi sokereiksi. vrt.
<sp>Ruoansulatus.</sp>

<b>Suolinkainen</b> <i>(Ascaris lumbricoides),</i>
ihmisen, etenkin lasten, suolistossa
loisena elävä sukkulamato; koiras 15-25,
naaras 20-40 cm pitkä, n. 5 mm paksu.
Munat poistuvat ihmisestä ulostusten
mukana, niistä kehittyy kosteassa maassa
toukka, joka esim. kasviksien, multaisten
käsien y. m. välityksellä joutuu suuhun
ja suolistoon. S:t ovat joks. yleisiä
loisia, ja toisinaan niitä on samassa
yksilössä monta kymmentä, jopa pari sataa.
Tällöin ne aiheuttavat monenlaisia
ravitsemushäiriöitä ja kipuja. Vaarallisiksi ne
käyvät tunkeutuessaan sappi- tai muihin
ahtaisiin tiehyihin.

<b>Suolisolmu,</b> suolen tukkeuma, joka
syntyy siten, että suolen mutka kiertyy
akselinsa ympäri ja sen johdosta kuroutuu,
tai niin, että kaksi suolen mutkaa kääntyy
solmuun.
</chapter>

<chapter name="Suolitaudit-Suomalainen puolue">
<b>Suolitaudit.</b> Yleisimmät s. ovat:
<sp>suolikatarri,</sp> useista erilaisista
syistä (sopimattomasta tai pilaantuneesta
ravinnosta, suoleen joutuneista
myrkyllisistä aineista tai bakteereista,,
verenkiertohäiriöistä y. m.) aiheutuva
suolen limakalvon tulehdus. Oireita:
ripuli, vatsakivut, toisinaan kuume. —
<sp>Kotimainen kolera</sp> ks. <sp>Kolera.
— Umpilisäkkeen tulehdus</sp> (ks. t.).
— <sp>Suolihaava,</sp> lavantaudin,
isuolituberkuloosin, syövän y. m. tautien
yhteydessä syntyviä suurempia tai
pienempiä haavoittumia, jotka aluksi
syntyvät suolen limakalvossa mutta
toisinaan syöpyvät suolen seinän
lihaskerrokseen ja voivat puhkaista suolen seinän
ja aiheuttaa vatsakalvontulehduksen.
Haavoista vuotaa märkää tai verta,
toisinaan vaivaa potilasta ripuli. —
<sp>Suolituberkuloosi</sp> liittyy usein
keuhkotuberkuloosiin, mutta voi myös esiintyä
itsenäisenä. Tuberkkelipesäkkeet
sijaitsevat tav. suolen seinämän imukeräsissä,
jotka lähiympäristöineen taudin
vaikutuksesta vähitellen muuttuvat
haavoittumiksi. Nämä syöpyvät syveminiksi,
aiheuttavat vaarallisia verenvuotoja,
voivat lävistää suolen seinämän ja johtaa
vatsakalvontulehdukseen. Oireet:
vatsakipuja, kuumetta, ripulia. —
<sp>Suolisyöpä</sp> esiintyy tavallisimmin
peräsuolessa ja kehittyy vyömäisesti suolen
ympäri kulkevaksi kasvaimeksi, joka
kuroo suolen aukkoa. Peräsuolessa se
aikaansaa kipuja, ulostuspakkoa,
verenvuotoa ja peräaukon sulkulihaksen
halvautumista, Tauti johtaa kuolemaan, ellei
kyllin aikaista leikkausta tehdä. —
Samoin oirein (ripulia, vatsakipuja,
suolien kurinaa y. m.) kuin monet
varsinaiset s. voivat myös ilmetä suoleen
kohdistuvat hermoston taudit, n. s.
<sp>suolineuroosit.</sp>

<b>Suolityrä,</b> tyrä (ks. t.). —
<b>Suolityyfus,</b> lavantauti (ks. t.).

<b>Suolloselkä,</b> Saariselän (ks. t.) toinen
nimitys.

<b>Suomalainen</b> <sp>(Finno), Jaakko</sp>
(k. 1588), Turun koulun rehtori,
Rantamäen kirkkoherra. Julk. katkismuksen,
rukouskirjan ja ensim. suomenk.
virsikirjan (vv:n 1580 ja 1582 välillä,
faksimilepainos 1927). — <b>Suomalainen,</b>
<sp>Kaarle Kustaa Samuli</sp> (1850-1907),
kirjailija, Sortavalan seminaarin matematiikan
lehtori 1880-1906. Julk. salanimellä <sp>Samuli S.</sp>
kertomuskokoelmat „Novelleja" (I 1876, II 1885)
ja „Kevään ajoilta", pikkunäytelmiä y. m.;
taitava suomentaja.

<b>Suomalainen Lakimiesten Yhdistys,</b>
suomenk. lakimiesten yhdistys, per. 1906.
Julkaisee aikakauskirjaa „Lakimies"
(per. 1903).

<b>Suomalainen Liikesivistysrahasto</b> ks.
<sp>Liikesivistysrahasto.</sp>

<b>Suomalainen Lähetyskunta,</b> Suomen
Deputatsioni (ks. t.).

<b>Suomalainen Lääkäriseura Duodecim</b>
ks. <sp>Duodecim.</sp>

<b>Suomalainen Naisliitto,</b> Helsinki, per.
1907 johtajatar Lucina Hagmanin aloitteesta.
Osastoja kaupungeissa ja maalaiskunnissa 29
(1927), jäseniä 1,600. Liiton osastot ovat
perustaneet ja kannattavat naisten ja lasten
huoltolaitoksia eri osissa maata.

<b>Suomalainen Ooppera.</b> Suom. Teatterissa
toimi lauluosasto 1873-79. Sen jälkeen
toimeenpantiin Helsingissä oopperaesityksiä
1891-92 Emmy Achtén ja 1902 Wagner-näytäntöjä
Maikki ja Armas Järnefeltin toimesta. V. 1911
syntyi Kotimainen Ooppera, jonka johdossa
olivat Edvard Fazer ja Aino Ackté. V. 1914
sen nimeksi tuli Suomalainen Ooppera, ja 1918
se sai Aleksanterin-teatterin vakinaiseksi
kodikseen. III os. p. 515-516 on kuva S:ssa
O:ssa esitetystä Madetojan oopperasta
„Pohjalaisia".

<b>Suomalainen puolue,</b> J. V. Snellmanin
herättämästä suomalaisesta kansallisuusliikkeestä
syntynyt valtiollinen puolue. Aikaisemmin erityinen
suomenmielisten puolue tuli esiin sanomalehdistössä,
jossa s:lla p:lla v:sta 1869 alkaen oli
pää-äänenkannattajanaan Uusi Suometar. Seuraavalla
vuosikymmenellä puolue esiintyi myös valtiopäivillä.
Aina 1890-luvulle saakka se taisteli etupäässä
virallisten oikeuksien hankkimiseksi
suomen kielelle sekä suomenk. oppikoulujen
aikaansaamiseksi. Puolueen aatteellisena
keskuksena. oli kuolemaansa saakka
J. V. Snellman, sen johtavaksi
henkilöksi tuli yhä enemmän G. Z. Forsman
(Yrjö-Koskinen), jonka rinnalla A.
Meurmanilla ja Jaakko Forsmanilla oli
huomattavin sija. Puolueen muodostivat
toiselta puolen osa sivistyneistöä, toiselta
valveutunut osa maan suom. kansaa,
pääasiallisesti suomenk. maataomistava
väestö. Tämän mukaisesti puolueella oli
säätyeduskunnassa enemmistö pappis- ja
talonpoikaissäädyissä, aatelistossa ja
porvarissäädyssä vain vähemmistö,
edellisessä aivan pieni. Hallituksessa
s:lla p:lla ei ollut varsinaisia kannattajia,
ennenkuin Yrjö-Koskinen 1882 kutsuttiin
Senaattiin. 1880-luvun lopulla alkoi s:ssa
p:ssa ilmetä hajaannusta, joka johti n. s.
nuorsuomalaisen ryhmän ja vihdoin
</chapter>

<chapter name="Suomalainen Puuliike o.-y.-Suomalaisen Kirjallisuuden Seura">
samannimisen erityisen puolueen syntymiseen.
Näiltä ajoilta s:ta p:ta sen omien
kannattajain ulkopuolella ruvettiin
nimittämään ,,vanhaksi s:ksi p:ksi" ja siihen
lukeutuvia „vanhoiksi suomenmielisiksi".
Uuden vaiheen puolueen elämään toivat
n. s. routavuodet 1899-1905. Us. puolueen
johtavista henkilöistä eivät hyväksyneet
sitä n. s. passiivisen vastarinnan
politiikkaa, jota ruots. ja nuorsuom. puolue
tahtoivat noudatettavaksi
perustuslakitaistelussa. Heidän mielestään tuli,
vaikkapa väliaikaisesti alistumalla
lainvastaiseen asiaintilaan, välttää keisarikunnan
ja Suomen välille syntyneen ristiriidan
kärjistymistä sekä koettaa saada aikaan
sovinto Venäjän kanssa. Puolue
semmoisenaankin asettui vähitellen samalle
periaatteelliselle kannalle. Ne, jotka eivät
tätä hyväksyneet, liittyivät nuorsuomalaiseen
puolueeseen. — N. s. suurlakon ja
sitä seuranneiden tapausten kautta
puolueen asema kokonaan muuttui. Yleisessä
kokouksessa lokak. 1906 hyväksyttiin
puolueelle täydellinen ohjelma. Uuden
yksikamarisen eduskunnan ensim.
vaaleissa 1907 puolue sai 59 sijaa, 1916 enää
33 edustajaa. Yrjö-Koskisen kuoltua
J. R. Danielson-Kalmari oli puolueen
huomattavin henkilö.

<b>Suomalainen Puuliike o.-y.,</b> Viipuri,
per. 1914, osakepääoma 3,3 milj. mk.
Omistaa Kiviniemen sahan Sortavalassa,
Kangassaaren sahan Enonkoskella ja
Anttolan sahan Mikkelissä sekä
osake-enemmistön Niemiskosken o.-y:ssä,
Vilaniemi o.-y:ssä, Koivisto o.-y:ssä ja
Haapakoski o.-y:ssä.

<b>Suomalainen Seura,</b> L. N. Achtén
ehdotuksesta Kiven ,,Lean" esityksen
jälkeen Helsinkiin syksyllä 1869
perustettu seura, jonka tarkoituksena oli
pitäji pääkaupungin suom. kansallisissa
piireissä vireillä kirjallisia, draamallisia
ja soitannollisia harrastuksia. Seuran
toimeenpanemat näytännöt valmistivat
Suom. Teatterin syntymistä. Osin samaa
tarkoitusta varten, osittain suomenkielen
käyttämistä varten sivistyneessä
seuraelämässä perustettiin s:ia s:oja
muihinkin kaupunkeihin. Myöh. s. s. oli
eräiden suom. puolueen paikallisjärjestöjen
nimenä.

<b>Suomalainen Teatteri</b> ks. <sp>Kansallisteatteri.</sp>

<b>Suomalainen Teologinen Kirjallisuusseura,</b>
Helsinki, per. 1889.

<b>Suomalainen Tiedeakatemia,</b> Helsinki,
per. 1908. Sen tarkoituksena on
tieteen viljeleminen ja tieteellisen työn
edistäminen kansallisella pohjalla.
Tehtäväänsä se toteuttaa toimittamalla
tieteellisiä julkaisuja, järjestämällä
esitelmiä, ylläpitämällä kirjastoa y. m.
tieteellisiä laitoksia, kannattamalla nuoria
tieteenharjoittajia ja kiinnittämällä
ansiokkaita kykyjä pysyväisesti tieteen
palvelukseen. Tiedeakatemia jakautuu kahteen
osastoon: humanistiseen ja
matemaattis-luonnontieteelliseen. Akatemia
toimittaa painosta julkaisusarjoja, kuten:
,,Esitelmät ja pöytäkirjat", joita on
ilmestynyt 19 nid., ,,Sitzungsberichte der
finnischen Akademie der Wissensehaften"
7 numeroa, „Annales Academiæ scientiarum
Fennicæ" A-sarja (luonnont.-matem.),
ilmestynyt 27 nid., ja B-sarja
(humanistinen) 18 nid., „Documenta
historica", 4 nid. ja ,,FF-Communications"
69 numeroa (tiedot v:lta 1927).
Kokouksiensa ja luentotilaisuuksien ohessa S. T.
on ylläpitänyt vakinaista ,,tieteellistä
keräilytoimistoa" Helsingissä ja us.
vuonna hist. tutkijakuntaa Roomassa
sekä yhä edelleen magneettis-meteorologista
observatoriota Sodankylässä.
Akatemian rahavarat ovat lahjoitusten kautta
nousseet n. 2 milj. mk:aan (1927).
Suurimpia lahjoituksia ovat tähän saakka
tehneet: puolisot Konkola (500,000 mk.),
puolisot Lallukka (127,000 mk.) ja
puolisot Colliander (135,000 mk.). S:n T:n
valtioapu painatuksia varten on viime
vuosina ollut 200,000 mk., lisäksi
n. 70,000 mk. Sodankylän observatoriota
varten.

<b>Suomalaisen Kansakoulun Ystävät,</b>
Helsinki, per. 1889. Yhdistyksen
tarkoituksena on niillä seuduin, missä
suomenkielisen väestön vähälukuisuus tai
vähävaraisuus tai muut seikat vaikeuttavat
tarpeellisten koulujen syntymistä tai
muiden sivistystarpeiden tyydyttämistä,
edistää suomenk. kansakoulujen perustamista
sekä kansankirjastoja perustamalla, hyödyllisen
kirjallisuuden levittämisellä ja luentojen
pitämisellä toimia kansansivistyksen hyväksi.

<b>Suomalaisen Kirjallisuuden Edistämisrahasto,</b>
etupäässä ylempää yleissivistystä kehittävän suomenk.
kirjallisuuden edistämiseen ja suom.
kirjallisuuden ulkomailla tunnetuksi tekemiseen
käytettävä, Suomalaisen Kirjallisuuden
Seuran hoitoon uskottu rahasto, jolle
Eduskunta v:sta 1909 on vuosittain
myöntänyt määrärahan, v:lle 1927 250,000 mk.

<b>Suomalaisen Kirjallisuuden Seura,</b>
Helsinki, per. 1831. Sen syntyyn olivat
lähimpänä aiheena ne taloudelliset
vaikeudet, jotka Lönnrotia kohtasivat
hänen „Kantele"-nimisen kansanrunokokoelmansa
julkaisemisessa. — Seuran erikoisalaksi on
muodostunut <sp>kansanrunoden</sp> ja
kansantietouden keräys ja tutkimus. Sen
kokoelmat sisältävät myös uskonnonhistoriallisia
ja sosiologisia aineksia. Folklorististen
ainesten julkaisemisesta mainittakoon
Lönnrotin toimittamien Kalevalan,
Kantelettaren, sananlaskujen, arvoitusten ja
loitsurunojen ohessa suurteos
„Suomen kansan vanhoja runoja" (v:n 1927
loppuun 12 osaa), satu-, taika-,
sananlasku- ja säveljulkaisut. Seuran
kokoelmien pohjalla ja sen kannatuksen
tukemana on syntynyt suom.
kansanrunoustiede, joka Kalevalan tutkimisessa
metodinsa, kehitettyään on vetänyt
vertailevan tutkimuksen piiriin loitsut, taiat,
sananlaskut, arvoitukset, sadut ja
sävelmät. — Toisena pääharrastuksena
S. K. S:n toiminnassa on ollut
<sp>suomen kielen tutkimus.</sp> Sanavarain
keruu alkoi seuran ensi aikoina
ja antoi tulokseksi Lönnrotin
„Suomalais-ruotsalaisen sanakirjan". V. 1896
seura hyväksyi E. N. Setälän ohjelman
kolmea tieteellistä suomen kielen
sanakirjaa varten. Nämä olisivat 1) vanhan
kirjakielen sanakirja, 2) uuden kirjakielen
sanakirja ja 3) kansankielen sanakirja
(vrt. <sp>Suomenkielen sanakirjat</sp>).
Murteiden kieliopillista tutkimista seura
on tehokkaasti kannattanut ja julkaissut
viitisenkymmentä murretutkimusta y. m.
— <sp>Kirjallisuuden historian</sp>
ulalta on julkaistu J. Krohnin
„Suomalaisen kirjallisuuden valheet", F. W.
Pippingin („Luettelo suomeksi präntätyistä
kirjoista", 1853-57), V. Vaseniuksen
(,,Suomalainen kirjallisuus 1844-1877"
ynnä lisäosat 1877-1900) ja S. Pakarisen
(„Suomalainen kirjallisuus", 1901-26)
bibliografiat sekä erikoistutkimuksia ja
-julkaisuja myös sivistyshistorian alalta.
Aineskokoelmista mainittakoon K.
Bergbomin, K. A. Gottlundin ja E. Lönnrotin
kirjalliset perut, kirjekokoelmia, Kiven
käsikirjoitukset sekä muotokuvakokoelma.
Suomen kielen käytännöllisen viljelyn
edistämiseksi ja kansalaissivistyksen
syventämiseksi seura yleisen
kustannustoiminnan ohessa on julkaissut teoksia
lainopin („Suomalainen lakiteos"), eri
tieteiden ja liike-elämän aloilta,
kurssi- ja sanakirjoja sekä klassikoiden
suomennoksia (m. m. P. Cajanderin kääntämä
„Shakespearen draamoja" ja „Filosofinen
kirjasto"). — Suomenk. <sp>kaunokirjallisuuden</sp>
hyväksi seura on paljon tehnyt. V. 1860 se
palkitsi Kiven „Kullervon", joka kuten Kiven
„Karkurit" ilmestyi „Näytelmistössä" (1861-67).
Vv. 1869-70 julkaistiin „Novelli-kirjastoa",
jossa esim. Kiven ,,Seitsemän
veljestä" ensiksi ilmestyi. Myöhemmin
seura on julkaissut Kiven sekä valitut
että kootut teokset. Sittemmin seura on
palkinnoilla ja apurahoilla edistänyt
kauno-, tieto-, tieteellistä ja
aikakauskirjallisuutta. — <sp>Julkaisut</sp>
muodostavat sarjan ,,Suomalaisen Kirjallisuuden
Seuran Toimituksia", joita 1834-1927
ilmestyi 173 n. s. „osaa" (osaan sisältyy
usein kokonainen sarja). Aikakauskirjaa „Suomi.
Kirjoituksia isänmaallisista aineista" on
julkaistu jaksot I-IV (kussakin 20 osaa) sekä
V jakson osat 1-3. — <sp>Kirjastossa</sp>
ovat tärkeimmät ne osastot, jotka sisältävät
vanhaa suomenk. kirjallisuutta tai koskevat suora,
kansanrunouden ja kirjallisuuden, suomen ja
sen sukukielten tutkimusta, Suomen
historiaa, muinais- ja maantiedettä.
Seuran tulot olivat 1927 yht. 1.565,350
mk., siitä valtioapua 261,000 mk.
Jäseniä oli 1927 n. 1,800. Rahastojen varat
olivat 31/12 1927 n. 3 milj. mk.
Rahastoista suurimmat ovat S. Aejmelæuksen
600,000:—, G. F. Ahlgrenin 186,000:—
sekä J. ja M. Lallukan 135,415: —.

<img 1>
Suomalaisen Kirjallisuuden Seuran talo
Helsingissä.
</img>
— Seuran talo valmistui 1890.
— Esimiehinä ovat toimineet E. G. Melartin
1831-33, J. G. Linsén 1833-41, Gabr.
Rein 1841-53, 1863-67, Fr. J. Rabbe
1853-54, Elias Lönnrot 1854-63, Math.
Akiander 1868-70, J. V. Snellman 1870-74,
Y. S. Yrjö-Koskinen 1874-92, A. Genetz
1892-1902, E. Aspelin-Haapkylä 1902-17
sekä K. Krohn v:sta 1917, sihteereinä
m. m. K. N. Keckman 1831-38, S. G.
Elmgren 1846-61, F. W. Rothstén 1870-1900,
A. R. Niemi 1900-09, E. A. Tunkelo
1910-27, A. Anttila v:sta 1927.
</chapter>

<chapter name="Suomalaiset-Suomalaisten muinaisuskonto">
<b>Suomalaiset.</b> 1. Valtiollisessa
suhteessa kaikki Suomen kansalaiset kieleen
katsomatta. — 2. Kaikki suomen kieltä
puhuvat. S. asuttavat koko Suomen
(lukuunottamatta eräitä rannikkoalueita
Pohjanmaalla ja Uudellamaalla sekä
Ahvenanmaata ja osaa Varsinais-Suomen
saaristosta) sekä Suomeen rajoittuvia
Venäjän, Ruotsin ja Norjan alueita.
Siirtolaisina s:ia on asettunut
Pohjois-Amerikkaan sekä jonkinverran Austraaliaan,
Etelä-Afrikkaan ja Etelä-Amerikkaan.
Alk. rangaistusvankeina s:ia joutui
Siperiaan. Nyk. lienee s:ia kaikkiaan
n. 3,4 milj. Suomessa oli 1920 s:ia
2,754,228, Venäjällä 1921 115,912,
Ruotsissa 1920 29,028, Norjassa 1920 10,123,
Yhdysvalloissa 1920 265,472, Kanadassa
1911 15,497, Austraaliassa 1920 545.
— S. ovat maahamme siirtyneet kahta
tietä. Karjalaisheimon pääosa on tullut
Karjalan kannasta myöten,
varsinaissuomalaiset ja hämäläiset taas ovat
tulleet maamme länsiosiin Virosta Suomenlahden
poikki. Läntisestä haarasta
muodostuivat myöhemmin uusmaalaisten,
satakuntalaisten ja pohjalaisten heimot,
savolaiset taas karjalaisasutuksesta, johon
sekaantui hämäläisiä uudisasukkaita.
Ennen s:n siirtymistä maamme
länsiosiin asui täällä germaanilaista väestöä,
joka sittemmin sulautui s:iin. Sen
antropologiset ominaisuudet (ruumiin
pituus ja pitkäkalloisuus) ilmenevät
länsiosien suomalaisväestössäkin, kuten
allaolevasta taulukosta huomaa:
<table>
<td><td c>Pituus <td c>Pääkallon<br>indeksi
<td>Varsinaissuomalaiset . . . <td c>168,5    <td c>79,4
<td>Satakuntalaiset . . . <td c>168,5    <td c>80,4
<td>Uusmaalaiset . . . <td c>168,0    <td c>80,5
<td>Eteläpohjalaiset . . . <td c>167,8    <td c>80,0
<td>Hämäläiset . . . <td c>167,7    <td c>80,9
<td>Savolaiset . . . <td c>165,4    <td c>81,3
<td>Karjalaiset . . . <td c>165,2    <td c>82,2
<td>Pohjoispohjalaiset . . . <td c>164,3    <td c>82,6
</table>
Suomen nykyinen väestö on monipuolisen
verisekoituksen tulos. Aikojen
kuluessa on s:n (jotka luetaan n. s.
suomalais-ugrilaisiin kansoihin) ja
germaanilaisten kansojen kesken tapahtunut
yhtämittaista rotusekoitusta, ja suuri osa
Suomen kansaa on näin muodostunutta sekarotua.

<b>Suomalaisten Kemistien Seura,</b>
Helsinki, per. 1921.

<b>Suomalaisten muinaisuskonto</b> oli,
sikäli kuin siihen vielä on voitu
perehtyä, vainajien sekä elollistettujen
luonnonesineiden ja luonnonvoimien palvontaa.
Arvokkaimpia lähteitä ovat olleet
Agricolan Psalttarin esipuheessa (päin. 1551)
oleva hämäläisten ja karjalaisten jumalain
luettelo, jonka suorasanainen ruotsink.
alkulähde on 1928 löydetty Upsalan
yliopiston kirjastosta, sekä kansanrunous,
etenkin loitsut. Uudempi tutkimus on
kuitenkin tavannut varmempia
pakanuuden peruja kansantavoissa, taioissa,
uskomuksissa ja muistotiedoissa. Myös on
naapurikansain: balttilaisten,
skandinaavilaisten ja vähän venäläistenkin
vaikutusta s. m:oon havaittavissa.
— <sp>Taivaanjumalan</sp> syrjäyttää
suomalaisten uskonnossa ukkosjumala. Runoissa
esiintyvä nimi <sp>Ilmarinen l. Ilmari</sp>
on alkujaan sama tai vaan jumala kuin
votjakkien <sp>Inmar.</sp> Epäilemättä sama
merkitys on aikoinaan ollut <sp>Jumalalla,</sp>
kuten tšeremissien <sp>Jumo</sp> (= taivas,
taivaanjumala, myös jumala) osoittaa,
— <sp>Ukkosjumalaa</sp> ovat itämerensuomalaiset
nimittäneet eri nimillä: <sp>ukko, ukkonen,
isänen, pitkäinen, pitkämöinen</sp> y. m. ja
kuvitellut häntä vanhukseksi. Ukon
palvomisesta kertoo jo Agricola, että tämä
„antoi ilman ja vuodentulon".
Maassamme on viime aikoihin asti
paikoittain vietetty „Ukon vakkoja".
Määrättynä päivänä kevätkesällä tapettiin
Ukolle uhriksi oinas, minkä lihaa y. m.
ruokavaroja tuohisissa vietiin
Ukonvuorelle. Agricola mainitsee myös
ukkosenjumalan puolison, <sp>Raunin.</sp> —
<sp>Tuulenjumalaa</sp> loitsuissa puhutellaan
monin nimityksin: <sp>tuulen ukko,
tuulen akka</sp> tai <sp>tuuliämmä.</sp>
Luultavasti on tuulenjumalalle
entisaikoina myös uhrattu ja kuviteltu
tuulenpesiä hänen asunnokseen. — <sp>Aurinkoa</sp>
on Raja-Karjalassa palvottu kumarrellen
päivän nousuun päin. Yleisempi tapa
on ollut uuden <sp>kuun</sp> tervehtiminen
onnentoivotuksineen. — <sp>Tultakin</sp> on
loitsuissa puhuteltu. Suomalaiset ovat
koettaneet rajoittaa tulipaloa
ympärikulkemalla, ja ensim. tulen virittäminen
uudessa kodissa on ollut tärkeä
toimitus. Helka- ja juhannustulilla on ollut
puhdistava merkitys. — Virolaisten
<sp>veden</sp> palvonnasta on tietoja jo v:lta
1644. Vedenjumaluudelle omistettuja
mainesanoja ovat <sp>veden kuningas,
isäntä, ukko, veden l. meren
emäntä, akka</sp> y. m. Useimmiten
vedenhaltija esiintyy ihmisen kaltaisena
olentona: <sp>näkki,</sp> karjalaisten
<sp>vetehinen.</sp> Vedenhaltijoihin on luettu
</chapter>

<chapter name="Suomalaisten Teknikkojen Seura-Suomalais-ugrilaiset kansat">
myös <sp>Väinämöinen,</sp> mutta Agricola
mainitsee hänet vain virsien „takojana".
Vedenhaltijana hän sitävastoin esittää
<sp>Ahdin.</sp> — Epäilemättä ovat
maataviljelevät suomalaiset palvoneet myös
<sp>maata: maaemä. Maanhaltijaa</sp>
on palvottu asuinpaikkaa suojelevana.
Usein käsitetään se ja kodinhaltija
samaksi. Runoissa esiintyvä <sp>maan l.
mannun sulho</sp> saattaa olla muisto
vanhoista runoista, joissa maaemon
„sulhona" on ollut elävä ihminen. — Agricola
luettelee us. karjalaisten
<sp>kasvillisuuden</sp> jumalia. — Elollistettua
<sp>metsää</sp> ovat suomalaiset palvoneet
<sp>Tapio</sp> (= metsä)-nimisenä. Metsän
mainesanoja ovat: <sp>metsän kuningas, isäntä,
ukko, metsän emäntä, akka, eukko</sp> y. m.
Metsänhaltija näyttäytyy joskus metsän
korkuisena saattaen myös vähentää kokoansa.
Puhutaan joskus yksityisen puunkin haltijasta.
Myöskin karhu ja peura esiintyvät
metsänhaltijoina. — <sp>Rakennuksillakin</sp>
oli haltijansa, Useimmiten kansa käsittää
rakennusten haltijat ennen eläneiksi
ihmisiksi. Vierasperäisiä ovat: <sp>tonttu</sp>
(ruots. <i>tomte</i>), <sp>para</sp> (ruots. <i>bjära,
bara</i>), joka kantoi voita ja muita
elintarpeita vieraista taloista, sekä <sp>kratti,</sp>
joka Agricolan mukaan „murheen piti
tavarasta". Omaisuutta kaitsevia haltijoita
oli vielä rajaa valvova <sp>rajaäijä l.
rajalainen,</sp> sekä maahan kätketyn aarteen
l. <sp>aarnihaudan haltija.</sp> — Hyvin tärkeä
osa s. m:ssa on ollut <sp>vainajain</sp>
palvonnalla, peijaisilla ja muistojuhlilla.
Erikoisemmin ajateltiin kuolleiden olevan
liikkeellä syksyllä, kekrinä. Vainajien elämän
ajateltiin olevan maanpäällisen jatkoa.
Vainajan tuvaksi asetettiin Itä-Suomessa
hautaan puista salvettu neliskulmainen kehä,
jossa toisinaan oli lautapohja sekä lauta- ynnä
tuohikatto. Joskus tehtiin vielä haudalle
pieni ikkuna-aukolla varustettu tupanen.
Vainajan ajateltiin kaipaavan omaistensa
seuraa, senvuoksi oli ryhdyttävä
varokeinoihin kuolleen kotona käymisen
estämiseksi. Sitä tarkoittanee alkujaan myös
<sp>karsikon</sp> tekeminen. Elintavoiltaan
vainajien kaltaisia ovat maan pinnan
alla elävät pikku olennot, maahiset.
— Jumaliaan ovat muinaissuomalaiset
palvoneet <sp>uhrilehdoissa.</sp> Metsää ja
pyhää metsikköä merkitsevä <i>hiisi,</i> jota
myöhemmin on alettu käyttää pelätyn
paikan ja pahanhengen nimenä, viittaa
siihen, että „hiisi" on ollut
sankarivainajille pyhitetty metsikkö.
Epäilemättä oli suomalaisilla myös
<sp>jumalankuvia.</sp> Vanhan tavan mukaan
puhdistauduttiin, ennenkuin mentiin uhrilehtoon,
ja toimitettiin uhrilupaus. Uhriteuraan
tuli olla terve, työn ja käytännön
saastutuksesta vapaa, uhriksi luvattua
lammasta esim. ei saanut keritä
(villavuona). Teuraan luut säilytettiin mikäli
mahdollista eheinä. Hyvin luultavaa on
lisäksi, että uhrijuhlissa käytettiin
tuohuksia. Uhrin laatua ja jumalien
mielialaa tutkittiin arpomalla. [Krohn (1914);
Saxén (1919.]

<b>Suomalaisten Teknikkojen Seura,</b>
v:sta 1917 Suomenkielisten Teknikkojen
Seuran (per. 1896) nimi. Julk.
Teknillistä Aikakauslehteä (per. 1911).

<b>Suomalais-ugrilainen Seura,</b> Helsinki,
per. 1883 Otto Donnerin (ks. t.)
aloitteesta. Sen tarkoituksena on edistää
lähinnä suom.-ugr. kansojen tieteellistä
tutkimista ja tuntemista vars. kieli-,
kansa- ja muinaistieteen sekä historian
aloilla. Seuran kannatuksella monet
tutkimusmatkailijat ovat suorittaneet
tutkimuksia useimpien suom.-ugr. kansojen,
sitäpaitsi myös samojedien, mongolien
ja kiinalaisten keskuudessa. Seuralla
on viisi julkaisusarjaa: 1)
„Suomalaisugrilaisen Seuran Aikakauskirja"
(v:sta 1886), 2) „Suomalais-ugrilaisen
Seuran Toimituksia" (v:sta 1890),
3) „Apuneuvoja suomalais-ugrilaisten
kielten opintoja varten" (v:sta 1894),
4) „Kansatieteellisiä julkaisuja" (v:sta
1898) ja 5) sanakirjoja („Lexica
Societatis fenno-ugricæ", v:sta 1913).
Erikoisjulkaisuna on ilmestynyt muin.-turk.
kivikirjoituksia esittävä „Inscriptions de
l'Orkhon". Nyk. on julkaistujen nidosten
lukumäärä 114. Seuran julkaisut sisältävät
suom.-ugr. kieli-, kansa- ja muinaistieteen
päälähteitä, ja niillä on perustava merkitys
näiden tieteiden historiassa.

<b>Suomalais-ugrilaiset kansat.</b> Tällä
nimellä nimitetään niitä kansoja ja
kansanheimoja, jotka puhuvat tai ovat
puhuneet suom.-ugr. kieliä. Ne jakautuvat
kielellisillä perusteilla, joiden kanssa
maantieteelliset perusteet käyvät yhteen,
erinäisiin ryhmiin. Itämerta ympäröivillä
seuduilla asuvat näistä kansoista
ne, joita yhteisellä nimellä sanotaan
<sp>itämerensuomalaisiksi:</sp> 1) suomalaiset,
2) karjalaiset, joihin myös inkeroiset luetaan,
3) lyydiläiset, 4) vepsäläiset, 5) vatjalaiset,
6) virolaiset ja 7) liiviläiset. Fennoskandian
pohjoisosissa asuvat <sp>lappalaiset.</sp> Volgan
seuduilla asuu kaksi kansaa, joita
<img 1>
Iž. = Iževsk; Krasn. = Krasnokokšajsk; Usts. = Ustjsysolsk.

Suomalais-ugrilaisten kansojen asuma-alat (unkarilaisia lukuunottamatta).
</img>

sanotaan <sp>Volgan kansoiksi:</sp>
1) mordvalaiset ja 2) tšeremissit.
Mordvalaisten luoteisena haarana on
todennäköisesti ollut kauan sitten kuollut
kansa, jota venäläiset aikakirjat
nimittävät muroman nimellä. Tšeremissien
läntisenä haaraumana näyttää olleen
kuollut merjan kansa. <sp>Permiläisen</sp>
(permalaisen) ryhmän muodostavat:
1) votjakit pääasiallisesti Vjatkan ja
Kaman välisessä maassa (heihin
bessermanitkin kielellisesti kuuluvat), sekä
2) syrjäänit Vienan, Vologdan ja Permin
lääneissä (Permin läänissä asuvia
syrjäänejä venäläiset nimittävät permjakeiksi).
Pääasiallisesti Obin ja sen syrjäjokien
varsilla asuvat ne s.-u. k., joita on
tapana nimittää <sp>obin-ugrilaisiksi:</sp>
1) vogulit ja 2) ostjakit. Maantieteellisesti
erillään muista ovat <sp>unkarilaiset</sp> eli
magyarit. Heidän kielensä on läheisintä sukua
obin-ugrilaisten heimojen kielille; tämän
vuoksi on tapana nimittää muinaisia
unkarilaisia, voguuleja ja ostjakkeja
yhteisellä nimellä ugrilaisiksi kansoiksi.
S.-u:n k:n lukumäärä oli 1910 vähintään
16,8 milj. Näistä kansoista vain
suomalaiset, virolaiset ja unkarilaiset ovat
saavuttaneet täysin itsenäisen valtiollisen
aseman sekä kohonneet nykyaikaisiksi
sivistyskansoiksi. Neuvosto-Venäjällä asuvista
suomensukuisista kansoista karjalaisten,
tseremissien, votjakkien ja syrjäänien asema
on sikäli helpottunut, että heille on
myönnetty rajoitettu kulttuuriautonomia,
joten omakielinen kirjallisuus on
</chapter>
<chapter name="Suomalais-ugrilaiset kielet-Suomalais-ugrilaisten kansojen pakanallinen uskonto">
päässyt alkuun. Uskonnoltaan s.-u. k. ovat
enimmäkseen kristittyjä: suomalaiset,
virolaiset ja vähäinen osa unkarilaisia
ev.-luterilaisia, melkoinen osa
unkarilaisia reformeerattuja, suurin osa kuitenkin
room.-katolisia, muut kansat yleensä
kreik.-katolisia. Kastamattomia
pakanoita tavataan tšeremissien, votjakkien
ja ostjakkien keskuudessa.
Pääelinkeinonsa puolesta ovat kaikki muut
maanviljelijöitä paitsi lappalaiset ja
obinugrilaiset kansat, jotka enimmäkseen
harjoittavat poronhoitoa, metsästystä ja
kalastusta.

Se kansa, josta s.-u. k. polveutuvat,
suom.-ugr. <sp>kantakansa,</sp> näyttää
4,000-5,000 vuotta sitten asuneen Volgan
keskijuoksun tienoilla. Todennäköistä on,
että se metsästyksen ja kalastuksen
ohella jo myös harjoitti alkeellista
maanviljelystäkin. Uskonto oli vainajain ja
luonnonhenkien palvontaa. Vähitellen
kantakansa jakautui sekä maantieteellisesti
että kielellisesti ryhmiin, nämä alaryhmiin
j. n. e. — ks. erikoisartikkeleita eri
kansoista, [Suomen Suku (v:sta 1926).]

<b>Suomalais-ugrilaiset kielet,</b>
kielikunta, johon nyk. elävistä kielistä
kuuluvat seur. ryhmät ja aliryhmät eri
kielineen: 1) <sp>Itämerensuomalaiset kielet,</sp>
joihin kuuluvat: a) suomen, b) karjalan,
c) aunuksen, d) lyydin, e) vepsän, f) vatjan,
g) viron ja h) liivin kieli. 2) <sp>Lapin. kieli.</sp>
3) <sp>Mordvan kieli.</sp> 4) <sp>Tšeremissin
kieli.</sp> Mordvan ja tseremissin kielen
katsotaan muodostavan yhteisen aliryhmän,
jota nimitetään volgalaiseksi. 5)
<sp>Permiläiseen</sp> ryhmään kuuluu kaksi
sisarkieltä: votjakin ja syrjäänin kieli.
6) <sp>Voguulin kieli</sp> ja 7) <sp>ostjakin
kieli,</sp> jotka muodostavat yhteisesti n. s.
Obin-ugrilaisen alaryhmän. Läheistä sukua
näiden kanssa on 8) <sp>unkarin</sp> eli
<sp>magyarin kieli,</sp> jonka yhdessä
voguulin ja ostjakin kielen kanssa sanotaan
muodostavan n. s. ugrilaisen kieliryhmän.

Suom.-ugr. kielikunta muodostaa rajoitetun
kokonaisuuden, jonka eri kielet ovat
„sukulaisuudessa" toistensa kanssa, s. o.
kaikki s.-u. k. ovat saman kantakielen
jatkajia. Muista kielikunnista on
samojedilainen sukulaisuudessa
suom.-ugrilaisen kanssa, s. o. suom.-ugr. ja
samojedilaisilla kielillä on ollut yhteinen
kantakieli, suomalaisugrilais-samojedilainen l,
uraalilainen kantakieli. Muutamat
tutkijat ovat sitä mieltä, että uraalilainen
kantakieli johtuu samasta lähteestä kuin
indoeurooppalainen, ja toisaalta taas on
jo vanhastaan oletettu, että uraalilaiset
kielet ovat sukulaisuudessa n. s.
altailaisten kielten kanssa.

Suom.-ugr. kielihistoriaa tutkittaessa
on luonnollisesti suuri ja tärkeä apu
samojedilaisten ja s.-u:n k:n keskinäisestä
vertailusta. Ikivanhoista ajoista
suomensukuisten kansain naapuruudessa
asuvien indoeurooppalaisten kielistä eri
aikoina saadut vanhat <sp>lainasanat</sp>
ovat myöskin erittäin tärkeitä
suom.-ugrilaisen kielentutkimuksen lähteitä.
Samaa voi sanoa yksityisten s.-u:n k:n
kosketuksista turk.-tat. kielten kanssa,
mitkä kosketukset osittain ovat melko
vanhoja.

Rakenteeltaan suom.-ugr. kantakieli oli
olennaisesti samanlaatuinen kieli kuin
sen nyk. elävät jälkeläiset.
Jakaantuessaan se aluksi lohkesi kahteen ryhmään:
itäiseen ugrilaiseen (josta sitten ostjakki,
voguuli ja unkari haaraantuivat) sekä
läntiseen suomalais-permiläiseen, joka
myöhemmin jakautui permiläiseen ja
suomalais-volgalaiseen aliryhmään.
Viimemainitusta kieliyhteydestä polveutuvat
volgalaiset kielet, tšeremissi ja mordva, sekä
itämerensuomalaiset kielet. Lapinkieli
liittyy lähinnä suomalais-volgalaiseen ryhmään.
Viereinen kuvio suunnilleen osoittaa s.-u:n k:n
suusuuden toisiinsa verraten.

<img 1>
Suomalais-ugrilaisten  kielten
keskinäinen suhde.
</img>
<b>Suomalais-ugrilaisten kansojen pakanallinen
uskonto</b> perustuu <sp>sielu-uskoon.</sp>
Alkeellisimman käsityksen mukaan elämä
ei pääty kuolemassa, vaan säilyy,
niinkauankuin luuranko on tallella. Paitsi
luurankoon kätkeytyy sielunvoimaa
määrättyihin elimiin, varsinkin maksaan
ja sydämeen, tai nesteisiin,
kuten vereen. Veren kiertokulku on
aiheuttanut uskon, että ,,sielu" saattaa
„kulkea" ruumiissa. Sielullisten
ominaisuuksien aineellisuus ilmenee siitäkin,
että niitä luullaan voitavan omaksua
syömällä toisen sielua kannattavat elimet.
Täten uskotaan myös tapetun vihollisen
estyvän uudelleen henkiin palaamasta.
Tällainen aineellinen sielukäsitys
elävöittää kalkki luonnonilmiöt ja -esineet.
„Sieluja", jotka saattavat ruumiista irtautua,
ovat <sp>henki</sp> ja <sp>haamu.</sp> Henki
</chapter>

<chapter name="Suomalaisuuden Liitto-Suomen Biografi o.-y.">
,,lähtee" kuoleman tullen haihtuen ilmaan kuin
„höyry". Huomattavampi merkitys on
haamulla, joka jo elämän aikana
(tajuttomuuden tilassa ja unessa) saattaa
poistua ruumiista. Haamusta kehittyy
helposti ihmisen ulkopuolella elävä
haltija, jonka uskotaan suojelevan ihmistä,
ottavan osaa hänen toimiinsa y. m.
Ihmisen kuoltua jää hänen haamunsa
Jälkeläisten palvonnan esineeksi. Myöskin
eläimillä ja kaikella, minkä
luonnonlapsi elävöittää, on tällainen
irtonais-sielu. Kun „sielu" lähtee, kuihtuu puu.
Samoinkuin ihmisen sielusta kehittyy
tämän haltija, samoin eläimen sielusta
eläimenhaltija ja luonnonesineen sielusta
luonnonhaltija. Niitä ovat eri eläinlajien,
metsän, ruohon ja viljan, edelleen
taivaan, ukkosen, tähtien, tuulen ja hallan
haltijat, maa l. maaemo, vesi l. vesiemo
ja tuliemo. — Elollistettua luonnon
tuotantovoimaakin palvotaan. Yleensä
suom.-ugrilaisilla taivaanjumala on tullut
vastaamaan ylintä jumalaa. Nämä
<sp>luonnonjumalat</sp> kuvitellaan harvoin
ihmispiirteisiksi.

<sp>Uhreja</sp> ovat suomalais-ugrilaiset
toimittaneet sekä vainajille että
luonnonhaltijoille. Erikoisemman huomion
alaiseksi pääsevät perhekunnan ja suvun
kantaisät ja -äidit sekä yhteiskunnan
merkkihenkilöt, tietäjät, sankarit ja
ruhtinaat. Näitä haltijoita ovat n. s.
koti- l. perhejumalat sekä sankarijumalat,
joista kumpaisistakin tehtiin kuvia.
Luonnon jumalille, joita pääasiallisesti vain
maataviljelevät kansat palvovat,
teurastetaan luonnonesineen tai -ilmiön värinen
teuras, esim. maalle musta, taivaalle ja
auringolle valkoinen. Uhripaikkana
käytetään viljavainiota tai lehtipuisia
uhrilehtoja. Temppeleitä ei ole
luonnonjumalille rakennettu, ja kuvatkin näyttävät
olleen harvinaisia. Uhripappina toimii
kotoisissa uhreissa perheenpää, jolta
tämä toimi periytyy. Uhrit
luonnonjumalille saattaa kuka hyvänsä
rukoustaitoinen mieshenkilö toimittaa.
Kuitenkin on kussakin kylässä tavallisesti
erikoisia tähän toimeen valittuja henkilöitä.
Suuremman heimon yhteisissä juhlissa ovat
alueen kyläpapit itseoikeutettuja uhripappeja.
[„Suomensuvun uskonnot" (1914-18).]

<b>Suomalaisuuden Liitto,</b> Helsinki, per.
1906 Johannes Linnankosken aloitteesta,
Liiton tarkoitus on herättää ja vahvistaa
suomalaista kansallisuutta, voimistaa
suomalaista valtioaatetta ja edistää
suomalaista heimousasiaa. Liitoissa on
suomalaiskansallinen ja sukukansaosasto.
Rajaseutuosasto muodostettiin v:n 1927 alussa
Suomen Kajaseutuyhdistykseksi.
Ulkosuomalaisosasto lopetettiin v:n 1927
keväällä, senjälkeenkuin oli syntynyt,
erikoisia ulkosuomalaisjärjestöjä.
Suomalaiskansallisen osaston erikoistehtävänä on
nimien suomalaistamistoiminta. Liitto on
julkaissut 10 osaa albumia „Suomalainen Suomi".

<b>Suomalaisuus</b> ks. <sp>Suomenmielisyys.</sp>

<b>Suomalmi,</b> soihin muodostunut
limoniittinen (ks. <sp>Limoniitti</sp>)
rautamalmi. Esiintyy tummanruskeina
epäsäännöllisinä kimpaleina. vrt.
<sp>Järvimalmi.</sp>

<b>Suomen Ammattijärjestö</b> ks.
<sp>Ammattiyhdistys.</sp>

<b>Suomen Ampujain Liitto</b>
ks. <sp>Ampumaseurat.</sp>

<b>Suomen Arkkitehtiliitto,</b> Helsinki,
per. 1919, jolloin Suomen Teknillisen
Yhdistyksen alaosastona toiminut
arkkitehtiklubi (per. 1892) lakkautettiin.
Äänenkannattajat „Arkitekten" ja „Arkkitehti".

<b>Suomen Asiain Komitea,</b> valmistelukunta,
joka ministerivaltiosihteerin apuna
käsitteli hallitsijan ratkaistaviksi
meneviä Suomen asioita. Toimi ven.
miehistä kokoonpantuna Suomen Asioiden
Komissionina 1809-11, minkä jälkeen
perustettiin suom. miehistä kokoonpantu
S. A. K. Se toimi 1811-26 sekä uusi
komitea 1857-91.

<b>Suomen Asianajajaliitto,</b> Helsinki,
per. 1919. Julk. kaksikielistä
aikakauslehteä „Defensor Legis".

<b>Suomen Asuntohypoteekkipankki,</b>
Helsinki, per. 1927 pitkäaikaisen
kiinnitysluoton, etupäässä kuoletuslainojen
hankkimista varten kaupungeissa,
kauppaloissa ja taajaväkisissä
yhdyskunnissa sijaitseviin asuntokiinteistöihin.
Pankin pohjarahastona on 100 milj.
markan arvosta Suomen valtion obligatsioneja.
Jokainen pankin lainanottaja tulee
ilman muuta yhdistyksen jäseneksi, ja
jäsenet ovat yhteisvastuussa pankin
veloista. Yhdistyksen jakamien
kuoletuslainojen kokonaismäärä oli joulukuussa
1927 n. 357 milj. mk.

<b>Suomen Autoilijaliitto,</b> per. 1926,
paikallisosastoja lähes 40. Liiton
tarkoituksena on maamme autoilijoiden
taloudellisten etujen valvominen ja
ammattikunnan kohottaminen. Julk.
aikakauslehteä „Autoilija".

<b>Suomen Biografi o.-y.,</b> Helsinki, per.
1918. Omistaa Helsingissä ja maaseudulla
13 elokuvateatteria. Osakepääoma 6 milj.
mk. V:sta 1926 on pääosakkeenomistajana
Suomi-Filmi o.-y.
</chapter>

<chapter name="Suomen Deputatsioni-Suomen Höyrylaivaosakeyhtiö">
<b>Suomen Deputatsioni,</b> Suomen asukkaiden
puolesta syksyllä 1808 Pietariin toimitettu
lähetyskunta, jonka valitsemiseen ryhdyttiin
ven. viranomaisten käskystä. Alkuperäisten
määräysten mukaan oli siihen kuuluva yksi
edusmies aateliston, porvarissäädyn ja
talonpoikais-säädyn puolesta kustakin läänistä
ja yksi papiston edusmies kummastakin
hiippakunnasta. Kutsumus herätti Suomessa
levottomuutta, koska pelättiin sen
toimeenpanon voivan syrjäyttää
valtiopäiväin kokoontumisen, mutta kun
Buxhœvden oli ilmoittanut, ettei sillä oltu
tarkoitettu valtiopäiväin korvaamista,
toimitettiin vaalit niissä kolmessa Suomen
läänissä, jotka olivat venäläisten vallassa.
Myöh. valittiin pari edustajaa Turun
hovioikeuden ja yliopiston puolesta.
S. D:n vaikuttavin henkilö oli sen
puheenjohtajaksi valittu vapaaherra Karl
Mannerheim. Keisarin puheille päästyään
lähetyskunta pyysi Suomen kansakunnan
laillisten valtiopäiväin kokoonkutsumista.
Tähän tuli suopea vastaus. Esitettyään
keisarin kehoituksesta todvomuksiansa
tarpeellisista toimenpiteistä maan tilan
parantamiseksi sen jäsenet tammik. 1809
palasivat kotiinsa. Vasta vähää ennen
sen hajaantumista saapuivat perille
Vaasan ja Oulun läänien edustajat, Kuopion
läänissä ei vaalia ollenkaan toimitettu.
[Castrén (ruots., 1879).]

<b>Suomen Eläinlääkäriyhdistys,</b>
Helsinki, per. 1892.

<b>Suomen Eläinvakuutusyhdistys,</b> per. 1896,
Helsingissä. Vakuutuskanta n. 30 milj. mk.

<b>Suomen Evankelinen Seura,</b> Turku,
per. 1817. Jakanut kinkeritilaisuuksissa
uskonnollisia kirjasia.

<b>Suomen Evankelis-Luterilainen Pyhäkouluyhdistys</b>
ks. <sp>Pyhäkoulu.</sp>

<b>Suomen Evankelis-luterilaisten
Seurakuntain Paloapuyhdistys,</b> Helsinki,
per. 1902. Vakuuttaa pappiloita ja kirkkoja.
Vakuutuskanta n. 500 milj. mk.

<b>Suomen Graafillisen Teollisuuden Harjoittajain
Liitto,</b> Helsinki, per. 1906.

<b>Suomen Gummitehdas o.-y.,</b> Helsinki,
per. 1898, osakepääoma 30 milj. mk.,
omistaa kumitehtaita Nokialla. Valmistaa
kalosseja ja tekn. kumitavaroita.

<b>Suomen Hammaslääkäriliitto,</b>
Helsinki, 1924 maamme hammaslääkärien
yhteiskunnallisten ja taloudellisten
etujen valvomiseksi perustettu järjestö. —
<b>Suomen Hammaslääkäriseura,</b> Helsinki,
per. 1893, maamme hammaslääkärien tiet.
yhdistys. Julk. v:sta 1904 kaksikielistä
„S. h:n toimituksia".

<b>Suomen herttua,</b> arvonimi, joka 1284
annettiin Maunu Ladonlukon veljelle
Pentille, myöh. eräille muillekin, viimeksi
Kustaa Vaasan pojalle Juhanalle (1556-68)
ja tämän pojalle Juhanalle (1590-94).
vrt. <sp>Suomen suuriruhtinas.</sp>

<b>Suomen herttuakunta,</b> perustettu ensi
kerran 1284 Maunu Ladonlukon veljelle
Pentille (k. 1291), lienee käsittänyt
Turun linnaläänin, annettiin 1302 Maunun
pojalle Valdemarille. Ainoa Suomen
herttua, joka on herttuakuntaansa hoitanut,
on Juhana (1556-63). Hänen herttuakunnakseen
Kustaa Vaasa määräsi Varsinais-Suomen,
Satakunnan ja Ahvenanmaan, joiden lisäksi
1557 annettiin Länsi-Uusimaa.

<b>Suomen herttuatar</b> ks. <sp>Merthen,</sp> Eva.

<b>Suomen Historiallinen Seura,</b>
Helsinki, per. 1875, toimittuaan v:sta 1864
Suom. Kirjallisuuden Seuran alaosastona.
Sen tehtävänä on edistää Suomen
historian tutkimista. Julk. m. m. sarjan
Historiallinen Arkisto 36 numeroa (1928).
Rahavarat 1,2 milj. mk.

<b>Suomen Hypoteekkiyhdistys,</b> Helsinki,
per. 1860. Myöntää kuoletuslainoja kiinnitystä
vastaan maatiloihin. [Schyhergson (1912).]

<img 1>
Suomen Hypoteekkiyhdistyksen talo.
</img>
<b>Suomen Höyrylaivaosakeyhtiö</b>
(virallisesti <i>Finska Ångfartygs a.-b.</i>),
Helsingissä, per. 1883. Osakepääoma 60 milj.
mk. Yhtiö harjoittaa säännöllistä matkustaja-
ja rahtiliikennettä Tallinnaan.

<img 1>
Suomen Höyrylaivaosakeyhtiön
laivan savutorvi ja lippu.
</img>
</chapter>

<chapter name="Suomen Ilmapuolustusliitto-Suomen kielen sanakirjat">
Tukholmaan, Kööpenhaminaan, Danzigiin ja
Riikaan, Stettiniin, Lyypekkiin, Kieliin,
Hulliin ja Antverpeniin, sitäpaitsi
rahtiliikennettä Rotterdamiin sekä eräisiin
Englannin, Ranskan, Espanjan ja Italian
satamiin. Yhtiö, joka on alallaan Suomessa
suurin, omistaa 42 laivaa, vastaten 51,000
brutto rek.-ton., m. m. upeat matkustajalaivat
„Oberon" (ks. <sp>Höyrylaiva,</sp> kuva),
„Arcturus", „Ariadne" ja ,,Wellamo". [„Finska
Ångfartygs Aktiebolaget 1884-1908" (1909).]

<b>Suomen Ilmapuolustusliitto,</b>
Helsinki, per. 1925. Liiton tarkoituksena
on edistää ilmailua ja erittäinkin Suomen
ilmapuolustusta. Liitolla oli v:n 1927
lopussa 21 haaraosastoa.

<b>Suomen Jääkäriliitto</b> perustettiin
entiseen Kuninkaalliseen Preussin
Jääkäripataljoonaan N:o 27 maailmansodan
aikana kuuluneiden jääkäreiden kesken
25/2 1920 Helsingissä.

<b>Suomen kaarti</b> ks. <sp>Kaartin pataljoona.</sp>

<b>Suomen Kalastusyhdistys,</b> 1891
perustettu yhdistys, nyk. koko maan
kalataloustoiminnan keskusjärjestö, jonka
tarkoituksena on kalastuselinkeinon
elvyttäminen ja kehittäminen. Julkaisee v:sta
1892 yleistajuista aikakauslehteä Suomen
Kalastuslehti; on sitäpaitsi toimittanut
useita kalataloutta koskevia kirjasia.
Järjestää silakkanäyttelyjä ja
kalanvalmistamiskursseja.

<b>Suomen kartta.</b> Varhaisin kartta,
missä Suomi esiintyy, on Jakob Zieglerin
v:lta 1532. Siinä Suomi kumminkin on
aivan virheellisesti piirretty. Paljon
oikeampi oli <sp>Olaus Magnuksen</sp>
„Carta marina'ssa (v:lta 1539) oleva
S. k. (ks. kuvaa), johon on piirretty
historiaa, elinkeinoelämää y. m. esittäviä
kuvia. Ensim. tieteellisiin mittauksiin
perustuva ja siksi edeltäjiään paljon
tarkempi oli Andreas Bureuksen 1626
julkaisemassa karttateoksessa, vaikka
sisämaan vesistöt siinäkin ovat vielä
erehdyttävästi esitetyt. S. G. <sp>Hermelinin</sp>
karttateos (valmist. 1797-1807) lukuisine
erikoiskarttoineen on jo sangen tarkka.
Korkeussuhteet ovat kumminkin virheelliset.
K. W. <sp>Gyldenin</sp> johdolla
Maanmittausylihallitus julkaisi 1863-72 30
suurta karttalehteä käsittävän <sp>Suomen
yleiskartan</sp> (mittakaava 1:400,000),
joka vuosi vuodelta parannettuna on
vieläkin Suomea koskevien karttateosten
pohjana (uusin painos 1927). Muita
Suomea koskevia karttajulkaisuja ovat
taloudelliset kartat (mittakaava 1:100,000,
15 lehteä ilmestynyt), <sp>suom.</sp>
ja <sp>ven. topografiset kartat</sp> sekä
<sp>geologiset kartat.</sp> Suomen
Maantieteellinen Seura julkaisi 1899
laajan karttoja, kartogrammoja ja
diagrammoja sisältävän Suomen kartaston;
1911 ilmestyi siitä uuisi laitos ja 1928
3:s kokonaan uusittu laitos.

<img 1>
Suomen kaakkoisraja Olaus Magnuksen
kartassa.
</img>
<b>Suomen Kasvatusopillinen Yhdistys,</b>
Helsinki, per. 1863.

<b>Suomen Kauppapankki</b> ks. <sp>Helsingin Osakepankki.</sp>

<b>Suomen Kaupunkien Hypoteekkikassa</b>
ks. <sp>Hypoteekkipankki.</sp>

<b>Suomen Kaupunki- ja Maalaiskuntien
Keskuslainakassa,</b> Helsinki, per.
1909. Välittää lainoja kunnille.

<b>Suomen Kaupunkiliitto</b> ks. <sp>Kaupunkiliitto.</sp>

<b>Suomen kielen sanakirjat.</b>
Vanhimmat s. k. s,, Ericus Schroderuksen ja
Henricus Florinuksen, olivat nykyaik.
„tulkki"- l. ,,parlööri"-sanastojen
tapaisia sana- ja lausekokoelmia, joissa
kieliaines oli järjestetty jokapäiväisiä
kielenkäyttötarpeita myöten ja joilla
tarkoitettiin ajan koulukielen latinan taidon
edistämistä opiskelevain kesken. Seuraavat,
D. Jusleniuksen suom.-lat.-ruots. ja
K. Renvallin suom.-lat.-saks., olivat
sanakirjoina tärkeämpiä, varsiinkin
jälkimmäinen. Suurin tähän asti julkaistu
s. k. s. on E. Lönnrotin „Suomalais-ruotsalainen
sanakirja", johon 1886 ilmestyi A. H.
Kallion toimittama „Lisävihko". Pääasiassa
käytännön tarpeita palvelevat
</chapter>

<chapter name="Suomen kieli">
Hahnsson-Kallio-Paasonen-Cannelinin
„Ruotsalais-suomalainen sanakirja" (valmistui
1899) sekä Cannelinin ruots.-suom. ja
suom.-ruots. sanakirjat.

Suomen kansankielen sanakirjan aikaansaamisen
Suomalaisen Kirjallisuuden Seura otti
ohjelmaansa 1895 ja hyväksyi 1896 E. N.
Setälän esittämän suunnitelman työn toteuttamiseksi.
V. 1916 perustettiin A. Kanniston aloitteesta
työtä jouduttamaan ja tukemaan Suomen Kielen
Sanakirja o.-y., joka luovutti sen jatkamisen
1924 perustetulle Sanakirjasäätiölle. Tämä toimii
pääasiassa valtioavun turvin. Sanastokokoelmat
sisälsivät v:n 1927 alkaessa n. 1,1 milj.
sanalippua, joista pääosa 50 pitäjästä.
Nyk. säätiö suorituttaa supistetun
ohjelman mukaisesti tieteellisen koulutuksen
saaneilla kerääjillä laajempia keräystöitä
n. 20 paikkakunnalla. Keräystyö on
suunniteltu suoritettavaksi 10 v:n kuluessa,
minkä jälkeen vars. toimitustyöhön ryhdytään.

<b>Suomen kieli</b> l. <sp>suomi</sp> on se
suom.-ugr. kielikuntaan ja sen
itämeren-suom. ryhmään kuuluva kieli, jota
suurin osa Suomen väestöä puhuu,
lukuunottamatta 1) Uudenmaan ja
Pohjanmaan rannikkoa, osaa Varsinais-Suomen
saaristosta sekä Ahvenanmaata,
joissa seuduin puhutaan ruotsia; 2)
Inarin ja Utsjoen pitäjiä ja Petsamoa, joissa
on lapin kieltä puhuvaa, mutta sen
ohella enimmäkseen suomea ymmärtävää
väestöä (yksityisiä lappalaisia
muutamissa muissakin Suomen Lapin
pitäjissä); sekä 3) Salmin kihlakuntaa, jonka
kreikanuskoisten kieli on luettava
karjala-aunuksen kielen piiriin, vaikka se
läheisesti liittyy s. k:een sanan
varsinaisessa merkityksessä. Ulkopuolella
Suomen valtiollista rajaa puhutaan suomea
Venäjällä 1) Inkerinmaalla, jossa suomen
kieli muodostaa jatkon Karjalan kannaksella
puhutuille suomen murteille; täällä
s. k. oli kotiutunut jo sinä aikana, jona
valtiollinen raja ei Inkerin suomea
muusta s. k:stä erottanut, levittyään
tänne Suomesta pääasiallisesti muuttojen
johdosta; 2) erinäisissä etupäässä
Inkeristä lähteneissä siirtoloissa Siperiassa. —
Skandinaavian niemimaalla puhutaan
suomea 1) Pohjois-Ruotsissa (Tornion- ja
Muonionjoen laaksossa sekä suurimmassa
osassa Jällivaaran pitäjää); täälläkin
valtiollinen raja on myöhemmin
katkaissut s. k:n alueen; 2) Pohjois-Norjassa,
Ruijassa, jossa puhuttu murre yhdessä
Pohjois-Ruotsin suomalaismurteen kanssa
muodostaa suoranaisen jatkon suomen
pohjoismurteille; 3) Vermlannin ja
Norjan vastaavien osien „suomalaismetsissä",
jonne suomalaisia on muuttanut v:n 1600
seuduilla, mutta jossa s. k. on kuolemaisillaan
(vrt. <sp>Ruotsin suomalaiset</sp>). Edelleen on
melkoinen määrä suomea puhuvia Amerikassa, jossa
tavallisesti siirtolaisten toinen polvi vielä
säilyttää s. k:n (vrt. <sp>Amerikan suomalaiset</sp>);
vähäisiä määriä on hajallaan muissa maanosissa.

<i>Paikallismurteet.</i> S. k. jakautuu us.
kielimuotoihin eli murteisiin, mutta
muodostaa olennaisesti kokonaisuuden, joka
on rajoitettu muita itämerensuomalaisia
kieliä vastaan. Eroavaisuudet eri
murteiden välillä ovat siinä, että eri murteet
joko ovat eri määrässä säilyttäneet vanhan
tai eri puolia vanhoista ominaisuuksista
tai eri tavalla yhteistä perua muuttaneet.

S. k:n murre-eroavaisuudet saattavat
olla ja ovatkin osittain myöhäsyntyisiä,
mutta pohjaltaan erot ovat jo vanhoja:
ne viittaavat vanhaan murremuodostukseen
jo kantasuomalaisena aikana, s. o.
siihen, että murre-erotusten takana ovat
vanhat eroavaisuudet niiden heimojen
kielessä, joista nykyinen s. k:ta puhuva kansa
on yhdistynyt. Vanhoja, kantasuomalaiseen
aikaan palautuvia näistä heimoista
varmaan ovat: suomalaiset, hämäläiset
ja karjalaiset. Todennäköisesti on vanha
heimo myös kainulaiset, mutta sitävastoin
eivät savolaiset ole mikään alkuperäinen
itämerensuomalainen heimo: savolaiset
kuuluvat karjalaisiin, joiksi heitä
aikaisemmin nimitettiinkin. Nämä heimot ovat
epäilemättä jo Suomeen asettuessaan
puhuneet jonkinverran eriäviä murteita;
enemmän kuin varsinaiset eroavaisuudet
merkitsi se, että eri heimojen kieli alusta
lähtien sisälsi ikäänkuin siemenen
erinäisiin muutoksiin. Ajan kuluen
alkueroavaisuudet ovat kehittyneet edelleen.
Toisaalta taas on erilaistumista
vastustanut yhtäläistymisvirtaus: viereiset
murteet, jotka alk. ovat olleet eri
heimojen omia, ovat lähentyneet toisiansa, ja
kaikkiin on tasoittavasti vaikuttanut
kirjakieli. Tällä tavoin vanhat rajat
ovat häipyneet, uusia siirtymisalueita
muodostunut. Vaikkakin siis jyrkkien
murrerajojen osoittaminen on
mahdotonta, saatamme selvästi huomata
määrättyjä murrekeskuksia, jotka näyttävät
eräitä tyypillisiä ominaisuuksia ja
joiden ympärille alimurteet ryhmittyvät
ketjumaisesti. Tätä silmälläpitäen
saatamme s. k:n alueella puhua seuraavista
suurista murreryhmistä, joiden

<img 1>
Kartta 1. Suomen yleiskielen <i>d</i>:n vastineita.
</img>

huomaamme melkoiseksi osaksi kuvastavan
vanhoja heimoeroavaisuuksia. I)
<sp>Lounaissuomalaisia murteita</sp>
puhutaan itään ja etelään päin Turusta;
itse Turku ei kuulu tähän piiriin,
vaan keskelle lounaissuomalaisen alueen
pistää kiila „ylimaalaista" murretta,
johon Turun kaupunkikin kuuluu.
Lounaismurteiden tunnusmerkillisiä
ominaisuuksia: 1) <i>tyttre</i> 'tyttäret',
<i>kuakk</i> 'kuokka'; 2) <i>viara</i> 'vieraat';
3) <i>parema(n), käänä(n), mahδoline(n),
ymmärä(n);</i> 4) <i>luppa</i> 'lupaa', <i>sotta</i>
'sotaan', <i>sissä</i> 'sisään'; 5) <i>b</i>:n,
<i>d</i>:n, <i>g</i>:n tai niitä lähenevän
äänteen esiintyminen <i>p</i>:n, <i>t</i>:n,
<i>k</i>:n sijalla äänneyhtymissä <i>mb, nd,
ŋg, ld</i> (= muiden murteiden <i>mp, nt, ŋk, lt</i>);
6) <i>laeva</i> 'laivat'; 7) <i>minää</i> l. <i>mnää</i>
'minä'; 8) osaksi <i>δ</i>:n, osaksi <i>r</i>:n
esiintyminen alkuperäisen <i>δ</i>:n (kirjak. <i>d</i>:n]
sijalla; 9) <i>näljän, härjän;</i> 10) <i>me<i>[dd]</i>ä</i>
l. <i>mettä</i> 'metsään'; <i>me<i>[d]</i>ääs</i> tai <i>metääs</i>
'metsässä'; 11) loppu-<i>n</i>:n katoaminen
enimmissä tapauksissa; 12) sentyyppiset imperfektit
kuin <i>istusi</i> 'istuin'. Näistä saatamme
1-7 (9, 11, 12) kohdassa mainittuihin löytää vastineita,
osittain ihmeellisellä tavalla yhtäpitäviä,
<sp>viron</sp> kielestä (jotavastoin 8 ja 10
poikkeavat), eikä saata epäillä, että
vanhat „suomalaiset", joiden kielen jatkona
nykyiset lounaismurteet ovat, ovat
puhuneet kieltä, joka on ollut lähellä viron
vanhempaa muotoa, jollei aivan sen kanssa
yhtäpitävää. II) <sp>Hämäläismurteiden</sp>
voimme katsoa sisältävän suurimman osan sitä
aluetta, joka kartalla 1 ei ole merkitty δ:n
katoalueeksi, paitsi täten jäljellejäävän alueen
pohjoisinta ja lounaisinta osaa; lounaisosa tätä
aluetta on lounaismurteiden ja pohjoisosa
eteläpohjalaisten. Varmasti tunnusmerkillisiä

<img 1>
Kartta 2. Suomen yleiskielen <i>ts</i>:n vastineita.
</img>
ominaisuuksia: 1) <i>palan</i> t. <i>paran</i>
'padan'; 2) <i>nälään, haraan, jalaat</i> l.
<i>nällään, härrään, jallaat;</i> 3) <i>kylään</i>
tai <i>kyllään</i> = aik. <i>kylähän;</i> 4)
<i>mettä</i> 'metsä'. III) <sp>Eteläpohjalaiset
murteet</sp> muodostavat Pohjanmaan eteläosassa
yhtenäisen kokonaisuuden, jonka pohjois- ja
itärajana kartalla 1 on δ:n kadon alueen
raja. Nämä erottaa hämäläismurteista
etupäässä painottoman ääntiön jälkeisen
<i>h</i>:n säilyminen tai sijavaihteinen asema,
esim. <i>tupahan</i> tai <i>tuphan,</i> toisaalta myös
sananloppuisen <i>s</i>:n muuttuminen <i>h</i>:ksi
määrätyissä tapauksissa, mikä
hämäläismurteissa rajoittuu aivan vähään alaan,
esim. <i>rikah mies,</i> sekä <i>i</i>-loppuisen
kaksoisääntiön mukautuminen sanan ensi tavua
kauempana pitkäksi vokaaliksi, esim.
<i>punaanen, hevoonen.</i> Nämä murteet ovat
välimuotona toiselta puolen
hämäläismurteiden, toiselta puolen IV)
<sp>pohjoispohjalaisten murteiden</sp> välillä,
jotka käsittävät Pohjanmaan rannikon,
ulottuen pohjoiseen päin Suomen
Lappiin, vieläpä Puotsin ja Norjan puolelle
asti. Näiden murteiden alue käy
varmaankin yhteen vanhan kainulaisheimon
alueen kanssa; todennäköisesti ovat vielä
eteläpohjalaisetkin murteet alkuperin
kuuluneet samaan ryhmään, jonka
alkuperäisiin tunnusmerkkeihin näyttää
kuuluneen painottoman ääntiön jälkeisen <i>h</i>:n
säilyminen tai sijavaihde ja <i>δ</i>:n
säilyminen. Pohjoispohjalaiset murteet ovat
suuressa määrin olleet itäisten murteiden
vaikutuksen alaisina, niin että itäisten
murteiden ominaisuudet paikoin
ulottuvat rantaan asti, ja raja itään päin on
aivan häilyvä. V) <sp>Savolaismurteille</sp>
tunnusmerkillisiä ominaisuuksia
on ennen kaikkea <i>δ</i>:n kato, muodot
sellaiset kuin <i>nälän, härän, jalan, sulen,</i>


<i>sären, oa</i> t. <i>ua, eä</i> tai <i>iä</i> länsimurteiden
<i>aa</i>:n ja <i>ää</i>:n sijalla, enimmäkseen <i>ht</i>
(osaksi kuitenkin myös <i>ss</i>) kirjak. <i>ts</i>:n
sijalla, preesensin 3:nnen persoonan muodot
sellaiset kuin <i>tulloo, männöö,</i> painottoman
ääntiön jälkeisen <i>h</i>:n kato <i>(kyllään),</i>
selvän väliääntiön esiintyminen sellaisissa
tapauksissa kuin <i>kolome,</i> muita mainitsematta.
Tämän murrealueen länsirajan voidaan sanoa
kulkevan kartan 1 <i>δ</i>:n katoalueen länsirajaa.
Pohjoiseen käsin nämä murteet ulottuvat
ainakin Kajaanin seuduille asti häipyen
pohjoiseen ja länteen vähitellen pohjois
pohjalaisiksi murteiksi. Itään päin on
mitään rajaa mahdoton edes
lähimainkaan osoittaa, sillä itään mennessä
savolaiset murteet aivan vähitellen siirtyvät
VI) <sp>karjalaismurteiksi,</sp> jotka
savolaismurteista itään jatkuvat toiselle
puolen Suomen valtiollisen rajan Venäjän
Karjalan ja Aunuksen murteina.
Semmoiset ominaisuudet kuin <i>ts</i> (Karjalan
kannaksella) ja <i>tš</i> Laatokan
luoteispuolella sekä semmoisten äänneyhtymien
kuin <i>kr</i>:n, <i>kl</i>:n j. n. e. tiheämpi
esiintyminen alkavat jo olla nimenomaan
tyypillisiä karjalaisia ominaisuuksia sanan
ahtaammassa mielessä. Mutta epäilemättä
ei eroa savolaisten ja karjalaisten
murteiden välillä ole varsinaisesti tehtävä,
vaan nämä murreryhmät, jotka ilman
rajaa liittyvät toisiinsa, ovat vanhan
karjalaisheimon kielen jatkajina.

<i>Suomen yleis- l. kirjakieli.</i>
Äänneasullisessa suhteessa ovat suomen
kirjakielelle erityisesti tunnusmerkilliset
kielen muihin murteisiin verraten: 1)
sanansisäinen <i>d,</i> jota kansanmurteissa
tavataan perin pienellä alalla; 2) <i>ts</i>
semmoisissa tapauksissa kuin <i>metsä,</i> jonka
ala myös kansanmurteissa on aivan
suppea; 3) konsonanttiyhtymät <i>tv</i> ja <i>tj
(latva, vitja)</i> itäsuomen murteiden
mukaan; 4) pitkä <i>aa, ää</i> itäsuomalaisten
murteiden <i>oa</i>:ta, <i>eä</i>:tä j. n. e. vastaan;
5) sananloput <i>-ea, -eä (korkea, korpea,
pimeä, läpeä), -oa (maitoa), -öä (perintöä)</i>
muiden murteiden toiselta puolen
<i>-ia, -iä, -ua, -yä,</i> toiselta puolen <i>-ee, -oo,
-öö</i> loppuja  (esim. <i>korkia, maitua,
perintyä — korkee, maitoo, perintöö</i>) vastaan;
6) yksinäiskonsonantti pitkän ääntiön tai
kaksoisääntiön edellä semmoisissa tapauksissa
kuin <i>tulee, vetää</i> (toisissa murteissa
<i>tullee</i> t. <i>tulloo, vettää,</i> inf. <i>vettee</i>);
7) loppuääntiöiset muodot semmoisissa tapauksissa
kuin <i>yksi, kaksi, antaisi, kirjasi,</i>
8) abessiivin (vajantosijan) loppu <i>-tta,</i> sen
sijaan että useimmissa murteissa on <i>-ta.</i>
— Kun Mikael Agricola 1500-luvun
keskivaiheilla perusti suomen kirjakielen,
niin hän sen pohjaksi valitsi yhden
suomen paikallismurteista, Turun kaupungin
kieleen liittyvän murteen, joka siis ei
ollut tyypillisesti lounaissuomalaista,
vaan suuremmassa määrässä piti yhtä
maan keskisempien murteiden kanssa.
Vanhat liiketiet ja muutot Turkuun
,,ylimaasta" käsin olivat aiheuttaneet sen,
että puhdas lounaissuomalainen,
lähimmin vironsukuinen murre oli maan
pääkaupungista väistynyt ja kieli siellä
mukautunut enemmän „ylimaan" kielen
kanssa yhtäpitäväksi. Sen kielimuodon,
jota Agricola käytti, muutkin senaikuiset
suomea kirjoittavat empimättä
omaksuivat. — Se äännekanta, jota Agricola
merkitsemisellään tarkoitti, näkyy meille
ainoastaan vaillinaisen ja
epäjohdonmukaisen kirjoituslaadun takaa, joka
läheisesti liittyi senaikaiseen ruotsin
ja myös saksan oikeinkirjoitukseen,
mutta oli ilman muuta suomeen
sovellettuna kovin puutteellinen. Kun Agricola
itse sanoo ottaneensa lukuun muitakin
suomen murteita kuin Turun kieltä, niin
hän epäilemättä etupäässä tarkoitti
sanavarastoa. Mutta tämän itsetietoisen eri
murteiden noudattamisen rinnalla on
varmaan myöskin itsetiedotonta: ainakin
eräissä- tapauksissa on ilmeistä, että
Agricolan kieli äännekannankaan
puolesta ei perustu vain olennaisesti
yhdenlaiseen suomen murteeseen, vaan hän
horjuu eri murteiden välillä. Vielä
huomaamme, että siinä äänteellisessä
suhteessa oli eräitä ominaisuuksia, jotka
ovat joko kokonaan nykyisistä murteista
kadonneet tai supistuneet perin ahtaalle
alalle. Muuten se kieli, jota Agricolan
kirjoitustapa kuvasti, oli
äänteellisessäkin suhteessa saanut
huomattavasti vaikutusta ruotsista.

Agricolan viittomaa tietä uusi kirjakieli
läksi eteenpäin kulkemaan. Jotkut,
niinkuin Eerik Sorolainen ja etenkin
Maskun Hemminki pyrkivät muodostamaan
kirjakieltä vielä lounaissuomalaisemmaksi
kuin Agricolan murre oli. Aikaa myöten
vaikuttivat jossakin määrin myös ne
pyrkimykset, jotka nimenomaan
tavoittelivat yhteistä ja yleisesti ymmärrettävää
kirjakieltä. Aikojen kuluessa lainattiin
aineksia eri murteista, etenkin kun yhä
uusia kirjailijoita nousi eri murteiden
aloilta, jotka kukin joko tietäen tai
tietämättään antoivat kotimurteensa
vaikuttaa kielenkäyttöönsä; enimmin tämä
soveltuu tietenkin 1800-lukuun.

Kun 1809 luodun Suomen uuden
valtiollisen aseman johdosta se ajatus


vaitasi mielet, että s. k. oli tuleva maan
sivistyksen varsinaiseksi kieleksi,
kohosivat yleiskielelle asetettavat
vaatimukset suuressa määrässä. Tähänastisen
kirjoitetussa asussa välittyneen
yleiskielen puutteellisuus ja kömpelyys kävi
etenkin ilmeiseksi, kun sitä verrattiin
toiseen kirjallisuuskieleen, suomalaisen
kansanrunouden. Kansanrunoudella oli
monien vuosisatojen kehitys takanaan
ja sille oli tämän ajan kuluessa
hioutunut oma kielimuotonsa ja sanontatapansa,
joka rikkaudessa ja tuoreudessa voitti
suppealla käsitealalla liikkuneen kuivan,
fantasiattoman ja vieraan vaikutuksen
alaisena muodostuneen kirjojen kielen.
Kansanrunoutena se viittasi <sp>kansaan</sp>
antaen sen ajatuksen, että kansankieli
oli oleva yleiskielen tärkein lähde ja
oikeakielisyyden ohje; se viittasi samalla
<sp>itäsuomalaisiin</sp> murteisiin, sillä
kansanrunouden runsaimmat aarteet
olivat säilyneet maan itäosissa ja
Vienan Karjalassa itäsuomalais-karjalaisessa
kieliasussa. Maltillisen Reinh. v. Beckerin
rinnalla, joka ei vaatinut suuria
muutoksia kirjakielen tähänastiseen
ulkoasuun, esiintyi suorastaan
kumouksellisin yrityksin K. A. Gottlund, joka
tahtoi siihenastisen kirjakielen sijaan
asettaa täysin savolaisasuisen; mutta ei
puuttunut muidenkaan murteiden
puoltajia. Kumoukselliset ja hajoittavat
pyrkimykset raukesivat kuitenkin
tyhjiin, mitä suunniteltuihin kielen
äänneasun muutoksiin tulee. G. Renvallin
oikeinkirjoitusreformi, johon Jaakko
Juteini yhtyi, useimmissa kohdissa sitä
uutterassa kirjailijatoimessaan toteuttaen,
jäi pysyväksi, eikä se ollut mikään
pelkkä oikeinkirjoitusasia, vaan samalla
myös kielimuodon määrääminen
kieliasuun, joka olennaisesti piti yhtä ennen
vakiintuneen kanssa. Kun Elias
Lönnrot, suomalaisen kansanrunouden
merkkimies, äänneasullisessa kysymyksessä
pääasiallisesti liittyi Renvalliin ja Juteiniin,
oli asia ratkaistu. Eräissä seikoissa
(esim. <i>lk, rk</i> yhtymän heikon asteen
valitsemisessa: <i>lj, rj ~ l, r</i>) horjuttiin
vielä eri murteiden välillä; vakauttamisen
ratkaisivat varsinaisesti kielioppien
normatiiviset säännöt. Ne äänneasulliset
muutokset, jotka Renvallin jälkeen on
s. k:n äänneasuun tehty, ovat harvat,
eivätkä ne johdu kansankielen
äänneasuun pyrkimyksestä, vaan ovat
kieliopillisen oikeakielisyyskäsityksen
aiheuttamia.

Kaikki ulkoasulliset muutokset
supistuvat aivan vähäarvoisiksi verraten 
siihen suureen sisälliseen uudistukseen,
jonka alaisena suomen kirjakieli on ollut
1800-luvulla. <sp>Kielenuudistus</sp> on
ollut suunnattuna toiselta puolen
kielenpuhdistamiseen, toiselta puolen sen
rikastuttamiseen. Toisaalta vaadittiin kielestä
poistettaviksi lauseparsia ja sanoja, joita
katsottiin väärin muodostetuiksi tai jotka
olivat syntyneet vierasten mallien
mukaan, niinikään aikaisemmin runsaassa
määrässä käytettyjä uusia lainasanoja;
tätä puhdaskielisyys- eli puristista
pyrkimystä kannatti myöskin herännyt
suomalaiskansallinen harrastus. Toisaalta
tarvittiin karsittaviksi ehdotettujen
sanojen ja lauseparsien, mutta ennen
kaikkea yleensäkin nykyaikuisen sivistyksen
moninaisten käsitteiden ilmituomiseen
suuri määrä uusia kielellisiä ilmauksia,
ja tällä rikastuttamispyrinnöllä onkin
ollut erinomaiset tulokset. Suomalaisina
sanaseppinä ovat erittäin mainittavat
Juteini, Gottlund, Schildt (Kilpinen) ja
Lönnrot; tätä sanaseppyyttä on yhä
jatkunut uusimpiin aikoihin. Samalla on
lauserakenne, sanontatavat ja yleensä
sanoen n. s. „sisäinen kielimuoto"
yleiskielessä, joka eri paikkakunnilta olevien
kirjailijoiden kautta on ollut läheisissä
kosketuksissa eri kansanmurteiden kanssa,
suuresti kehittynyt ja rikastunut.

S. k:n pääominaisuudet ovat: 1) Vokaalijärjestelmän
rikkaus. 2) Konsonantti järjestelmän köyhyys.
3) Vokaalisointu. 4) Konsonanttien astevaihtelu
(esim. <i>ukko ~ ukon, luku ~ luvun,
antaa ~ annan</i>). 5) N. s. kieliopillisen
suvun puute. 6) Taivutuksen tapahtuminen
päätteiden eli suffiksien (eikä esiliitteiden
l. prefiksien) avulla. 7) Nominin
taivutusmuotojen l. sijojen suuri runsaus.
Monikkomuodoilla on (nominatiivia
lukuunottamatta) yleensä samat
päätteet kuin yksikössä, mitkä päätteet
liittyvät <i>i</i>:llä (<i>j</i>:llä) muodostettuun
monikkovartaloon. 8) Omistusliitteinen l.
possessiivinen taivutus. 9) Verbaaliparadigmalle,
joka ei ole rikas tempus- ja modusmuodostuksista,
ovat tunnusmerkilliset erinäiset infinitiivi- ja
partisiippijärjestelmät, joita käytetään
lauseenvastineina <i>(laulaessansa, laulettuansa).</i>
10) Joukko n. s. liitännäispartikkeleita,
päätteihin verrattavia äänneryhmiä, jotka
ilmaisevat samaa, mitä muissa kielissä
ilmaistaan eri sanoilla <i>(minäkin, sinäpä).</i>
11) Johdon tapahtuminen päätteiden
(suffiksien) avulla ja näiden suuri
runsaus (<i>laulan, laulelen, lauleskelen,
laulatan, laulahdan, laulahtelen</i> j. n. e.).
Erityistä huomiota ansaitsevat
</chapter>
<chapter name="Suomenkieliset Tieto-Sanomat-Suomen kirjallisuus">
luonnonääniset l. onomatopoieettiset verbit,
joita voidaan muodostaa erittäin runsaasti
<i>(kahisee, kohisee, kihisee, kuhisee, kähisee,
köhisee).</i> 12) Yhdistettyjen verbien puute.
13) Sanaliitoista l. sanayhtymistä ovat
huomattavat substantiivien ja
postpositsionien liitot <i>(pöydän alla);</i>
postpositsionit, jotka ovat alkujaan itsenäisten
sanojen taivutusmuotoja, vastaavat
muiden kielten prepositsioneja. 14) Verbin
kiellon ilmaiseminen sanaliitolla, jossa
kieltosana on taivutettuna, mutta verbi
taivuttamatta (<i>en tule, et tule</i> j. n. e.).
— Melkoinen osa mainittuja s. k:n
tunnusmerkillisiä ominaisuuksia johtuu
kantasuomesta, useat niistä vielä paljoa
kauempaa.

<b>Suomenkieliset Tieto-Sanomat,</b>
ensim. suomenk. sanomalehti, ilmestyi 1776;
näytenumero ilmestyi Turussa syysk. 1775
nimellä „Suomalaiset Tieto-Sanomat".
Toimittaja Antti Lizelius (ks. t.).

<b>Suomen Kiinteistöpankki</b> ks. <sp>Kiinteistöpankki</sp> 2.

<b>Suomen Kirjailijaliitto</b> ks. <sp>Kirjailijaliitto.</sp>

<b>Suomen kirjallisuus.</b> Sillä tarkoitetaan
niitä Suomen kansan hengentuotteita, jotka ovat
säilyneet kirjoitettuina tai painettuina, niihin
luettuna myöskin muistitiedon tallentama kansanrunous.
Kielellisessä suhteessa se jakaantuu
suomenkieliseen ja ruotsinkieliseen, mutta
siihen kuuluu myös latinank. teoksia.

<i>Pakanuuden aika.</i> Vaikka painetun
kirjallisuuden historia Suomessa alkaa vasta
uskonpuhdistuksen aikakaudella,
ulottuvat suom, kansanrunouden juuret
pakanuuden aikaan. Tutkimus on osoittanut,
että Kalevalan runomitta (ks. t.), joka
on yhteinen vir. ja suom. kansanrunoudelle,
on peräisin alkusuom. ajalta. Niin
ollen on ilmeistä, että jo silloin oli myös
olemassa suom. runoutta. Vanhimpina
kansanrunoutemme kotipaikkoina
pidetään Länsi-Suomea ja Viroa, ja jo
varhaisina aikoina näyttää siihen tulleen
vaikutuksia toiselta puolen liett. ja slaav.,
sekä taas germ. ja skand, taholta.
Eepillisten ainesten ohella oli mahdollisesti
jo silloin lyyrillistä, sananlasku- ja
loitsurunoutta sekä satuja.

<i>Katolinen keskiaika</i> (n. 1154-1523).
Kat. keskiajalla kansanrunoutemme sai
uutta eloa ja väriä kristinuskosta ja
länsimaisesta sivistyksestä.
Muinaistarullisten runojen lisäksi syntyi
balladintapaisia lauluja, kristillisperäisiä
legendoja, jopa joku historiallinenkin
runoelma. Myöskin loitsu-, sananlaskuja
saturunous jatkui. Suom. kansanrunoudella,
semmoisena kuin se kohtaa meitä vuosisatoja
myöhemmin muistiinkirjoitetuissa Kalevalan ja
Kantelettaren runoissa, loitsuissa y. m. tuotteissa,
on suuressa määrin keskiaik. leima,
Pakanalliset ja kristilliset käsitykset ovat
monella tavoin toisiinsa sekaantuneina.
Pakanuuteen viittaavat jumalolennot,
loitsuainekset j. n. e. Kristinuskon
värittämiä taas ovat kuvitelmat tuonelasta ja
haudantakaisesta elämästä, madonnamaiset
äitityypit y. m., vaikka tämän nojalla
on vaikea ratkaista, mihin aikaan runot
ovat syntyneet, pakanuus kun säilyi vielä
vuosisatoja kristillisellekin ajalle.
Keskiajan ritarirunous ominaisine
ylimyksellisine piirteineen ja rakkausaiheineen on
sitävastoin jäänyt jokseenkin vieraaksi.
Kansanrunouden kehitys ei päättynyt
keskiajalla, vaan jatkui runojen siirtyessä
paikkakunnalta paikkakunnalle,
sukupolvesta sukupolveen siihen hetkeen asti,
jolloin sen tuotteita muistiin merkittiin.
Näin ollen siinä on havaittavissa eri
kerrostumia, joista nuorimmat suuresti
eroavat vanhemmista. — Puhtaasti kirjallisia
muistomerkkejä keskiajalta on Suomessa
vähän: eräitä latinankielisiä virsiä ja
koululauluja („Piæ cantiones"), messukirja
„Missale aboense" (pain. 1488),
piispain kronikka sekä ruotsiksi
käännettyinä joukko pyhimyslegendoja y. m.
uskonnollisia tuotteita, joita
viimeksimainittuja 1400-luvun lopulla ruotsinsi
Naantalin munkki <sp>Jöns Budde,</sp>
Suomen kielen kirjallinen viljely keskiajalla
supistuu muutamien kirkkorukouksien
suomennoksiin sekä yksinäisiin sanoihin
ja lauseparsiin, joita tavataan asiakirjoissa.

<i>Uskonpuhdistuksen aika</i> (1523-1640).
Uskonpuhdlstusi, joka korotti kansankielen
jumalanpalveluksen kieleksi, aiheutti myös
suomen kirjakielen ja suom. kirjallisuuden
syntymisen sekä suuntasi sen viljelyn
hengelliselle alalle. Suomenk. kirjallisuuden
perustaja on Turun piispa <sp>Mikael Agricola.</sp>
Hänen aikalaisiaan olivat lainsuomentaja
„herra Martti" ja käsikirjan ja messun
kääntäjä <sp>Mathias Johannis,</sp> joiden
teokset ovat säilyneet vain käsikirjoituksina.
Vähäistä myöhemmältä ajalta ovat <sp>Ljungi
Tuomaanpojan</sp> lainsuomennokset. Ensim.
suom. virsikirjan toimitti <sp>J. Suomalainen
l. Finno</sp> ja uuden lisätyn laitoksen
Maskun kirkkoherra <sp>Hemming Henrikinpoika,</sp>
joka myös on suomentanut kokoelman
katolisaikaisia lat. virsiä ja koululauluja.
Kaksiosaisen postillan toimitti suomeksi


piispa <sp>E. Sorolainen,</sp> tunnettu myös
katkismuksen tekijänä. Piispa
<sp>P. Juusten,</sp> joka on julkaissut latinaksi
postillan sekä aikakirjan Suomen piispoista,
toimi niinikään suomenk. hengellisenä
kirjailijana. — Uskonpuhdistusajan
suomenk. kirjallisuus vie voiton maassamme
samaan aikaan syntyneestä ruotsinkielisestä.
Tärkein ruotsink. kirjailija oli tähtientutkija
<sp>S. A, Forsius,</sp> tunnettu
almanakantekijänä sekä hengellisenä
runoilijana. Ruots. historioitsija
<sp>J. Messenius</sp> kirjoitti ruotsiksi
riimikronikan Suomesta. Tällä aikakaudella
syntynyt S. k. on painettu maamme rajojen
ulkopuolella, sillä Suomessa ei ollut
kirjapainoa.

<i>Ruotsin mahtavuuden aika</i> (1640-1720).
Yliopiston perustaminen Turkuun kohotti
suuresti opillista sivistystä ja vilkastutti
kirjallisia harrastuksia, joita m. m.
edistivät maahamme perustetut kolme
kirjapainoa. Samalla on aikakauden lopulla
havaittavissa ruots. aineksen
vahvistumista säätyläispiireissä sekä
kirjallisuudessa. Latinan kielen rinnalle alkaa
opillisen sivistyksen välittäjäksi kohota
ruotsi; suomi pysyy vain yhteisen
kansan ja sille aiotun uskonnollisen
kirjallisuuden kielenä. Ruotsink. kirjallisuus
on kuitenkin vielä Suomessa köyhää.
Kirkollinen oikeaoppisuus painoi leimansa
uskonnollisiin teoksiin. Runsain oli
1600-luvulla saarnakirjallisuus. Sitä
kartuttivat jumaluusoppineet <sp>I. Rothovius,
E. Svenonius</sp> sekä <sp>J. Gezelius</sp>
vanh. ja nuor., kumpikin monipuolisia
kirjailijoita, joiden aikaansaannoksista
on mainittava suuri ruotsink. raamattuteos
(U. T. ja V. T.), oppikirjoja sekä
suomenk. kansankirjasia. Henrik
<sp>Florinus</sp> toimitti parannetun Raamatun
suomennoksen. Tieteet kulkivat jumaluusopin
talutusnuorassa, varsinkin filosofia. Tällä
alalla esiintyy <sp>M. Vexionius</sp>
(aateloituna <sp>Gyldenstolpe</sp>),
monitieteilijä, joka on kirjoittanut ensim. maant.
kuvauksen Ruotsista ja Suomesta, ja
<sp>A. Thuronius,</sp> vanhan skolastisen
filosofian kannattaja. Taidemaalari ja
muinaistutkija <sp>E. Brenner</sp> perusti
Ruotsin rahatieteen ja kiinnitti huomiota
vanhojen germ. lainasanojen
esiintymiseen suomen kielessä. Lääkäri
<sp>E. Tillandz</sp> julkaisi ensim. luettelon
maamme kasveista. Yliopistoelämän yhteydessä
heräsi runoudenkin harrastus. Ensim.
runouden laji, jota Turun yliopistossa
viljeltiin, oli opettava koulu- ja
ylioppilasnäytelmä. Tunnetuimmat sen
edustajista olivat ruotsinmaalainen
<sp>J. Chronander, E. Kolmodin</sp> ja
<sp>P. Carstenius,</sp> jotka kirjoittivat kömpelöitä
näytelmäyrityksiänsä ruotsiksi, sekä
runotaiteen professori <sp>E. Justander l.
Juusti,</sp> jonka suomentama „Tuhlaajapoika"
esitettiin 1650. Etualalle kohosi
tilapäärunoilu, häihin, hautajaisiin y. m.
merkkitllaisuuksiin sepitetyt teennäiset
runotuotteet. Suomessa tähän aikaan
vaikuttaneista ruotsink. runosepistä oli
kuuluisin <sp>J. Paulinus</sp> (aateloituna
<sp>Lillienstedt</sp>). Muototaiturina oli
ruotsinmaalainen <sp>T. Rudeen</sp> etevä.
Ruotsink. hengellinenkin runous
Suomessa karttuu, ja siihen alkaa tulla
elävää tunnetta, joka voimakkaasti puhkeaa
ilmi <sp>Jakob Fresen</sp> runotuotteissa.
Niukassa suomenk. kirjallisuudessa on
tällä aikakaudella huomattava koko
Raamatun suomennoksen valmistuminen
1642, mikä vakaannutti suomen kielen
oikeinkirjoituksen pitkiksi ajoiksi, sitten
virsikirja (v:lta 1701), joka semmoisenaan
pysyi käytännössä v:een 1886, ja
koraalikirja (v:lta 1702). Suom. kirjallisuuden
merkittävin osa oli muutenkin hengellistä
laatua. Saarnoja kirjoitti m. m.
<sp>L. Tammelinus;</sp> virrensepittäjistä ovat
mainittavimmat <sp>J. Cajanus</sp> ja
<sp>E. Cajanus.</sp> Aikakauden etevin runotuote
suomen kielellä on <sp>M. Salamniuksen</sp>
kirjoittama messiadi „Ilo-Laulu Jesuxesta".
Vanhalla suom. runomitalla kirjoitettuja
ovat myös useimmat aikakauden suomenk.
tilapää- ja hist. runoista. Tilapäärunollijoista
on huomattavin <sp>G. Calamnius,</sp>
joka on tunnettu myös isonvihan
aikoja kuvailevien sururunojen tekijänä.
Hist, runojen sepittäjistä mainittakoon
<sp>A. Aschelinus, S. Lithovius</sp> ja
<sp>B. Vhael.</sp> Pari  suomenk.
opetusrunoelmaakin syntyi tällä aikakaudella
vieraiden esikuvien mukaan. Toisen on
kirjoittanut <sp>G. Tuderus;</sp> toinen taas on
todennäköisesti Pirkkalan kirkkoherran
<sp>Jonas Mennanderin</sp> (1671-1719)
kirjoittama „Huonen-Speili" v:lta 1690.
— Harrastusta suomenkielen tieteelliseen
tutkimiseen alkoi ilmetä. Niin syntyivät
ensim. suomen kieliopit (Petræuksen 1649,
Martiniuksen 1689 ja Vhaelin 1733),
kaikki latinaksi, <sp>Henrik Florinus</sp>
toimitti 1678 vaatimattoman suom.
sanakirjan ja julkaisi 1702 kokoelman suom.
sananlaskuja, <sp>D. Juslenius</sp> ylisteli
nuoruudenteoksissaan Suomen maata ja
kansaa liioittelevalla isänmaanrakkaudella,

<i>Vapauden aika</i> (1720-72). Henkisessä
elämässä tapahtui jyrkkä muutos.
Valistus tuli ajan tunnussanaksi ja
käytännöllinen hyöty tarkoitusperäksi. Tieteet
vapautuvat kirkon holhouksesta ja kehittyvät
omia teitään. Niin tekee ensi sijassa
filosofia. Varsinainen uudistus tulee
luonnontieteiden alalta. Linnén vaikutus
ulottuu Suomeenkin. Hänen kannattajiaan ovat
luonnontieteilijöinä m. m. <sp>J. Brovallius</sp>
ja <sp>K. F. Mennander.</sp> Luonnontieteillä
ja taloustieteellä oli Suomessa muitakin
huomattavia edustajia: <sp>P. Kalm, P. A. Gadd</sp>
sekä <sp>P. Forskål.</sp> Nerokkain ajan
taloustieteellisistä kirjailijoista oli
<sp>A. Chydenius.</sp> Kielitieteessä alettiin
klassillisten kielten tutkimuksen ohella, jota
edusti m. m. <sp>H. Hassel,</sp> harrastaa muidenkin
kielten, m. m. suomen ja sen sukukielten
tutkimista. Tällä alalla enteilivät
(Jusleniuksen, Idmanin y. m.) vertailut suomen
ja heprean tai kreikan välillä sitä
vertailevaa suuntaa, jonka jatkajana esiintyi
m. m. <sp>Porthan.</sp> Arvokkain suomenkieltä
koskeva julkaisu vapauden ajalla oli Jusleniuksen
suom. sanakirja „Suomalaisen Sana-Lugun Coetus"
v:lta 1745. Ruotsinkieli kehittyi sen kautta,
että se pääsi vakinaisemmin yliopistollisen
opetuksen ja tieteen kieleksi. Historian
tutkijoista mainittakoon <sp>A. Scarin</sp> sekä
muistelmateosten kirjoittaja <sp>J. Arckenholtz.</sp>
Kotimaan historian tutkimuksessa pääsivät vuosisadan
puolimaissa taloudellis-hist. paikallis- ja
maakuntakuvaukset muotiin, mutta vasta Porthan
laski pohjan tieteellisemmälle tutkimustavalle.
Runouskin palveli ajan käytännöllisiä päämääriä,
se pyrki olemaan yhtaikaa hyödyllistä ja huvittavaa.
Tilapäärunoutta edelleenkin pääasiassa harrastettiin.
Tuotteliaimpia olivat <sp>A. Achrenius,</sp> joka
käytti hengellisissä tuotteissaan suomea sekä ruotsia,
<sp>K. F. Mennander</sp> ja <sp>H. Lilius,</sp> joista
viimeksimain. runoili suomeksikin. Vapauden ajan
lopulla esiintyi <sp>G. F. Creutz,</sp> jonka
yksistään esteettisiä näkökohtia palveleva runous
osoittaa ransk. suunnan vaikutusta. Suomenk.
kirjallisuuden harva lukuisista edustajista
mainittakoon saarna kirjan tekijä <sp>J. Wegelius</sp>
sekä runosepät S. ja H. <sp>Achrenius.</sp> Ruotsin
valtakunnan laki ilmestyi 1759 suomeksi.

<i>Kustavilainen aika</i> (1772-1809). Siitä
korkeasta älynviljelystä, jonka keskuksena
Ruotsissa oli Kustaa III:n hovi ja
joka runoudessa suosi etupäässä ransk.
esikuvia, ulottui heijastuksia Suomeenkin
mutta sai täällä pikemmin tieteellisen
kuin esteettisen leiman. Tieteessä keskittyivät
parhaat harrastukset <sp>H. G. Porthaniin,</sp>
jonka vuoksi koko aikakautta on S. k:n
historiassa usein nimitetty Porthanin
aikakaudeksi". Hänen ympärilleen keräytyi
parvi tutkijoita, jotka teoksissaan valaisivat
Suomen historiaa, kieltä, muinaisuskoa j. n. e.
Hänen ympärilleen muodostui myös maamme ensim.
kirjallinen seura, Auroraseura, jonka
toimesta saatiin aikaan ensim. sanomalehti
„Tidningar utgifne af ett sällskap i Åbo"
(v:sta 1771, myöhemmin nimellä „Åbo Tidningar").
Seuran parhaat taiteelliset pyrkimykset peri
<sp>F. M. Franzén,</sp> Ruotsin vallan aikaisista
runoniekoistamme etevin. Franzénin aikalainen oli
runoilija <sp>M. Choræus.</sp> Ruotsink.
runoilijoina esiintyivät myös jumaluusopin
professori <sp>J. Bonsdorff</sp> ja
arkkipiispa <sp>J. Tengström,</sp> tunnettu myös
historioitsijana. Eteviä tiedemiehiä
olivat lainoppinut ja valtiomies <sp>M. Calonius,</sp>
filosofi <sp>G. I. Hartman,</sp> matemaatikko
<sp>A. J. Lexell,</sp> fysiikan tutkija
<sp>G. G. Hällström,</sp> kemisti ja mineralogi
<sp>J. Gadolin.</sp> y. m.

Suomenkieliselläkin taholla Porthanin vaikutus oli
herättävää laatua. Se innosti <sp>K. Gananderia</sp>
ja <sp>K. E. Lencqvistiä</sp> työhön suomenkielen
ja suom. mytologian alalla ja <sp>A. Lizeliusta</sp>
perustamaan ensim. suomenk. sanomalehden
„Suomenkieliset Tieto-Sanomat". Suomenk. runoutta,
etupäässä hengellistä, viljelivät tällä aikakaudella,
paitsi Gananderia, m. m. <sp>J. Frosterus,
Tuomas Ragvaldinpoika, E. Lagus, G. Lauræus,
A. Achrenius</sp> ja <sp>K. K. Weman.</sp>

<i>Uudempi aika</i> (v:sta 1809). Suomen
erottamisen jälkeen Ruotsista
kansallinen erikoishenki alkoi herätä ja S. k.
saada omintakeista muotoa ja
sisällystä. Upsalasta tuleva uusromanttinen
virtaus sai aluksi Turussa joukon
kannattajia, joista useimmat ryhmittyivät
„Aura"-nimisen kalenterin (1817-18) ja
,,Mnemosyne"-lehden (1819-23) ympärille:
<sp>A. G. Sjöström, J. G. Linsén</sp> ja
<sp>A. I. Arwidsson,</sp> joista
viimeksimainittu oli ryhmän sielu, huomattavampi
sanomalehtimiehenä ja historiantutkijana
kuin runoilijana. Heidän vaikutuksensa
kirjallisuuden alalla oli ohimenevää
laatua. Sitävastoin Arwidssonin
isänmaallinen into sekä „Mnemosynen" herättämät
kansalliset kysymykset vaikuttivat
1820-luvun ylioppilasnuorisoon, jonka
keskuudesta nousi moni Suomen merkkimiehistä.
Tällä välin oli Suomenkieliselläkin taholla
tehty alustavaa työtä Porthanin ajan
hengessä ja osittain Skandinaaviasta
päin tulleiden uusien herätteiden


alaisina. Kielen tutkijoina vaikuttivat
<sp>K. Renvall,</sp> suom. sanakirjan ja
kieliopin tekijä, <sp>R. von Becker,</sp> „Turun
Viikkosanomien" toimittaja ja niinikään
kieliopin tekijä, sekä <sp>A. J. Sjögren,</sp>
tutkimusmatkailija. Näihin aikoihin oli
n. s. „murteiden taistelu", joka koski
vars. suomen kielen oikeinkirjoitusta sekä
kysymystä, oliko itä- vai länsimurre
oleva kirjakielen pohjana; vasta Lönnrot
sovitti riidan yhdistämällä kirjakieleen
aineksia molemmista päämurteista. Suom.
kansanrunouden keräily vilkastui, ja
siihen ottivat osaa m. m. Sjögren,
Arwidsson, v. Becker sekä <sp>K. A. Gottlund,</sp>
joka toimi myös monipuolisena kirjailijana,
ja <sp>Z. Topelius</sp> vanh. Vuosisadan
ensi kymmenillä esiintyi myös
muutamia runoilijoita, jotka taivuttelivat
suomea uudenaikaisiin runomittoihin.
Tuotteliain heistä oli <sp>J. Juteini,</sp> joka
käsitteli runoissaan ja suorasanaisissa
teoksissaan erilaisia aineita valistusajan
järkeilevässä ja opettavassa hengessä.
<sp>A. Poppius</sp> ja <sp>S. K. Berg</sp>
(kirjailijanimeltään <sp>Kallio</sp>) kirjoittivat
lyyrillisiä kappaleita. Suoranaisena jatkona
näille pyrkimyksille on <sp>E. Lönnrotin</sp>
hedelmärikas elämäntyö. Kuitenkin vasta
1860-luvulla huomattavia alkuperäisiä
teoksia alkoi ilmestyä suomeksi.
Jonkinlaisena vanhan kansanrunouden
jälkisatona voidaan pitää sitä kalevalaisella
runomitalla sepitettyä, mutta
sisällykseltään omanalkaista runoutta, jota
<sp>P. Korhonen, O. Kymäläinen, A. Puhakka</sp>
y. m. „talonpoikaisrunoilijat"
tuottivat, Suom. kirjallisuus vuosisadan
puolimaissa oli vielä sangen köyhää. Sitä
kartutti edellämainittujen lisäksi
<sp>J. F. Lagervall</sp> kömpelöillä
näytelmäsepustuksillaan, <sp>P. Hannikainen</sp>
vaatimattomilla huvinäytelmillään ja
novelleillaan, <sp>A. Warelius</sp> luonnont.
jutelmillaan, <sp>J. F. Granlund</sp>
käännöksillään ja runomukaelmillaan,
<sp>E. A. Ingman</sp> eräillä runoillaan,
<sp>J. F. Cajan l. Kajaani</sp> Suomen
historiallaan, <sp>E. K. Eurén</sp> suomen
kieliopillaan ja suom.-ruots. sanakirjallaan,
<sp>W. S. Schildt l. Kilpinen</sp>
sanasepitelmillään ja <sp>E. Rudbeck l.
Salmelainen</sp> julkaisemillaan kansansaduilla
ja -tarinoilla. Suom. sanomalehtikirjallisuus
alkoi edistyä siitä päivin, kun Viipurissa
1845-47 ilmestyi „Kanava" ja Helsingissä v:sta
1847 „Suometar".

Suomen ruotsink. runouden paras
loistokausi sattui 1830-1860-lukujen väliin.
Sen keskeisin henkilö oli <sp>J. L. Runeberg.</sp>
Runebergin ympärille muodostui 1830-luvulla
Helsingissä n. s. Lauantaiseura.
Tähän piiriin kuului m. m. fyysikko ja
runoilija <sp>J. J. Nervander, F. Cygnæus,</sp>
estetiikan professori, runoilija ja
kaunopuhuja, sekä Runebergin puoliso,
novellien ja hist, kertomusten
kirjoittajana tunnettu <sp>Fredrika Runeberg.</sp>
Runebergin piiriä lähellä olivat vielä
runoilijat <sp>L. Stenbäck</sp> ja <sp>Z. Topelius.</sp>
Edelleen <sp>E. von Qvanten</sp> kirjoitti
lyyrillisiä runoja, <sp>F. Berndtson</sp>
novelleja ja näytelmiä, <sp>J. G. Leistenius</sp>
hilpeitä lauluja, <sp>A. G. Ingelius</sp>
epätasaisia romanttisia kertomuksia,
<sp>K. R. Malmström</sp> ja <sp>T. Lindh</sp>
vienoja topeliusmaisia runoja sekä
<sp>G. Lagus</sp> runoja, näytelmiä,
kirjallisuushist. ja hist. teoksia. Lahjakkain
nuoremman sukupolven keskuudessa oli
runoilija <sp>J. J. Wecksell,</sp> jonka
näytelmä „Daniel Hjort" on etevimpiä
draamoja, mitä Suomessa on syntynyt.
<sp>Sara Wacklin</sp> kuvaili
lapsuudenmuistojansa Pohjanmaalta, Myöhemmän
jälkipolven kirjailijoita, jotka henkisesti
liittyivät Runebergin ja Topeliuksen
aikaan, olivat m. m. <sp>Emil Nervander</sp>
ja <sp>R. Hertzberg.</sp>

Suom. kansallistunteen herätys 1840-luvulla
lähti etupäässä <sp>J. V. Snellmanista,</sp>
joka vaikutti sanomalehtimiehenä, ajattelijana,
ylioipistonopettajana ja valtiomiehenä. Huomattuina
tiedemiehinä toimivat oikeusoppinut
<sp>J. J. Nordström,</sp> kielentutkija ja
tutkimusmatkailija <sp>M. A. Castrén,</sp>
itämaisten kielten tuntija <sp>Y. A. Wallin,</sp>
historiantutkijat <sp>G. Rein</sp> ja
<sp>M. Akiander,</sp> lakit, professori
<sp>W. G. Lagus</sp> ja hänen poikansa
<sp>W. Lagus</sp> sekä myöhemmin esteetikko
<sp>C. G. Estlander,</sp> kasvientutkija
<sp>William Nylander</sp> ja napaseutujen
tutkija <sp>A. E. Nordenskiöld.</sp>

Suom. kirjallisuuden kehitystä ehkäisi
1850 annettu sensuuriasetus, joka kielsi
kaikkien muiden suomenk. kirjoitusten
paitsi uskonnollisten ja taloudellisten
painattamisen, ja joka peruutettiin
virallisesti vasta 1860. Kun yhteiskunnallinen
ja valtiollinen elämä vilkastui, koitti
kirjallisuudellekin ripeän kehityksen aika.
Painopiste alkaa siirtyä suomenk. taholle.
Runoilijat <sp>A. Oksanen</sp> (A. E. Ahlqvist)
ja <sp>Suonio</sp> (J. Krohn) taivuttelivat
suomen kieltä uudenaikaisempiin,
taiteellisempiin runomuotoihin. Ahlqvist oli
samalla huomattava kielimies, Krohn
tutki kirjallisuushistoriaa ja perusti
suom. kansanrunouden tutkimuksen.
<sp>Yrjö-Koskinen</sp> käytti kykyänsä
pääasiallisesti isänmaan historian


tutkimiseen ja valtiolliseen toimintaan.
Ensim. kokonaan taiteilijakutsumukselleen
elänyt suom. runoilija oli <sp>A. Kivi,</sp>
joka on maailmankirjallisuuden huomattavimpia
humoristeja. Hänen vaikutuksensa suorasanaisen
kirjallisuuden alalla on verrattavissa ainoastaan
siihen vaikutukseen, mikä Kalevalalla on ollut
runomuotoiseen tuotantoon. Suom. teatterin
perustaja ja ensim. johtaja <sp>K. J. Bergbom</sp>
kirjoitti draamoja ja novelleja,
runoilija <sp>Tuokko l. A. J. Törneroos</sp>
antoi parhaansa käännöksissään, ja
novellikirjailijat <sp>K. J. Gummerus,
Samuli Suomalainen, Theodolinda Hahnsson,</sp>
hist. näytelmien ja romaanien kirjoittaja
<sp>E. F. Jahnsson</sp> tyydyttivät suuren yleisön
kirjallisia tarpeita. Muutamilla aloilla
huomattiin jo kallistumista tosipohjaisempaan
kuvaamistapaan päin, esim. <sp>P. Päivärinnan</sp>
ja <sp>J. Reijosen</sp> teoksissa. Mutta vasta
kun 1880-luvulla Skandinaavian kautta saapui
Suomeen maininkeja uudenaikaisesta realismista,
tapahtui kirjallisuudessa perinpohjainen muutos.
Björnsonin, Ibsenin, Kiellandin, Lien ja
Garborgin teoksia luettiin ja ihailtiin.
Lisäksi tuli vaikutuksia Ruotsista sekä
Ranskasta ja Venäjältä. Kaikki tämä
synnytti suom. kirjallisuudessa virkeätä
liikettä ja herätti eioon ajan
kysymyksiä — nais-, siveellisyys-, työväen- y. m.
kysymyksiä — pohtivan todellisuuskuvauksen.
Realististen aatteiden pisimmälle menevänä
esitaistelijana suomenk. taholla esiintyi
<sp>Minna Canth.</sp> Pirteiden huvinäytelmien
tekijänä on mainittava <sp>R. Kiljander.</sp>
Suom. novellin huomattavimmaksi edustajaksi
kohosi <sp>J. Aho.</sp> Realistina aloitti myös
<sp>A. Järnefelt,</sp> mutta kääntyi pian
aaterunouteen, käsitellen uskonnollisia ja
yhteiskunnallisia kysymyksiä tolstoilaiselta
kannalta. <sp>S. Ivalo</sp> aloitti nykyajan
kuvaajana, mutta on myöhemmin
kirjoittanut hist, romaaneja, <sp>T. Pakkala</sp>
kuvasi syntymäkaupunkinsa Oulun
laitapuolien köyhälistöä ja varsinkin
lapsimaailmaa, <sp>K. Kajander</sp> on
huomattava Etelä-Hämeen maalaiskansan ja
<sp>V. Kataja</sp> peräpohjalaisten kuvailija,
Vankkaa maalaisrealismia tavataan myös
<sp>P. Päivärinnan</sp> ja muiden n. s.
„kansankirjailijain", kuten <sp>Kauppis-Heikin,
S. Alkion, H. Meriläisen</sp> ja <sp>J. Kokon</sp>
teoksissa. Eräissä realismin myöhemmissä
edustajissa on kuvauksen objektiivisuus
alkanut väistyä subjektiivisemman
tunnelmavarityksen tieltä. Niin on käynyt
esim. <sp>Maila Talvion</sp> teoksissa,
joissa käydään käsiksi yhteiskunnallisiin
epäkohtiin ja elämän varjopuoliin. Vielä
pitemmälle menee <sp>I. Kianto.</sp> Ajan
romanttisista edellytyksistä tekivät eräät
nuoret kirjailijat v:n 1900 tienoissa
pisimmälle menevät johtopäätökset <sp>(V. Kilpi,
J. Lehtonen).</sp> Tämä suunta oli kuitenkin
ohimenevä. Pyrkimys suurempaan
sisäisyyteen ja draamalliseen keskitykseen
tulee näkyviin <sp>Johannes Linnankosken</sp>
tuotannossa. <sp>Maria Jotuni</sp> on esiintynyt
näytelmäkirjailijana sekä novellistina. Suom.
novellisteista mainittakoon <sp>J. Hahl,
Hj. Nortamo, Aino Kallas, K. Wilkuna,
K. Lehtimäki, Maiju Lassila</sp>
(oik. A. Untola, ks. t.), <sp>Hilja Haahti,
Marja Salmela.</sp> Kallas ja Haahti
ovat myös esiintyneet runoilijoina, samoin
voittopuolisesti <sp>L. Onerva.</sp> Suomen
itsenäisyysajan huomattavimmat uudet
kertomakirjailijat ovat <sp>F. E. Sillanpää,
Viljo Kojo</sp> (myös lyyrikko),
<sp>E. Elenius, H. Toppila, A. Järventaus,
J. Koskimaa</sp> ja <sp>P. Haanpää</sp> (s. 1905,
kertomuskokoelma „Tuuli käy heidän ylitseen").

Suomenk. lyriikkakin on Oksasen ajoista lähtien
saanut paljon viljelijöitä. 1870-luvulla aloitteli
joukko runoilijoita: <sp>K. Kramsu,</sp> mestarillinen
Shakespearen suomentaja <sp>P. Cajander,</sp>
prof. <sp>A. Genetz (A. Jännes)</sp> ja
<sp>J. H. Erkko.</sp> Realistisen murroskauden
merkit tuntuvat selvimmin <sp>K. Leinon</sp>
runoudessa. Muista hänen aikaisistaan
lyyrikoista mainittakoon <sp>S. Nuormaa</sp>
ja <sp>V. Juva.</sp> Vasta 1890-luvulta alkaen
pääsee persoonallisesti läikehtivä
mielikuva- ja tunne-elämä lyriikassa
vapaammin kuuluville. Huomattavimmat siitä
lähtien esiintyneistä suom. runoilijoista
ovat <sp>Eino Leino</sp> ja <sp>Larin Kyösti,</sp>
jotka runsaan lyyrillisen tuotantonsa
ohessa ovat liikkuneet myös muilla
kirjallisilla aloilla, <sp>O. Manninen,
V. A. Koskenniemi, A. Kouta, J. Siljo</sp>
sekä edelleen <sp>A. Hellaakoski</sp>
(julkaissut myös suorasanaista),
<sp>E. Vuorela</sp> ja <sp>U. Kailas</sp> (s, 1901,
runokokoelma „Silmästä silmään"). —
Näytelmäkirjailijoista ovat merkittävimmät
<sp>A. Järviluoma</sp> ja <sp>L. Haarla.</sp>

<i>Uudempi ruotsink. kaunokirjallisuus.</i>
Ruotsink. kirjailijoista kuuluvat vanhempaan,
puoleksi aatepohjaiseen kehityskauteen
lyyrikot <sp>V. K. E. Wichmann</sp>
(kirjailijanimeltä „Gånge Rolf") ja
<sp>J. Reuter,</sp> novellisti <sp>J. Ahrenberg</sp>
ja näytelmäkirjailija <sp>G. von Numers.</sp>
</chapter>
<chapter name="Suomen näyttämötaide">
<b>SUOMEN NÄYTTÄMÖTAIDETTA</b>

<img 1>
1. Kivi: Nummisuutarit. Kansallisteatteri (Aapo Pihlajamäki, Jaakko Korhonen ja
Teuvo Puro, oik).
</img>

<img 1>
2. Topelius: Regina von Emmeritz. Kansallisteatteri (etualalla keskellä
Axel Ahlberg).
</img>


<b>SUOMEN NÄYTTÄMÖTAIDETTA</b>

<img 1>
3. Shakespeare: Romeo ja Julia. Kansallisteatteri (Aili Somersalmi ja oik. Jussi Snellman).
</img>

<img 1>
4. Moliére: Porvari aatelismiehenä. Kansallisteatteri (keskellä Adolf Lindfors,
kolmas vas. Kirsti Suonio).
</img>
<b>SUOMEN NÄYTTÄMÖTAIDETTA</b>

<img 1>
5. Pirandello: Elämä jonka sinulle annoin.
Kansan Näyttämö (Eine Laine ja Mia Backman).
</img>

<img 1>
6. Leino: Maunu Tavast. Kansan Näyttämö
(Sven Hildén ja Hilja Jorma).
</img>

<img 1>
7. Ibsen: Per Gynt. Viipurin Näyttämö (keskellä etualalla Aku Korhonen).
</img>

<b>SUOMEN NÄYTTÄMÖTAIDETTA</b>

<img 1>
8. Haarla: Juudas. Tampereen Teatteri (oik. Simo Kaario).
</img>

<img 1>
9. Rolland. Danton. Turun Suom. Teatteri (keskellä Vilho Ilmari).
</img>
</chapter>
<chapter name="Suomen Kirkkohistoriallinen Seura-Suomenlahti">
Uudenaikaisen realismin murros liittyy
<sp>K. A. Tavaststjernan</sp> nimeen.
<sp>M. Lybeck</sp> on tehnyt itsensä
tunnetuksi kultiveerattuna muototaiturina
runoissaan, novelleissaan ja romaaneissaan
sekä draamoissaan, <sp>K. Zilliacus</sp> on
julkaissut kertomuskokoelmia vieraista
maista, <sp>A. Paul</sp> on kirjoittanut novelleja
ja hist. näytelmiä ja <sp>J. W. Nylander</sp>
kuvannut merimieselämää. V:n 1900
vaiheilla esiintyy uusia runoilijoita.
Heistä ovat mainittavimmat <sp>Hj. Procopé,
A. Mörne, J. Tegengren</sp> ja <sp>B. Gripenberg.</sp>
V:n 1910 tienoissa astuu esiin taas uusi ryhmä
ruotsink. kirjailijoita. Heitä ovat <sp>H. Hildén</sp>
ja <sp>T. Janson,</sp> novellisti ja
näytelmäkirjailija <sp>R. Schildt</sp> sekä näitä
nuoremmat lyyrikot <sp>J. Hemmer</sp> ja
<sp>R. Ekelund.</sp>

[Krohn, „Suomalaisen kirjallisuuden vaiheet"
(1897); Kallio, „Uudempi suomalainen kirjallisuus"
I-II (1911-12); Hedvall, „Finlands svenska
litteratur" (1917); Suomi. Maa. Kansa. Valtakunta
II (1924); Anttila, „Johdatus uudenajan
kirjallisuuden valtavirtauksiin" (1926).]

<b>Suomen Kirkkohistoriallinen Seura,</b>
Helsinki, säännöt vahvistettu 1891. Julk.
„Vuosikirjaa" (oik. „Pöytäkirjat
liitteineen") sekä „Toimituksia".

<b>Suomen Kirkon Paimenmuisto</b> ks.
<sp>Colliander, O. I.</sp>

<b>Suomen Kirkon Seurakuntatyön Keskusliitto,</b>
Helsinki, per. 1918. Sen tarkoituksena on
olla ev.-lut. kirkon hengessä toimivien krist.
yhdistysten ja seurakunnallisten yhtymien yhdyssiteenä
sekä työskennellä krist. toiminnan kehittämiseksi.

<b>Suomen Kirkon Sisälähetysseura,</b>
Sortavala, per. 1905. Seuran työalaan
kuuluu: 1) Raamatun levittäminen; 2) ev-lut.
hengessä toimitetun kirjallisuuden kustantaminen
ja lkevittäminen; 3) henkilöitten kasvattaminen
leupeudenpalvelukseen ja muuhun seurakuntatyöhön:
4) diakonissalaitosten tukeminen ja kannattaminen
ynnä krist. armeliaisuuslaitosten ylläpitäminen.
Seura tahtoo toimia nimenomaan kirkon elimenä. Heti
toimintansa alussa se osti Sortavalan Evankeeliselta
Seuralta sen seurakuntapalvelijalaitoksen. V. 1906
siirtyi sen huostaan Sortavalan diakonissalaitos.
Edellistä näistä laitoksista on kehitetty
siten, että sen yhteydessä on pidetty
kursseja varsinaisia sisälähetyssaarnaajia
varten ja lukkariosastoa 1913-21.
Raamattujen painattamista ja levittämistä
varten on hankittu kirjapaino ja sitomo,
joka on sijoitettu 1913 valmistuneeseen
Raamattutaloon. Diakonissalaitoksen
yhteydessä toimii kasvattajaopisto, jossa
valmistetaan lastenhuollon työntekijöitä.
Seuralla on tylsämielisten, kaatumatautisten
y. m. hoitoloita.

<img 1>
Sortavalan diakonissalaitos.
</img>
<b>Suomen Kouluviraston Eläkekassa</b>
ks. <sp>Kouluviraston Eläkekassa</sp>

<b>Suomen Kustannusyhdistys,</b> Helsinki,
per. 1858. Toimii pääasiassa kaupunkien
kirjakauppaolojen kehittämiseksi.

<b>Suomen Kuvalehti,</b> helsinkiläisiä
aikakauslehtiä. Ilmestyneet 1873-80, 1894
sekä v:sta 1917.

<b>Suomen Käsityön Ystävät,</b> Käsityön
Ystävät (ks. t.).

<b>Suomenlahti,</b> Suomen eteläpuolella
oleva Itämeren lahti, n. 430 km pitkä,
suurin leveys n. 120 km, leveys S:n
suulla 75 km ja Porkkalasta Rohuniemeen
(Tallinnan edustalla) 52 km, pinta-ala n.
29,500 km<sup>2</sup>. Itäpäässään S.
kapenee 10-28 km:n levyiseksi Kronstatin
lahdeksi. Suurin lahti pohjoisrannikolla
on Viipurinlahti, etelärannikolla
Narvanlahti. S:n keskiulapan saarista ovat
Suursaari, Tytärsaaret, Lavansaari ja
Seiskari mainittavimmat. Syvimmät osat
ovat S:n suulla, jossa on 80-100 m:n
syvänne, onpa etelärannikolla yli 100 m:n
syvänteitä, kun taas pohjoisrannikolla ei
vastaavalla etäisyydellä mantereesta ole
60 m syvempää kohtaa. Syvin mitattu
kohta, 121 m, on Viron rannikolla
(Tallinnasta koilliseen). — Suolanpitoisuus
vähenee itäänpäin mentäessä: 6-2 <sup>0</sup>/<sub>00</sub>.

<img 1>
Suomenlahti. Suomen ja Venäjän aluevesirajat
Tarton rauhansopimuksen mukaan.
</img>
</chapter>


<chapter name="Suomen Lainopillinen Yhdistys-Suomen Lähetysseura">
<b>Suomen Lainopillinen Yhdistys</b> (ruots.
<i>Juridiska föreningen i Finland</i>), per. 1862.
Julk. v:sta 1865 aikakauskirjaa „Tidskrift
utgiven av Juridiska föreningen i Finland".

<b>Suomen Laivastoyhdistys,</b> per. 1925,
Helsinki. Sen tarkoituksena on tehostaa
tietoisuutta laivaston merkityksestä,
herättää harrastusta kotimaiseen
kauppalaivastoon ja kotimaisen merenkulun
kehitykseen sekä edistää lentotorjuntaa.
Haaraosastoja 31/12 1927 12 sekä
<sp>Suomen Laivaston Naisliitto,</sp> joka
1927 perustettiin toimeenpanemaan suurta
laivastokeräystä sekä merisotilaiden
huoltoa varten. Äänenkannattajat Suomen
Lippu (v:sta 1927) ja Laivastolehti
(v:sta 1926).

<b>Suomen Lastenavun Kansallistoimikunta,</b>
lastensuojeluyhtymä, per. 1920. Muodostettu
uudelle, laajemmalle pohjalle
1925. Yhtymässä oli 1926 edustettuna
7 viranomaista ja 13 yhteiskunnallista
työtä harjoittavaa suurjärjestöä. Yhtymä
toimii järjestön Kansainvälinen
Lastenapu (ks. t.) kansallistoimikuntana
Suomessa. Sen tehtävänä on lähinnä avustaa
Suomessa oleskelevia pakolaislapsia seka
yleensä ryhtyä niihin toimenpiteisiin,
joihin Kansainvälisen Lastenapu-järjestön
päätökset saattavat antaa aihetta.

<b>Suomen laulu,</b> Emil v. Qvantenin
runoilema ja Fr. Paciuksen säveltämä
isänmaallinen laulu.

<b>Suomen Laulu,</b> suom. valiokuoro,
Heikki Klemetin perustama 1900. Aluksi
laulukunta toimi mieskuorona, mutta
laajeni sekakuoroksi 1907. S. L. on
esiintynyt useasti myös ulkomailla, Itämeren
ja Skandinaavian maissa, Saksassa,
Hollannissa, Belgiassa, Unkarissa, Pietarissa
ja Englannissa. Kotimaassa S. L. on
esittänyt laajoja klassillisia teoksia.
Erityisesti S. L. on myös vaalinut
"polyfonista a cappella-tyyliä sekä entisaikaisen
suom. musiikkikäytännön muistomerkkejä
(Piæ cantiones y. m.). Kaikki esitykset
on laulettu suomeksi tai latinaksi.

<b>Suomen Liikemiesyhdistys,</b> Helsinki, per. 1896.

<b>Suomenlinna,</b> v:een 1918 Viapori
(ruots. nykyisinkin <sp>Sveaborg</sp>), Helsingin
edustalla oleville saarille rakennettu
linnoitus. Sen vanhimman osan rakensi
Kustaa Vaasa 1555 Kustaanmiekaii salmen
kummallekin rannalle. Nämä varustukset
päästettiin rappeutumaan v:n 1660 jälkeen.
Kun sitten Viipuri oli menetetty, ja uusien
linnoitusten rakentaminen Suomeen kävi
välttämättömäksi, suunnitteli hallitus
v:sta 1722 Helsingin edustalla olevien
saarien linnoittamista. Mutta varojen
puutteessa valtiopäivät tekivät päätöksen
rakentamisesta, vasta 1746, jolloin työn
suoritus annettiin Augustin
Ehrensvärdille. Työt aloitettiin 1748 ja
kustannukset, noin 100 tynnyriä kultaa,
otettiin Ranskan antamista varoista.
Vallisaari, Kustaanmiekka, Susisaari,
Iso-Mustasaari, Pieni-Mustasaari,
Länsi-Mustasaari ja Särkkä linnoitettiin. —
Ehrensvärd toteutti työssään joukon
linnoitusteknillisiä keksintöjään. Fr. H.
af Chapmanin piirustuksien mukaan
rakennettiin uudenaikainen sotalaivasto,
jonka alustyypeille annettiin suom. nimet
„Turunmaa", ,,Uudenmaa", „Hämeenmaa"
ja „Pohjanmaa". — Toukok. 4 p:nä 1808
C. O. Cronstedt luovutti S:n venäläisille.
Itämaisen sodan aikana elok. 1855
engl.-ransk. laivasto pommitti linnoitusta.
Sodan aikana ja sen jälkeen venäläiset
laajensivat linnoitusaluetta yhdistämällä
siihen vanhan linnoituksen itä- ja
länsipuolella olevia saaria. Maailmansodan
aikana ja v:n 1918 jälkeen on sitä niin
laajennettu, että se nyk. käsittää 64
saarta. Suom. sotajoukot ottivat
linnoituksen haltuunsa 13 p. huhtik. 1918. —
Hallituksen 1919 tekemän päätöksen
mukaan säilytetään Kustaanmiekka,
Susisaari ja Särkkä muinaismuistoina. Tämä
ulkoilmamuseo on Mumaistieteelliseii
Toimikunnan alainen. V. 1921 perustettiin
Ehrensvärd-seura, jolle hallitus on
uskonut S:n muinaismuistojen vaalimisen
ja sen historian tunnetuksi tekemisen. —
ks. karttoja art:eissa <sp>Helsinki</sp> ja
<sp>Merikortit</sp> sekä <sp>kuvaliitettä.</sp>
[„Vanha Suomenlinna".]

<b>Suomen lippu</b> ks. <sp>Lippu.</sp>

<b>Suomen Luotto-Vakuutus o.-y.,</b> per.
1925, Helsingissä.

<b>Suomen Lutherilainen Evankeliumiyhdistys</b>
ks. <sp>Lutherilainen Evankeliumiyhdistys.</sp>

<b>Suomen Lähetyskunta,</b> Suomen Deputatsioni (ks. t.).

<b>Suomen Lähetysseura,</b> Helsinki, per.
1859. Harjoittanut lähetystoimintaa v:sta
1870 Ambomaalla sekä v:sta 1901 Kiinassa,
niinikään v:sta 1864 juutalaislähetystyötä
(vrt. <sp>Lähetys</sp>) sekä sisälähetystyötä.
Seuralla on mieslähetyskoulu, naislähetyskoulu
(vrt. <sp>Lähetyskoulu</sp>) ja kustannusliike.
Paikallisyhdistyksiä 98. Vuositulot
5,141,352 mk. (1926). Äänenkannattajat
Suomen Lähetyssanomia ja Missionstidning
för Finland (v:sta 1859).
</chapter>

<chapter name="Suomen Lääkäriliitto-Suomenmielisyys">
Johtajina ovat olleet K. J. G. Sirelius,
C. G. Tötterman (ks. n.), A. Hirn sekä
Joos, Mustakallio ja Matti Tarkkanen
(ks. n.).

<img 1>
Suomen Lähetysseuran talo Helsingissä.
</img>
<b>Suomen Lääkäriliitto,</b> per. 1910
<sp>Suomen Yleinen Lääkäriliitto</sp>-nimisenä.
Säännöt uusittu 1927, jolloin nimi muutettiin.
S. L. on maamme lääkärien ammatillinen
yhteenliittymä, johon useimmat Suomen
lääkärit, sekä suomen- että ruotsinkieliset,
kuuluvat.

<b>Suomen Lääkäriseura</b> (ruots. <i>Finska
Läkaresällskapet</i>), Helsingissä, per. 1835
lääkärien yhdistykseksi ja lääketieteen
kehityksen ja käytännön edistämiseksi.
V:sta 1.841 S. L. on julkaissut lääket.
aikakauskirjaa „Finska Läkaresällskapets
Handlingar". S. L:aan kuuluu nyk. pääasiassa
ruotsink. lääkäreitä, vrt. <sp>Duodecim.</sp>

<b>Suomenmaa,</b> 10-osainen, läänittäin
julkaistu ja kunnittain laadittu hakuteos,
ilmestyy v:sta 1919.

<b>Suomen Maakauppiasliitto</b> ks.
<sp>Suomen Vähittäiskauppiasliitto.</sp>

<b>Suomen maakunnat</b> ks. <sp>Maakunta.</sp>

<b>Suomen Maanmittariyhdistys,</b>
Helsinki, per. 1884. Julk. Suomen
Maanmittariyhdistyksen Aikakauskirjaa
(v:sta 1892).

<b>Suomen Maantieteellinen Seura</b>
(ruots. <i>Geografiska sällskapet i Finland</i>),
Helsinki, per. 1921 siten, että siihen
asti toimineet Suomen Maantieteellinen
Seura <i>(Sällskapet för Finlands geografi)</i>
ja Suomen Maantieteellinen Yhdistys
<i>(Geografiska föreningen i Finland)</i>
päättivät hajota ja yhtyä uudeksi seuraksi,
S. M:ksi S:ksi. — Varhaisempi S. M. S.
oli perustettu 1888, ja sen tarkoituksena
oli koota Suomen maantieteen eri aloilla
toimivat käytännölliset ja tieteelliset
voimat yhteistyöhön. Se julkaisi sarjaa
„Fennia" sekä „Suomen kartaston".
Suomen Maantieteellinen Yhdistys, jossa
esitelmillä ja keskusteluilla koetettiin herättää
ja ylläpitää maantieteen harrastusta, per.
1887 (toimittuaan ensin vuoden ajan
kerhona). Se julkaisi „Maantieteellisen
yhdistyksen aikakauskirjaa", joka 1912
muutettiin „Terra"-nimiseksi vuosikirjaksi,
sekä v:sta 1892 „Suomen maantieteellisen
yhdistyksen julkaisuja".

Nykyinen S. M. S. julkaisee edelleen
,,Fennia"-sarjaa (joka sisältää Suomen
maantiedettä koskevia tieteellisiä
kirjoituksia, tähän mennessä ilmestynyt 47
osaa), aikakauskirjaksi muutettua,
yleistajuisia maant. kirjoituksia sisältävää
„Terraa" sekä tieteellisesti ulkomaiden
maantiedettä ja maantieteen yleistä
metodia käsittelevää „Acta geografica"-sarjaa.
vrt. <sp>Suomen kartta.</sp>

<b>Suomen Maatalous-Osake-Pankki,</b>
pääkonttori v:sta 1927 Helsingissä, ks.
<sp>Maatalons-Osake-Pankki.</sp>

<b>Suomen Matkailijayhdistys</b> ks.
<sp>Matkailijayhdistys.</sp> — <b>Suomen
Matkatoimisto</b> ks. <sp>Matkatoimistot.</sp>

<b>Suomen Merivakuutus o.-y.,</b> Helsingissä,
per. 1898. Vakuutuskanta 3 miljardia mk.
— <b>Suomen Merivakuutusyhdistys,</b>
<sp>Keskinäinen Vakuutuslaitos,</sp> Turussa,
per. 1850. Harjoittaa laivanvakuutusta.
Vakuutuskanta v:n 1927 lopussa 40 milj. mk.

<b>Suomen Metsänhoitoyhdistys,</b>
Helsinki, per. 1877, julk. (v:sta 1911)
kuukausittain ilmestyvää Metsätaloudellista
Aikakauskirjaa.

<b>Suomen Metsästysyhdistys,</b> Helsinki,
per. 1865. Sen tarkoituksena oli alk.
metsästyksenhoito ja taitavien
metsästäjien kasvattaminen. Nyk. se
harrastaa yksinomaan ampumaurheilun
edistämistä. Oma ampumarata Huopalahdessa.

<b>Suomenmielisyys,</b> voimakkaan suom.
kansallishengen ilmaus, pyrkimys saattaa
suomalaisuus ja suomen kieli vallitsevaan
asemaan Suomessa, on oikeastaan vasta
1800-luvulla esiintyvä ilmiö. Kuitenkin
on suomalaisissa jo aikaisemminkin ollut
jonkinlaista kansallisen erikoisuuden
tuntoa ja kiintymystä omaan kansallisuuteen.
Suom. sukunimet olivat keskiajan
lopulla yleiset ylemmissä säädyissä, ja
suomen kieli todennäköisesti yleisenä
puhekielenä kaikissa säädyissä. Mutta
uskonpuhdistuksen ajoista lähtien
ylemmät virkamiehet ja aateli, jotka
virkatointensa ja naimisliittojen kautta
joutuivat enimmin tekemisiin Ruotsin ja
ruotsalaisten kanssa, alkoivat ruotsalaistua;
samalla suomalaiset nimet alkoivat
hävitä aateliston, papiston ja vähitellen
myös porvariston keskuudesta. Myös
oppilaitoksien kautta ruotsalaisuus levisi.
Virkamiehistön ruotsalaistuessa vars.
isonvihan jälkeen oli kansan pakko
anoa, että virkoihin nimitettäisiin
suomen kieltä osaavia tuomareita. Ruotsissa
tehtiin 1700-luvun kuluessa ehdotuksia
suom. rahvaankin ruotsalaistuttamiseksi
ja suomen kielen täydelliseksi hävittämiseksi.

Samaan aikaan syntyi kuitenkin yksityisissä
sivistyneen säädyn jäsenissä n. s.
<sp>fennofiileissa</sp> elävä suomalaisuuden
harrastus. Ajan käytännöllisen luonteen
mukaisesti se kohdistui maamme luonnon
tutkimiseen ja sen talouteen, mutta myös
Suomen historiaan ja kieleen. Fennofiileillä
ei ollut valtiollista päämäärää eivätkä he
tahtoneet asettaa suomea ruotsin sijalle. Heidän
harrastuksensa oli etupäässä tieteellistä,
mutta samalla he myös tahtoivat edistää
suomen kielen käytännöllistä viljelemistä.

Kun Suomi 1808-09 liitettiin Venäjään
ja sai laajan valtiollisen itsenäisyyden,
oli suomen kieli kuitenkin edelleen
syrjäytetyssä asemassa. Se oli kirjallisesti
vähän viljeltyä ja kokonaan poissa
virastoista, yliopistosta ja kouluista; kirkko
oli ainoa julkinen paikka, missä
suomalainen sai kuulla omaa kieltänsä
käytettävän. Sivistyneistö, joka suurelta osalta
oli lähtenyt suomenk. rahvaasta, oli
kielellisesti siitä eristäytynyt. Muutamat
isänmaanystävät kuitenkin oivalsivat, että
perinpohjainen muutos oli saatava aikaan.
Tästä käsityksestä sai alkunsa uusi,
valtiollinen s., joka ei enää tyytynyt
pelkkään suomen kielen tieteelliseen
tutkimukseen, vaan asetti päämääräkseen
suomen kohottamisen sivistys- ja valtakielen
asemaan. Tämä riento sai pian <sp>fennomanian</sp>
nimen. Valtiollinen s. lähti,
kuten fennofiilisyyskin, yliopistopiireistä.
Sen ensim. edustajia olivat Linsén ja
prof. Fr. Bergbom, jotka
Mnemosyne-lehdessään ajoivat tätä uutta
suomalaisuutta, Arwidsson, joka lehdessään Åbo
Morgonblad (1821) teroitti sivistyneistölle,
että sen tuli rakastaa kaikkea kotimaista
ja ennen kaikkea suojella ja hoitaa
kotimaista kieltänsä, ja Ehrström, joka
samassa lehdessä esitti, että suomi oli
otettava käytäntöön kouluissa,
yliopistossa ja virastoissa. Tämän ensim.
kansallisen herätyksen vaikutuksia lienee
ollut, että ylioppilaat 1820 tekivät
anomuksen suomen kielen opettajan
asettamisesta, V. 1826 perustettiinkin suomen
kielen lehtorin virka, mutta yleensä
Arwidssonin, Ehrströmin y. m. esittämät
kansalliset vaatimukset eivät
saavuttaneet vastakaikua, ja julkinen
keskustelu suomen kielen kohottamisesta
taukosi parin vuosikymmenen ajaksi.

Sillä aikaa jatkui hiljaisuudessa työ
suomen kielen kehittämiseksi kirjallisuuden
alalla. Tämän työn keskukseksi
tuli 1831 perustettu Suomalaisen
Kirjallisuuden Seura, Samaan aikaan J. L.
Runebergin runoelmat ja hänen kuvauksensa
Keski-Suomen maisemista, ja rahvaasta
alkoivat herättää sivistyneessä nuorisossa
lämpimämpiä tunteita omaa maata ja
kansaa kohtaan. Samaa vaikuttivat
Castrénin luennot Kalevalasta. Näin
altistuivat mielet sille uudelle herätykselle,
jonka Snellman 1844 aloitti Saima-lehdessä.
Arkailematta hän osoitti, miten Suomen
kansa oli henkisesti ja aineellisesti jäänyt
muista jäljelle ja miten syynä oli
kansallishengen puute. Kansallishenkeä taas
ei voinut olla, niinkauankuin kansan oma
kieli ei ollut sen sivistyskielenä, Oli
saatava syntymään suomenk.
kansalliskirjallisuus. Etupäässä sen avulla oli
kasvatettava uusi sukupolvi, jolla paitsi
rakkautta suomalaisen nimeen ja suomen
kieleen myös oli taito käyttää tätä kieltä.
Virastoissa ja kouluissa suomi oli
koroitettava sille tulevaan asemaan.

Snellmanin sanat vaikuttivat sytyttävästi
monella taholla, mutta kohtasivat
toisaalla jyrkkää vastarintaakin.
Ruotsink. sanomalehdistössä koetettiin
osoittaa, että suomen kohottaminen
sivistyskieleksi oli mahdotonta. Myös
hallituspiireissä suhtauduttiin
suomalaisuusliikkeeseen vihamielisesti.
Seurauksena oli v:n 1850 sensuurikielto,
jonka mukaan suomeksi ei ilman erityistä
lupaa saanut painattaa muita uusia kirjallisia
tuotteita kuin sellaisia, jotka tarkoittivat
uskonnollista mielenylennystä tai
taloudellista hyötyä. Omituista kyllä samaan
aikaan perustettiin yliopistoon suomen
kielen professorinvirka, jonka ensim.
haltijaksi tuli Castrén, ja 1851 annettiin
asetus, jonka mukaan niiltä, jotka
pyrkivät tuomarinvirkoihin suom.
paikkakunnille, oli vastedes vaadittava
suullinen suomen kielen tutkinto yliopistossa.
Itämaisen sodan aikana sensuuriasetus
joutui unohduksiin, ja 1860 se
muodollisestikin kumottiin.

Aleksanteri II:n noustua 1855
valtaistuimelle vapaammat tuulahdukset
pääsivät puhaltamaan, ja s:kin nosti
päätänsä. Jo 1855 Yrjö-Koskinen
Suomettaressa vaati, että oli perustettava
korkeampia suomenk. oppilaitoksia; 1858
aloittikin etupäässä Schildtin toimesta
aikaansaatu ensim. suomenk.
oppikoulu toimintansa Jyväskylässä.
Julkisuuden alalla suomenmielisten
tärkeimpinä pyrintöinä oli tästä lähin suomen
kielen kohottaminen oikeus- ja virkakieleksi
ja suomenkielisten oppikoulujen
</chapter>
<chapter name="Suomen Musiikkeriliitto-Suomen näyttämötaide">
aikaansaaminen, Snellmanin aloitteesta
julkaistiin 1863 „kielimanifesti", jonka
mukaan ruotsi tosin edelleen oli pysyvä
Suomen virallisena kielenä, mutta
suomea pidettävä ruotsin veroisena
kaikessa, mikä koski välittömästi maan
varsinaista suom. väestöä. Seur.
kieliasetuksista ks. <sp>Kielilainsäädäntö.</sp>

Kysymys suomenk. oppilaitoksista
synnytti varsinkin 1870-luvulla kiivaita
taisteluita valtiopäivillä, joilla Yrjö-Koskisen
ja Meurmanin johtamat suomenmieliset
olivat enemmistönä pappis- ja
talonpoikaissäädyissä, kun taas aatelia- ja
porvarissääty olivat ruotsinmielisten
vallassa. Suomenk. lyseoita oli valtion
toimesta perustettu Jyväskylään, Kuopioon,
Joensuuhun ja Hämeenlinnaan. Mutta
suomenmieliset vaativat useampia
suomenk. oppikouluja ja ennen kaikkea
suomenk. paikkakunnilla olevien ruotsink.
lyseoiden muuttamista suomenkielisiksi.
Kun hallitus aluksi oli näille
vaatimuksille kylmäkiskoinen, ryhdyttiin
perustamaan yksityisiä suomenk. kouluja, jotka
valtio sittemmin Yrjö-Koskisen 1882
tultua Senaattiin otti haltuunsa,

Muillakin aloilla suomalaisuus edistyi
1800-luvun viimeisiltä vuosikymmeniltä
lähtien. Suomenk. sanomalehdistö
lisääntyi, kirjallisuus alkoi versoa ja
kieli kehittyi yhä täydellisemmäksi
sivistyskieleksi, teatteri syntyi ja musiikin ja
kuvaavien taiteiden alalla suom. aiheet
saivat yhä tärkeämmän sijan. Myöskin
liike-elämä alkoi suomalaistua, kun
Kansallispankki, Suomi-yhtiö ynnä muut
suom. liikelaitokset oli perustettu. Yhä
lisääntyneiden suomenk. oppikoulujen
vaikutuksesta syntyi suomenk.
sivistyneistö. Viime aikoina on syntynyt n. s.
aitosuomalaisuusliike, joka haluaa saada
aikaan nopean ratkaisun kieli- ja
kansallisuustaisteluissamme sekä pyrkii
,,suomalais-kansallisen suomenkielisen
sivistyksen kehittämiseen itsenäiseksi,
korkeaksi sivistysmuodoksi muiden
kansallisten sivistysten rinnalle" ja
„voimakkaan suomalaisen kansallisvaltion
luomiseen". [Krohn, „Suomalaisen
kirjallisuuden vaiheet"; Paimen, „Suomalaisen
Kirjallisuuden Seuran viisikymmenvuotinen
toimi ynnä suomalaisuuden edistys 1831-1881";
Rein, „J. V. Snellman"; Meurman, „Kuinka
suomenkieli pääsi viralliseksi"; Hytönen,
„Suomalaista sivistystaistelua 1858-1908".]

<b>Suomen Musiikkeriliitto,</b> Helsinki,
per. 1917. — <b>Suomen Musiikkilehti,</b>
Helsinki, ilmestyy v:sta 1923. — <b>Suomen
Musiikkitieteellinen Seura,</b> per. 1916
maailmansodan aikana hajonneen
Kansainvälisen Musiikkiseuran Helsingin
haaraosaston sijaan. Seuran tarkoituksena
on edistää musiikkitieteellistä tutkimusta
ja musiikkielämän syventämistä Suomessa.

<b>Suomen Naisten Kansallisliitto,</b>
Washingtonissa 1888 perustetun The
International Council of Women (I. C. W.)
nimisen kansainvälisen naisliiton
haaraosasto, Helsinki, per. 1911. Liiton
jäseninä on eräitä pääasiallisesti naisten
keskuudessa toimivia yhdistyksiä. —
<b>Suomen Naisten Liikuntokasvatusliitto,</b>
Helsinki, per. kaksikielisenä 1917
(per. alkujaan nimellä Suomen Naisten
Voimisteluliitto jo 1896), yksistään
suomenk. v:sta 1920. — <b>Suomen
Naisyhdistys,</b> Helsinki, per. 1884. Sen
tarkoituksena on työskenteleminen naisen
kohottamiseksi tiedollisessa ja siveellisessä
suhteessa sekä hänen taloudellisen ja
yhteiskunnallisen asemansa parantaminen.
[„Uranuurtajanaisia" (1924).]

<b>Suomenniemi,</b> kunta Viipurin läänissä,
Etelä-Savossa; 279,0 km<sup>2</sup>, 2,143 as. (1927).

<b>Suomen Nuorison Liitto</b> ks.
<sp>Nuorisoseuraliike.</sp> — <b>Suomen
Nuorten Kristillinen Liitto</b> ks. <sp>Nuorten
Miesten Kristillinen Yhdistys.</sp>

<b>Suomen Näyttelijäliitto,</b> Helsinki, per. 1913.

<b>Suomen Näyttämöopisto,</b> Helsingissä,
per. 1920 sittenkun Kansallisteatterin
1906-20 toiminut oppilaskoulu oli
lopettanut toimintansa. Johtajat Katri
Rautio ja v:sta 1924 Eero Kilpi.

<b>Suomen näyttämötaide.</b> Sivuuttaen
vanhan helkajuhlien vieton Sääksmäen
Ritvalassa ja koulunäytelmät alkaa S. n.
vasta 1800-luvulla, Ruotsinmaalaisia
teatteriseurueita on maassamme kierrellyt
1700-luvulta lähtien. V. 1827
rakennettiin Helsinkiin ensim. teatteritalo, ja
siitä lähtien matkustavien seurueiden
esitykset tulivat jokseenkin säännöllisiksi.
V. 1860 rakennettiin uusi teatteritalo ja
kun se oli palanut 1863, uusi 1866. Se
on Ruots. Teatterin nyk. talo.
Cygnæuksen ja Topeliuksen harrastus kotimaisen
teatterin perustamiseksi ei vielä
toteutunut, sillä teatterissa toimiva näyttämö
oli ruotsinmaalainen.

Kotimainen näyttämö syntyi suomenkielisenä
K. Bergbomin toimesta. Kansallisteatterin
(ks. t.) rinnalla ovat huomattavimmat suomenk.
teatterimme Kansan Näyttämö, Viipurin Näyttämö,
Tampereen Teatteri, Turun Suomalainen
</chapter>
<chapter name="Suomen oikeus-Suomen puolustuslaitos">
Teatteri sekä työväennäyttämöistä
Tampereen Työväen Teatteri (ks. n.).

Kotimainen ruots. näyttämö syntyi
vasta 1890-luvulla, jolloin kotimaisia
seurueita kierteli maaseutukaupungeissa ja
1894 Turkuun perustettiin Svenska
Inhemska Teatern (nyk. nimi Åbo Svenska
Teater). Helsinkiin perustettiin 1898
Folkteatern, joka myöhemmin yhtyi Ruots.
Teatteriin sen kotimaiseksi osastoksi.
V. 1916 Ruots. Teatteri pääasiassa,
muodostui kotimaiseksi. Kolmas ruotsink.
teatteri on Vaasassa. [Mantzius,
„Näyttämötaiteen historia" II (liite, 1925);
Suomi. Maa. Kansa, Valtakunta. III (1925).]

<b>Suomen oikeus,</b> keskiajalla verotustapa,
minkä perusteella kirkollisia veroja
maksettiin (viljassa).

<b>Suomen Opettajayhdistys,</b> suomenk.
kansakoulunopettajien järjestö, Helsinki,
per. 1893. Paikallisyhdistyksiä 269 (1927).

<b>Suomen Opiskelevan Nuorison Raittiusliitto</b>
ks. <sp>Raittiusliike.</sp>

<b>Suomen Osuuskauppojen Keskuskunta r. l.</b>
(S. O. K.), Helsingissä, per. 1904, Yleiseen
Osuuskauppojen Liittoon (Y. O. L.) kuuluvien,
n. s. puolueettomien osuuskauppojen tukkuliike.
Hankkii jäsenosuuskaupoillensa, joita 1927 oli
423, niiden tarvitsemia kulutustavaroita
sekä tukkuoston että omien tuotantolaitosten
avulla, Näitä ovat trikootehdas ja neulomo,
teknokem. tehdas, sikuritehdas, polkupyörien
kokoonpanolaitos y. m. Helsingissä, tulitikkutehdas,
puunjalostustehdas ja saha, harjatehdas,
makeistehdas, margariinitehdas y. m.
Vaajakoskella, tiilitehdas Jämsässä sekä
rinkelileipomo ja makaronitehdas Viipurissa.
Myynti oli 1927 848 milj. mk. S. O. K.
harjoittaa myös valistustoimintaa
neuvontatoimistonsa kautta ja ylläpitää 1919
perustettua osuuskauppakoulua.

<img 1>
S. O. K:n liiketalo Helsingissä.
</img>
<b>Suomen Pankki,</b> maamme keskuspankki, per.
1811 Turkuun, v:sta 1819 Helsingissä; haarakonttorit
Hämeenlinnassa, Joensuussa, Jyväskylässä,
Kotkassa, Kuopiossa, Mikkelissä, Oulussa,
Porissa, Sortavalassa, Tampereella,
Turussa, Vaasassa ja Viipurissa. S. P:n
tilejä tarkastamaan Eduskunta
valitsijamiesten kautta valitsee vuosittain 5
tilintarkastajaa sekä näiden varamiehet, vrt.
<sp>Pankki.</sp> [Schybergson (1914).]

<img 1>
Suomen Pankin talo Helsingissä.
</img>
<b>Suomen Pankkiyhdistys,</b> Helsinki,
per. 1914. Siinä on jäseninä 17 kauppapankkia.

<b>Suomen piispainkronikka,</b> Chronicon
episcoporum Finlandensium, P. Juustenin
kirjoittama ja Porthanin julkaisema
esitys Suomen piispoista.

<b>Suomen Pipliaseura,</b> Turku, per. 1812.
Painattanut Raamattuja ja sen osia.
[„Suomen Pipliaseura 1812-1912" (1912).]

<b>Suomen Pultti- ja Konetehdas o.-y.</b>
(ent. <sp>Turun Rautateollisuus- ja
Vaunutehdas o.-y.,</sp> per. 1857),
Turku, per. 1924, osakepääoma 5 milj.
Smk.; työväkeä n. 300 henkeä, Omistaa
konepajoja, vaunutehtaan, pulttitehtaan.

<b>Suomen Punainen Tähti,</b> yhdistys
hevosten hoitamista varten sodassa;
Helsingissä, per. 1918.

<b>Suomen puolustuslaitos.</b> S. p:n
muodostavat armeija, suojeluskuntajärjestö
ja Sisäministeriön alaiset rajavartiojoukot.
Puolustusvoimien ylipäällikkö on
Tasavallan Presidentti. Armeijaa
komentaa Sotaväen Päällikkö apunaan
Yleisesikunta. Puolustusministeriö taas pitää
huolta hallinnollisista, hankinta- y. m. s.
asioista. Armeijaan kuuluu 3 divisioonaa,
Jääkäriprikaati, Ratsuväkiprikaati,
ilmailuvoimat, meripuolustus ja
sotilasoppilaitokset. — 1:sen divisioonan
</chapter>
<chapter name="Suomen Puutarhaviljelijäin Liitto-Suomen Sosialidemokraatti">
muodostaa 3 jalkaväkirykmenttiä, 1
tykistörykmentti, erillinen mittausjiatteristo,
autto-, radio- ja kenttälennätinpataljoonat,
hyökkäysvaunukomppania y. m. 2:nen divisioona
on kokoonpantu 1 jalkaväkiprikaatista, 2
jalkaväkirykmentistä, 2 tykistörykmentistä,
2 polkupyöräpataljoonasta, kuormastopataljoonasta,
liikkuvasta ilmatorjuntapatterista sekä
pienemmistä tekn. muodostelmista. 3:nnessa
divisioonassa on 3 jalkaväkirykmenttiä,
1 tykistörykmentti, 1 polkupyöräpataljoona
ja Pionieeripataljoona. Jääkäriprikaati on
divisiooniin rinnastettu yksikkö, jonka muodostaa
3 itsenäistä pataljoonaa ja 1 tykistörykmentti.
Ratsuväkiprikaatiin kuuluu 2 rykmenttiä,
ilmailuvoimiin maalentoeskaaderi, 3
erillistä merilentolaivuetta ja ilmailukoulu.
Rannikkotykistö ja laivasto on yhdistetty
meripuolustukseksi. Rannikkotykistöä on
3 rykmenttiä ja 1 erillinen patteristo
sekä kiinteä ilmatorjuntapatteri,
laivaston muodostaa rannikkolaivue — 6
tykkivenettä ja 2 torpedovenettä sekä joukko
miinanetsi joitä ja moottorialuksia — sekä
laivaston koulutuskunta. Sotilasoppilaitoksia
ovat Sotakorkeakoulu, Taistelukoulu Upseerien
Kertauskoulutusta Varten, Kadettikoulu,
Reserviupseerikoulu ja eri aselajien
kapitulanttikoulut. — Puolustuslaitoksen
toisen tärkeän osan, suojeluskuntajärjestön
johdossa on Suojeluskuntien Ylipäällikkö apunaan
Yliesikunta. — Sisäministeriön alaiset
rajavartiojoukot, jotka ainoastaan
koulutus-suhteessa kuuluvat armeijaan, käsittävät
muutamia pataljoonia. ks. <sp>kuvaliitettä,</sp>

<b>Suomen Puutarhaviljelijäin Liitto</b>
ks. <sp>Puutarhaseurat.</sp>

<b>Suomen Raakasokeritehdas o.-y.,</b>
kotipaikka Salo, osakepääoma 7,5 milj.
mk. Omistaa kotimaista raakasokeria
valmistavan tehtaan Salossa.

<b>Suomen Rakennusmestariliitto,</b> Helsinki,
per. 1905, maamme huonerakennus-, rautatie-
sekä tie- ja vesirakennusten alalla
työskentelevien rakennusmestarien,
työnjohtajain, rakennusurakoitsijani,
rakennuspiirustajien y. m. rakennusteknikkojen
keskusjärjestö. Haaraosastoja 29.
— Äänenkannattaja „Rakennustaito".
Kustannustoiminnan tukemiseksi on
muodostettu erityinen „Rakentajain
Kustannusosakeyhtiö". Liitolla on myös
eläkerahasto (per. 1908). [Similä (1916).]

<b>Suomen ruotsi.</b> Suomen ruotsinkieliset
puhuvat kieltä, joka us. suhteissa
poikkeaa Ruotsin ruotsista. Ero on
huomattavissa sekä kansanmurteissa että
sivistyneitten kielessä. Kansankielessä esiintyy
tuntuvia eroavaisuuksia eri osissa maata,
mutta ilmiöitä, joitten nojalla tämä
kielialue voitaisiin jakaa eri murrealoihin, ei
ole olemassa. Voidaan sentähden sanoa,
että nämä murteet yhdessä Itämerenmaiden
murteiden kanssa muodostavat itäruots.
murreryhmän, joka us. kohdin eroaa kaikista
muista skand. kansanmurteista. Sivistyneidenkin
puhekieli eroaa tuntuvasti Ruotsin
valtakielestä, ja tällaisia eroavaisuuksia
on olemassa sekä kielen äänne- ja muoto-opissa
että sanavarastossa. S. r:ssa korkein sävelkorko
on aina pääpainollisella tavulla, mutta
Ruotsin ruotsissa us. sanoissa sivupainollisella
tavulla, mihin seikkaan ruotsinmaalaisten meidän
mielestämme „laulava" ääntäminen perustuu.
[Hultman, „De öst-svenska dialekterna" (1894);
Bergroth, „Finlandssvenska" (1917).]

<b>Suomen Sahanomistajain Maanviljelysyhdistys,</b>
per. 1903, Helsingissä. Toimii sahanomistajain
hallussa olevien tilojen maatalouden edistämiseksi.
Jäsenmäärä 1927 41. Julk. vuosikirjaa.

<b>Suomen Sairaanhoitajatarliitto,</b>
Helsinki, per. 1925, maan suomenk.
sairaanhoitajatarten liitto.
Paikallisyhdistyksiä maaseudulla.
Kuukausijulkaisu „Sairaanhoitajatarlehti".
— <b>Suomen Sairaanhoitajataryhdistys,</b>
Helsinki, per. 1897, alk. maan kaikkien
sairaanhoitajatarten yhdistys; 1925 erosivat
siitä melkein kaikki suomenk.
sairaanhoitajattaret ja perustivat
Suomen Sairaanhoitajatarliiton.
Kuukausijulkaisu „Epione".

<b>Suomen Sanomalehtimiesten Liitto</b>
ks. <sp>Sanomalehtimiesjärjestöt.</sp>

<b>Suomenselkä,</b> vuorien, mäkien,
harjujen, kankaiden ja soiden muodostama
laaja, matala vedenjakaja, joka erottaa
Pohjanmaan jokialueen Suomen suuresta
järvialueesta.

<b>Suomen Shakkiliitto,</b> Helsinki, per.
1922. Liiton muodostavat Suomen
rekisteröidyt šakkiyhdistykset, nyk. 15.
Äänenkannattaja Suomen Shakki.

<b>Suomen Sokeri o.-y.,</b> kotipaikka
Helsinki, per. 1918, osakepääoma 200 milj. mk.
Omistaa tehtaita Helsingissä (Töölön
sokeritehdas), Turussa (Auran), Kotkassa
ja Vaasassa.

<b>Suomen sosiaalidemokraattinen puolue</b>
ks. <sp>Sosiaalidemokratia.</sp>

<b>Suomen Sosialidemokraatti,</b> 7-päiväinen
helsinkiläinen iltalehti, per. 1918,
sos.-dem. puolueen pää-äänenkannattaja.
</chapter>

<chapter name="Suomen sota 1808-09-Suomen sotaväki">
<b>Suomen sota 1808-09.</b> Ruotsin
kuningas Kustaa IV Aadolf vastusti
itsepintaisesti Napoleonia kieltäytyen
noudattamasta mannermaansulkemussääntöä.
Senjohdosta Napoleon Venäjän keisarin
Aleksanteri I:n kanssa tekü sopimuksen, jonka
mukaan Aleksanterin tuli pakottaa hänet
siilien sekä saada siitä palkinnoksi Suomi,
joka hänen tuli valloittaa. Kun Ruotsin
kuningas ei välittänyt Aleksanterinkaan
kehoituksista, alkoi sota. Helmik. 21 p.
1808 marssi osa rajan toiselle puolelle
koottuja venäläisiä joukkoja, joita
kaikkiaan oli 24,000 miestä, kreivi
Buxhoevdenin johdolla Kymijoen yli. Varustukset
olivat täällä huonot, eikä Ruotsista apua
riittänyt. Suomen oma sotaväki, yhteensä
n. 20,000 miestä, oli osaksi Viaporissa
6,750 miestä, Svartholmasisa 700 ja pieniä
joukko-osastoja Hankoniemellä ja
Karjalassa. Loput oli jaettu kahteen
armeijaosastoon, joista toinen oli Etelä-Suomessa
väliaikaisen ylipäällikön Klerckerin,
toinen Savossa J. A. Cronstedtin
komennossa. Venäläisten sotasuunnitelman
mukaan oli kolmelta taholta hyökättävä.
Yhden armeijan tuli valloittaa Svartholma
ja Viapori, toisen karkoittaa etelässä
oleva puolustusarmeijaja kolmannen Savon
kautta kulkea Oulun seuduille, jossa
muidenkin armeijaosaistojen piti yhtyä.
Etelässä oleva Suomen armeija, joka
venäläisten hyökätessä ei ollut ehtinyt kuin
osaksi kokoontua, vetäytyi pikku
kahakoiden jälkeen Hämeenlinnan seuduille,
jossa. Klercker aikoi ryhtyä taisteluun;
mutta kuninkaan määräämä ylipäällikkö
Klingspor saapui silloin, otti komennon
ja ohjeisiinsa vedoten peräytyi
yhtämittaa Pohjanmaalle asti, jonne myöskin
Savon joukko tuli. Siikajoella tapahtui
käänne, kun Adlercreutz voitti venäläiset
(18 p. huhtik.), sillä silloin alkoivat
venäläiset peräytyä. Revonlahdella saatiin
toinen voitto, ja Savon joukon uusi
päällikkö Sandels voitti Pulkkilassa ottaen
haltuunsa melkein koko Ruotsin Savon.
Ylivoiman tieltä hän peräytyi kuitenkin
Toivalan salmen taakse puolustusasemaan.
Koko Etelä-Suomi oli sillävälin joutunut
venäläisten valtaan. Svartholma antautui
maaliskuulla, ja Turkuun venäläiset
marssivat 22 p. maalisk. Viaporia, jonka
komentajana oli K. O. Cronstedt, oli
alettu piirittää kenraali van
Suchtelenin johdolla, joka sai Cronstedtin
(6 p. huhtik.) tekemään sellaisen
sopimuksen, että hän jättäisi linnoituksen, ellei
apua tulisi Ruotsista toukok. 3:nneksi
päiväksi. Tämän johdosta se antautui
4-6 p. toukok. Keväällä ja kesällä 1808
Suomen pääarmeija kulki eteläänpäin
venäläisten peräytyessä ja sai voittoja
Uudessakaarlepyyssä, Lapualla, Kauhavalla ja
Alavudella. Pohjanmaa ja Pohjois-Häme
joutui näin Suomen joukkojen haltuun.
Mutta kesän loppupuolella tällä taholla
toimivat venäläiset saivat uusia joukkoja
sekä uuden päällikön, kreivi Kamenskijn,
ja silloin täytyi Suomen joukkojen ruveta
jälleen peräytymään. Taisteltiin
Karstulassa, Ruonalla ja Juuttaalla (13 p.
syysk.). Vihdoin oli ratkaiseva taistelu
Oravaisissa (14 p. syysk.), jossa
Adlercreutzin 4,000-miehinen joukko joutui
tappiolle venäläisten 8,000 miestä
vastaan ja peräytyi pohjoiseen päin.
Aselepo tehtiin Lohtajalla (29 p. syysk.),
mutta lokak. lopulla alkoivat taas
sotatoimet, ja Suomen armeijan täytyi
jälleen kulkea pohjoiseen päin. Sinne
saapui myöskin Sandels saatuaan kuitenkin
sitä ennen voiton Koljonvirran
taistelussa (27 p. lokak.). Marraskuun 19 p.
Adlercreutz ja Kamenskij tekivät
aseleposopimuksen, jonka mukaan Suomen
armeijan tuli vetäytyä Kemijoen toiselle
puolelle. Kun venäläiset talven kuluessa
tekivät kolmelta taholta retkiä Ruotsin
puolelle — Ahvenanmeren ja
Merenkurkun yli sekä Tornion kautta —,
antautui se Seivissä (maalisk. 1809). Suom.
sotamiehet saivat palata kotiseuduillensa
luovutettuaan aseensa. Venäjän joukot
tekivät vielä retkiä Länsipohjaan, jossa
oli us. taisteluita, kunnes valtioiden
kesken tehtiin rauha Haminassa (17 p. syysk.
1809). Siinä Ruotsi luovutti Venäjälle
Suomen ja osan Länsipohjaa. Tornion- ja
Muonionjoet määrättiin rajaksi.
[Danielson-Kalmari) (1896); Schulman (1909);
Gripenberg (1908).]

<b>Suomen sotaväki.</b> Muinaissuomalaisten
keskuudessa jokainen vapaa mies
kantoi aseita. Samoin oli laita myös
Ruotsissa, missä jokainen asekuntoinen
vapaa mies oli velvollinen tarvittaessa
auttamaan kuningasta. Suomen jouduttua
Ruotsin valtaan sotalaitoksemme oli
saman kehityksen alainen kuin koko
valtakunnassa. Syntyi uusia sotaväen
kokoonpanon muotoja. Näitä oli
sotaväenotto, joka suoritettiin joko pää- tai
taloluvun mukaan ja oli voimassa vain
jalkaväen kokoonpanoon nähden.
Ratsupalvelukselle oli pohjana rälssi (ks. t.),
siten että jokainen, jolla oli maata, voi
vapautua verosta asettamalla valtakunnan
sotajoukkoon ratsumiehen ja hevosen.
Ratsuväki yhdistettiin yhdeksi joukoksi,
jota myöhemmin uudella-ajalla, kun
aatelin ratsupalvelus tarkemmin järjestettiin,
nimitettiin aatelislipulliseksi.

Kustaa Vaasan ja hänen poikiensa hallituksen
aikana sotaväenottoa lisättiin.
</chapter>
<chapter name="Suomenlinna">
<b>SUOMENLINNA</b>

<img 1>
1. Kuninkaanportti Kustaanmiekassa
</img>

<img 1>
2. Ison-Mustasaaren harjoituskentta ja kasarmeja.
</img>

<img 1>
3. Ehrensvärdin hauta Susisaaren linnanpihalla.
</img>
</chapter>
<chapter name="Suomen puolustuslaitos">
<b>SUOMEN PUOLUSTUSLAITOS</b>

<img 1>
1. Sotalaivastoa.
</img>

<img 1>
2. Armeijan lentokonepartio.
</img>

<b>SUOMEN PUOLUSTUSLAITOS</b>

<img 1>
3. Jalkaväkeä järjestyneenä.
</img>

<img 1>
4. Ratsuväkeä marssilla.
</img>

<img 1>
5. Tykistöä marssilla.
</img>

<b>SUOMEN  PUOLUSTUSLAITOS</b>

<img 1>
6. Konekiväärikomppania marssivalmiina.
</img>

<img 1>
7. Pikakivääri ampuu.
</img>

<img 1>
8. Konekivääri ampuu.
</img>

<img 1>
9. Haubitsi ampumavalmiina.
</img>
<b>SUOMEN  PUOLUSTUSLAITOS</b>

<img 1>
10. Hyökkäys.
</img>

<img 1>
11. Radioasema toiminnassa.
</img>

<img 1>
12. Haavoittuneita kuljetetaan.
</img>

<img 1>
13. Uusia virkapukuja. Vas. aliupseeri ja oik.
sotilas kenttäpuvussa, kesk. upseeri kevyessä
puvussa.
</img>


<b>SUOMEN PUOLUSTUSLAITOS</b>

<img 1>
14. Kadettien rintama paraatissa.
</img>

<img 1>
15. Armeijan lippujuhlasta 16 p. toukok. 1928.
</img>
</chapter>
<chapter name="Suojeluskunnat">
<b>SUOJELUSKUNNAT</b>

<img 1>
1. Suojeluskuntalaisia lippujuhlassa.
</img>

<img 1>
2. Suojeluskuntalaisia hyökkäämässä.
</img>

<img 1>
3. Suojeluskuntalaisia ketjussa.
</img>

<img 1>
4. Suojeluskunnan ratsuväkeä.
</img>

<b>SUOJELUSKUNNAT</b>

<img 1>
5. Suojeluskunnan lääkinttäosasto.
</img>

<img 1>
6. Lottia kenttäkeittiöineen talviharjoituksissa.
</img>

<img 1>
7. Suojeluskuntalaisia hiihtoharjoituksissa.
</img>
</chapter>
<chapter name="Suomen sotaväki">
Samoihin aikoihin ryhdyttiin Suomessakin
värväämään väkeä sotapalvelukseen.
Jalkaväki ja ratsuväki oli jaettu 200-600
miestä käsittäviin lipullisiin.

Kustaa II Aadolfin aikana toimeenpantiin
parempi järjestys. Suom.
jalkaväki jaettiin 2 rykmenttiin: Karjalan
Rykmentti (2,228 miestä) ja Suomen
Rykmentti (2,385 miestä). Kumpikin
jaettiin 9 lipulliseen. Ratsuväki jaettiin
komppanioihin. V. 1625 rykmenttejä
pienennettiin. Suomen joukkoja oli nyt
8 jalkaväen rykmenttiä (kussakin 1,200
miestä) ja 12 komppaniaa ratsuväkeä
(kussakin 125 miestä). Melkein kaikki
nämä joukot olivat mukana Kustaa
Aadolfin sodissa Liivinmaalla ja Saksassa,

Kaarle XI:n aikana pantiin toimeen
täydellinen muutos sotaväen
kokoonpanossa, kun ruotu jakolaitos (ks. t.)
perustettiin ja sotaväenotto lakkautettiin.
Samalla oli värväys myös käytännössä.
Ruotu jakoisten joukkojen tuli palvella
omassa maassa, kun taas värvätyt joukot
suorittivat linnapalvelusta
Itämerenmaakunnista. Ruotu jaon »perustalle
järjestettiin 7 jalkaväen rykmenttiä, kussakin
8 komppaniaa (yhteensä n. 7,000 miestä)
sekä 3 ratsuväen rykmenttiä, kussakin
1,000 miestä. Sitäpaitsi oli ratsuväkeä
vanha aatelislipullinen, johon Suomi otti
osaa 150 ratsumiehellä. Lisäksi
asetettiin vielä 670 ruotujakoista laiva- ja
kirvesmiestä. Kaarle XII:n aikana
Suomen joukot vietiin Liivinmaalle (1700),
ja suuri osa niistä oli mukana
kuninkaan sodissa Puolassa ja Venäjällä.
Ehtimiseen vaadittiin ruoduilta ja
ratsutiloilta lisäväkeä, „kolmikkaat",
,,kaksinnusväki", vieläpä täytyi asettaa aivan
uusia rykmenttejä. Vv:n 1741-43 sodan
aikana maamme ruotujakoinen armeija
kohosi 9,000 mieheen; sodan jälkeen
ryhdyttiin varaväen asettamiseen ja sitä
saatiin kokoon n. 3,000 miestä.

Upseerien koulutusta varten perustettiin
1779 Haapaniemen sotakoulu (vrt.
<sp>Kadettikoulu</sp>). Ruotu joukkojen
varaväki, täydennysmiehistö, tuli
vakinaiseksi, s. o. se oli olemassa
rauhanaikanakin, ja sitä kutsuttiin leirikokouksiin.
Sotajoukko lisääntyi täten 4,050
miehellä. Paitsi ruotujakoista armeijaa oli
tänä aikana Suomessa värvättyä jalkaväkeä
5,080 miestä ja värvättyä tykkiväkeä 933 miestä.

Senjälkeenkuin Suomi oli yhdistetty
Venäjään 1809, hajoltettiin suom.
joukot; sotaväen asettamisesta toistaiseksi
vapautettujen ruotujen ja ratsutilain oli
sensijaan suoritettava n. s. vakanssimaksuja.
Mutta 1812 asetettiin värväyksellä 2 jalkaväen
ja 1 jääkärirykmentti, jotka 1827 muutettiin
tarkkampujapataljooniksi ja 1830 lakkautettiin.
V. 1818 asetettiin Helsingin
Opetuspataljoona, joka 1827 muutettiin
Suomen Opetustarkkampujapataljoonaksi ja
korotettiin 1829 Suomen Henkivartioväen
Tarkkampu j apatal Joonaksi (ks.
<sp>Kaartin pataljoona</sp>). V. 1830
asetettiin ensim. Suomen Meriekipaaši
(meriväki) ja 1854 toinen samanniminen
meriväki, joka kuitenkin lakkautettiin
jo 1856. Ensim. Meriekipaaši lakkautettiin
1880. V. 1845 asetettiin värväyksellä
Suom. Krenatööritarkkampujapataljoona
(1,000 miestä). Vv. 1854 ja
1855 asetettiin 9 ruotujakoista suom.
tarkkampujapataljoonaa, joissa
kussakin oli 600 miestä. Itämaisien sodan
aikana oli maamme sotavoimissa yht.
5,400 ruotujakoista miestä. Sodan
loputtua ruotujakoisten pataljoonain
mieslukua vähennettiin 600:sta 320:een.
Krenatööritarkkampujapataljoona muutettiin
1857 Opetustarkkampujapataljoonaksi,
joka lakkautettiin 1859. Sen sijalle
perustettiin Hämeenlinnaan
Tarkkampujakoulu ja Opetustarkkampujapataljoona.
mitkä jo seur. v. lakkautettiin. V. 1867
ruotupataljoonat lopullisesti lakkautettiin.

Kysymys Suomen sotaväen muodostamisesta
yleisen asevelvollisuuden kannalle
herätettiin 1870-luvulla. Asevelvollisuuslaki
julkaistiin 1878. Ratsuväen ja
tykistön muodostaminen kuitenkin jäi
tulevaisuuden varaan. Asevelvollisuuslain
toimeenpanoa koskevia toimia oli m. m.,
että 1879 Helsinkiin asetettiin n. s.
Suomen Opetuskomppania (200 miestä), jonka
tuli harjoittaa alipäällystöä joukkoja
varten. V. 1881 tämä komppania
lakkautettiin ja aliupseerit jaettiin 8 uuden
tarkkampupataljoonan kesken.
Ensimmäiset asevelvolliset astuivat riveihin
1881. — Asevelvollisuuslain mukaan oli
9 tarkkampujapataljoonaa: Henkivartioväen
3:s Suomalainen, 1:nen Uudenmaan, 2:nen Turun,
3:s Vaasan, 4:s Oulun, 5:s Kuopion, 6:s Mikkelin,
7:s Hämeenlinnan, 8:s Viipurin.
Myöhemmin perustettu Rakuunarykmentti
(ks. t.) mukaan lukien maamme joukot
käsittivät rauhan aikana 5,600 miestä,
jotka sodan aikana voitiin lisätä 10,000
mieheksi. Jalkaväkipataljoonat oli jaettu
4 komppaniaan, Rakuunarykmentti
6 eskadroonaan. Lisäksi tuli reservi.
Reservi oli jaettu 32 komppaniaan, joita
oli neljä kussakin läänissä. Reservin
harjoituskokoukset pidettiin kesäisin, ja
</chapter>
<chapter name="Suomen Sotilasaikakauslehti-Suomen säveltaide">
harjoitusaika oli 90 päivää, mitkä
jaettiin 3:lle ensimmäiselle palvelusvuodelle,
Nostoväestä oli muodostettava sodan
aikana 8 nostoväkipataljoonaa.
— Arvannosto, jolla asevelvollisten jakaminen
vakinaiseen väkeen ja reserviin
suoritettiin, tapahtui kutsuntatoimistoissa, joita
oli yksi kutakin lääniä varten.
Saavutetun sivistyksen nojalla vakinaisessa
väessä suoritettava 3-vuotinen
palvelusaika voitiin lyhentää 2 tai 1 vuodeksi.
Maamme joukkojen ylin päällikkö oli
Suomen kenraalikuvernööri; niiden lähin
johto oli kuitenkin uskottu Suomen
sotaväen päällikölle, jolla apunaan oli
päällikköhallitus. Kaikki upseerit olivat
Suomen alamaisia.

Suunnitelmia Suomen sotalaitoksen
perusteellisesta venäläistyttämisestä
alettiin ven. taholla laatia 1890-luvulla.
Kun Suomen valtiopäivät eivät
suostuneet tehtyihin vaatimuksiin, annettiin
kesällä 1901 julistus tarkkampujapataljooniemme
lakkauttamisesta, ja myöhemmin syksyllä
lakkautettiin Rakuunarykmentti. Kaartinpataljoona
lakkautettiin 1905. V:n 1878 asevelvollisuuslaki
jäi kuitenkin kumoamatta.

Vapaussodassa armeija jakautui vapaaehtoisiin
(suojeluskuntalaisiin), värvättyihin (3 rykmenttiä)
ja asevelvollisiin (6 jääkärirykmenttiä, kussakin
3 jääkäripataljoonaa). Viimeksimainitut
muodostettiin v:n 1878 asevelvollisuuslakiin
perustuvilla maaliskuussa 1918
toimitetuilla kutsunnoilla; niiden päällystön
muodostivat jääkärit (ks. <sp>Jääkäriliike</sp>).
Sodan lopulla, jolloin suojeluskuntajoukot
oli järjestetty rykmenttipiireiksi, oli
armeijassa 18 rykmenttiä [Pohjois-Pohjanmaan,
Etelä-Pohjanmaan, Vaasan, Porin, Pohjois-Savon,
Etelä-Savon, Jääkäri- (6), Krenatööri- (2),
Karjalan (3) ja Pohjois-Hämeen rykmentit].
Tykistömuodostelmat koottiin Jääkäritykistöprikaatiksi,
ja ratsuväkeä, jota sodan aikana oli värvätty
Uudenmaan Rakuunarykmentti, lisättiin myöh.
perustetulla Karjalan Ratsujääkärirykmentillä.
Sitäpaitsi vahvistettiin armeijaa erinäisillä
uusilla rykmentti- ja täydennysmuodostelmilla.
Vapaussodan jälkeen armeija jaettiin 3
divisioonaan ja Vuoristoprikaatiin (myöh.
Jääkäriprikaati). Koko puolustuslaitoksen nyk.
järjestelystä ks. <sp>Suomen puolustuslaitos.</sp>
[Juvelius, ,,Suomen sotahistorian pääpiirteet"
I (v:een 1617; 1927).]

<b>Suomen Sotilasaikakauslehti</b> ks. <sp>Sotilaslehdet.</sp>

<b>Suomen Suku,</b> 4-osaiseksi suunniteltu
teos suomensukuisista kansoista, ilmestyy
v:sta 1926.

<b>Suonien Sukututkimusseura</b> ks. <sp>Sukututkimus.</sp>

<b>Suomen Suojelusliitto,</b> Helsinki, per.
1923. Liiton tarkoituksena on „toimia
valkoisen Suomen yhdyssiteenä maamme
itsenäisyyden ja yhteiskuntajärjestyksen
suojelemiseksi, erikoisesti vastustamalla
kommunismia kaikissa sen muodoissa
ja ehkäisemällä kommunistien
toiminnan maassa". Liiton toiminta on
kauttaaltaan valistuksellista, tarkoittaen
kommunismin oikean luonteen paljastamista.
— V:sta 1924 lähtien S. S. kuuluu
jäsenenä Pariisissa perustettuun
kansainväliseen kommunismin
vastustamisliittoon <i>(Entente internationale
contre la III:e internationale).</i>

<b>Suomen Suoviljelysyhdistys,</b> per.
1894 Helsinkiin, aloitti 1896
toimintansa, joka käsittää suoviljelyksen ja
turveteollisuuden edistämisen.
Yhdistyksellä on 3 koelaitosta: Leteensuon
(Hattulassa, per. 1902), Etelä-Pohjanmaan
(Ilmajoen Tuomikylässä, per. 1907) ja
Karjalan (Tohmajärvellä, per. 1921).
S. S. julk. vuosikirjaa (v:sta 1897).

<b>Suomen suuriruhtinas,</b> Ruotsin
kuninkaan Juhana III:n itselleen 1581
ottama arvonimi, joka sitten oli
Ruotsin kuninkailla, myös Sigismundilla ja
Kustaa II Aadolfilla perintöruhtinaana
ollessaan, samoin Kustaa IV Aadolfin
pojalla Kaarle Kustaalla ja Venäjän
keisareilla 1809-1917.

<b>Suomen Sähkö Osakeyhtiö Gottfr.
Strömberg</b> ks. <sp>Strömberg.</sp>

<b>Suomen säveltaide.</b> Suom.
<sp>kansansävelmistä</sp> vanhimmat ovat Vienan
Karjalan joiut ja itkuvirret (ks. n.).
Niiden sävelellinen rakenne perustuu
yksinkertaisen resitatiivisen aiheen
vapaasti improvisoituun muunteluun.
Runosävelmissä on resitatiivinen
melodiikka kehittynyt kiinteihin muotoihin
(vrt. <sp>Runolaulu</sp>). 2- (tai 3-)
säkeisen rytmirakenteen puitteissa melodinen
sävelkulku enimmiten liikkuu kvartin tai
kvintin kehyksissä, sävelkulun pohjana
joko duuri- tahi mollisävellajin
perussävel (toonika) tai huippusävel
(dominantti). Laulusävelmät (ks.
<sp>Kansanlaulut</sp>) ovat suurimmalta osaltaan
4-säkeiset. Ominaista niille on säeparien
päättyminen kahteen „täysipitkään"
(tav. = puolinuottiin). Hengelliset
kansansävelmämme ovat enimmäkseen
koraalitoisintoja, joskin usein hyvinkin
vapaasti ja itsenäisesti muodostuneita.
Osittain ne ovat myös johtuneet alk.
herrnhutilaisista saks. sävelmistä, jotka
siirtyivät Kuotsiin ja sieltä Suomeen.
Työlauluja on Suomesta kerätty verraten
vähän. Tärkeimpänä ryhmänä ovat
paimensoitot ja -huhuilut. Tanssisävelmistä
vanhimmat ovat Karjalan ja Savon
vaski- ja jousikannelsoitot. Myöhemmät
tanssisävelmät ovat enimmiten viululla,
harvemmin klarinetilla soitettavia.
Niiden rakenne viittaa 1600- ja 1700-lukujen
länsieuroopp. taidetanssimusiikkiin.

Säveltaiteemme hist. kehityskulun
varhaisimmista vaiheista on vain niukkoja
tietoja, Mahdollisesti on pakanuudenaikainen
soitanto ollut sentapaista kuin
se nyk. on Pohjois-Venäjällä ja
Siperiassa asuvien suomensukuisten heimojen
keskuudessa. Kristinuskon mukana
saapui uusia, säveltaiteellisia vaikutelmia.
Sepitettiin omintakeisia, joskin
tyyliltään täysin gregoriaanisia sävelmiä
kansallisiin pyhimysjuhliin (esim. Pyhän
Henrikin sekvenssi ,,Cœtus noster lætus").
Teinilaulukokoelma ,,Piæ cantiones"
(ks. t.) sisältää melkoisen määrän
sävelmiä, jotka kenties ovat suom.
sävelniekkojen tuotteita. Kun
uskonpuhdistuksen jälkeen kansankieli otettiin
kirkoissa käytäntöön, sovellettiin lat.
messujen sävelmät suom. sanoihin.
Runomittaisiin virsiin lainattiin sävelmät
enimmäkseen ruots. ja saks.
koraalikokoelmista, mutta melkoinen osa
niistä oli myös kotimaista tuotetta. —
Kirkkomusiikin ohella virisi maallinenkin
säveltaide. Teinilaulusävelmien joukossa
on keskiaik. piiritanssisävelmiä.
Epäilemättä myös monet nyk.
kansanlauluistamme juontuvat keskiajan
ritarilauluista, Silloisen soitinmusiikin laatua
ilmaisevat vanhojen kirkkojemme
maalaukset, joissa esiintyy kaikenkaltaisia
kansanomaisia soittimia: säkkipillejä,
viuluja, huiluja y. m. Juhana-herttualla
mainitaan 1557 olleen Turussa
5-miehinen hoviorkesteri. 1600-luvulla oli
Turussa vakinainen kaupunginsoittajien
ammattikunta. Musiikkitieteen
harrastusta todistavat myös eräät
yliopistolliset väitöskirjat. Yliopiston ensim.
musiikinjohtaja oli <sp>K. P. Lenning</sp>
(1741-89). Varsinaiseen taiteellisuuteen
suuntautui Turun musiikkielämä 1700-luvun
lopulla ,,Aurora"-seuran kautta, jonka
musikaaliset jäsenet 1790 perustivat
,,Åbo musikaliska sällskap"-nimisen
musiikkiseuran, joka pani toimeen
orkesterikonsertteja sekä musiikkikursseja.
Seuran toiminnan keskeytti sota 1809.
Rauhan palattua olivat Turun musiikkielämän
etupäässä yliopiston musiikinjohtajat
Salgé ja Downer sekä mieskvartetin johtaja,
urkuri Nyberg. Niihin aikoihin esiintyi
ensim. suom. säveltäjä <sp>Crusell.</sp>

Kun yliopisto muutettiin Helsinkiin,
siirtyi säveltaiteellistenkin pyrkimysten
painopiste Turusta uuteen
pääkaupunkiin. V. 1828 täällä perustetusta
kvartettilauluseurasta kehittyi Akateeminen
Musiikkiseura, jonka iltamissa esitettiin
1833 Mozartin ja Haydnin sinfonioja.
Seura lakkasi toimimasta 1835, jolloin
sen sijalle astui Paciuksen perustama
uusi Musiikkiseura, josta S. s:n
omaperäinen kansallinen kehitys alkaa. Sen
johdossa olivat ensimmältä saksalaissyntyiset
<sp>Pacius</sp> ja <sp>Faltin,</sp> jotka
sen suuntasivat saks. romanttisen ja
klassillisen säveltaiteen parhaita
ihanteita kohti, vaikka jo heidänkin
tuotteissaan ilmeni vaikutteita myös suom.
kansallisista sävelaiheista. Heidän
rinnalleen versoi sitten nuori suom.
säveltäjäpolvi (<sp>Collan, von Schantz</sp> y. m.),
jonka teokset pääasiallisesti liikkuivat
lyyrillisen soolo- ja kuorolaulun alalla.
Kansansävelmien keräys oli sillävälin
päässyt vauhtiin, ja huomio kohdistui
siihen, mikä niissä tuntui kansalliselta
ja omaperäiseltä. 1880-luvulla kohosi
suom. sävellystuotanto korkeamman
kuoro- ja orkesteritekniikan tasolle
<sp>(Wegelius, Kajanus)</sp> ja samalla
alkoi tietoisesti tyylitelty kansallinen
sävellyssuunta päästä etualalle
Kalevala-aiheineen ja suom. kansanmusiikin
mukaisine rytmeineen ja sävelkulkuineen
<sp>(Kajanus).</sp>

Jo 1870-luvulla oli Suom. Oopperaa
yritetty ylläpitää suurin uhrauksin.
V. 1882 perustettiin Filharmoninen
Seura (Kajanus) sekä Helsingin
Musiikkiopisto (Wegelius). Lukkari-urkurikouluja
syntyi Turkuun (Pahlman), Helsinkiin (Achté)
ja Viipuriin (Sivori). Musiikinharrastus
levisi maaseutukaupunkeihinkin. Perustettiin
orkestereja ja toimeenpantiin yleisiä
laulujuhlia. 1890-luvulta alkaen on S. s.
voimakkaasti kohonnut yleiseuroopp. tasolle.
Säveltäjien eturivissä on <sp>Sibelius.</sp>
Muistakin säveltäjistämme useat ovat käsitelleet
vaativimpia ja laajimpia sävellysmuotoja,
kuten sinfonian ja sinfonisten runoelmain
<sp>(Furuhjelm, Ikonen, Järnefelt, Kuula,
Madetoja, Melartin, Mielck),</sp> oopperan
<sp>(Krohn, Launis, Madetoja, Melartin,
O Merikanto, Palmgren)</sp> ja oratorion,
<sp>(Krohn).</sp> Lyyrillisellä alalla ovat
</chapter>
<chapter name="Suomen Säveltaiteilijain Liitto-Suomen taide">
sitäpaitsi mainittavat <sp>Flodin, Genetz,
P. J. Hannikainen, Kaski, Klemetti, v. Kothen,
Kotilainen, Maasalo, M. Nyberg, Törnudd.</sp>
Nuorempien kykyjen joukosta mainittakoot
<sp>Kilpinen, A. Merikanto, V. Raitio</sp>
ja <sp>Ranta,</sp> Sävellystyylissä on
havaittavissa kansallisen
suunnan ohella vaikutuksia ulkomaiden
uusimmista virtauksista, Esittävistä
taiteilijoista mainittakoon ensi sijassa
laulajista: <sp>Emmy Achté, Aino Ackté,</sp>
Alexandra <sp>Ahnger</sp> (s. 1859),
Ida <sp>Basilier,</sp> Betty <sp>Boije</sp>
(1822-54), Ida <sp>Ekman,</sp> Alma <sp>Fohström,</sp>
Hanna <sp>Granfelt</sp> (s. 1884), Erna
<sp>Gräsbeck</sp> (s. 1879), Anna <sp>Hagelstam,</sp>
Maikki <sp>Järnefelt,</sp> Alma <sp>Kuula,</sp> Ingeborg
<sp>Liljeblad,</sp> Signe <sp>Liljeqvist,</sp> Lahja
<sp>Linko</sp> (s. 1890), <sp>Pia Ravenna,</sp>
Johanna <sp>v. Schoultz,</sp> Oili <sp>Siikaniemi</sp>
(s. 1888), Irma <sp>Tervani,</sp> Jennie <sp>Thillot</sp>
(s. 1892), Annikki <sp>Uimonen,</sp> af <sp>Enehjelm,</sp>
<sp>F. Forstén, Frey, Lindberg,</sp> Toivo
<sp>Louko</sp> (s. 1884), <sp>Ojanperä,</sp> Eino
<sp>Rautavaara</sp> (s. 1876), <sp>Soini, Sola,</sp>
soittajista: Kerttu <sp>Bernhard</sp> (s, 1902),
<sp>K. Ekman, I. Hannikainen,</sp> Alie
<sp>Lindberg</sp> (s. 1849), <sp>E. Lindholm,
E. Linko,</sp> Elli <sp>Rängman-Björlin,</sp>
Sigrid <sp>Sundgren-Schneevoigt,</sp>
Kosti <sp>Vehanen</sp> (s. 1887) (piano),
Venni <sp>Kuosma</sp> (s. 1895), <sp>O. Merikanto,</sp>
Elis <sp>Mårtenson</sp> (s. 1890),
Paavo <sp>Raussi</sp> (s. 1901), Mauno <sp>Suomi</sp>
(s. 1894) (urut), <sp>O. Fohström,</sp> Tauno
<sp>Hannikainen</sp> (s. 1896), Yrjö <sp>Selin</sp>
(s. 1894), <sp>v. Zweygberg</sp> (sello),
<sp>H. Halonen,</sp> Arvo <sp>Hannikainen</sp>
(s. 1897), <sp>K. J. Lindberg, Hurstinen,
E. Raitio,</sp> Eero <sp>Selin</sp> (s. 1893)
(viulu) sekä orkesterin- ja kuoronjohtajista
<sp>Apostol, Funtek, Haapanen, T. Hannikainen,
Kajanus, Klemetti, Maasalo, Palmgren,</sp>
Väinö <sp>Pesola</sp> (s. 1886), Väinö
<sp>Rautavaara</sp> (s. 1872), <sp>G. Schneevoigt,</sp>
Boris <sp>Sirob</sp> (s. 1893), Vilho
<sp>Siukonen</sp> (s. 1885), <sp>Sivori.</sp>

Vaativammalle tasolle kohoavat yleiset
laulujuhlat (ks. t.), kansanomaiset musiikkikurssit,
voimakkaat uudistuspyrinnöt koulu- ja kirkkolaulun
alalla sekä korkeamman taiteellisuuden
tavoittaminen kuorolauluesityksissä (M. M., Y. L.,
Suomen Laulu, Laulumiehet y. m.) osoittavat
yleisen musiikkikasvatuksen pyrkimysten
suuntaa, [Suomi. Maa. Kansa. Valtakunta,
III (1925).]

<b>Suomen Säveltaiteilijain Liitto,</b>
Helsinki, per. 1917.

<b>Suomen taide.</b> <i>Esihistoriallinen taide.</i>
Suomesta löydetyissä kivikauden esineissä
on eräitä taiteellista luomiskykyä
ilmaisevia tuotteita, vars. kivisiä eläinpääaseita
(ks. <sp>Kivikausi,</sp> kuva 7). Pronssi- ja
varhaisemman rautakauden löydöt ovat
enimmäkseen skandinaavisia tai skand.
vaikutuksen alaisia. Myöhemmän
rautakauden löydöt, jotka kuuluvat etupäässä
koristetaiteen ja taideteollisuuden piiriin,
ovat pääasiassa suom. alkuperää ja
kuvastavat harvinaista kuosien rikkautta ja
muotoaistia.

<i>Kansantaide.</i> Suomen kansantaiteen
pääalat ovat puunleikkaus (vars.
Merenkurkun saaristossa, Etelä-Pohjanmaalla
ja Ahvenanmaalla; rakennusten koristeaiheet,
huonekalut, astiat, työkalut, kuten
rukinlavat ja kaulauslaudat, sekä reet),
ryijyt (ks. t., myös värikuvaliite;
Lounais-Suomessa) y. m. kudonnaiset,
kirjonta ja reikäompelu (Etelä-Karjalassa)
sekä pitsit (ks. t.; kuvia; vars.
Raumalla, Orimattilassa).

<i>Rakennustaide.</i> Sen vanhimmat
muistomerkit ovat keskiaikaiset
kivikirkkomme. Aikaisimmat niistä ovat
1200-luvulta ja kuuluvat tyylinsä puolesta
romaanisen rakennustavan jälkeiseen
n. s. välitystyyliin, mutta useimmat
ovat aikojen kuluessa olleet monien
muutosten alaisina, Välitystyyli, jonka
yksinkertaiset muodot olivat sopusoinnussa
maamme olosuhteiden kanssa, säilyi
meillä kauemmin kuin naapurimaissa,
eivätkä sen traditsionit oikeastaan
koskaan täysin väistyneet gotiikan tieltä.
Vanhimmat ovat Ahvenanmaan kirkot,
jotka eroavat mannermaan kirkoista m. m.
siinä, että kuoriosa joskus on kapeampi
tai muutoin erotettu ja että torni, vaikka
myöhemmin rakennettu, on tehty kirkon
yhteyteen. Mannermaan kirkkojen
seinärakenne on epätasaisista moreenikivistä
tehtyä runsaalla laastilla, kuorin tav.
muodostaa yksinkertaisesti pitkähuoneen
itäisin osa. Holvirakenteiden puolesta
mannermaakirkot osoittavat
kehittyneempiä muotoja. Tenholan, Paraisten,
Perniön, Sauvon kirkoissa tapaamme
kauneimpia "esimerkkejä Suomen goottilaisen
tyylin holvaustaidosta. Ulkoasultaan
kirkot (kuvia ks. <sp>Hattula, Maaria</sp>)
ovat äärimmäisen yksinkertaisia. Us.
mannermaan kirkoissa ovat kuitenkin
päätykolmiot tiilestä, joka sirompana
rakennusaineena kuin graniittilohkareet
monesti on antanut aihetta toisinaan
runsaaseenkin koristeluun. Sisustat
muodostuivat verraten rikkaiksi
kalkkimaalauksineen, alttarikaappeineen,


veistoksiueeu, y. m. kirkollisine esineineen.
— Ulkopuolella kirkollista rakennustoimintaa
ansaitsevat mainitsemista vain
muutamat linnarakennukset kuten
Turun, Hämeen, Viipurin ja Olavinlinna,
joista ensinmainittu nelikulmaisine
torneineen muistuttaa romaanisia
rakennuksia, kun taas viimeksimainitun
pyöreät tornit osoittavat kehittyneempää
linnatekniikkaa. — Uskonpuhdistuksen
jälkeen ei aluksi paljon uusia kirkkoja
rakennettu. Vanhat kirkot kalkittiin
aikaa myöten sisältä valkoisiksi ja
saarnastuolit ja alttarilaitteet uusittiin ajan
hengen mukaisesti renessanssi- ja
barokkityyleihin. Myös ovat mainittavat
kellotapulit, joiden eloisat rajapiirteet
barokkiajan makusuunta on luonut.
Maallisista rakennuksista on merkittävimpiä
Eerik Flemingin 1545 rakennuttama linnamaisen
jylhä Kuitian (ks. t., kuva) kartano.

1600-luvun keskivaiheilla, jolloin
Ruotsissa rakennettiin uhkeita aatelislinnoja,
ilmaantui meilläkin tällä alalla
jonkinlaista virkeyttä. Herraskartanoista
mainittakoon Herman Klaunpoika Flemingin
1655 uusima ja kahdella kerroksella
korottama Louhisaaren (ks. t., kuva)
kartano. Merkityksellisemmät ovat
myöhemmän kustavilaisen ajan kartanot kuten
Mustio, Joensuu (ks. n., kuvia) y. m.
1600-luvun lopulla ja etenkin 1700-luvulla
rakennettiin jälleen paljon kirkkoja,
useimmat puusta. Näiden rakennustapa
kehittyykin sangen mielenkiintoiseksi.
Pohjasuunnitelmaltaan ovat vanhimmat
näistä kivikirkkotyypin mukaisesti
suorakaiteenmuotoisia, myöhemmin tuli sen
rinnalle tavalliseksi n. s. ristikirkko.
Ulkoasuun nähden on puukirkoilla sama
koruttomuus kuin kivikirkoilla.
Päätyseinien asemesta tapaa niissä usein
jyrkästi viiston kattolappeen, ja katot ovat
vaikuttavasti peitetyt toisinaan
vasituisiin kuoseihin järjestetyillä
lautapaanuilla. Useat 1600- ja 1700-luvun
kirkoista ovat suoni, kansanmiesten tekemät.
Kuvia ks. <sp>Keuru, Paltamo.</sp>

Kustavilaiselta ajalta on mainittava
Vaasan hovioikeuden rakennus
(Adelcrantzin piirustusten mukaan, nyk.
Mustasaaren [ks. t., kuva] kirkkona), sekä
Turun (ks. t., kuvaliite) akatemiarakennus
(rakennettu <sp>Bassi'n</sp> johdolla).

Suomen erottua Ruotsista alkaa
rakennustaiteessamme uusi kehityskausi.
Charles Bassi'n, vasta perustetun
Intendenttikonttorin ensim. yli-intendentin
erottua 1824 tuli tähän toimeen
<sp>Engel.</sp> Hän pysyi johdonmukaisesti
koko elämänsä uusklassillisessa tyylisuunnassa.
Tunnusmerkillistä hänen töilleen on
selväpiirteinen jäsentely ja jäykkä
suoraviivaisuus. Engelin kuoleman jälkeen seurasi
rakennustaiteellisessa kehityksessä pitkä seisaus.
Maaseudun osittain vilkaskin rakennustoiminta,
josta esimerkkeinä ovat suom. <sp>Granstedtin</sp>
herraskartanot, kirkot y. m., ei sekään jaksa
tuoda esille merkitsevämpää. Ulkomaalaisista
arkkitehdeista, joiden kykyyn yhä turvauduttiin,
mainittakoon ruots. <sp>Chiewitz.</sp> Chiewitzin
oppilaista ovat mainittavat <sp>F. A. Sjöström</sp>
ja <sp>Th. Höijer,</sp> joka enemmän kuin kukaan
muu Engelin jälkeen on määrännyt eräiden Helsingin
osien luonteen. Ensim. kotimaassa opiskelleet suom.
arkkitehdit ovat Seb. <sp>Gripenberg</sp> ja
<sp>G. Nyström.</sp>

1890-luvun lopulla alkoi maassamme rakennustaiteen
alalla uusi virkeä luomiskausi. Taiteen tuli olla
tosi, muotojen nykyaikaisten rakenteiden mukaiset
ja rakennusten ulkonaisestikin kuvastaa
tarkoitustaan. Eri rakennusaineita oli
käsiteltävä niiden luonteen mukaisella tavalla
ja rehellisesti näytettävä kivi kivenä,
rauta rautana j. n. e. Ensim. tämän ajan
meikäläisissä töissä uusien periaatteiden
sovelluttaminen on varsin varovaista
kohdistuen etupäässä fasadiaineenkäsittelyyn,
kuten Vaasan Osakepankin talossa
Helsingissä (ruots. Settergren toiminimessä
Grahn-Hedman-Wasastjerna), Yhdyspankin talossa
Aleksanterink. varrella Helsingissä (G. Nyström),
Kansallisteatterissa (O. Tarjanne). Uusi suunta alkoi
saada sisäistä voimaa ja kantavuutta
vasta näihin aikoihin syntyneestä
kansallisesta virtauksesta. Toiselta puolen
huomio kiintyi keskiaikaisiin kirkkoihimme
ja linnoihimme, samalla kuin ornamenttiaiheet
haettiin kotimaisesta kasvistosta
ja eläinkunnasta. Mutta uudemmalla
englantilaisellakin rakennustaiteella,
varsinkin sisustusalaa käsittelevällä, on
tärkeä osansa. Ominaista suunnan
monipuolisille pyrkimyksille on myös, että
se yritti aikaansaada läheistä
vuorovaikutusta ja yhteistyötä eri taidealojen
kesken. Merkillepantavaa tässä suhteessa
on taiteilija <sp>Gallen-Kallelan</sp>
vaikutus nuoren polven arkkitehteihin. —
Ylempänä mainittuja aatteita ovat
uraauurtavasti toteuttaneet arkkitehdit
<sp>Gesellius, Lindgren</sp> ja <sp>Saarinen</sp>
m. m. Pariisin paviljongissa, Pohjolan
(ks. t., kuva) talossa (Helsingissä) ja
Kansallismuseon (ks. t., kuvaliite)
rakennuksessa. Valaisevana esimerkkinä Pariisin

paviljongin ohella esiintyy Suur-Merijoen hovi
(ks. t., kuva). Tältä kansallisen
romantiikan kaudelta mainittakoon
edelleen Polyteknikkojen Talo (ks. t., kuva)
(Lindahl & Thomé), Kansantalo (ks.
<sp>Kansantalot,</sp> kuva) Helsingin
Siltasaarella (Karl Lindahl), Tampereen
(ks. t., kuvaliite) Johanneksenkirkko ja
Helsingin Telefoniyhdistyksen talo
(molemmat L. <sp>Sonckin</sp>). Tätä
rakennustaiteemme murrosaikaa ei sivuutettu
erehdyksittä ja liioitteluitta, jonka vuoksi
suunta kohtasi vastustusta nuorimman
polven arkkitehdeissä. Sitä vastaan
hyökkäsivät <sp>G. Strengell, S. Frosterus</sp>
y. m., joista vars. jälkim. meillä
esiintyi belg. Henry van de Velden
ratsionalististen aatteiden kannattajana.
Viimeaikaisissa rakennusluomissa on
havaittavissa siirryntää renessanssin
henkeen, rakennustaiteen samalla
säilyttäessä suuremman vapauden kuin mitä
tälle hist. tyylille oli ominaista ja
eksymättä tyylinkopioimiseen. Ensim.
tyypillisiä esimerkkejä tästä siirrynnästä on
Helsingin Unioninkadun varrella
sijaitseva Pohjoismaiden Osakepankin
rakennus (Gesellius-Lindgren-Saarinen).

Ennen maailmansotaa ja sen jälkeen
maassamme vallinneesta vilkkaasta
rakennustoiminnasta, jolloin luonnollisen kiven
tai rappauksen käytön ohella
fasadiaineena myös tiilen käyttöön heräsi
erikoinen mieltymys, mainittakoon
esimerkkeinä: <sp>A. Lindgrenin</sp>
Suomi- ja Kaleva-yhtiöiden graniittipalatsit
(ks. n., kuvia), <sp>E. Saarisen</sp> Helsingin
asemarakennus (ks. <sp>Asema,</sp> kuva),
<sp>G. Nyströmin</sp> Yliopiston fysikaalinen
laitos, <sp>Tarjanteen</sp> Apollon ja
Salaman talot, <sp>Sonckin</sp> Suomen
Hypoteekkiyhdistyksen (ks. t., kuva) ja Pörssin
talot sekä Kallion kirkko (ks. <sp>Kallio,</sp>
kuva), <sp>V. Jungin</sp> Helsingin Seurakuntatalo,
<sp>J. Eklundin</sp> (s. 1876) Hankkijan
(ks. t., kuva) liikepalatsi, V. ja I.
<sp>Thomén</sp> pankkirakennukset eri kaupungeissa,
<sp>Palmqvist & Sjöströmin</sp>
pohjalaisten ylioppilasosakuntien talo
Ostrobotnia, Hufvudstadsbladetin ja Lackmanin
liikepalatsit (Helsingissä), <sp>J. S. Sirénin</sp>
(ks. t., kuva) Eduskuntatalo, <sp>Lindahlin</sp>
ent, Suomi-yhtiön talo Helsingin
Kauppatorin varrella, <sp>V. Vähäkallion</sp>
Simonlinna (Helsingissä). — Edelleen on
mainittava Hackmanin talo (Gyldén &
Ullberg) ja <sp>Ullbergin</sp> Kauppapankin
ja O.-y. Karjalan liikepalatsit Viipurissa
sekä <sp>Strömbergin</sp> museotalo (ks.
<sp>Kuopio,</sp> kuva) ja Suomen Pankin
talo Kuopiossa. Ajan luonteeseen kuuluu,
että us. yllämainituista arkkitehdeistä
enemmän tai vähemmän ovat toimineet
huonesisustuksenkin alalla.
— Kaupunginjärjestelytaiteen alalla, jota
sitäkin aluksi elähdyttivät uusromanttiset
ihanteet, ovat meillä toimineet m. m. G.
Nyström, Sonck, Jung, Saarinen, V. Thomé,
Oiva Kallio ja B. Brunila.

<i>Kuvaamataide.</i> Keskiaikana Suomessa
tuli länsimainen kirkollinen taide
yksinvallitsevaksi. Kat. kirkkojemme
sisustat maalattiin väririkkaiksi.
Suurimmalta osalta nämä maalaukset ovat
1400-luvulta, 1700-luvulla ne enimmäkseen
peitettiin valkosivelyllä, josta ne
1800-luvun lopulla taas saatettiin monessa
kirkossa näkyviin (vrt.
<sp>Kalkkimaalaus,</sp> kuva). Kalkkimaalausten
lisäksi oli kirkoissa ulkomailta tuotuja
lasimaalauksia. Taulukuvia ei ole säilynyt
muita kuin alttarikaappien siipiovissa
olleita kuvaesityksiä. Kuvanveistotaidetta
ei Suomessa vielä ollut keskiajalla.
Sillä lähinnä vain puunleikkauksen alaan
ovat luettavat ne alttarikaapit,
ristiinnaulitunkuvat ja kuorituolikoristeet, jotka
meillä silloin edustavat veistotaidetta.
Kun taideteoksia suuressa määrin tuotiin
ulkomailta, pääsi täälläkin veistotaiteessa
korkeampi kehitys vallalle, ja yleensä
voi sanoa keskiajan taiteen pääsuuntien
olevan meilläkin edustettuina.
Huomattava on esim. Uudenkirkon (Turun l.)
suuri alttarikaappi (ks. t., kuva).
Alttarikaappien aika päättyi 1500-luvun alussa.
Näiden puunleikkausten lisäksi
mainittakoon vielä kallisarvoisimmat keskiaikaiset
taide-esineemme: Porvoon tuomiokirkon
hopeinen ehtoolliskalkki sekä Nousiaisten
kirkossa oleva piispa Henrikin kivinen
kenotafion.

Uudella ajalla kansanomainen
kirkkomaalaus heräsi uudestaan eloon
1600-luvun lopulla ja pysyi voimassa aina
1800-luvun alkuun vars. Pohjanmaalla,
missä sen viimeisenä edustajana oli
<sp>M. Toppelius.</sp> Taulumaalaukset
tulivat 1600-luvulla yleisiksi kirkoissamme,
joissa tavallisten alttaritaulujen ohella
myöskin on tämän ajan erikoisuutena
n. s. votiivi- (ks. t., kuva) l.
lupaustauluja, jotka herättävät mielenkiintoa
muotokuvallisilla esityksillään.
Varsinaisia muotokuvamaalauksiakin tavataan
1600-luvulta alkaen. Ensim. suomalaissyntyinen
Euroopassa kuuluisaksi tullut taiteilija on
<sp>Elias Brenner.</sp> Turun yliopisto, jonka
palveluksessa 1600-luvun lopulta alkaen uli puun-
ja vaskenpiirtäjiä, alkoi 1700-luvun alussa tarjota
julkista taideopetusta. Kustaa III:n aikoina


levisi taiteenharrastus säätyläisiin
laajalle, ajan sivistykseen kun kuului
diletanttimainen piirustus- ja maalaustaito.
— Kuvanveistotaide supistuu 1600-luvulla
etupäässä 30-vuotisen sodan mahtimiesten
ulkomailta (Saksasta) tuottamiin
marmorisiin ja hiekkakivisiin
hautamonumentteihin, joista useimmat ovat Turun
tuomiokirkossa (kuva ks. I osa, p. 1137-38).
Kotoiset hautakuorikoristeet,
saarnastuolit, alttarilaitteet, vaakunakilvet y. m.
kuuluvat lähinnä taideteollisuuden piiriin.

Kansanomaisen kirkkomaalauksen
elettyä aikansa olivat seurakuntien
vaatimattomat alttaritaulutilaukset ja
säätyläisten kiertelevillä, muukalaisilla
teettämät muotokuvat 1800-luvun alkupuoliskon
ainoana taidetarpeena. Niin synkältä
näytti S. t:n tulevaisuus, että sekä
<sp>A. Lauréuksen,</sp> joka silloisesta
uusklassillisesta suunnasta riippumattomana
esitti holl. pienoismestarien tapaan
valaistusvaikutuksiltaan huomattavia
laatukuvia, että <sp>G. V. Finnbergin,</sp>
joka muotokuvamaalaajana on ensim.
mestarimme, oli pakko hankkia
taidekasvatuksensa ulkomailta ja lopulta
toimeen tullakseen muuttaa Ruotsiin.

Kansallisen heräämisemme aikana sai
1846 perustettu Suomen Taideyhdistys
(ks. t.) käänteentekevän merkityksen
kuvaamataiteillemme. Taiteemme
tienraivaajana pidetään <sp>R. V. Ekmania.</sp>
Kotoisempaa sävyä ja rehellisempää
luonnon kuvausta tarjoavat itseoppineet
veljekset, lintu- ja maisemamaalarit M. ja
F. <sp>von Wright.</sp>

Viime vuosisadan keskivaiheen
huomattaviin suom. maalari ja ensim. todellinen
taiteilija maisemamaalauksemme alalla oli
<sp>W. Holmberg.</sp> Muillakin tämän ajan
taiteilijoillamme Düsseldorf oli
pääasiallisimpana opintopaikkanaan. Niinpä
<sp>E. J. Löfgren</sp> oppi siellä romanttisen
historiamaalauksensa ja <sp>K. E. Jansson</sp>
anekdoottimaisesti kertovan
kansanelämänkuvauksen. Myöskin Holmbergin
seuraajat, idealistisempi <sp>Hj. Munsterhjelm</sp>
ja realistisempi <sp>B. Lindholm</sp>
aloittivat opintonsa Düsseldorfissa, jossa
maisemamaalaajista Fanny <sp>Churberg</sp>
ja viimeksi <sp>V. Westerholm</sp> kävivät
opiskelemassa, vaikka he myöhemmin,
samoinkuin jo Lindholm, siirtyivät ransk.
taiteen vaikutuksen alaisiksi.
Ensimmäisinä olivat Taideyhdistyksen
perustamisen jälkeen laatukuvaajat
<sp>S. Falkman</sp> ja <sp>A. v. Becker</sp>
saaneet ransk. taidekasvatuksen Pariisissa,
joka vihdoin 1870-luvulta alkaen syrjäytti
Düsseldorfin ja tuli maalariemme pysyväiseksi
opiskelupaikaksi.

1870- ja 1880-luvuilla taiteemme alkoi
saada omintakeisemman leiman.
Pariisissa tuli <sp>A. Edelfeltistä</sp>
ensimmäinen täysin varttunut mestarimme.
Edelfeltin ikätoveri <sp>G. Berndtson</sp> ei
sairauden vuoksi päässyt kehittymään
täyteen mittaansa miniatyyrimäisen
sirona laatukuvaajana, ja lahjakas
<sp>A. Uotila</sp> kuoli nuorena.

Muillakin Edelfeltin jälkeen Pariisissa
1880-luvulla opiskelleilla maalareillamme
on lähtökohtana Bastien-Lepagen
ulkoilmamaalaus, joka vapauttaa taiteemme
atelieerimaalauksesta ja romanttisoivasta
kansankuvauksesta. Tähän
ulkoilmamaalaukseen perustaa ensi
kehityskautensa <sp>A. Gallen-Kallela,</sp> joka on
rikkain ja huomattavin taiteilijamestari,
minkä Suomi on synnyttänyt.
Taiteellisesti parhaimpansa hän on luonut
muinaista kansanrunoutta esittävillä
koristeellisilla kuvillaan, jolloin hän on
keskeisin persoonallisuus koko
taidetuotantomme alalla. <sp>E. Järnefelt</sp> nojautuu
intiimiin tunnelmavaikutukseen ja
varman koulutuksen pohjalle rakentuvaan
kulttuuriin. Saman taiteilijapolven
yhteydessä mainittakoon naismaalarit Maria
<sp>Wiik</sp> ja Elin <sp>Danielson-Gambogi</sp>
sekä tyyliltään mitä persoonallisin
Helene <sp>Schjerfbeck,</sp> joka Ranskan
1880-luvun taiteesta on kehittynyt
nykyaikaiseen maalauksellis-koristeelliseen
suuntaan.

Viimeksimainitun suunnan varhaisimpia
tienviittaajia on <sp>P. Halonen,</sp>
luontainen väriniekka, enemmän
maisema- kuin henkilökuvaaja. Niinikään
on <sp>J. Rissanen</sp> kansanelämänkuvauksillaan
luonut omintakeisesti nähtyjä,
alk. naturalistisen suorasukaisia, sitten
suurpiirteisen yksinkertaisesti
tyyliteltyjä ja aina koristeellisesti esitettyjä
teoksia, Merkkisijan taiteessamme on
edelleen saavuttanut <sp>M. Enckell,</sp> joka
realistis-naturalistisen.
ulkoilmamaalauksemme ensim. vastustajana harrasti
meillä 1890-luvulla vallinnutta
symbolistista, aatemaalausta, minkä
kannattajiin Gallen-Kallelakin kuului
samoinkuin <sp>H. Simberg</sp> ja taideteollisella
alalla työskennellyt <sp>V. Blomstedt.</sp>
Enckellin vaikutusta on m. m.
<sp>V. Thoméssa</sp> ja <sp>P. Å. Laurénissa.</sp>
Erityisesti värityksellistä suuntaa edustavat
edelleen <sp>G. Engberg</sp> ja monipuolinen
<sp>W. Sjöström.</sp> Impressionistisena
valonmaalaajana herättää huomiota
</chapter>
<chapter name="Suomen Taideakatemia-Suomen Taideyhdistys">
<sp>A. Munsterhjelm,</sp> kun taas <sp>A. Gebhard</sp>
ja <sp>A. Favén</sp> ovat enemmän piirustuksellisilla
lahjoillaan ja muotokuvaajina tehneet nimensä
tunnetuiksi. — Keski-ikäisen maalaripolven
monilukuisassa ja verraten runsaslahjaisessa
joukossa <sp>M. Collin</sp> omaperäistä
temperamenttia osoittavana väriniekkana
ja <sp>T. K. Sallinen</sp> ekspressionistina
kuuluvat edustavimpiin. Lisäksi on
mainittava kaksi Suomessa toiminutta
ulkomaalaista: belg., myös keramiikkaa
harjoittava <sp>A. W. Finch</sp> ja ruots.
<sp>L. Sparre,</sp> jotka maalaustolmensa
ohella ovat ansiokkaita taideteollisuuden
harjoittajia. Uusimman taiteilijapolven
edustajista mainittakoon <sp>M. Oinonen,
Y. Ollila, V. Rosenberg, A. Lindforss</sp>
(s. 1890), <sp>I. Aalto</sp> (s. 1891),
<sp>A. Cavén, M. Carlstedt</sp> (s. 1892),
<sp>K. Carlstedt</sp> (s. 1891), <sp>J. Ruokokoski,
J. Mäkelä, E. Nelimarkka, R. Ekelund,
U. Alanco, V. Åström, O. Paatela, E. Snellman,
L. Segerstråle, E. Ilmoni</sp> (s. 1880),
<sp>T. Vikstedt</sp> y. m.

<i>Kuvanveisto.</i> Suomen ensim. varsinainen
kuvanveistäjä oli talteemme alkukauteen kuuluva
<sp>E. Cainberg.</sp> Veistoksillaan ja
opettajatoiminnallaan <sp>C. E. Sjöstrand</sp>
on saavuttanut kuvanveistossamme perustajan
aseman. Hänen oppilaastaan <sp>W. Runebergista</sp>
tuli thorvaldsenilais-klassillisen suunnan
noudattaja, joka 1870-luvulla Pariisissa sai
vaikutusta ransk. realismin
muodonkäsittelystä. Sjöstrandin toinen oppilas
<sp>J. Takanen</sp> oli ensimmäisiä kansanlapsesta
taiteilijauralle tulleita ja lahjakkaimpia
kuvanveistäjiämme. Mitä herkkätunteisimpien
muotokuvaesitysten ohella hän
loi laatukuvamaisesti käsiteltyjä naiskuvia.
Kuvanveistäjiemme ensi sukupolveen
kuului vielä <sp>R. Stigell,</sp> joka
luonnonmukaisuuden tavoittelussa osoittaa
draamallis-maalauksellista luonnetta.
Samoinkuin maalarien tulee kuvanveistäjiemmekin
opiskelupaikaksi 1870-luvulta alkaen
Pariisi. Siellä saavutti <sp>V. Vallgren</sp>
mestaruutensa sekä eurooppalaisesti
kuuluisan nimen. Hänen erikoisalanansa ovat
koristeelliset pienoisveistokset, joissa
lyyrillinen tunteen herkkyys yhtyy ransk.
sirouteen. <sp>E. Wikström</sp> on
taiteessaan ollut naturalisti sekä ensimmäisiä
Suomessa, jotka ovat työhuoneessaan
harjoittaneet pronssiinvalantaa. Hän on,
niinkuin W. Runeberg saanut
suorittaakseen suuria kansallisaiheisia
monumentaaliveistoksia ja lisäksi tehnyt
marmoritöitä, joissa taidokkaasti on yhdistänyt
keskenään ajatuksen ja tunteen. Keskipolven
kuvanveistäjistä mainittakoon koristeellisilla
puuveistoksillaan huomiota herättänyt
<sp>E. Halonen,</sp> rauhallisen plastillista
viivatajua ilmaiseva <sp>J. Haapasalo,</sp>
koristeellis-monumentaaliseen taiteeseen pyrkivä
<sp>G. Finne</sp> sekä muotokuvaajina tunnetut
<sp>F. Nylund, Y. Liipola</sp> ja <sp>A. Sailo</sp>
sekä vielä <sp>G. Winter, J. Munsterhjelm,
E. Cedercreutz, V. Jansson</sp> ja <sp>I. Saxelin.</sp>
Nuoren kuvanveistäjäpolven merkkimies on
<sp>V. Aaltonen,</sp> multa puimveistäjät <sp>H. Autere</sp>
ja <sp>A. Kaasinen.</sp>

<i>Taideteollisuus.</i> Kun maahamme 1875 oli perustettu
Suomen Taideteollisuusyhdistys ja sittemmin
Koristetaiteilijain Liitto Ornamo (1910), on tämä
taiteen ala meillä, tilapäistä lamaannusta
lukuunottamatta 1880-luvulla, ollut elpymään
päin. V:n 1900 vaiheilla vallinneen
kansallis-romanttisen suunnan sijasta jykeine
muotoineen harrastetaan meillä nyk.
keveämpää ja sirompaa, osaksi myös
kansainvälisempää tyyliä, joka melkoiselta
osaltaan nojaa vanhoihin koeteltuihin
traditsioneihin. Us. taideteollisuuden aloilla
on meillä sangen huomattavat edustajat.
Huonekalujen sommittelijoina
mainittakoon Arttu <sp>Brummer</sp> (s. 1891),
Werner <sp>West</sp> (s. 1890) ja Rafael
<sp>Blomstedt</sp> (s. 1885), tekstiilitaiteen
harjoittajista Eva <sp>Anttila</sp> (s. 1894),
Margareta <sp>Ahlstedt</sp> (s. 1893), Greta
<sp>Skogster</sp> (s. 1900) ja Impi <sp>Sotavalta</sp>
(s. 1885), keramiikan etevin edustaja on
A. W. <sp>Finch.</sp> Kameiden valmistajana,
myös lasihionnan alalla, työskentelee
menestyksellä Eva <sp>Gyldén.</sp>

[Wennervirta (1927); Öhquist (1912);
„Suomen keskiaikaista kirkkotaidetta"
(1921); Vikstedt, ,,Suomen kaupunkien
vanhaa rakennustaidetta" (1926);
Klemetti, „Suomalaisiakirkonrakentajia
1600- ja 1700-luvuilla" (1927); Ornamon
vuosikirjat I-II (1926-27).]

<b>Suomen Taideakatemia,</b> Suomen
Taideyhdistyksen (ks. t.) luottamusneuvosto.

<b>Suomen Taideteollisuusyhdistys,</b>
Helsinki, per. 1874. Se otti 1875 haltuunsa
1871-74 toimineen veistokoulun, joka
muodostettiin taideteollisuuskeskuskouluksi
(oppilaita 1926-27 yht, 463), sekä sen
taideteollisuuskokoelman, joka nyk.
sisältää koti- ja ulkomaista taideteollisuutta.
Järjestää vuosittain taideteollisuusarpajaiset.
[v. Essen (1925).]

<b>Suomen Taideyhdistys,</b> Helsinki, per.
1846. Se ylläpitää Helsingissä
piirustuskoulua v:sta 1848 (myös Turussa
1846-1906), Ateneumissa taidekokoelmaa, jonka
</chapter>

<chapter name="Suomen Taiteilijaseura-Suomen Vapaa Lähetys">
huomattavimman osan muodostavat n. s.
Antellin kokoelmat. S. T. toimeenpanee
julkisia näyttelyitä, jakaa palkintoja ja
apurahoja. Yhdistyksen varat olivat
31/12 1927 1,5 milj. mk., suurin rahasto
V. Hovingin (356,000 mk.). [Tikkanen
(ruots., 1896).]

<b>Suomen Taiteilijaseura</b> ks. <sp>Taiteilijaseura.</sp>

<b>Suomen Talousseura</b> (oik. <i>Finska
Hushållningssällskapet</i>), per. Turussa 1797.
Sen toiminta-alueena oli alk. koko maa
ja sen asiamiehinä oli pappeja, jotka
toimittivat seuralle tietoja paikkakunnallisista
oloista ja tarpeista, samalla kuin
he levittivät rahvaan keskuuteen uusia
viljelystapoja ja -kasveja, myös
rokotuksen käytäntöön ottamista. Vähitellen
S. T:n toiminta-alue ja merkitys on
vähentynyt. Nyk. se toimii Turun seudun
ruotsink. pitäjät ja Ahvenanmaan
käsittävänä maanviljelysseurana, vrt.
<sp>Maanviljelysseura.</sp> [Cygnæus (1897).]

<b>Suomen Teollisuus-Hypoteekkipankki,</b>
Helsinki, per. 1924, osakepääoma nyk. 50 milj. mk.

<b>Suomen Teollisuusliitto,</b> Helsinki, per.
1920. Liiton tarkoituksena on
talouspoliittisena järjestönä yhdistää maan
teollisuudenharjoittajat sekä eri
teollisuusalojen yhtymät edistämään
yhteiskunnalle hyödyllistä tuotantoa ja valvomaan
teollisuuden yhteisiä etuja. Julk. v:sta
1924 kaksikielistä aikakauslehteä Suomen
Teollisuus — Finlands Industri.
Erikoisosastona kuuluu S. T:oon Suomen
Ilmoituskeskus o.-y.

<b>Suomen Teräskynätehdas o.-y.,</b>
Helsingissä, per. 1911. V. 1917 siirtyivät
yhtiön osakkeet O.-y. Sohlbergin haltuun.

<b>Suomen Tiedeseura</b> (ruots. <i>Finska
Vetenskapssocieteten</i>), Helsinki, per. 1838.
Jakautuu matemaattis-fyysilliseen,
luonnontieteelliseen ja humanistiseen
osastoon, kussakin määräluku jäseniä.
Julkaisusarjat: Acta Societatis Scientiarum
Fennicæ, Öfversigt af Finska Vetenskaps-Societetens
Förhandlingar, joka on nyk. jaettu seuraaviksi:
Commentationes physico-mathematicæ, Commentationes
biologicæ ja Commentationes humanarum
litterarum, vielä Bidrag till Kännedom
af Finlands Natur och Folk, Årsbok —
Vuosikirja. Seuran rahavarat nousivat
1927 n. 2,1 milj. markkaan. Suurin
rahasto on vuorineuvos Seth Sohlbergin
lahjoitusrahasto (1,6 milj. mk.).

<b>Suomen Tietotoimisto</b> (lyh. <i>STT</i>),
Helsinki, per. 1915, sanomalehtien
omistama uutistoimisto.

<b>Suomen Trikootehdas o.-y.,</b>
kotipaikka Tampere, per.  1903, osakepääoma
4,5 milj. mk., työväkeä n. 460 henkeä.

<b>Suomen Työnantajain Keskusliitto</b>
ks. <sp>Työnantajajärjestöt.</sp>

<b>Suomen Työnantajien Keskinäinen
Lakkovakuutusyhtiö,</b> per. 1910, Turussa,

<b>Suomen Uimaliitto</b> ks. <sp>Urheilujärjestöt.</sp>

<b>Suomen Upseeriliitto,</b> Helsinki, per. 1919.

<b>Suomen Urheilulehti</b> ks. <sp>Urheilulehdistö.</sp>

<b>Suomen vaakuna</b> on samoinkuin
Suomen maakuntavaakunat saanut
pääasiassa nyk. muotonsa Juhana III:n
aikana, kohta senjälkeenkuin Suomelle
1581 oli annettu suuriruhtinaanmaan
arvo. Se esittää takajaloillaan sapelilla
seisovaa kullattua jalopeuraa, jolla on
kruunu päässä, oikeassa etujalassa
paljastettu miekka ja ympärillään yhdeksän
hopearuusua, kaikki punaisella pohjalla.
Kilven yläpuolella oli kullattu kruunu
ja suuriruhtinaanhattu, mitkä
Valtioneuvoston päätöksellä 12/2 1920
poistettiin. Sen vanhin esitys on Kustaa
Vaasan n. 1572 Alankomailla valmistetussa
hautakivessä; mainitaanpa sitä
kannetun jo 1560 kuninkaan hautajaissaatossa,
mutta esittikö se jo silloin seisovaa
jalopeuraa (vai mahdollisesti karhua, nyk.
Satakunnan vaakunan tapaan), on
epätietoista. Tarkoittavatko nuo yhdeksän
ruusua Suomen yhdeksää maakuntaa
(Käkisalmen lääni yhdeksäntenä), ei
voida varmaan sanoa. Myöh. esityksissä
mainittua vaakunakuvaa tärveltiin,
kunnes valtionarkistonhoitaja K. A.
Bomansson tutkimuksillaan selvitti sen
alkuperäisen ja oikean muodon. [Hist.
Arkisto IX, X ja XVIII.] Kuva I osan
alkulehdellä.

<b>Suomen Valtionarkisto</b> ks. <sp>Valtionarkisto.</sp>

<b>Suomen Valtionrautatieläisten Keskusjärjestö,</b>
Helsinki, per. 1917. Äänenkannattaja ,,Rautatieläinen".

<b>Suomen Valtionvirkailijain Keskusliitto,</b>
Helsinki, per. 1922.

<b>Suomen valtiosihteerinvirasto</b> ks.
<sp>Ministerivaltiosihteeri.</sp>
</chapter>
<chapter name="Suomen Vapaa Lähetys-Suomen vapaussota">
<b>Suomen Vapaa Lähetys,</b> myös <sp>Suomen
Vapaakirkko,</sp> järjestäytynyt
1889. Seurakuntia 74, joissa jäseniä 2,614
(1927). Suomenk. saarnaajakoulu
Helsingissä, ruotsink. Tammisaaressa,
Harjoittaa lähetystyötä Kiinassa.
Äänenkannattajat Suomen Viikkolehti ja
Evangeliskt Vittnesbörd sekä Nuorten Todistus
(Christian Endeavour-yhdistysten
äänenkannattaja).

<img 1>
Suomen Vapaan Lähetyksen
toimitalo Helsingissä.
</img>
<b>Suomen vapaussota.</b> S. v:aa
valmistavista toimenpiteistä oli tärkein
jääkäriliike, jota paitsi 1915 perustettiin
Sotilaskomitea ja Aktiivikomitea valmistamaan
isänmaan vapauttamista. V. 1917
saatiin Saksasta jokin määrä aseita sekä
suom. jääkäreitä avustamaan
suojeluskuntien perustamisessa. Suomen
itsenäiseksi julistaminen 6 p. jouluk. 1917 ei
aiheuttanut muutosta sosialistien
punakaartien ja maahan jääneen ven.
sotaväen mellastelussa, jonka takia Senaatti
hankki Eduskunnalta valtuudet lujan
järjestysvallan luomiseksi sekä julisti
vihdoin suojeluskunnat hallituksen
laillisiksi sotajoukoiksi. Sitä ennen oli osa
Sotilaskomiteaa siirtynyt Vaasaan, jonne
myös matkusti ylipäälliköksi nimitetty
kenraali G. Mannerheim ja jonne
4 Senaatin jäsentä siirtyi. Ennenkuin
järjestäytyminen, jonka oli alkuun
pannut kenraali Gerich, oli Pohjanmaalla
valmista, ryhdyttiin punaisten uhkaavan
käytöksen takia toimintaan.

Tammik. 25 p. Mannerheim oli antanut
käskyn, että 28 p:n vastaisena yönä oli
venäläiset riisuttava aseista Vaasassa,
Lapualla, Seinäjoella ja Ilmajoella, mikä
onnistuikin. Samana päivänä
vallankumous kaatoi Helsingissä hallituksen ja
Eduskunnan. Lyhyessä ajassa koko
Pohjanmaa sekä suurin osa Savoa ja
Karjalaa oli puhdistettu venäläisistä,
Oulu 3 p. helmik. ja Kuopio 8 p. helmik.
Karjalassa oli jo ennenkuin
Pohjanmaalla kahakoitu. Helsingissä
muodostunut suojeluskunta pääsi pakenemaan
kaupungista; osa vetäytyi paikallisten
suojeluskuntalaisten kanssa Porvoon
saaristoon, Pellinkiin (mistä he pääsivät
Viroon ja tulivat myöhemmin
saksalaisten kera Suomeen) ja osa Kirkkonummen
suojeluskunnan kanssa Sigurdsin tilalle;
viimeksimainitut joutuivat myöhemmin
saarroksiin ja punaisten vangeiksi
vapautuen vasta Helsingin valloituksessa.
Turun ja ympäristön suojeluskunnat
lähtivät Uudestakaupungista jäitse
Ahvenanmaalle, jossa valtasivat us. paikkakuntia,
mutta ruotsalaiset anastivat
Ahvenanmaan ja pidättivät omavaltaisesti
tärkeän kenraali Mannerheimin sähkösanoman,

<img 1>
Eri rintamat sodan alkupuolella.
</img>
sekä täten aiheuttivat, että retkikunta poistui
helmikuulla Ahvenanmaalta ja lähetettiin
Ruotsin kautta Satakunnan rintamalle.

Helmik. 5 p:n ja maalisk. 15 p:n
välinen aika oli suurempien sotaliikkeiden
valmistusaikaa. Helmik. 26 p, jääkärit
saapuivat Vaasaan. Heistä saatiin päällystöä
ja alipäällystöä, viimeksimainittua myös
Vöyrin koulusta. Helmik. 18 p. hallitus
julisti v:n 1878 asevelvollisuuslain vielä
voimassaolevaksi, ja siten saatiin
vapaaehtoisten lisäksi tarvittava sotilasaines
(värväys tuotti vain 3,500 miestä).
Vapaaehtoisia upseereja ja miehistöä
saapui varsinkin Ruotsista sekä jokin määrä
Tanskasta ja Norjasta, Saksasta eräitä
upseereita. Ruotsalaiset muodostivat n. s.
Ruots. Prikaatin. Aseiden ja
nimenomaan ammusten puute oli koko sodan
alkuajan suuri, vastustajalta ei niitä
puuttunut. Kenraali Mannerheimin
lähimpänä miehenä, esikuntapäällikkönä oli
maaliskuusta G. Theslöf, päämajoitusmestarina
H. Ignatius, etappipäällikkönä R. Walden,
edelleen Satakunnan rintaman päällikkönä
ruots. kenraali Linder, Hämeen rintaman
Wetzer, Savon rintaman Löfström (käytti
nimeä Toll), Karjalan rintaman Sihvo. Punaisten
joukkojen ylipäällikkönä oli jonkin aikaa
ven. eversti Svetšnikov, joskin
nimellisenä ylipäällikkönä oli Eero
Haapalainen; heidän muista päälliköistään
mainittakoon Ali Aaltonen, veljekset Rahja
ja Wesley. Joukkojen lukumäärä oli yli
100,000 miestä (sodan lopussa oli
yksistään vankeja 80,000). Punaisia auttoi
joku määrä venäläisiä.

Helmik. 22 p. valloitettiin Varkaus.
Eversti Hjalmarsonin yritys murtaa
punaisten linjat Heinolan kohdalla

epäonnistui 28 p. helmik. Rintama kulki
helmikuun puolivälissä Merikarvian-Ikaalisten
-Virtain-Ruoveden-Vilppulan-Jämsän-Lusin-
Mäntyharjun-Savitaipaleen kautta Vuoksenniskaan
ja sitten jonkinverran Vuoksen eteläpuolelta
pääasiassa seuraten sen kulkua Laatokkaan. Tätä
rintamaa vastaan punaiset aloittivat
helmik. 20-25 p:ien välillä ensiin.
suuremman hyökkäyksensä. Svetšnikovin
suunnitelma oli vallata rautatie
Haapamäki-Pieksämäki ja siten katkaista
valkoisten rintama. Helmik. 20 p. alkoivat
punaiset koota suuria joukko-osastoja
linjalle Ruovesi-Vilppula-Padasjoki. Mutta
hyökkäykset torjuttiin yleensä
kaikkialla. Kuhmoisissa valkoiset saavuttivat
huomattavan voiton. — Maalisk. 4 p.
savolaiset valtasivat punaisten asemat Mouhun
luona, mutta yritys katkaista
kiertoliikkeellä punaisten peräytymistie
Hillosensalmen luona epäonnistui. Toisen
laajemmaksi suunnitellun hyökkäyksensä
aloittivat punaiset 10 p. maalisk. koko
linjalla. Päärynnäkköä varten olivat
punaiset keskittäneet Porin ja Päijänteen
välille ainakin 30,000 miestä ja 40
tykkiä. Rynnäkkö saatiin torjutuksi, ja
punaiset osoittivat, että heidän joukkonsa
eivät kyenneet suurempiin strategisiin
tehtäviin. — Punaisten alkaessa
hyökkäyksensä oli kenraali Mannerheim
alkanut koota joukkoja ratkaisevaa
hyökkäystä varten Tamperetta vastaan.
Hyökkäyssuunnitelman tarkoitus oli aluksi
molempien sivustojen kierroksilla
pakottaa vihollisen voimat linjalla
Ruovesi-Vilppula peräytymään ja jos mahdollista
saartaa ne. Hyökkäys aloitettiin 15 p.
maalisk. — Hämeen rintamalla
torjuttiin vihollisen kiivaat hyökkäykset
Ruovedellä. Wilkaman ryhmä oli 16 p:n
aamuna Jämsästä käsin valloittanut
Länkipohjan. Maalisk. 17 p. miehitti
Hjalmarson Kurun ja aloitti seur. p.
etenemisensä Muroletta kohti, jonka
vahvat betonivarustukset ven. merisotilaat
jättivät antautumatta taisteluun. Tällä
välin oli Wilkaman ryhmä 18 p.
maalisk. vallannut lyhyeksi ajaksi Oriveden.
Wetzerin onnistui murrettuaan vihollisen
rintaman Vilppulan länsipuolella päästä
yhteyteen Wilkaman kanssa, ja Lylyn
sekä Korkeakosken valloituksen jälkeen
alkoivat punaiset paeta Tamperetta kohti.
Suunniteltu saarto ei kuitenkaan
onnistunut. Tällä välin olivat Linderin joukot
lyöneet punaiset Suodenniemellä ja
Hämeenkyrön Järvenkylässä ja ryhtyneet
taisteluun Kyröskoskella, missä vastustus
oli erittäin vahva.

<img 1>
Tampereen valloitusliikkeet.
</img>

Maalisk. 20 p:stä kenraali
Mannerheim etenee joukkoineen Tampereen
kaupunkia piirittämään. Wetzerin ja
Wilkaman joukot etenivät Kangasalle,
Linder valloitti Viljakkalan ja mursi
yöllä maalisk. 24 p:nä punaisten
vastustuksen Kyröskoskella. Nyt sai Linder
käskyn kiirehtiä Tamperetta valtaamaan
länsipuolelta. Hjalmarson valloitti
Ylöjärven. Wetzerin ja Wilkaman joukot
olivat sillaikaa taistelleet Kangasalan
ja Messukylän harjanteita puolustavia
punaisia vastaan. Maalisk. 24 p. Wilkama
valloitti Lempäälän ja marssi pää
joukkoineen Tamperetta kohti. Tampere oli
nyt piiritetty. Maalisk. 28 p. ylipäällikkö
antoi käskyn hyökkäyksellä vallata
Tampereen. Wetzerin piti rynnätä
kaupunkiin pohjoispuolelta rautatietä, Wilkaman
eteläpuolelta ja Linderin joukkojen
länsipuolelta. Vaikka valkoiset joukot
saavuttivat merkittäviä tuloksia 28 p:nä, oli
mieshukka ollut niin suuri, että
joukkojen täytyi levätä, ja hyökkäystä oli
valmistettava tykkitulella, Lempäälään
punaiset kokosivat suuria voimia, jotka
ponnistivat murtautuakseen läpi. Karkusta
ja Mouhi järveltä he koettivat, vaikka
turhaan, lähettää apujoukkoja
Tampereelle. Huhtik. 2 p. antoi ylipäällikkö
käskyn hyökkäyksen aloittamiseksi
Tamperetta vastaan seur. aamuna. Pikatuli
tykeistä kaupunkia vastaan aloitettiin
klo 1/2 3 aamulla. Klo 3 taukosi
tykkituli, ja kolmessa ryhmässä valkoiset
hyökkäsivät kaupunkiin. Illalla oli
kaupunki koskeen asti puhdistettu,
seuraavana päivänä Puistokatuun asti, ja 5 p:n
illalla punaiset antautuivat. Mieshukka
oli tuhansia kaatuneita ja haavoittuneita
molemmin puolin. Tampereen valloitus
oikeastaan ratkaisi koko sodan. —
Samanaikaisesti taisteltiin ratkaisevasti myös
Karjalassa. Venäläisten lähettämän

apujoukon oli ratsumestari Elfvengren
saartanut Raudussa, ja kun hän sai apua,
kaatui 2,000 venäläisestä 1,200 ja loput
joutuivat vangiksi.

Etelä-Suomen pelastamiseen
punaisten hirmuvallasta ja koko sodan
lyhentämiseen vaikutti suuresti saks.
kenraalin, kreivi von der Goltzin johtaman
Itämeren-divisioonan maihinnousu
Hangossa 3 p. huhtik. Huhtik. 11 p.
saksalaiset jo aloittivat taistelun
Helsingistä maanpuolelta, ja 12 p. saapui
satamaan amiraali Meurerin johtama
saks. laivasto. Seur. p. kaupunki
valloitettiin. Punaiset puolustautuivat
laimeasti, sillä heidän johtajansa olivat
paenneet Viipuriin. — Tampereen
valtauksen jälkeen ylipäällikkö jakoi
armeijan läntiseen ja itäiseen armeijaan.
Itäinen asetettiin kenraalimajuri Löfströmm
johtoon, läntinen Wetzerin. —
Ylipäällikkö antoi käskyn, että läntinen armeija
saks. Itämeren-divisioonan kanssa
puhdistaisi Länsi-Suomen, samalla kuin
ratkaisevalla iskulla idässä lopullisesti
murrettaisiin punaisten vastustus. —
Tampereen valtauksen jälkeen ei punaisten
vastustus Porin-Tampereen linjalla enää
ollut sitkeätä. Huhtik. 13 p. Pori ja
18 p. Rauma vallattiin, ja samana
päivänä Linder voitti vihollisen Karkussa.
Hjalmarsonin joukolla oli sitävastoin
vaikeita ryntäyksiä torjuttavana Lempäälän
rintamalla, varsinkin Vesilahdella. —
Raudun taistelun jälkeen eivät venäläiset
ryhtyneet hyökkäämään rajan yli.
Sitävastoin käytiin Vuoksen rintamalla
kiivaita taisteluita. — Saksalaisten
maihinnousun seurauksena oli, että kansa nousi
aseisiin kaikkialla Länsi-Suomessa ja
muodosti suojeluskuntajoukkoja. Yhden
tällaisen, n. s. saaristopataljoonan kanssa
miehitti kreivi Ehrensvärd huhtik. 14 p.
Turun. — Itämeren-divisioonan päävoimat
olivat Helsingin valtauksen jälkeen
marssineet rautatietä pitkin pohjoiseen.
Sitkeän taistelun jälkeen Hyvinkäällä huhtik.
22 p. saksalaiset valtasivat Riihimäen.
Toinen saks. osasto, von Brandenstelnin
prikaati, oli noussut maihin Loviisassa
6 p. huhtik. ja Lappträskin kautta
marssinut Lahteen, jonka se 18 p. huhtik. oli
valloittanut. Hämeenlinnan valloitti
kenraali Wolff 26 p. huhtik. ajaen vihollista
takaa Lammin ja Tuuloksen suuntaan.

Ylipäällikkö oli määrännyt, että
ainoastaan pieniä osastoja läntisestä
armeijasta saisi jättää pitäjien
puhdistamiseen punaisista. Linderin osaston
olisi siirryttävä Kangasalle ja sieltä
marssittava Hämeenlinnaan idästä, samalla
kuin saksalaiset (kenraali Wolffin
prikaati) lähestyisivät sitä etelästä, estäen
täten punaisilta peräytymistien
Lempäälän rintamalta Lahteen. Kenraali Wetzer
muutti tämän suunnitelman, kun
Hjalmarson Lempäälästä ilmoitti, että hänen
rintamansa alkoi horjua ja antoi käskyn
Linderin ryhmälle suunnata marssinsa
Porin radalta Lempäälään punaisten
vasenta sivustaa vastaan. Tästä
suunnitelman muutoksesta ja siitä, että
saksalaiset arvioivat vihollisen liian
heikoksi, oli se seuraus, että eräs saks.
joukko-osasto, joka marssi pohjoiseen
Tuulosta kohden saartaakseen punaiset
pohjoisesta päin tulevien valkoisten
kanssa, jäi erillensä ja voitettiin
Syrjäntakana urhoollisten taistelujen jälkeen.

Punaisten päävoimat olivat
peräytyneet sekä Lempäälästä että
Riihimäeltä itäänpäin ja koettivat aukaista
itselleen tien Lahden kautta.
Sulkeakseen tämän päätti von der Goltz helpottaa
v. Brandensteinin asemaa Lahdessa
hyökkäämällä punaisten oikean sivustan
kimppuun Tuuloksen suunnalla. Tätä varten
hän lähetti vapaaksi tulleet joukkonsa
pohjoiseen. Avuksi v. Brandensteinille
Lahteen lähetettiin myös se joukko, joka
Helsingistä Loviisan kautta oli
marssimassa Kotkaa vastaan ja jonka
eteneminen oli pysähdytetty Ahvenkoskelle.
Tämän avun saatuaan v. Brandenstein
saattoi hyökätä punaisten oikeaa
sivustaa vastaan. Kun sitäpaitsi valkoisten
joukot estivät punaisten peräytymisen
pohjoiseen, niin joutuivat nämä
saarroksiin. Lahden luona saivat v.
Brandensteinin saks. joukot kuitenkin
viikkokauden yöt päivät taistella punaisten
sitkeitä murtautumisyritykslä estääkseen,
kunnes nämä 1 p. toukok. antautuivat.

Itäinen armeija oli saanut käskyn
katkaista Suomen ja Venäjän yhteyden
Laatokan eteläpuolelta ja valloittaa
Viipurin. Kenraali Löfström lähetti
Raudusta joukko-osaston etenemään
Kivennavan kautta Raivolaan ja katkaisemaan
rautatieyhteyden Viipurin ja Pietarin
väliltä, mikä tapahtuikin 23 p. huhtik.
Wilkaman osasto eteni Taliin ja
Papillaan ja katkaisi Viipurista pohjoiseen
menevät tiet sekä saarsi 24 p. Viipurin
kaakosta ja etelästä. Sihvo täydensi
piiritysketjua pohjoisesta ja luoteesta.
Vahvan pommituksen jälkeen kaupunki
valloitettiin askel askeleelta 28 ja 29 p.
huhtik. — Savon joukkojen päälliköksi
oli määrätty kenraali Linder. Kouvola
valloitettiin 2 p. toukok., Kotka ja
Hamina 4 p. Toukok. 16 p. kenraali
</chapter>
<chapter name="Suomenvedenpohja-Suomi">
Mannerheim marssi armeijoineen Helsinkiin.
Vapaussota oli päättynyt.

[„Suomen vapaussota vuonna 1918" I-VI
(1921-25); „Suomen vapaussota" I- (v:sta
1921); Ignatius-Soikkeli (1925);
Linder, „Muistelmia Suomen vapaussodasta"
(1921); Kaukovalta, „Tampereen seudun
kapinahistoria" (1921); Goltz, „Toimintani
Suomessa ja Baltianmaissa" (1920);
Hjalmarson, „Sotamuistoni Suomesta"
(1920); Nurmio ja Grandell, „Viipurin
valloitus" (1919); Sihvo, „Valkoinen
armeija Karjalan rintamalla" (1919);
Boström, „Sankarien muisto" (1927):
Svetšnikov, „Vallankumous ja kansalaissota
Suomessa 1917-18" (-1925).]

<b>Suomenvedenpohja,</b> Viipurinlahden
äärimmäinen perukka.

<b>Suomen Vienti-Pankki o.-y.</b> ks. <sp>Vienti-Pankki.</sp>

<b>Suomen Vientiyhdistys,</b> Helsinki,
per. Turkuun 1919. Sen tehtävänä on
edistää Suomen vientikauppaa. —
Vv. 1891-96 toimi samaa tarkoitusta
varten samanniminen yhdistys.

<b>Suomen Virallinen Lehti,</b> ilmestyy
Helsingissä v:sta 1857. vrt. <sp>Finlands
Allmänna Tidning.</sp>

<b>Suomen Virkamiesyhdistysten Keskusliitto,</b>
Helsinki, per. 1917. Jäseninä m. m. 61 eri
virkamiesyhdistystä. Julk. v:sta 1919
kaksikielistä Virkamiesten Aikakauskirjaa.

<b>Suomen Voimistelu- ja Urheiluliitto</b>
ks. <sp>Urheilujärjestöt.</sp>

<b>Suomen Vähittäiskauppiasliitto,</b>
Helsinki, aloitti toimintansa 1921, kun
Suomen Maakauppiasliitto (per. 1912)
yhdistettiin Suomen Kaupunkien
Vähittäiskauppiasliittoon (per. 1918).
Äänenkannattaja „Kauppias" (per. 1906
nimellä „Maakauppias").

<b>Suomen Yhdyspankki</b> ks. <sp>Pohjoismaiden
Yhdyspankki.</sp>

<b>Suomen Yksityiskoulunopettajien Yhdistys,</b>
Helsinki, per. 1906. Per. 1910 Suomen yksityiskoulujen
tietoarkiston. Julk. v:sta 1918 lehteä
„Yksityiskoulu — Privatskolan".

<b>Suomen Yleinen Kunnanlääkäriyhdistys,</b>
maamme kunnanlääkärien ammatillinen
yhteenliittymä, per. 1920.

<b>Suomen Yleinen Lääkäriliitto,</b> per.
1910, v:sta 1927 Suomen Lääkäriliitto (ks. t.).

<b>Suometar,</b> Helsingissä 1847-66
ilmestynyt, suomalaisuuden asiaa ajanut
sanomalehti. Sen perustivat P. Tikkanen,
A. Ahlqvist, D. E. D. Europæus ja
A. Warelius, toimittajana oli myöh. myös
K. Polén. vrt. <sp>Uusi Suometar.</sp>

<b>Suomi</b> on alk. ollut yksistään
Varsinais-Suomen nimenä, samoin kuin myös
ruots. nimitys <sp>Finland.</sp> Vasta
vähitellen nimi laajeni merkitsemään koko
sitä maata, jonka kirkollisena ja
valtiollisena keskuksena mainittu maakunta ja
sen pääkaupunki Turku olivat. Kuitenkaan
ei vielä uuden ajan alussa Pohjanmaata
luettu S:een kuuluvaksi. S. on siis
alueen ja heimon nimenä vanhimmalla
ajalla rinnastettava muiden vanhojen
heimo- ja maakuntanimitysten, Hämeen
ja Karjalan, kanssa.

<b>Suomi</b> (ruots. <i>Finland,</i> lat. <i>Fennia</i>),
tasavalta Pohjois-Euroopassa Fennoskandian
itäosassa. Pohjoisin kohta 70° 5' 30"
pohj. lev. (Utsjoella), eteläisin 59° 30' 10"
pohj. lev. (Bogskär, Föglö), mantereen
eteläisin kohta 59° 48' 30" (Hangon
maalaiskunnassa), läntisin 19° 7' 3" (Eckerössä),
mantereen läntisin kohta 20° 33' 17"
(Kolttapahtaniemi Enontekiössä),
itäisin 32° 48'30" (Suojärvellä). Pituus
pohjoisesta etelään n. 1,160 km, suurin
leveys idästä länteen n. 600 km, leveys
Oulun tienoilla n. 200 km. Pinta-ala
388,279 km<sup>2</sup>, josta vettä 44,852
km<sup>2</sup> eli 11,<sub>55</sub> %. Rajaviivan pituus on
4,685 km, josta maarajaa 3,039 km ja vesirajaa
1,646 km. Maarajasta on Ruotsia
vastaan 536 km, Norjaa vastaan 913 km
ja Venäjää vastaan 1,590 km.

<i>Geologinen rakenne.</i> S. on osa
Fennoskandiaa, peruskallioaluetta, jonka
kallioperä on graniitteja, gneissejä y. m.
kiteisiä kivilajeja, köyhä malmeista ja muista
hyödyllisistä kivennäisistä. Kallioperään
nähden on jyrkkänä poikkeuksena
Karjalan kannas, jota ei voi lukea
Fennoskandiaan kuuluvaksi. Siellä ei ole
näkyvissä kovaa kalliota, kaikkialla
leviää vain irtainten maalajien
muodostama peite, jonka alta useassa paikassa
pistää esiin sinivihreä kambrinen savi.
Maalajeista on maassamme yleisin ja
kaikkialle levinnyt mannerjäätikön
kasaama moreenisora; hyvin yleistä on
myös mannerjäätikön sulamisaikana
syntynyt harjuina esiintyvä somero l.
vierinkivisora ja hiekka. Harjumuodostuksista
ovat erikoisesti mainittavat Salpausselkä
(ks. t.) nimiset reunamoreenit. Laajimmat
savikentät ovat Pohjanmaan tasangolla ja
Salpausselän eteläpuolella. Savea nuorempia
muodostuksia ovat Pohjanmaan ja Karjalan
kannaksen rannikoiden lentohietikot ja
kaikkialla yleinen suoturve.

<i>Pinnanmuodostus.</i> S. on suurimmaksi
osaksi pienikumpuista mäkimaata. Yli
1,000 m korkeita tuntureita on vain


maan luoteiskolkassa, sielläkin harvoja;
korkein on Haltiotunturi (ks. t.).
Etelämpänä on Ounas-Pallastunturin jylhä
seutu. Inarin Lapin korkeita tuntureita
ovat Ailigas (620 m), Peldoaivi (570 m),
Hammastunturi (460 m) ja Saariselkä,
jossa Sokusti (744 m) ja Talkkunaoaivi
(633 m). Etelämpänä ovat m. m.
Pyhätunturi (526 m) ja Sallatunturi (645 m)
ja näistä lounaaseen tunnetut
näköalapaikat Aavasaksa (222 m) ja Ounasvaara
(216 m). Sallatunturin eteläpuolella on
järvirikas <sp>Kuusamon alue,</sp> jonka
huomattavimpia tuntureita ovat
Nuorunen (585 m), Ukonvaara (495 m) ja
Iivaara (465 m). — Tunturialueen ja
Kuusamon ylängön eteläpuolella on
järvirikas <sp>keskusylänkö</sp> ja
merenrannikkoa ja Laatokkaa reunustava
enimmäkseen matala ja tasainen n.
30-140 km leveä laajalti savikerrosten
peitossa oleva <sp>rantamaa.</sp> Keskusylänkö
viettää loivasti pohjoisesta etelään.
Useat siitä kohoavat vuoret ovat
kuuluisia näköalapaikkoja (Koli 336 m, Puijo
234 m, Pisanmäki 270 m, Laajavuori
227 m, Tiirismaa 223 m).

<i>Vesistöt.</i> S:lle on ominaista erittäin
suuri järvien määrä (maassamme on
n. 40,000 järveä). Järviä on
runsaimmin keskusylängöllä, jota sen vuoksi
us. sanotaankin järviylängöksi;
järvirikkaita ovat myös Kuusamon ylänkö
ja tunturialueen pohjoisosa, jotavastoin
rantamaan vedet pääsevät jokina
virtaamaan mereen järviksi keräytymättä.
Järviylängön järvet ovat ryhmittyneet
kolmeksi suureksi, reittien
muodostamaksi vesistöksi, Kokemäenjoen,
Kymijoen ja Vuoksen vesistöiksi (ks. n.).
Neljäs suurehko vesistö on Oulujoen vesistö
(ks. <sp>Oulujärvi</sp>) ja Etelä-Suomen
rannikkoalueella on pienempi Lohjanjärven
l. Mustionjoen vesistö. Pohjoisessa
on suuri Inarinjärvi (ks. t.) siihen
laskevine vesineen. Sen laskujoki
Paatsjoki, Petsamon halki juokseva
Petsamonjoki ja lännessä Norjan rajalla
juokseva Tenojoki laskevat
Pohjois-Jäämereen. Jokialueen suurimmat joet
ovat Pohjols-Pohjanmaalla, Pohjanlahteen
laskevia jokia ovat: Tornionjoki, Kemijoki,
Simojoki, Kuivajoki, Iijoki,
Kiiminginjoki, Oulujoki, Siikajoki, Pyhäjoki,
Kalajoki, Lestijoki, Vetelinjoki,
Ähtävänjoki, Lapuanjoki, Kyrönjoki,
Karvianjoki, Eurajoki, Lounais-Suomen
rannikolle Aurajoki, Suomenlahteen m. m.
Vantaanjoki, Porvoonjoki, Kymijoki,
Laatokkaan Vuoksi, Hiitolanjoki,
Ihalanjoki, Jänisjoki, Uuksunjoki, Tulemanjoki.
— S:n suurimmista koskista ks. <sp>Koski.</sp>

<i>Ilmasto.</i> S:n pohjoisesta asemasta
johtuu kesä- ja talvipäivien pituuden
suuri vaihtelu. Juhannuksena päivän
pituus etelärannikolla on lähes 19,
Lapissa 24 tuntia. Utsjoella aurinko on
kesällä taivaanrannan yläpuolella
yhtämittaa 73 vuorokautta, talvella siellä
taas on 51 vuorokautta kestävä
auringoton yö. — Maan <sp>keskilämpötila</sp>
on n. +1,5° C, s. o. noin 6° korkeampi
kuin normaalinen keskilämpötila samoilla
leveysasteilla. Vuoden keskilämpö on
Ahvenanmaalla n. +5°, mantereen
etelärannikolla +4°, Sisä-Lapissa —2° ja
Kalastajasaarennon pohjoiskärjessä +0,7°.
Heinäkuun keskilämpö samoilla paikoilla
on +15°, +16°, +12° ja +9°, helmikuun
(meillä kylmin kuukausi) —4°, —6°, —8°, —15°
ja —6°. Erotus kylmimmän ja lämpimimmän kuukauden
välillä (n. s. vuotuinen lämpötila-amplitudi)
on suurin Enontekiössä (29°), pienin
Ahvenanmaalla (19°). Talvella lämpötila voi
maan kaikissa osissa joskus kohota 4-8° yli
nollan, kun se toiselta puolen voi Lapissa
laskea alle —50°, Itä-Suomessa —47°:een,
Ahvenanmaalla tuskin —30°:een. Eri
vuosina voi sekä talven kylmyys että kesän
lämpimyys vaihdella suuresti; korkeimmat
heinäkuiset lämpötilat ovat olleet
32-35°. — <sp>Tuulista</sp> ovat lounaistuulet
yleisimmät: keskimäärin 19 % kaikista
tuulista; sen jälkeen seuraavat
etelä- (16 %) ja pohjoistuulet (13 %); vähimmin
on itätuulta (9 %). Tuulen keskinopeus
on meillä 4 m sekunnissa eli 14 km
tunnissa, voimakkaimmat ovat lounais-,
heikoimmat kaakkoistuulet. — <sp>Ilman
absoluuttinen kosteus on</sp>
vähäinen, vuosittain keskimäärin etelässä 6 g,
pohjoisessa 4 g m<sup>3</sup>:ssä. Kesällä se
on suurin (9-11 g), talvella pienin (2-4 g).
Suhteellinen kosteus sitävastoin on suuri,
keskimäärin 83 % maalla ja 85 %
merellä, suurin talvella (90 %), "pienin
kesällä (n. 73 %). — Suuren suhteellisen
kosteuden seurauksia on taivaan runsas
pilvisyys. Keskimäärin on 2/3 taivaasta
(68 %) maassamme pilvien peittämää;
suurin on pilvisyys Lapissa (75 %);
pilvisin kuukausi on joulukuu, kirkkain
kesäkuu. Päivää kohden tulee auringonpaistetta
keskimäärin 4 tuntia, kesäkuussa 8-9 tuntia.
Sumua on sisämaassa vuosittain n. 20,
rannikolla 30-40 päivänä, paikoitellen Ahvenanmaan
saaristossa enemmänkin. — <sp>Sademäärä</sp>
(vrt. <sp>Sade</sp> ja <sp>Lumi,</sp> karttoja) on


<img 1>
Suomen kivilajialueet.
</img>

<img 1>
Kivennäismaalajien leviämisalueet Suomessa.
</img>

<img 1>
Helmikuun isotermit.
</img>

<img 1>
Heinäkuun isotermit.
</img>

<img 1>
Puiden ja pensasten pohjoisrajoja, <i>1</i> tammen,
<i>2</i> saarnen, <i>3</i> jalavan, <i>4</i> pähkinäpensaan,
<i>5</i> vaahteran, <i>6</i> lehmuksen, <i>7</i> tervalepän, <i>8</i> paatsaman,
<i>9</i> näsiän, <i>10</i> kuusen.
</img>

<img 1>
Erilaiset varjostukset merkitsevät maan
hyvyysastetta, tummempi parempaa maata,
vaaleampi järjestyksessä yhä huonompaa.
</img>

<img 1>
Viljelyskasvien pohjoisrajoja, <i>1</i>
sokerijuurikkaan, <i>2</i> syysvehnän, <i>3</i> herneen, <i>4</i> kevätvehnän,
<i>5</i> kauran, <i>6</i> kevätrukiin, <i>7</i> turnipsin, <i>8</i> timotein,
<i>9</i> syysrukiin, <i>10</i> ohran, <i>11</i> perunan.
</img>

<img 1>
Maataloudellis-kasvimaantieteelliset pääalueet
(Linkolan mukaan). Arab. numerot osoittavat
putkilokasvilajien lukua. Alueiden nimet ks. p. 466.
</img>

koko maassamme keskimäärin 540 mm.
Pienin se on Lapissa: 400-500 mm;
Oulusta eteläänpäin keskimäärin 580 mm,
eteläisimmässä osassa 600-700 mm.
Runsassateisin seutu on Länsi-Uusimaa
(Pohjan pitäjä 760 mm). Yleensä on elokuu
runsassateisin, huhti- ja maaliskuu
niukkasateisimmat. Sademäärä on eri vuosina
hyvin vaihteleva: runsassateisilla
seuduilla se joskus voi nousta yli 900mm:n,
toisinaan taas aleta n. 300 mm:iin.
Suurimmat maastamme tunnetut
vuorokautiset sademäärät ovat n. 100 mm.
Suuri osa sademäärästä tulee lumena,
lounaassa n. 1/3, pohjoisessa ja idässä
n. 1/2, keskimäärin 40 %. Lumipeitteen
suurin paksuus on Ahvenanmaalla
keskimäärin n. 20 cm, Laatokan
pohjoispuolella 90 cm, keskimäärin maassa
n. 65 cm. Lumirikkaina talvina se voi
olla Ahvenanmaalla 50 cm, muualla
Etelä-S:ssa 80 cm, Pohjois- ja Itä-S:ssa
100-150 cm. — <sp>Jäätyminen</sp>
tapahtuu pohjoisessa loka-marraskuussa;
joulukuussa jäätyvät etelämpänä suuret
järvet ja merenlahdet, suuret osat
rannikkovesiä tammi- ja helmikuussa. Jäät
lähtevät virtaavista vesistä tav.
huhtikuussa, järvistä ja meristä toukokuussa,
pohjanperillä vasta kesäkuussa.

<i>Kasvillisuus ja kasvisto.</i> Maamme
kasvillisuudelle on ominaista metsien
runsaus (kasvullinen metsäala 21,4
milj. ha l. n. 60 % maan pinta-alasta).
Yleisin metsiä muodostava puu on mänty,
toisella sijalla on kuusi; koivikoita ja
lepikolta on etupäässä suhteellisesti
nuorilla kaskimailla ja kylätienoilla,
koivikkoa sitäpaitsi Lapin
koivuvyöhykkeessä. Kapealla kaistaleella
Suomenlahden rannikolla sekä Ahvenanmaalla,
jotka tav. luetaan keskieurooppalaiseen
tammivyöhykkeeseen, on lehtipuulehdoissa
tavallisten lehtipuiden ohella n. s.
jaloja lehtipuita: tammia, vaahteroita,
lehmuksia, jalavia, saarnia ja
pähkinäpensaita. Eri metsätyypeistä ks.
<sp>Metsätyyppi.</sp> — Suot peittävät n. 30 %
maamme pinta-alasta. Viljelty ala on
n. 6 %, niittyä ja laidunta 4 % maan
pinta-alasta. — Kasvimaantieteellisesti
Jo P. Norrlin jakoi maamme 5:een
poikittaisvyöhykkeeseen: 1) <sp>tammivyöhyke,</sp>
kapea, keskeltä katkonainen rantakaistale
Suomenlahden rannalla; 2) <sp>vaahteravyöhyke
l. Etelä-S:n vyöhyke,</sp> pohjoisrajana
Merikarvialta Ikaalisten, Korpilahden ja
Rantasalmen kautta Soanlahdelle vedetty
viiva; 3) <sp>lehmusvyöhyke l. Keski-S:n
vyöhyke,</sp> pohjoisrajana Kokkolan, Iisalmen
ja Nurmeksen kautta kulkeva viiva;
4) <sp>pohjoissuom. vyöhyke,</sp> joka
jakautuu tervalepän pohjoisrajan
(Kemi-Suomussalmi) kohdalla eteläiseen
ja pohjoiseen osaan ja jonka pohjoisraja
ulottuu jonkin verran napapiirin
pohjoispuolelle; 5) <sp>Lappi.</sp>
Maataloudellis-kasvimaantieteellisesti
Linkola on jakanut maan 13 pääalueeseen:
1) lounais-eteläinen rannikkoalue,
2) kaakkoiset rannikkotienoot, 3)
Etelä-Häme, 4) Etelä-Savo, 5) Pohjanmaan
rannikkotasanko, 6) Suomenselän
vedenjakajaseutu, 7) Sisä-Suomen järvialueen
pohjoispuolisko, 8) Raja-Karjala, 9)
Kainuun alue, 10) Perä-Pohjola, 11)
Kuusamon alue, 12) Etelä-Lappi, 13)
Pohjois-Lappi. — Kasvistoomme (S:n
valtiollisella alueella) kuuluu siemenkasveja ja
sanikkaisia n. 1,140 lajia, lisäksi n. 270
satunnaista lastaus- y. m. s. paikoilta
löydettyä kasvilajia, Etelä-S:ssa on
lajiluku eri kasvistomaakunnissa v:n 1910
tietojen mukaan 663-795, Lapin
maakunnissa vain 340-430. Tärkeimpien
viljelyskasvien viljelyksen sekä puiden ja
pensaiden pohjoisrajoista ks. karttoja
palstoilla 463 ja 464.

<i>Eläimistö.</i> Luonnonvaraisia nisäkkäitä
on S:ssa 44 lajia. Näistä ovat arktisia
peura, naali ja sopuli, jotka samoinkuin
ahma, ruskea metsämyyrä ja pienempi
ojamyyrä ovat luonteenomaisia Lapille.
Etelä-S:lle ominaisia ovat m. m.
maamyyrä, eräät lepakot, koivuhiiri,
vaivaishiiri, siili ja tammihiiri. Yleisiä
vesinisäkkäitä ovat harmaahylje ja norppa,
valaista on ainoastaan pyöriäinen useasti
näyttäytynyt rannikollamme. Maamme
alkuperäiselle luonnolle ominaista, nyt
harvinaiseksi vähentynyttä suurriistaa
edustavat m. m. karhu, susi, ilves, hirvi.
Lintuja pesii S:ssa n. 220 lajia; näiden
lisäksi tulee n. 75 tilapäistä vierailijaa
tai läpikulkevaa matkalintua. Matelijoita
on 5, sammakkoeläimiä 4 lajia, kaloja
meri- ja maavesissä yhteensä yli 70 lajia
(Petsamon rannikon kaloja lukuunottamatta) .

<i>Väestö.</i> V:n 1926 lopulla oli S:n
<sp>väkiluku</sp> kirkonkirjojen ja siviili,
rekisterin mukaan 3,558,220 henkeä, kun
taas maan todellinen väkiluku oli
n. 3,311,500 henkeä. Viimeksimainittuun
lukuun eivät sisälly maassa asuvat
ulkomaiden alamaiset (arviolta 28,000
henkeä) eivätkä täällä vielä kirjoissa
olevat siirtolaiset y. m. S:n väkiluvun
kehityksestä tarjoavat palstalla 469
kirkonkirjoihin (ja siviilirekisteriin)
perustuvat luvut yleiskatsauksen:

<img 1></img>




<table>
<td>Vuosi <td c>Väkiluku<br>henkeä <td c>Henkeä<br>km<sup>2</sup>:llä
<td>1750           <td c>421,537     <td c>1,8
<td>1800           <td c>832,659     <td c>2,9
<td>1820         <td c>1,177,546     <td c>3,5
<td>1850         <td c>1,636,915     <td c>4,9
<td>1875         <td c>1,912,647     <td c>5,8
<td>1900         <td c>2,712,562     <td c>8,2
<td>1920         <td c>3,364,807    <td c>10,1
<td>1926         <td c>3,558,220    <td c>10,4
</table>

Väestökirjanpidon mukaan oli v:n
1926 väkiluvusta miespuolisia 1,758,123
ja naispuolisia 1,800,097; naisia oli siis
41,974 enemmän kuin miehiä. Koko
väestöstä oli kaupunkilaisia 609,157 ja
maalaisväestöä 2,949,063 henkeä eli
edellisiä 17 %, jälkimmäisiä 83 %.
Kaupunkiväestöä oli 1880 8,4 %, 1900
12,5 %, 1910 14,7 %, 1920 15,9 %. —
<sp>Syntyneitten</sp> luku oli 1925 80,354,
joista 78,260 elävänä ja 2,094 kuolleena
syntynyttä. Kaikista syntyneistä oli
41,539 miespuolisia ja 38,815
naispuolisia, joten 1,000 tyttöä kohden syntyi
1,070 poikaa. Syntyneistä oli aviottomia
6,661. Syntyneisyydellä on maassamme
aleneva suunta. Joka 1,000 henkeä
kohden syntyi näet elävänä:

1880 36,5 <tab>1910 30,1
1890 32,9 <tab>1920 25,3
1900 32,0 <tab>1926 21,7

— <sp>Kuolleisuus</sp> (ks. t.) oli 1926
13,4 0/00 eli 47,526 henkeä. Luonnollinen
väenlisäys 1911 oli 39,590, 1920 31,410
ja 1926 29,349. — <sp>Siirtolaisuus</sp>
(ks. t.).

<sp>Kielen</sp> mukaan jakautui S:n väestö
1920, jolloin todellinen väkiluku oli
3,105,103 henkeä, seuraavasti:

<table>
<td>suomenkielisiä     <td r>2,754,228 <td>eli 88,7 %
<td>ruotsinkielisiä      <td r>340,963 <td>eli 11 %
<td>venäjänkielisiä        <td r>4,806<td>
<td>saksankielisiä         <td r>2,378<td>
<td>lapinkielisiä          <td r>1,603<td>
<td>muunkielisiä           <td r>1,125<td>
</table>

Kaupunkiväestössä ovat ruotsinkieliset
suhteellisesti suurempana osana kuin
maalaisväestössä (1920 oli
kaupunkiväestöstä 23,1 % ruotsinkielisiä,
maalaisväestöstä vain 8,7 %). V. 1880 oli
ruotsinkielisiä 14,3, 1890 — 13,6, 1900 — 12,9
ja 1910 — 11,6 %. — V:n 1922
kielilain (ks. <sp>Kielilainsäädäntö</sp>)
mukaisia ruotsink. kuntia ovat
<sp>Uudenmaan läänissä:</sp> Bromarv,
Tammisaaren maalaiskunta, Snappertuna, Inkoo,
Degerby, Sipoo ja Pernaja; <sp>Turun ja
Porin läänissä:</sp> Houtskari, Korpoo,

<img 1>
Suomen ruotsink.väestön asuma-alue.
Tummempi varjostus osoittaa nykyistä asutusalaa,
vaaleampi sanotun asutuksen oletettua
aikaisempaa rajaa.
</img>

Vestanfjärd ja Hiittinen; <sp>Ahvenanmaan
maakunnassa:</sp> kaikki 16 kuntaa; <sp>Vaasan
läänissä:</sp> Närpiö, Ylimarkku, Korsnääsi,
Pirttikylä, Petolahti, Bergö, Maalahti, Sulva,
Mustasaari, Raippaluoto, Koivulahti,
Maksamaa, Munsala, Uudenkaarlepyyn
maalaiskunta, Pietarsaaren pitäjä,
Purmo, Ahtava, Terijärvi, Kruunupyy,
Luoto ja Alaveteli. <sp>Uudenmaan
läänin</sp> 2-kielisiä kuntia, joissa suomi
enemmistön kielenä, ovat: Helsingin
kaup. ynnä Suomenlinna, Oulunkylä,
Huopalahti, Myrskylä, Lohja ja Tuusula;
2-kielisiä, joissa ruotsi enemmistön
kielenä: Kulosaari, Helsingin pitäjä,
Lappträsk, Ruotsinpyhtää, Loviisa,
Porvoo, Tammisaari, Hanko, Hangon
maalaiskunta, Tenhola, Pohja, Karjaa,
Mustio, Siuntio, Kirkkonummi, Espoo,
Grankulla, Porvoon maalaiskunta ja
Liljentaali. <sp>Turun ja Porin läänissä</sp>
2-kielisiä kuntia, suomi enemmistön
kielenä: Turku, Salon kauppala, Finby
ja Karuna; ruotsi enemmistön kielenä:
Iniö, Nauvo, Parainen, Kemiö ja
Dragsfjärd. <sp>Viipurin läänissä</sp>
2-kielinen kunta, suomi enemmistön kielenä:
Pyhtää. <sp>Vaasan läänissä</sp>
2-kielinen kunta, suomi enemmistön kielenä:
Vaasa; 2-kielisiä, ruotsi enemmistön
kielenä: Kaskinen, Kristiinankaupunki,
Pietarsaari, Kokkola, Uusikaarlepyy,
Siipyy, Lappväärti, Kristiinankaupungin
pitäjä (Tjöck), Vöyri, Oravainen, Jepua,
Kokkolan maalaiskunta (Kaarlela). —
<sp>Elinkeinoon</sp> nähden jakautui väestö
v:n 1920 ammattitilaston mukaan siten,
että maataloudesta sai elatuksensa



<table>
<td r><td c>Teollisuus <td c>Työpaikkoja <td c>Työntekijöitä <td c>Tuotanto mk.
<td r>1. <td>Puuteollisuus . . . <td c>811       <td r>52,135   <td r>2,823,600,500
<td r>2  <td>Paperiteollisuus . . . <td c>178       <td r>16,039   <td r>2,088,442,800
<td r>3. <td>Ravinto- ja nautintoaineteollisuus . . . <td c>495        <td r>9,880   <td r>1,957,502,200
<td r>4. <td>Kutomateollisuus . . . <td c>274       <td r>20,110   <td r>1,041,587,500
<td r>5. <td>Konepajat ja hienompi koneteollisuus . . . <td c>421       <td r>19,217     <td r>882,063,000
<td r>6. <td>Nahka- ja karvateollisuus . . . <td c>160        <td r>5,686     <td r>465,248,900
<td r>7. <td>Kivi-, savi-, lasi- ja turveteollisuus . . . <td c>282        <td r>9,650     <td r>407,079,100
<td r>8. <td>Valaistus-, voimansiirto- ja vesijohtoteollisuus . . . <td c>403        <td r>2,838     <td r>335,376,900
<td r>9. <td>Sulatot ja jalostustehtaat sekä malminotto . . . <td c>176        <td r>4,885     <td r>333,695,400
<td r>10. <td>Terva-, öljy-, kumi- y. m. teollisuus . . . <td c>63        <td r>1,394     <td r>229,347,100
<td r>11. <td>Graafillinen teollisuus . . . <td c>178        <td r>4,940     <td r>209,903,400
<td r>12. <td>Kemiallisten valmisteiden teollisuus . . . <td c>55        <td r>2,189     <td r>144,145,200
<td r>13. <td>Muut teollisuudenhaarat . . . <td c>30          <td r>404      <td r>17,167,900
</table>

65,1 %, teollisuudesta ja käsityöstä 14,8 %,
kulkulaitoksista 3,4 %, kaupasta 3,4 %
ja muista elinkeinoista 13,3 %. —
<sp>Siviilisäätyryhmityksessä</sp> on
selvästi havaittavissa naimisissa olevien
luvun väheneminen. Sitä valaisee
seuraava taulukko (0/00):
<table>
<td><td c>Naimattomia  <td c>Naineita  <td c>Leskiä ja<br>erotettuja
<td>1850         <td c>599        <td c>342         <td c>59
<td>1900         <td c>611        <td c>334         <td c>55
<td>1910         <td c>621        <td c>324         <td c>55
<td>1920         <td c>609        <td c>303         <td c>88
</table>

Avioliittoja solmittiin 1925 22,103 eli
63 10,000 henkeä kohden. Solmituista
avioliitoista oli 421 siviiliavioliittoa,
muut kirkollisia. Purkautuneiden
avioliittojen luku oli 16,728, joista 16,102
toisen puolison kuoleman ja 626
laillisen avioeron johdosta.

<i>Elinkeinot.</i> S:n pääelinkeino on
<sp>maatalous,</sp> joka kaikissa muissa
lääneissä paitsi Uudenmaan on tärkeämpi
kuin kaikki muut elinkeinot yhteensä.
Maataloutta, sen edellytyksiä,
omistusoloja, kehitystä y. m. käsitellään
artikkeleissa <sp>Maanviljelys, Maanvuokra,
Maanomistus, Pienviljelys, Maatalousluotto,
Lypsykarjanhoito, Maitotalous, Meijeriliike.</sp>
Viljellyn maan lisääntymisestä ja
luonnonniittyjen vähentymisestä ks. <sp>Pelto</sp>
ja <sp>Niittyviljelys.</sp> Maankäyttölajeista
ks. <sp>Maanviljelys.</sp> Tärkeimmät
viljakasvit ovat kaura, ruis, ohra ja vehnä,
juurikasveista peruna, kehruukasveista
pellava. Kotieläimiä oli Suomen
maalaiskunnissa 1926 hevosia 399,998,
nautaeläimiä 1,860,479, lampaita 1,413,697,
sikoja 390,536, kanoja 1,258,306 kpl.
Maitotaloudesta ja meijeriliikkeestä ks.
<sp>Meijeriliike, Juusto, Voi.</sp>
Maatalouden sivuelinkeinoista ks.
<sp>Kalastus, Metsästys, Puutarhanhoito,
Mehiläishoito.</sp> Metsätaloudesta
ks. <sp>Metsätalous, Metsävarat</sp> ja
<sp>Valtionmetsät. Vuorityö</sp> on
vähäistä. Siitä ks. <sp>Kaivos. —
Teollisuus.</sp> V. 1926 oli S:ssa
kaikkiaan 3,526 teollisuuslaitosta, joissa
työskenteli 149,367 henkeä ja joiden
tuotannon bruttoarvo oli 10,935,159,900
mk. Teollisuuden eri pääryhmäin
kesken jakautuvat mainitut luvut ylempänä
olevan taulukon osoittamalla tavalla.

Kuten taulukosta näkyy, ovat ensi
sijoilla molemmat tärkeimmät
vientiteollisuudet; niissä on yhteensä työssä
45 % kaikista teollisuuden työläisistä ja
niiden tuotanto n. 45 % koko teollisuuden
tuotannosta, — Eri teollisuudenhaaroista
ks. <sp>Mylly, Paperiteollisuus, Puuteollisuus,
Kutomateollisuus, Koneteollisuus, Rautateollisuus,
Nahkateollisuus, Sokeriteollisuus,
Tupakkateollisuus.</sp> — Tehdasteollisuuden
rinnalla on <sp>käsityömäisellä teollisuudella</sp>
vähäinen merkitys. V. 1923 oli tällä alalla
työpaikkoja 16,017, työntekijöitä 33,024 ja
tuotantoarvo 592,994,600 mk. — <sp>Kotiteollisuus</sp>
(ks. t,). — <sp>Kauppa.</sp> V. 1926 oli S:n kauppavaihto
seuraavanlainen (milj. mk:ssa).
<table>
<td c>Maat         <td r>Tuonti     <td r>Vienti    <td r>Koko<br>vaihto
<td>Englanti . . . <td r>726,8    <td r>2,162,1    <td r>2,888,9
<td>Saksa . . . <td r>1,975,2      <td r>715,1    <td r>2,690,3
<td>Yhdysvallat . . . <td r>801,2      <td r>365,2    <td r>1,166,4
<td>Alankomaat . . . <td r>327,0      <td r>579,7      <td r>906,7
<td>Ruotsi . . . <td r>417,5      <td r>218,7      <td r>636,2
<td>Ranska . . . <td r>200,1      <td r>404,2      <td r>604,3
<td>Belgia . . . <td r>175,1      <td r>298,9      <td r>474,0
<td>Tanska . . . <td r>310,9      <td r>141,9      <td r>452,8
<td>Venäjä . . . <td r>107,6      <td r>219,8      <td r>327,4
<td>Espanja . . . <td r>33,9       <td r>68,8      <td r>102,7
<td>Norja . . . <td r>55,0       <td r>28,3       <td r>83,3
<td>muut Eur. maat . . . <td r>322,7       <td r>86,2      <td r>408,9
<td>muut Eur. ulkop. maat . . . <td r>214,7      <td r>347,6      <td r>562,3
<td 4 r>—————————————————————
<td r>yhteensä  <td r>5,667,7    <td r>5,636,5   <td r>11,304,8
</table>


V. 1926 olivat tärkeimmät tuonti- ja
vientitavarat (tuh. mk:ssa).
<table>
<td><td r>Tuonti       <td r>Vienti
<td>Eläimistä saatuja ruokatavaroita . . . <td r>139,268      <td r>530,563
<td>Viljaa ja viljatuotteita . . . <td r>706,551        <td r>1,446
<td>Karjanrehua ja siemeniä . . . <td r>323,938        <td r>5,603
<td>Siirtomaatavaroita, hedelmiä . . . <td r>618,437       <td r>21,664
<td>Kankaita, kehruuaineks. y. m. . . . <td r>1,017,574       <td r>13,727
<td>Puutavaroita ja puuteoksia . . . <td r>33,040    <td r>3,153,211
<td>Paperivanuketta, pahvia, paperia y. m. . . . <td r>18,254    <td r>1,628,728
<td>Vuotia, nahkoja y. m. . . . <td r>219,508      <td r>115,458
<td>Kivi- ja maalajeja valmisteineen . . . <td r>273,673       <td r>24,051
<td>Metalleja, koneita ja kuljetusneuvoja . . . <td r>1,287,719       <td r>35,640
<td>Kemikaalioita ja kem. teoll. tuotteita . . . <td r>798,842       <td r>62,790
</table>

<sp>Osuustoiminnasta</sp> ks. erikoisartikkeleita.

<sp>Liikenne</sp> ks. <sp>Rautatie, Kanava, Tiet,
Merenkulku, Postilaitos, Puhelin, Sähkölennätin.

Rahasta</sp> ks. <sp>Raha.</sp> — Rahalaitoksista
ks. <sp>Pankki, Säästöpankki.

Vakuutuksesta</sp> ks. erikoisartikkeleita.

S:n valtion tulot 1926 olivat kirjanpäätöksen
mukaan 3,970 milj. mk. sekä menot 4,077 milj.
mk. Valtion omaisuus 1922 toimitetun inventeerauksen
mukaan nousi 11,150,615,123 mk:aan, josta
valtion metsien osalle tuli yli 2 miljardia
ja rautateiden kiinteän omaisuuden
3,2 miljardia. Valtion velka oli sam. v.
1,877,899,969 mk. sekä v:n 1926 lopussa
2,847 milj. mk. vrt. <sp>Valtiontalous,
Valtiovelka.</sp>

<i>Kirkolliset olot.</i> Uskontoon nähden on
S:n väestö varsin yhtenäistä. V. 1927 oli
<table>
<td>luterilaisia . . . <td r>3,452,933
<td>kreik.-katolisia . . . <td r>60,071
<td>muita . . . <td r>10,905
<td>siviilirekisterissä . . . <td r>34,311
</table>

Vaikka valtakunnassa on vallalla
uskonnonvapaus, on ev.-lut. kirkko
tosiasiassa sekä kansankirkko (s. o.
kansalaisten enemmistön) että myös
valtiokirkko. Valtiolla on ylin valta etenkin
kirkon ulkonaisten asioiden hallinnossa
(kirkkoa koskevien lakien vahvistaminen,
piispojen nimittäminen y. m.). Kirkolla
on oma edustuslaitos, kirkolliskokous ja
omat itsenäisesti toimivat hallintoelimensä
(piispat, tuomiokapitulit y. m.).
Maa on jaettu viiteen hiippakuntaan
(Turun, Tampereen, Oulun, Viipurin ja
Porvoon), jotka jakaantuvat
rovastikuntiin ja seurakuntiin.

<i>Opetuslaitos.</i> Maassa vallitsee
oppivelvollisuus. Opetuslaitoksista ks.
erikoisartikkeleita, niinikään tieteellisistä,
taiteellisista, taloudellisista ja
hyväntekeväisyysyhdistyksistä ja seuroista.

<sp>Taiteesta</sp> ks. <sp>Suomen taide,
kirjallisuudesta</sp> ks. <sp>Suomen
kirjallisuus, musiikista</sp> ks.
<sp>Suomen säveltaide, teatterista</sp>
ks. <sp>Suomen näyttämötaide.</sp>

<i>Valtiomuoto ja valtiosääntö.</i> S. on
täysivaltainen tasavalta, jonka
valtiosääntö on vahvistettu 17/7 1919
annetussa hallitusmuodossa ja muissa
perustuslaeissa. Valtiovalta kuuluu kansalle,
jota edustaa valtiopäiville kokoontunut
Eduskunta (ks. t.). Lainsäädäntövaltaa
käyttää Eduskunta yhdessä Tasavallan
Presidentin kanssa, ollen Presidentillä
valta eräistä asioista antaa
hallinnollisia asetuksia, S:n kansalaiset ovat
yhdenvertaiset lain edessä. Jokainen S:n
kansalainen on lain mukaan turvattu
hengen, kunnian, henkilökohtaisen
vapauden ja omaisuuden puolesta. Kansalaisen
työvoima on valtakunnan erikoisessa
suojeluksessa. S:n kansalaisella on
oikeus oleskella omassa maassa sekä,
mikäli laissa ei ole toisin säädetty,
vapaasti valita asuinpaikkansa ja
kulkea paikkakunnasta toiseen. S:n
kansalaiselle on turvattu uskonnon-, sanan-,
paino-, yhdistys- ja kokoontumisvapaudet.
Kotirauha on loukkaamaton samoin
kirje-, lennätin- ja puhelinsalaisuus.
Ketään S:n kansalaista ei saa tuomita
muussa oikeudessa kuin siinä, jonka
alainen hän on. Suomi ja ruotsi ovat
tasavallan kansalliskielet. Valtiotalouden
hoito tapahtuu Eduskunnan vuosittain
hyväksymän tulo- ja menoarvion
mukaan. Veroista, maksujen yleisistä
perusteista sekä valtion tuloa tuottavan
omaisuuden ja liikeyritysten hoidosta
ja käyttämisestä säädetään laeilla.
Valtiolaiiiain ottamiseen vaaditaan
Eduskunnan suostumus. Jokainen S:n
kansalainen on velvollinen olemaan
osallisena isänmaan puolustuksessa ja sitä
avustamaan. Valtion kustannuksella on
ylläpidettävä tai avustettava oppilaitoksia
ylempää yleissivistystä ja ylempää
kansanopetusta varten. Valtion
oppilaitoksien sekä kansakoulutoimen
järjestysmuodon perusteista ynnä valtion ja
kunnan velvollisuuksista kansakoulujen
kannattamiseen säädetään laeilla. Opetus
kansakouluissa on maksuton.

<i>Oikeudenhoito.</i> Tuomiovaltaa
käyttävät riippumattomat tuomioistuimet,
ylimpänä oikeusasteena Korkein Oikeus ja

Korkein Hallinto-oikeus. Korkeimman
Oikeuden alaisina toimivat lähinnä
hovioikeudet, joita nyk. on kolme, Turun,
Vaasan ja Viipurin. Hovioikeuksien
alaisina ovat yleisen oikeudenkäynnin
alalla kihlakunnanoikeudet maalla ja
raastuvanoikeudet kaupungeissa.
Erikoistuomioistuimina toimivat
maanjako-oikeudet, sotatuomioistuimet ja
Ylisotaoikeus. vrt. <sp>Hallinto-oikeudellinen
lainkäyttö, Rikos</sp> (taulukko).

<i>Hallinto.</i> Ylin toimeenpanovalta on
uskottu Tasavallan Presidentille (ks. t.)
ja valtion yleistä hallitusta varten on
Valtioneuvosto (ks. t.). Yleistä hallintoa
varten S. on jaettuna lääneihin,
kihlakuntiin ja kuntiin. Kuntain hallinto
perustuu itsehallintoon. Paitsi läänien
(ks. t.) hallintoa, joita johtavat
maaherrat läänissään, on Valtioneuvoston
alaisina joukko keskusvirastoja, jotka
alallaan käsittävät eräin poikkeuksin
koko maan ja joiden alaisina sitten
ovat erinäiset virastot ja virkamiehet.

<sp>Puolustuslaitoksesta</sp> ks. <sp>Suomen
puolustuslaitos. — Vaakuna ja lippu</sp>
ks. <sp>Suomen vaakuna</sp> ja <sp>Lippu.</sp>

[„Suomi. Maa. Kansa, Valtakunta"
I-III (1923-25); „Oma Maa" (2:nen pain.,
1920-25); „Suomenmaa" I-X (v:sta
1919); „Suomen Kartasto" (3:s pain.,
1928); „Valtiotieteiden Käsikirja" I-IV
(1921-24); Voionmaa, „Suomen talouselämä"
(1927); Rauhala, „Isänmaan kirja" I-IV
(v:sta 1926).]

<i>Historia.</i> Ihminen on saapunut S:een
vasta melkoisen ajan kuluttua
jääkauden jälkeen, sittenkuin maa oli
kohonnut merestä ja sekä kasvillisuus että
eläimistö ehtineet siinä määrin
varttua, että ne tarjosivat hänelle
välttämättömimmät elinehdot.

<i>Kivikausi</i> on esihist. löydöissämme
runsaasti edustettuna. Silloinen
kalastaja- ja metsästäjäasutus viihtyi järvi-
ja metsärikkaassa maassamme, etenkin kun
ilmanala oli nykyistään lämpimämpi,
leviten Jäämerelle asti. —
<sp>Varhaisimmat löytömme</sp> ovat n. s. nuoremman
l. neoliittisen kivikauden alulta ja
keskittyneet Etelä-Suomeen. Pari suolöytöä
(Kirkkonummi ja Antrea) on ehkä jo
n. s. ancyluskaudelta, Varmempia todisteita
asutuksesta on litorinakauden alulta,
n. v:sta 4000 e. Kr. lähtien. Ne ovat
karkeatekoisia kivikirveitä, joita on
varsinkin Uudeltamaalta ja
Varsinais-Suomesta, m. m. asuinpaikoilta
Kirkkonummelta ja Suomus järveltä (mistä
tämän aikajakson nimitys <sp>Suomusjärven
kulttuuri</sp>). Samanikäisiä
kiviaseita on myös Karjalasta. Tämä
varhaisin asutus on tullut Suomeen
osituin Karjalan kautta, osittain ehkä
meritse Virosta, jääkauden jälkeisen
pohjoiseenpäin pyrkivän asutusliikkeen
jatkona. — Seuraavan <sp>kampakeraamisen
asutusjakson</sp> kivikalusto
on entistä lajirikkaampi ja teknillisesti
kehittyneempi. Uusi kulttuurilaina oli
saviaistiainvalmistustaito, jonka tuotteet
kuuluivat n. s. kampakeramiikkaan (nimi
johtuu kampamaisella leimasimella
saviastioihin painetuista koristeista).
Kampakeraamisella kulttuurilla oli laaja,
Siperiasta Pohjanlahteen ja Veikselin suulle
ulottuva leviämisalue, ja otaksutaan sitä
suom.-ugr. alkukulttuuriksi. Se oli
metsästys- ja kalastusasteella. Kotieläimiä
oli tuskin muita kuin koira. Tavarain
vaihto alueen eri osien kesken oli vilkasta,
johtuen väestön liikkuvaisuudesta. Esim.
Preussista on tuotu Suomeen
meripihkakoruja ja Sisä-Venäjältä piikiveä.
Asuttiin ryhmissä kalaisten vesien
hiekkarannoilla. Asuntona oli kota, tulisijana
avoin liesikiveys. Suomesta tunnetaan
tämän ajan asuinpaikkoja lukuisasti,
pohjoisin Inarista. Keskeisintä
asutusaluetta oli Vuoksen suuseutu. Tärkeitä
aikamääräyksissä ovat muinaiset
merenranta-asuinpaikat, jotka maankohoamisen
vaikutuksesta sijaitsevat nyt
ikäjärjestyksessä toinen toistaan meren pintaa
ylempänä. Kampakeraamisen kulttuurin
kukoistuskausi oli 3:nnella
vuosituhannella e. Kr. Sen nuorempia ilmiöitä ovat
kiviset eläinpääaseet, joista parhaat, esim.
Huittisista löydetty hirvenpään
muotoinen nuija, ovat todellisia taideteoksia,

Lounais-Suomesta hävitti kampakeraamisen
kulttuurin sinne 3:nnen vuosituhannen lopulla
leviävä <sp>vasarakirveskulttuuri,</sp> jonka
tunnuksia ovat kiviset sotakirveet l.
veneenmuotoiset vasarakirveet sekä pienet,
nuorapainantein koristetut saviastiat (n. s.
nuorakeramiikka). Tämän meritse saapuneen
kulttuurin lähtökohtana oli
Keski-Eurooppa, mistä se levisi myös
naapurimaihin. Läntisenä, kampakeraamiselle
kulttuurille vieraana ilmiönä sitä on
pidettävä uuden, indoeurooppalaisen
(alkugermaanisen) kansan tänne tuomana.
Ennen kivikauden päättymistä, n. 1500
e. Kr., tämä kulttuuri ehti taantua,
sekautuen kampakeraamiseen kulttuuriin,
kuten n. s. <sp>Kiukaisten ryhmän</sp>
asuinpaikkalöydöistä selviää;
maanviljelyksen alkaminen ja läntisten
yhdyssuhteiden voimistuminen jäivät kuitenkin

pysyviksi tuloksiksi tästä kulttuurivirtauksesta.
— Ahvenanmaalta tunnetaan kivikautisia asuinpaikkoja,
jotka kuuluvat Ruotsin n. s. asuinpaikkakulttuuriin
l. Skandinaavian alkuväestölle.

<i>Pronssikausi</i> (n. 1500-600 e. Kr.) on
kivikauteen verraten Suomessa sangen
köyhälöytöistä. Ei ole saatu talteen
täyttä sataa tämän ajan esinettä. Uutta
metalliseosta, pronssia, joka oli
ulkomailta tuotava, ei pystytty paljon
hankkimaan, mutta kiviaseidenkaan
yleisemmästä käytöstä ei ole enää todisteita.
Nähtävästi on turvauduttu entistä
enemmän luisiin ja puisiin työkaluihin.
Kivikaudella syntynyt jako läntiseen ja
itäiseen kulttuurialueeseen jatkuu
pronssikaudellakin. Rannikoltamme Kyrönjokea
myöten tavatut pronssiaseet ovat yleensä
skandinaavisia, samoin myös
hautarauniot („hiidenkiukaat"). Itä- ja
Keski-Suomesta sekä Pohjois-Pohjanmaalta ja
Lapista on taas löydetty itävenäläiskuosisia
pronssikirveitä ja sellaisten valimia.
Mutta raja ei ole ehdoton, itäisiä
muotoja on levinnyt joitakin Skandinaaviaan,
läntisiä taas Sisä-Suomeen, Lappiin ja
Venäjälle asti.

<i>Rautakauden</i> alkujaksolta (n. 600 e. Kr.
— Kr. s.) ei löytöjä ole kuin nimeksi.
Tämä johtuu näihin aikoihin
tapahtuneesta ilmaston huononemisesta, joka
suuresti köyhdytti kulttuuria muuallakin
Pohjoismaissa, Vasta ajanlaskumme ensi
vuosisadoilta alkaa muinaislöytöjä
esiintyä, niin että jälleen voidaan seurata
asutuksen jatkumista tai melkein
uudistumista. — Kristuksen syntymän
jälkeinen rautakautemme jaetaan
varhempaan, roomalaisen rautakauden ja
kansainvaellusajan, sekä myöhempään,
viikinkikauden ja ristiretkien ajan
käsittävään kauteen.

<sp>Roomalaisella rautakaudella</sp>
(1:nen—5:s vuosis. j. Kr.) roomal.
kulttuurin vaikutukset säteilivät
maahamme asti, kuvastuen sekä
paikallisissa esinemuodoissa että suoranaisissa
tuontitavaroissa, 1:seltä vuosisadalta on
Suomesta vain yksi varma löytö,
roomalaistekoinen viinikauha Vähästäkyröstä.
Mutta 100-luvulta on jo useampia
hautalöytöjä länsirannikoltamme. Otaksutaan
suomalaisten heimojen tällöin, ehkäpä
turkistenhankkijoina, alkaneen siirtyä
Suomenlahden eteläpuolelta maahamme.
Tämän ajan löytöesineet edustavat nim.
itäbalttilaista, Itämeren itäpuolisissa
maissa silloin asuneiden gööttien
kulttuuria, jonka länsisuomalaiset heimot olivat
omaksuneet, kulttuurivaikutus, jolla on
kielit, vastineensa goottilaisissa
lainasanoissamme. Seuraavma vuosisatoina
asutus voimistui ja levisi itäänpäin
Länsi-Uudellemaalle ja Etelä-Hämeen
järville asti. — <sp>Kansainvaellusajan</sp>
(5:s—8:s vuosis.) hist. taustana ovat
kansainvaellukset ja niistä johtuva
kuohuntatila. Gööttien valtaosan häipyminen
Rooman alueille ja slaavilainen vaellus, joka
eristi itäbalttilaiset maat etelän
yhteydestä, olivat vähentäneet itäbalttilaisen
alueen merkitystä. Sen sijaan
skandinaaviset ja mannergermaaniset
vaikutukset voimistuivat vahvasti, mikä
merkinnee germaanisen kansanaineksen
lisääntymistä maassamme, joskin suom.
heimot jatkuvasti olivat pohja-asutuksena.
Erikoisen paljon on skandinaavisia
piirteitä Etelä-Pohjanmaan rikkaissa
löydöissä. Aseiden runsaus osoittaa ajan
olleen sotaisan. Asutuksen levenemistä
jatkui itäänpäin Sysmään ja aikakauden
lopulla Etelä-Karjalaan asti. —
<sp>Viikinkiaikana</sp> (9:s—11:s vuosis.),
jota voi sanoa myös suomalaisten heimojen
itsenäisyysajaksi, kulttuurimme
vieraantui, tosin vanhalle pohjalle rakentuen,
skandinaavisesta vaikutuksesta, joka
supistui miltei vain aseiden tuontiin.
Maamme germaaninen kansanaines oli
ilmeisesti suuresti vähentynyt, ellei
kokonaan hävinnyt viikinkiretkille. Yhteys
itäbalttilaisen, virolais-liiviläisen
kulttuurin kanssa tuli nyt läheiseksi, samoin
on sukulaisuutta Venäjällä asuvien
heimokansain sivistysmuodon kanssa.
Ruots. „viikinkien" kauppamatkat
Venäjälle eivät suoranaisemmin koskettaneet
maatamme, joskin ne juuri avasivat ne
tiet, joita myöten itäinen, aina Aasian
muham. maailmasta asti lähtenyt
vaikutus (arab. rahat y. m.) saapui
Itämeren rannoille ja meillekin.
Asutuksen lisääntymistä voi huomata varsinkin
Hämeessä ja Karjalassa, mutta
Etelä-Pohjanmaa näyttää autioituneen.
Aikakauden lopulla ilmenee taas läntistä
vaikutusta (esim. länsimaiset raha-aarteet).
— Ahvenanmaan viikinkikauden löydöt ovat
täysin skandinaavisia. — <sp>Ristiretkien
aika</sp> (12:s ja 13:s vuosis.), idän ja lännen
taisteluaika maastamme, kuuluu Länsi-Suomessa
jo historiaan, joskin pakanallisia
kalmistoja vielä on (Masku, Perniön
Yliskylä). Novgorodin piiriin joutunut
Karjala säilyi sitävastoin kauan suhteellisen
itsenäisenä ja pakanallisena, päästen
Venäjälle johtavan kauppatien sivussa,
etenkin turkiskaupallaan, melkoiseen
varallisuuteen. Haudoissa on paljon
kotitekoisia hopeakoristeita, ja taidokas
ornamentiikka on verraten omintakeisesti
kehittynyttä. Suur-Savo sai tähän aikaan
asutuksensa Karjalasta. Viipurin linnan
perustamiseen päättyy karjalaisen
heimon lyhyt loistokausi.

Rautakauden suomalaiset olivat
maanviljelijöitä ja karjanhoitajia. Eräretket
laajoihin takamaihin ja asumattomille
merenrannikoille antoivat asutukselle
puolikiinteän piirteen. Turkistenhankinta,
m. m. lappalaisia verottamalla, oli
tärkeänä tulolähteenä. Kauppapaikoista
mainittakoon varustettu Räisälän Tiurin
linna sekä Halikon Rikala, Maarian
Korolnen ja Kokemäen Teljä (ks. n.).
Asuttiin kylissä, ja ainakin aikakauden
lopulla, hirsistä salvotuissa
rakennuksissa, Laajempaa yhteistoimintaa
edellyttävät pakopaikoiksi varustetut
muinaislinnat (ks. t.). Muinaissuomalaisten
sotaretkistä kertovat varhaishist. lähteet
ja Kalevalan runot. — Löytöesineemme
ovat pääasiassa kotimaisten seppien ja
pronssinvalajain työtä. Vaatteet olivat
villakankaista, naisilla suomensukuisille
kansoille erikoisesti ominaisen tavan
mukaan pronssilankakierteillä
koristettuja. — Hautaustavat osoittavat, että
tuleva elämä käsitettiin samantapaiseksi
kuin maallinen. Ruumiinpoltto oli
vallitsevana aina ristiretkien ajalle asti.
Tavallisin hautamuoto oli n. s.
polttokenttäkalmisto: polttojätteet ja
hauta-antimet peittävä ohut kiveys, jonka
ohella varhemmalla rautakaudella
yleisesti haudataan myös kiviroukkioitten
alle ja joskus suorakaiteisiin
kivipanoksiin. Jo kansainvaellusajan lopulla
paikoin esiintyvä ruumiiden hautaaminen
maahan polttamatta tulee kristinuskon
ennakkovaikutuksena ristiretkien ajalla
vallitsevaksi tavaksi. — Ahvenanmaalla
on runsaasti skandinaavisia maakumpukalmistoja.

<i>Pakanuuden ja ristiretkien aika</i> (v:een
1323). On todennäköistä, että suom.
heimokunnat asettuivat asuinsijoilleen
useiden vuosisatojen aikana alkaen toiselta
vuosisadalta j. Kr., varsinaissuomalaiset ja
hämäläiset saapuen meren yli Viron ja
Saarenmaan puolelta, karjalaiset maitse
Karjalan kannaksen tietä. Väinäjoen
seuduilla asuessaan olivat
itämerensuomalaiset joutuneet kosketuksiin
liettualaisten ja sitten gööttien kanssa, ja
niiltä vastaanottaneet sivistysvaikutuksia
elinkeinojen (karjanhoidon, maanviljelyksen),
asumuksien, puvun, työkalujen
ja aseiden, kulkuneuvojen (merenkulun)
sekä myös yhteiskunnallisten olojen ja
uskonnon aloilla. Länsirannikollamme oli
suomalaisten tullessa nähtävästi ruots.
asukkaita, jotka vähitellen sulautuivat
uusiin tulokkaisiin. Sisämaassa asui
lappalaisia. Aurajoen suun seuduille syntyi
jo pakanuuden aikana kauppapaikka eli
,,turku"; sellainen oli myös „hämäläisten
satama", luultavasti Länsi-Uudellamaalla, ja
Koivisto (alk. „Bjärkö" = kauppasaari)
Suomenvedenpohjassa. Ruotsalaisten tultua
kristityiksi olivat suomalaisten merirosvousretket
heille kiusana, ja tämä seikka ynnä ristiretki-into
sai kuningas <sp>Eerik IX:n</sp> Upsalan
piispan Pyhän <sp>Henrikin</sp> seuraamana
tekemään retkerisä Lounais-S:een
(luultavasti 1154). Henrik-piispa sai
vuoden perästä surmansa; hänestä tuli S:n
suojeluspyhä. Uusi alusmaa näyttää
aluksi jääneen vain kirkonmiesten
hoitoon. Sen tukipalkkana oli ensin
Vanhalinna Liedossa, kunnes Aurajoen suuhun
ryhdyttiin rakentamaan vahvempaa
Turun linnaa. Pakanalliset hämäläiset ja
karjalaiset ahdistivat uutta kristinuskon
istutusta. Näihin aikoihin näyttävät
tanskalaisetkin pari kertaa (1191 ja
1202) tehneen tänne ristiretkiä. Ensim.
tunnettu S:n piispa on <sp>Tuomas</sp>
(ainakin jo 1220), joka tarmolla vahvisti S:n
krist. kirkon asemaa. Kristinusko levisi
Hämeeseen, mutta 1237 puhkesi kapina,
jolloin pakanat tappoivat siellä olevat
papit ja kristityt. Yhtä onnettomasti
päättyi Tuomaan yritys ulottaa kat.
kirkon valtaa Nevajoelle, missä Novgorodin
ruhtinas Aleksanteri Nevskij 1240 tuhosi
S:sta saapuneen ristiretkeläisjoukon.
Näiden vastoinkäymisten takia Tuomas
luopui 1245 piispanvirasta, ja hänen
seuraajansa <sp>Bero</sp> pyysi apua Ruotsin
hallitukselta.

<sp>Birger Jaarlin</sp> 1249 Hämeeseen
tekemä ristiretki varsinaisesti perusti
Ruotsin vallan S:ssa. Rajana näyttää
idässä olleen Kymijoki, ja Birgerin
kerrotaan asuttaneen maata ruots.
siirtolaisilla; mahdollista on että
Itä-Uusimaa täten sai ruots. asukkaansa. Hämeen
valloituksen turvaksi ja keskuspaikaksi
rakennettiin uusi linna, nähtävästi
ensiksi Hakoisten linna Janakkalaan,
mutta sitten myöhempi Hämeen linna l.
Kruunulinna. Ruotsin vallan leviäminen
Hämeeseen sai venäläiset pelkäämään
heitä sieltä päin uhkaavaa vaaraa ja
yhdessä karjalaisten kanssa ryhtymään
vastahankkeisiin. V. 1227 kerrotaan
Novgorodista lähetetyn pappeja
Karjalaan ja suurimman osan kansaa
kastetun, ja Novgorodista tehtiin

<img 1></img>

hävitysretkiä hämäläisten maahan. Nämä
olosuhteet varmaan saivat Ruotsin
valtionhoitajan marski <sp>Tyrgils Knuutinpojan</sp>
1293 tekemään kolmannen ristiretken
karjalaisten käännyttämiseksi ja
liittämiseksi Ruotsin valtaan. Hän
perusti Viipurin linnan ja alisti
neljätoista karjalaisten kihlakuntaa, jopa
valloitti (1294) Käkisalmen linnan, joka
tosin jälleen menetettiin venäläisille.
Uudella Inkerinmaan ristiretkelle
Tyrgils Knuutinpoika koetti 1300 levittää
Ruotsin valtaa Nevajokeen asti,
perustaen sinne Landskrona- (Maankruunu-)
nimisen linnan, mutta venäläiset sen jo
seur. v. hävittivät. V. 1318 venäläiset
tekivät hävitysretken Turkuun asti ja
polttivat äsken perustetun Kuusiston
piispanlinnan. Sitä vastoin heidän
uudistuneet rynnäkkönsä Viipuria vastaan
eivät onnistuneet. Asiain näin ollen
taivuttiin lopulta molemmin puolin
rauhaan, joka hansakauppiaiden välityksellä
tehtiin Pähkinäsaaressa 12 p. elok. 1323,
ja jossa määrättiin, että Karjalan kolme
läntisintä kihlakuntaa Savo, Jääski ja
Äyräpää tulisivat Ruotsille, mutta muu
osa jäisi Venäjälle; raja kulkisi
Siestarjoelta, sitten Vuoksen poikki, Savon
vesistöjä myöten ja päättyisi ,,pohjoiseen
mereen", s. o. Pohjanlahteen. Näin oli
taistelu Karjalan omistamisesta pitkäksi
ajaksi ratkaistu, ja samalla suomalaisten
heimokuntain itsenäisyys kukistettu,
kun useimmat niistä oli yhdistetty
Ruotsin valtakuntaan, mutta karjalaiset
pääosaltaan joutuneet Novgorodin alaisiksi
ja liittolaisista muuttuneet sen
alamaisiksi.

Ruotsinpuoleisessa S:ssa oli uuden
maalisen ja kirkollisen järjestyksen
perustus saatu lasketuksi. Suomalaisilla oli
nähtävästi olemassa joku piirikuntalaitos
(kihlakuntia, pitäjiä), jossa suku
vanhimmat käräjillä ratkaisivat yhteiset asiat
ja päättivät veroista. Maallisen
hallinnon etunenään tulivat valloituksen
jälkeen linnanisännät, jotka nähtävästi ensi
aikoina hoitivat oikeuttakin. Kat.
kirkon johtomiehenä koko maassa oli Turun
piispa. Piispa <sp>Katillus</sp> järjesti 1276
Turkuun säännöllisen tuomiokapitulin
jäsenineen (kanunkeineen). <sp>Maunu I:n,</sp>
ensim. suomalaissyntyisen piispan aikana
(1291-1308) valmistui Turun tuomiokirkko
ja vihittiin 1300. Piispa <sp>Ragvald II</sp>
rakennutti 1317 Kuusiston linnan, joka sitten
oli piispojemme maallisen vallan tukena
katolisuuden ajalla. Jo 1249 oli Turkuun
perustettu dominikaaniluostari.

<i>Katolisuuden aikakausi</i> (1323-1523).
Vasta Pähkinäsaaren rauhanteon jälkeen
olot vakaantuivat S:ssa ja muodostuivat
Ruotsissa vallalla olevien mukaisiksi.
Huomattava oli tässä suhteessa <sp>Maunu
Eerikinpojan</sp> hallitus (1319-63).
Silloin mainitaan S:ssa l. „Itämailla" ensi
kerran laamanni oikeuslaitoksen johdossa,
ja myöskin läänien hallinto järjestetään
nähtävästi pääasiassa samanlaiseksi kuin
Ruotsissa. V. 1362, kun Maunun poika
<sp>Haakon</sp> valittiin isänsä
kanssahallitsi jaksi, saivat S:n asukkaat
oikeuden ottaa osaa kuninkaanvaaliin, joten
suomalaiset voitetusta kansasta tulivat
yhdenvertaisiksi Ruotsin asukkaiden
kanssa. S:n piispana oli tällöin (1338-66)
<sp>Hemming.</sp> Maunu-kuningas teki kaksi
ristiretkeä Inkerinmaalle (1348 ja 1350),
mutta huonolla menestyksellä. V. 1363
hän menetti kruununsa Albrekt
Mecklenburgilaiselle, joka seur. v. saapui
Turun linnaa piirittämään. Ylimysten valta
nousi huippuunsa, ja koko S. oli
mahtavan <sp>Bo Joninpoika Gripin</sp>
hallussa. Grip rakennutti Raaseporin,
Kastelholman ja Korsholman linnat.
Unioniaika (1397-1523) oli myös maassamme
rauhaton. Eerik XIII Pommerilaisen aikana
piispa <sp>Maunu II Tavastin</sp>
(piispana 1412-50) toimesta perustettiin
maanoikeus Turkuun, S. jaettiin

Pohjois- ja Etelä-S:n laamannikuntaan,
Hämeen erämaiden asuttamiseen ryhdyttiin
y. m. Mutta hallinnossa vallitseva
yleinen sekasorto ja mielivalta
synnyttivät tyytymättömyyttä kansassa:
täälläkin yhdyttiin 1434 Engelbrektin
vapausliikkeeseen, ja eräs v:n 1438
loppupuolella Ylä-Satakunnassa puhjennut
talonpoikaiskapina saatiin ainoastaan piispa
Maunun väliintulolla hillityksi. <sp>Kaarle
Knuutinpojan</sp> ollessa 1442-48
linnanisäntänä Viipurissa syttyi taas sota
Inkerinmaan rajalla. Savolaisten ja
hämäläisten rajariidat koetti Kaarle
sovittaa maakuntien rajan tarkalla
käynnillä (1446, 1452). <sp>Sten Sturen</sp>
tultua hallitukseen puhkesi suuri
venäläissota (1473-97). Vaara oli entistä
uhkaavampi, koska S:ea vastassa ei ollut
vain Novgorod, vaan yhdistynyt Venäjä.
Vv. 1475-77 rakennutti Viipurin
linnanisäntä <sp>Eerik Akselinpoika Tott</sp>
Savoon Olavinlinnan rajaseudun turvaksi.
V. 1495 tapahtui venäläisten päähyökkäys
Viipuria vastaan, mutta sen torjui
onnellisesti <sp>Knut Posse</sp> kuuluisalla
„Viipurin pamauksella" (30 p. marrask.).
<sp>Svante Sturen</sp> aikana (1504-12)
syttyneessä Juutin sodassa Tanskan
laivaston päällikkö Otto Rud ryösti Turun
elok. 1509. <sp>Sten Sture nuoremman</sp>
kuoltua 1520 sekasorto kohosi
ylimmilleen. Piispa <sp>Arvi Kurki,</sp> joka
kuului Ruotsin kansalliseen puolueeseen,
ja muut S:n herrat oli sisällytetty
Tukholman antaumuksessa 1520
luvattuun anteeksiantoon, mutta siitä
huolimatta kohtasi heitä Kristianin kosto, ja
muutamat heistä mestattiin. Arvi-piispa
hukkui (toukok. 1522) yrittäessään paeta
Ruotsin puolelle. Tähän aikaan oli
Kustaa Eerikinpoika Vaasa jo aloittanut
vapaussodan.

Katolisuuden aikakaudella olivat
vähitellen ruots. hallintolaitos ja katolinen
kirkkojärjestys vakiintuneet Suomeen.
Kun Maunu Ladonlukko 1279 oli suonut
verovapauden ratsain sotapalvelusta
suorittaville, syntyi S:ssakin kotimainen
vapaamiessääty, ja vaikka päälinnojen hallitus
tavallisesti olikin ruots. suurmiesten
käsissä, olivat kuitenkin heidän apulaisensa,
oikeusvirkamiehet ja voudit yleensä oman
maan miehiä. — Kaupunkeja oli
keskiajalla S:ssa kuusi: Turku, Ulvila, Viipuri.
Porvoo, Rauma ja Naantali, joiden lisäksi
tuli Venäjän Karjalassa Käkisalmi.
Kauppa oli suurimmaksi osaksi
hansakauppiaiden käsissä. Varsinaisten
kaupunkien ohella oli, nimenomaan
Pohjanmaalla, n. s. ,,satamia" eli
markkinapaikkoja, joissa kauppiaat tiettyinä
vuodenaikoina kävivät kauppaa maalaisten
kanssa. Erityisesti on vielä mainittava
pirkkalaisten (ks. t.) kaupankäynti
Pohjan perillä. Rahapaja oli 1400-luvulla
Turussa. Olojen kehitykseen oli kat.
kirkolla sangen huomattava vaikutus. V:sta
1366 keskiajan loppuun on Turun
piispanistuimella vain kotoisia miehiä ja useat
niistä, kuten <sp>Maunu Tavast, Kort
Bitz, Maunu Särkilahti</sp> ja <sp>Arvi Kurki,</sp>
ovat voimakkaasti vaikuttaneet
valtiolliseenkin elämään. Kirkko
etupäässä piti huolta siitä, että opille ja
taiteelle keskiajalla maassamme
jotakin arvoa annettiin. Sen ylempiin
virkoihin vaadittiin ulkomaiden
opinahjoissa suoritettu opiskelu. Kouluista
oli tärkein Turun katedraalikoulu.
Luostareita oli kuusi: dominikaaniluostari
Turussa ja Viipurissa, fransiskaaniluostari
Viipurissa, Raumalla ja Kökarissa
ja birgittalaisluostari Naantalissa.
Kirkolliseen elämään liittyivät myös
sairaalat, n. s. pyhänhengen huoneet, Turussa
ja Viipurissa. Piispojen ponnistuksista
huolimatta kat. kirkon vaikutus kansan
mieleen jäi jotenkin pintapuoliseksi.
V. 1441 tehtiin kirkolliskokouksessa
päätös, että muutamat rukoukset olivat
käännettävät kansan kielelle ja luettavat
määrättyinä pyhäpäivinä, ja 1492 Maunu
Särkilahti uudisti määräyksen.

<i>Uskonpuhdistuksen aika</i> (1523-1617).
Jo 1521 <sp>Kustaa Vaasa</sp> oli saanut
suurimman osan Ruotsia valtaansa, mutta
vasta 1523 tanskalaiset karkoitettiin
Tukholmasta ja S:sta, ja sam. v. hänet
valittiin kuninkaaksi. Uskonpuhdistus pantiin
toimeen. Sen toteuttajat olivat <sp>Pietari
Särkilahti, Martti Skytte</sp> ja
<sp>Mikael Agricola,</sp> joista
viimeksimainittu tuli suomenk. kirjallisuuden
isäksi. Hallinnossa aikaansaatiin
jommoinenkin järjestys. Taloudellista edistystä
Kustaa harrasti erinomaisella innolla.
Hansaliiton kauppavallasta tehtiin loppu
ja 1550 julkaistiin S:lle erityinen
purjehdus- ja kauppasääntö. Siinä määrättiin
myös Helsingin kaupunki perustettavaksi.
Tärkeä toimenpide oli Sisä-S:n erämaiden
asutus, jossa kuninkaan uutterimpana
auttajana oli Savonlinnan isäntä
<sp>Kustaa Fincke.</sp> Kuninkaan- l.
latokartanoiden perustamisella koetettiin lisätä
kruunun maatilain tuottavuutta, ja niissä
harjoitettu maanviljelys vaikutti
ympäristöön. V. 1554 S. jaettiin kahteen,
Turun ja Viipurin, hiippakuntaan.
Kustaan hallituksen lopulla syttyi 1555
rajarettelöistä (Riitamaa) lyhytaikainen


Venäjän sota. Kuningas oli sodan vuoksi itse
tullut Suomeen ja perusti (kesäk. 1556)
S:n herttuakunnan pojallensa <sp>Juhanalle.</sp>
Juhana oleskeli paljon S:ssa ja
järjesti komean hovin Turun linnaan.
Eerik XIV:n noustua valtaistuimelle
1560 alkoi eripuraisuus veljien kesken
ja kehittyi lopulta, kun Juhana
vastoin Eerikin tahtoa oli nainut
Puolan kuninkaan sisaren Katariina
Jagellonican, veljessodaksi. Turun linna
valloitettiin (elok. 1563), herttua vietiin
vankina Ruotsiin ja menetti
herttuakuntansa. Juhana-herttua oli ajatellut
valtansa laajentamista Suomenlahden
eteläpuolellekin, Eerik XIV omaksui
tämän ajatuksen ja <sp>Klaus Kristerinpoika
Horn</sp> taivutti (kesäk. 1561)
Tallinnan ja Harjumaan ynnä
Virumaan ritariston tunnustamaan Ruotsin
vallan. Seitsenvuotinen pohjoismainen
sota (1563-70) Tanskaa, Lyypekkiä ja
Puolaa vastaan häiritsi merirosvouksineen
S:nkin kauppaa. <sp>Juhana III:n</sp> aikana
(1568-92) puhkesi sota Venäjää vastaan
jo 1570 ja jatkui v:een 1595. <sp>Hannu
Björninpoika Lejon</sp> ja <sp>Henrik
Klaunpoika Horn</sp> torjuivat
venäläisten rynnäköt Tallinnaa vastaan, ja
1580 <sp>Pontus De la Gardie</sp> ja
<sp>Kaarle Horn</sp> valloittivat
Käkisalmen, Narvan ynnä useat Viron linnat.
Näiden voittojen johdosta Juhana 1581
antoi S:lle suuriruhtinaanmaan arvon.
Pohjan perillä venäläiset hävittivät Oulun
seutuja ja S:sta kostettiin Venäjän
Karjalassa (Juho Vesainen). Vihdoin tehtiin
rauha Täyssinässä 1595. Ruotsin valta
Virossa tunnustettiin, ja S:n pohjoisen
rajan tuli päättyä Jäämereen
(Näytämönvuonoon). — Juhanan aikana vallitsi
hallinnossa suuri sekasorto, ylimääräiset
verot näännyttivät kansan, aateliston
mielivalta kasvoi, ja Juhanan
katolismieliset liturgiapyrinnöt sytyttivät
uudestaan uskonnollisen taistelun. Turun
piispaksi nimitettiin 1583 <sp>Ericus Erici,</sp>
joka alistui Juhanan liturgiaan. Kaikki
tämä valmisti sitä sisäistä sotaa, joka
Juhanan kuoltua syttyi hänen poikansa,
katolisen Sigismundin, ja veljensä,
Kaarle-herttuan välillä. Sigismundin paras
tuki oli S:n käskynhaltija <sp>Klaus
Fleming,</sp> joka tukahdutti talonpoikain
nostaman nuijasodan. Flemingin kuoltua
Kaarle 1599 valloitti S:n ja mestautti
useat vastustajansa. <sp>Kaarle IX:n</sp>
hallitusaikana (1599-1611) järjestys
palautettiin valtakuntaan. Oulu ja Mustasaari
(myöhempi Vaasa) perustettiin.
Pohjois-Pohjanmaan rajan suojaksi rakennettiin
Kajaanin linna. Kaarle suunnitteli S:n
rajojen ulottamista Jäämereen ja
Vienanmereen asti. V. 1609 tehtiin
Viipurissa liitto Vasilij Šuiskijn kanssa, joka
lupasi luovuttaa Käkisalmen läänin
Ruotsille. <sp>Jaakko De la Gardie</sp>
ja <sp>Evert Horn</sp> saapuivat Moskovaan
asti ja valloittivat Luoteis-Venäjän (1611
Käkisalmen ja Novgorodin, 1612
Pähkinälinnan). Puolaa vastaan oli
huonommalla onnella käyty sotaa Liivissä, ja
lisäksi syttyi Kaarlen viimeisenä
elinvuonna sota Tanskaa vastaan.
<sp>Kustaa II Aadolfin</sp> täytyi Knäredin
rauhassa 1613 luovuttaa Lapin rannikko
Tanskalle, jotavastoin 1617 Stolbovan
rauhassa Käkisalmen lääni ja
Inkerinmaa tulivat Ruotsille. Kustaa Aadolf
avasi 1616 Helsingin maapäivät, joille
oli kutsunut S:n maasäädyt
neuvottelemaan varustustoimenpiteiistä.

<i>Ruotsin mahtavuuden aika</i> (1617-1721).
V. 1623 perustettiin Turun hovioikeus.
Itä-S:n kirkollisten olojen järjestämiseksi
nimitettiin 1618 uudestaan eri piispa
Viipurin hiippakuntaan, johon
Käkisalmen lääni ja aluksi myös Inkerinmaa
yhdistettiin. V. 1621 sota Puolaa vastaan
alkoi uudelleen Liivinmaalla ja siirtyi
1626 Preussiin. V:sta 1630 suomalaiset
ottivat kunniakkaasti osaa 30-vuotiseen
sotaan. Kristiina-kuningattaren
holhoojahallitus (1632-44) määräsi kreivi
<sp>Pietari Brahen</sp> S:n kenraalikuvernööriksi
(1637-40); toistamiseen hän oli tässä
virassa 1648-54. Monella matkalla hän
tutustui maan oloihin ja ryhtyi
poistamaan vallitsevia epäkohtia. Hallintoa ja
verotuslaitosta tarkastettiin ja
uudistettiin, postilaitos pantiin kuntoon (1638),
kulkuneuvoja parannettiin, Helsinki
siirrettiin uuteen paikkaan (1640) ja
kymmenkunta uutta kaupunkia perustettiin.
Uusia kouluja perustettiin, niinikään
Turun yliopisto (vihitty 15/7 1640). Piispa
Rothoviuksen myötävaikutuksella
saatiin koko Raamattu painetuksi (1642).
Mutta suurin osa talonpolkaisväestöä oli
vajoamaisillaan aatelin maaorjuuteen, ja
kruunun verot painoivat raskaammin sitä
kuin muuta väestöä.

Uskonpuhdistuksen toimeenpano oli
aluksi haitaksi sivistyslaitoksille. Mutta
se tuli kansankielisen kirjallisuuden ja
ensim. kansanopetuksen alkajaksi.
<sp>Agricola, Juusten, Eerik Sorolainen</sp>
olivat eteviä kirkon esimiehiä, jotka
väsymättä toimivat kansan valistamiseksi.
<sp>Rothovius</sp> (piispana 1627-52)
ryhtyi pontevasti poistamaan
katolisuuden jätteitä ynnä taikauskoa ja

valvomaan kirkon ulkonaista järjestystä.
Turun yliopiston perustamisella oli
kotimaassa järjestetty tilaisuus valmistua
kirkon ja valtion palvelukseen.

<sp>Kaarle X Kustaan</sp> sotaisen
hallituksen aikana (1654-60) tsaari Aleksej
rikkoi rauhan. Venäläisten 1656
hyökätessä Käkisalmen läänin kreik.-katolilaiset
liittyivät heihin. Vaara saatiin
torjutuksi, mutta Karjala ja osa Savoa
hävitettiin. Sota loppui 1658 Vallisaaren
välirauhaan. Lopullinen rauha tehtiin 1661
Kardisissa, jossa rajat pysytettiin
entisellään. Käkisalmen lääni tuli tämän sodan
kautta entistä lähemmin liitetyksi
muuhun S:een, sillä sodan aikana oli suurin
osa sen kreik.-kat. väestöstä saanut
surmansa tai muuttanut Venäjälle, ja
luterilaisia siirtyi sijaan. Hallinnollisessa
suhteessa se muodosti Inkerinmaan kanssa
edelleenkin kenraalikuvernöörikunnan,
eikä sen asukkailla ollut oikeutta
lähettää edusmiehiä valtiopäiville.

<sp>Kaarle XI:n</sp> (1660-97)
holhoojahallitus oli heikko. Kun Kaarle XI itse
ryhtyi hallitsemaan ja sai täysivaltaisuuden,
pantiin Srssakin toimeen iso reduktsioni,
joten yksin täällä — Käkisalmen lääniä
lukuunottamatta — peruutetuista
lahjoitusmaista valtion tulot lisääntyivät
n. 200,000 hopeatalarilla. Sotalaitos
järjestettiin jo aikaisemmin alkuunpannun
ruotujaon pohjalla (ks. <sp>Ruotujakolaitos</sp>).
Järjestystä ylläpidettiin ja virkamiesten
toimia valvottiin ankarasti. Viljelystä
edistettiin autiotiloja asuttamalla ja
uudisasutuksella. Piispat, etenkin Juhana
Gezelius vanhempi toimittivat uskonnollista
kirjallisuutta ja vaativat papistoa pitämään
huolta lukutaidon opettamisesta. Kirkko,
jossa jäykkä oikeaoppisuus oli vallalla,
ylläpiti ankaraa kuria. Tälle rauhalliselle
kehitykselle tuottivat suurta tuhoa maatamme
1695-97 kohdanneet ankarat kadot ja niiden
jäljissä kulkeva puute ja taudit.

<sp>Kaarle XII:n</sp> hallituskausi
(1697-1718) oli raskasta sota-aikaa.
Venäläiset valloittivat Pähkinälinnan (1702) ja
Nevanlinnan, jonka paikalle tsaari alkoi
perustaa uutta pääkaupunkia Pietaria
(1703) sekä sen suojaksi varustaa
Retusaarta. Ylipäällikkö Cronhjorth erotettiin
(1703) ja J. Maijdell tuli sijaan. Hänen
onnistui estää venäläisiä valloittamasta
Viipuria, jota he piirittivät 1706, mutta
hänkin sai eron ja <sp>Lybecker</sp> tuli
ylipäälliköksi (1707). S:n puolustus oli
edelleen heikolla kannalla. Pultavan
taistelun jälkeen saattoi tsaari käyttää
suurempia sotavoimia tällä taholla, ja hän
valloitti Viipurin ja Käkisalmen 1710.
Ruotsin valtaneuvoskunta lähetti uuden
ylipäällikön, kreivi <sp>Nierohtin,</sp> joka
myöskin nimitettiin kenraalikuvernööriksi.
Hän pani puolustuslaitoksen
parempaan kuntoon. Varoja saadakseen hän
otatti vanhat verorästit, ja uusia
ylimääräisiä veroja vaadittiin katovuosista
ja rutosta huolimatta. Nierohtin kuoleman
jälkeen nimitettiin Lybecker jälleen
armeijan ylipäälliköksi. V. 1712 ven.
sotajoukko hyökkäsi Kajaanin lääniin ja
ryösti m. m. Kajaanin kaupunkia (ks.
<sp>Sarkasota</sp>). Kun ven. laivasto 1713
tuli Helsinkiin, niin Kaarle <sp>Armfelt</sp>
sytytti kaupungin palamaan. Lybecker,
joka armeijoineen oli Uudellamaalla,
vetäytyi Hämeeseen. Venäläiset saivat
siten miltei vastarinnatta Etelä-S:n
haltuunsa ja marssivat Turkuun (1713).
Lybecker erotettiin ylipäällikkyydestä,
joka väliaikaisesti annettiin
Armfeltille. Hän yritti turhaan
Kostianvirralla Pälkäneellä estää venäläisten
etenemistä. Napuen taistelussa (1714)
Suomen joukko joutui lopullisesti
tappiolle ja vetäytyi Länsi-Pohjaan.
liuotsin laivasto kärsi tappion Riilahden
selällä lähellä Hankoniemeä, ja
Savonlinna valloitettiin, mutta Kajaanin linna
antautui vasta 1716 ja räjäytettiin ilmaan.
Venäläiset hallitsivat nyt S:ea 8 vuotta,
jota aikaa sanotaan isoksivihaksi. Se
loppui Uudenkaupungin rauhantekoon
1721, jossa Venäjä sai kaakkoisosan S:ea,
m. m. Viipurin, Käkisalmen ja
Sortavalan kaupungit. Raja alkoi Virolahden
kirkon itäpuolelta, kulki 5-15 virstan
päässä meren rannikolta lähelle Viipuria,
sieltä Jääsken ja Kirvun kirkon
eteläpuolitse entiseen Venäjän ja Ruotsin
väliseen rajaan, sitten tätä pitkin
Parikkalan, Kerimäen ja Kesälahden pitäjien
yhtymäkohtaan ja lopuksi nyk. Kuopion
ja Viipurin läänin rajaa myöten
koilliseen. — Venäjälle luovutettu osa
liitettiin kuvernementtina keisarikuntaan.
Ent. lakia siellä vastedeskin noudatettiin
ja luterilainen usko saatiin pitää.
Alemmat virkamiehet olivat oman maan miehiä,
mutta ylemmät venäläisiä tai saksalaisia.
Suuri osa maata lahjoitettiin ven.
herroille, jonka johdosta talonpoikien asema
muuttui huonoksi.

<i>Ruotsinvallan viimeinen aikakausi</i>
(1721-1809). Rauhanteon jälkeen
pakolaiset palasivat Ruotsista ja sotavangit
Venäjältä, mutta asukasluku oli
vähentynyt suuresti. S. ei ehtinyt toipua kuin
nimeksi, ennenkuin hattuhallituksen
aloittama sota (1741-43) syttyi Venäjän

kanssa. Sitä käytiin kurjasti.
Lappeenrannan taistelussa 1741 kenraalimajuri
<sp>K. H. Wrangel</sp> joutui tappiolle ja
vangiksi, ja kun ylipäällikkö Ch. E.
<sp>Lewenhaupt</sp> saapui armeijaan, lähti
hän Pietaria kohden, mutta suostui
keisarinna Elisabetin tarjoamaan
välirauhaan. Keisarinna lähetti S:een
levitettäväksi manifestin, jossa suomalaisia
kehoitettiin luopumaan Ruotsista ja
muodostamaan oma, Venäjän suojeluksen
alainen valtio. Itsenäisyysasiasta ei
kuitenkaan puhuttu enää mitään,
senjälkeenkuin S. oli joutunut Helsingissä
tapahtuneen armeijan antautumisen
kautta Venäjän valtaan. Silloin alkoi
n. s. pikkuviha, joka päättyi Turun
rauhaan (1743). Siinä Ruotsi sai
suurimman osan maata takaisin, mutta
Venäjälle lohkaistiin kappale
Kymijokeen asti. Haminan, Lappeenrannan
ja Savonlinnan kaupungit tulivat
kuulumaan Venäjän S:een. — Sodan jälkeen
hattuhallitus alkoi kiinnittää suurempaa
huomiota S:n asioihin. Tärkeimpiä
uudistuksia oli isojako. Ahtaita
kauppasäännöksiä lievennettiin ja kaupunkien,
vars. Pohjanlahden rannikolla olevien
kauppaoikeuksia laajennettiin etupäässä
Antti <sp>Chydeniuksen</sp> vaikutuksesta
vv:n 1765-66 valtiopäivillä. Viaporin
linnoituksia alettiin rakentaa
<sp>Ehrensvärdin</sp> johdolla 1749.

<sp>Kustaa III:n</sp> aikana (1771-92)
jatkettiin uudistuksia. V:n 1775 iso
jakoasetuksessa määrättiin, että kun talot
olivat saaneet manttaalinsa mukaan pelto-,
laidun- ja niittymaita sekä metsää, oli
ylijäämä otettava kruunulle ja annettava
uudisasukkaille viljeltäväksi. Viinanpoltto
otettiin valtiolle (1775) ja uusia
polttimoita perustettiin. Tarkoitus oli saada
varoja valtiolle sekä ehkäistä
juopottelua, mutta toimenpide herätti
talonpojissa yleistä tyytymättömyyttä. S.
jaettiin 6 lääniin entisten 4:n asemesta.
Uusi hovioikeus perustettiin Vaasaan
1776 ja laamannikuntain luku lisättiin
5:ksi. Tampere, Kuopio ja Kaskinen
perustettiin. Sotalaitosta kehitettiin siten,
että varaväkeä asetettiin entisen
miehistön lisäksi. Eversti Yrjö Maunu
<sp>Sprengtporten</sp> harjoitti Savon
prikaatin mallijoukoksi ja perusti
virkataloonsa Brahelinnaan sotakoulun, joka
1781 siirrettiin Haapaniemen
kruununkartanoon Rantasalmelle. Sprengtporten
muutti kuitenkin 1786 Venäjälle
ajaakseen siellä Suomen itsenäisyyttä, jota hän
jo täällä ollessaan oli suunnitellut
muutamien muiden aatelismiesten, <sp>J. A.
Jägerhornin, Klickin, de Geerin</sp> y. m.
kanssa. Kun Kustaa III aloitti sodan
Venäjää vastaan (1788-90), tuli
itsenäisyysajatus julkisuuteen. Kuningas aikoi
sekä meritse että maitse hyökätä
Pietaria vastaan, mutta kun meritaistelu
Suursaaren luona (1788) jäi
ratkaisematta, niin laivasto peräytyi Viaporiin.
Kuninkaan johtama armeija yritti
turhaan valloittaa Haminaa. Sillävälin
seitsemän upseeria laati Liikalassa kirjeen
Venäjän keisarinnalle, ja vähää
myöhemmin syntyi <sp>Anjalan liitto</sp> (ks. t.).
Kuningas joutui tukalaan asemaan, mutta
kun Tanska oli julistanut sodan, hän sai
tilaisuuden lähteä Ruotsiin. Anjalan
miesten menettelyä ei hyväksytty, ja
kuningas saattoi jatkaa sotaa. Savoon
hyökänneet venäläiset voitettiin
Porrassalmella ja Parkumäellä 1789, ja
kuningas sai voiton Utissa. Laivasto sitävastoin
kärsi tappion Ruotsinsalmessa (1789).
Seur. v. taisteltiin Savossa. Laivastolla
kuningas aikoi hyökätä Viipuria vastaan,
mutta joutui saarroksiin Viipurin
lahteen ja pelastui rohkealla hyökkäyksellä
(„Viipurin kujanjuoksu").
Ruotsinsalmessa hän pian sai suuren voiton, ja
sen jälkeen tehtiin Värälässä rauha (1790),
jossa rajat pysytettiin entisellään.

<sp>Kustaa IV Aadolfin</sp> hallituksen
aikuisista (1792-1809) toimenpiteistä on
tärkeimpiä Suomen Talousseuran
perustaminen (1797). Kirjalliset ja
tieteelliset harrastukset olivat tähän aikaan
virkeät, ja niiden etevin edustaja oli
<sp>H. G. Porthan.</sp> Ruotsinvallan aika
loppui Suomen sotaan 1808-09 (ks. t.).

<i>Suomi Venäjän yhteydessä.</i>
Julistuskirjoissaan maalisk. ja kesäk. 1808
Aleksanteri I sanoi ikuisiksi ajoiksi
liittäneensä S:n Venäjän keisarikuntaan,
mutta sitten kesäk. 1808 käskettiin
kaikista säädyistä valitsemaan edustajia
esittämään Pietarissa kansan tarpeita
ja toivomuksia. Kun tämä n. s. Suomen
Deputatsioni (ks. t.) oli suorittanut
tehtävänsä, kutsui Aleksanteri I säädyt
Porvooseen (ks. <sp>Porvoon valtiopäivät</sp>).
Valtiopäivillä laskettiin pohja
seuraavalle valtiolliselle kehitykselle. S:n
asioita keisarille esittämään asetettiin
Speranskijn sijaan valtiosihteeri, joksi
nimitettiin <sp>R. H. Rehbinder,</sp> sekä
erikoinen S:n Asiain Komitea ensim.
esimiehenään <sp>K. M. Armfelt.</sp> Vanha
S. yhdistettiin muuhun S:een 1812.
V. 1812 määrättiin Helsinki
pääkaupungiksi. <sp>Nikolai I:n</sp> aikana
(1825-55) taantumussuunta esiintyi jyrkkänä.
Säätyjä ei kutsuttu kokoon, mutta maan

perustuslakeja ei tahallisesti loukattu.
Painotuotteita tuli valvomaan
sensuurikomitea 1829, ja sensoreita asetettiin
muutamiin kaupunkeihin. V. 1850
annetussa asetuksessa kiellettiin suomeksi
painattamasta muuta kuin uskonnollista
ja taloutta käsittelevää kirjallisuutta.
Kenraalikuvernöörinä oli kenraali
<sp>Zakrevskij</sp> (1823-31), ja hänen jälkeensä
ruhtinas <sp>Menšikov</sp> (1831-55). Mutta
kun tämä oleskeli Pietarissa, asetettiin
S:een sijaisia. S:n Asiain Komitea
lakkautettiin 1826 (asetettiin uudelleen
1857). Ministerivaltiosihteerinä toimi
kuolemaansa asti (1841) kreivi
Rehbinder, jonka seuraajaksi nimitettiin kreivi
Alexander <sp>Armfelt</sp> (1841-76). Us.
etenkin taloudellisia uudistuksia saatiin
toimeen. Senaattori <sp>L. G. von
Haartmanin</sp> toimesta poistettiin liikkeestä
Ruotsin seteliraha ja hopearupla
määrättiin (1840) ainoaksi lailliseksi rahaksi,
veroparselien lukua vähennettiin, Saimaan
kanava rakennettiin, Mustialan
Maanviljelysopisto perustettiin, uudessa jaossa
läänien luku lisättiin 8:ksi, yliopisto
siirrettiin Turun palon (1827) jälkeen
Helsinkiin, Viipurin hovioikeus perustettiin
1839 ja 1850 muodostettiin Kuopion
hiippakunta. Uskonnolliseen elämään toi
herännäisyysliike vireyttä, ja
kansallinen heräys sai alkunsa Snellmanin
toimesta, Runebergin isänmaallinen
runotuotanto alkoi. V. 1853 syttyneen
itämaisen sodan johdosta S:kin
joutui kärsimään. Sodan kestäessä
Nikolai I kuoli. Hänen seuraajansa
<sp>Aleksanteri II:n</sp> (1855-81) aikana alkoi
rauhanteon jälkeen vilkas uudistusten
aika. Kenraalikuvernööriksi nimitettiin
vakinaisesti kreivi <sp>Berg</sp> (1855-61).
Helsingin-Hämeenlinnan rautatie
rakennettiin. Kansakoululaitos pantiin alulle ja
Jyväskylään perustettiin ensim. seminaari
(1863). V. 1858 siellä oli avattu eiisim.
suomenk. alkeisopisto. Käydessään
Suomessa Aleksanteri II allekirjoitti
suomen kielen asetuksen (ks.
<sp>Kielilainsäädäntö</sp>). Senaattori F.
Langenskiöld arveli valtiopäivät voitavan
aluksi korvata säätyjen valiokunnalla, ja
1861 julkaistussa manifestissa käskettiin
valitsemaan 12 miestä kustakin säädystä
hallituksen kanssa neuvottelemaan maan
asioista. Mutta kun toimenpide herätti
tyytymättömyyttä, niin tämä n. s.
Tammikuun Valiokunta sai tehtäväkseen
vain valmistaa ne asiat, jotka
kokoonkutsuttavilla valtiopäivillä esitettäisiin.
Nämä kokoontuivat 1863. Vv:n 1863-64
valtiopäivillä m. m. hyväksyttiin laki
kunnallishallituksesta maalla, joka 1865
vahvistettiin, viinanpoltto otettiin
valtiolle, kansakoululaitokselle myönnettiin
varoja, painovapauslaki laadittiin. Ennen
seuraavien valtiopäivien kokoonkutsumista
saatiin <sp>J. V. Snellmanin</sp> toimesta,
joka silloin oli Senaatin raha-asiain
toimituskunnan päällikkönä, F. Langenskiöldin
alulle panema rahanmuutos aikaan 1865.
V:n 1867 valtiopäivillä hyväksyttiin uusi
valtiopäiväjärjestys, joka vahvistettiin
1869. Sen mukaan säätylaitos jäi
entiselleen, mutta vaalioikeutta sekä
vaalikelpoisuutta laajennettiin ja
valtiopäivien kokoontuminen säädettiin
määräaikaiseksi (joka 5:s vuosi). Uusi
kirkkolaki julkaistiin 1869. Sen mukaan
kirkon yhteydestä erotettiin koululaitos, jota
johtamaan asetettiin Koulutoimen
Ylihallitus (1869). Vanhan Suomen
lahjoitusmaat päätettiin hallituksen
välityksellä lunastaa. 1860-luvun katovuodet,
joista kovin oli 1867, tuottivat paljon
vaurioita. V:n 1872 valtiopäivillä säädyt
hyväksyivät hallituksen
kunnallishallituksen järjestämistä kaupungeissa
koskevan lakiesityksen, joka tuli voimaan
1875. Vv:n 1877-78 valtiopäivien
päätöksestä oli tärkein asevelvollisuuslaki,
jonka johdosta, ruotujakolaitos loppui.
Täydellinen elinkeinovapaus saatettiin
voimaan 1879 ja rahalaitos muutettiin
kultakannalle 1877. Kielikysymys oli
käynyt yhä kireämmäksi ja saanut
aikaan jyrkän puolueryhmityksen
ruotsinmielisiin ja suomenmielisiin
(ks. <sp>Suomenmielisyys</sp>). Näiden välille
yritettiin L. Mechelmin johdolla muodostaa
n. s. liberaalinen puolue, mutta se ei
saanut laajempaa kannatusta. Kun
Aleksanteri II ryhtyi sotaan Turkkia vastaan
(1877-78), oli S:n silloinen ainoa
sotajoukko, Suomen Kaartikin, siellä
taistelemassa.

<sp>Aleksanteri III:n</sp> (1881-94)
noustua valtaistuimelle kenraalikuvernööriksi
nimitettiin kreivi <sp>Heiden</sp> (1881-97),
ja Senaattiin kutsuttiin 1882 Yrjö
Koskinen, sekä L. Mechelin. Suomenkielen
parempaan asemaan saattamiseksi
annettiin uusia asetuksia 1881, 1883 sekä
1886. Useita yksityisiä suomenk.
oppilaitoksia otettiin valtion huostaan.
Valtiopäivien väliaikaa lyhennettiin 5:stä
3:een v:een. Uusia rautateitä
rakennettiin. Venäläistyttämisen
alkutoimenpiteitä oli, että S:n postilaitos (1890)
määrättiin Venäjän sisäasiainministerin
sekä posti- ja sähkölennätinylihallituksen
alaiseksi. <sp>Nikolai II:n</sp>

(1894-1917) aikana venäläistyttämistoimenpiteet
alkoivat uudestaan 1898. Ministerivaltiosihteeri
<sp>C. W. v. Daehn,</sp> joka
J. K. Ehrnroothin jälkeen oli ollut tässä
virassa (1891-98) ja pontevasti
esiintynyt oikeuksiemme puolesta, erosi
kesäkuussa, eikä virkaan nimitetty toista
vakinaista, vaan ministerivaltiosihteerin
apulainen V. N. Procopé hoiti sitä.
Heiden oli 1897 eronnut kenraalikuvernöörin
toimesta, ja 1898 kenraaliluutnantti
<sp>Bobrikov</sp> nimitettiin seuraajaksi.
Ylim. valtiopäivät kutsuttiin koolle 1899
muodostamaan asevelvollisuuslakimme
keisarikunnassa vallitsevien perusaatteiden
mukaiseksi, ja niille jätettiin
tarkastettavaksi ja lausunnon antamista varten
kaksi ehdotusta, joiden mukaan
Venäjän sotaministeri tulisi määräämään
vuosittain palvelukseen kutsuttavien miesten
lukumäärän ja Venäjällä vallitsevat
sotapalvelusta koskevat säännökset
ulotettaisiin S:een. Ennenkuin
valtiopäivät olivat työnsä suorittaneet,
julkaistiin erään komitean, jossa
suomalaisia oli mukana vain v. t.
ministerivaltiosihteeri, laatima ja keisarin
15/2 allekirjoittama „helmikuun julistuskirja"
(ks. t.), jossa valtiopäivien oikeuksia
supistettiin ja jonka säädökset olivat
muutenkin ristiriidassa S:n
valtio-oikeudellisen aseman karissa. Senaatti
päätti sen julkaista, mutta teki anomuksen,
että se saisi tehdä yleisvaltakunnallisia
asioita koskevien lakimääräyksien
käsittelemiseksi lakiehdotuksen, joka
jätettäisiin säätyjen hyväksyttäväksi. Se ei
aiheuttanut mitään muutosta, ja kun
säätyjen puhemiehet lähtivät Pietariin
antaakseen keisarille säätyjen
hyväksymän asiaa koskevan esityksen, eivät he
päässeet hallitsijan puheille. Samoin kävi
„suuren lähetystön" (ks.
<sp>Kansalaisadressi</sp>). Ven. valtakunnansihteeri,
sittemmin sisäasiainministeri <sp>V. v. Plehwe</sp>
nimitettiin Suomen v. t. ministeri
valtiosihteeriksi 1899 ja 1900 vakinaiseksi,
jotapaitsi hänelle uskottiin Yliopiston
kanslerintoimi. V. 1900 tammikuussa
kokoontuneet säädyt kääntyivät turhaan
keisarin puoleen; lukuisain euroopp.
tiedemiesten ja kirjailijain
allekirjoittama adressi ei myöskään vaikuttanut
mitään (ks. <sp>Eurooppalainen adressi</sp>).
Uusi asevelvollisuuslaki julkaistiin 1901,
mutta asevelvolliset nuorukaiset jäivät
lukuisasti kutsuntaan saapumatta. V:sta
1901 hajoitettiin Suomen asevelvollinen
sotaväki, viimeksi Suomen Kaarti 1905.
Asevelvollisuusrasituksen vastikkeeksi
S:n oli Venäjän valtiorahastoon suoritettava
10 milj. mk. Paino- ja kokoontumisvapautta
supistettiin, kuvernöörin- y. m. virkoihin
nimitettiin venäläisiä. V. 1903
kenraalikuvernööri sai 3:ksi v:ksi oikeuden
karkoittaa toiminnalleen haitallisina
pitämiään henkilöitä. N. s. vanhat
suomalaiset asettuivat sortotoimenpiteisiin
mukautuvalle kannalle, mutta
nuorsuomalaiset ja ruotsinmieliset puolustivat
passiivista vastarintaa liittyen n. s.
perustuslailliseksi puolueeksi. Kun Eugen
Schauman oli ampunut Bobrikovin 1904 ja
kun Plehwekin sam. v. oli saanut
surmansa, lieveni hallitussimnta.
Kenraalikuvernööriksi nimitettnn ruhtinas
<sp>I. Obolenskij.</sp> Jouluk. 1904 kokoontuneet
säädyt laativat anomuksen („suuri anomus")
laillisten olojen palauttamiseksi saamatta
nytkään muutosta aikaan. V. 1905
tapahtui perinpohjainen käänne suurlakon
kautta, joka puhkesi lokakuun lopulla.
Keisari allekirjoitti n. s. „marraskuun
julistuskirjan" (ks. t.), jossa edellisten vuosien
määräykset toistaiseksi lakkautettiin, ja
Senaatti sai tehtäväkseen valmistuttaa
yleiseen äänioikeuteen perustuvan
ehdotuksen uudeksi valtiopäiväjärjestykseksi.
Senaattiin nimitettiin uudet jäsenet n, s.
perustuslaillisista, L. Mechelin
esimiehenä, ja salaneuvos <sp>N. Gerard</sp> tuli
kenraalikuvernööriksi. Joulukuussa 1905
kokoontuneet säädyt hyväksyivät uuden
valtiopäiväjärjestyksen, jonka mukaan
Suomi sai 1906 yksikamarisen eduskunnan.
Siinä on kaiken aikaa ollut suurimpana
puolueena sos.-dem. puolue, joka on
asettunut porvarillisia puolueita vastaan,
joita taas olivat suom., nuorsuom., ruots.
puolue sekä maalaisliitto. Uudessa
eduskunnassa tehtiin perinpohjaisiin muutoksiin
tähtääviä päätöksiä, mutta niitä ei Venäjän
hallitus vahvistanut; vv:n 1907 ja 1908
valtiopäivillä tehty maanvuokralaki
kuitenkin tuli vahvistetuksi 1909.
Eduskunta hajoitettiin us. kertoja, mikä
johtui siitä ristiriidasta, joka vallitsi
Venäjän hallituksen kanssa, tältä taholta
kun jälleen alettiin antaa S:n vanhoja
oikeuksia kumoavia asetuksia ja
määräyksiä. Niinpä 1908 julkaistiin
Venäjän ministerineuvoston määräys, jonka
mukaan kaikki tärkeäluontoiset S:ea
koskevat lainsäädäntökysymykset ja
yleiset hallintoasiat olivat alistettavat
Venäjän ministerineuvoston tutkittaviksi,
ennenkuin ne esitettiin hallitsijan
ratkaistaviksi. V. 1909 määrättiin
asevelvollisuusasia ratkaistavaksi
yleisvaltakunnallisessa lainsäädäntö
järjestyksessä ja vastedes maksettavaksi
rahamäärä (1908-09 10 milj. mk.) Venäjän

valtiorahastoon. V. 1910 julkaistiin Venäjän
duuman ja valtakunnanneuvoston
hyväksymä laki, jossa säädettiin, että „lait
ja asetukset, joiden vaikutus ulotetaan
Suomen suuriruhtinaanmaahan, annetaan
yleisen lainsäädännön määräämässä
järjestyksessä, jos ne eivät kohdistu
yksinomaan tämän maan sisäisiin asioihin".
Sitä varten käskettiin valitsemaan 4
edustajaa duumaan ja 2 valtakunnanneuvostoon.
Eduskunta kuitenkin lausui, ettei
se voinut ryhtyä määräyksen
sovelluttamiseen. V. 1912 säädettiin, että
mieskohtaisen asevelvollisuuden vastikkeeksi
oli 1911 suoritettava 12 milj. mk. ja
senjälkeen summa oli vuosittain kohoava
1 miljoonalla, kunnes se 1919 olisi noussut
20 miljoonaan. V. 1912 julkaistiin
„yhdenvertaisuuslaki", jonka mukaan ,,Venäjän
alamaisille, jotka eivät ole Suomen
kansalaisia, annetaan Suomessa samat
oikeudet kuin paikallisillakin kansalaisilla
on". Kun virkamiehet kieltäytyivät sitä
noudattamasta, joutuivat he ven.
tuomioistuimien edessä syytteeseen ja tuomittiin
vankeusrangaistukseen Venäjälle.
Kenraalikuvernööri Gerard sai eron 1908,
ja hänen sijalleen nimitettiin kenraali
<sp>W. Böckmann,</sp> mutta seur. v. hänkin
erosi, ja kenraaliluutnantti <sp>F. Seyn</sp>
tuli kenraalikuvernööriksi. Senaatin
talousosastoon suurlakon jälkeen tulleista
jäsenistä sai 1908 neljä eron, niiden
joukossa L. Mechelin. Sitten muodostettiin
porvarillisista puolueista kokoomushallitus,
mutta sekin hajosi. Ensin pyysivät
perustuslailliset jäsenet eron
maanvuokralain johdosta syntyneiden selkkausten
takia, ja syyskuun lopussa 1909 myös
suom. puolueeseen kuuluvat jäsenet.
V. 1909 nimitettiin uusiksi jäseniksi
Venäjällä palvelleita miehiä, ja 1912
alettiin nimittää syntyperäisiä
venäläisiäkin. V. 1909 pyysivät kaikki
oikeusosaston jäsenet eronsa ja uusia
nimitettiin sijaan. Myöskin suurlakon jälkeen
nimitetyt kuvernöörit erosivat toinen
toisensa jälkeen. Ministerivaltiosihteeri
<sp>A. Langhoff</sp> erosi keväällä 1913,
jonka jälkeen Senaatin talousosaston
varapuheenjohtajana toiminut kenraali
<sp>V. Markov</sp> nimitettiin tälle paikalle,
tullen samalla Yliopiston v. t. kansleriksi.

Maailmansota ei aikaansaanut muutosta hallituksen
politiikkaan. Se ilmoitti aikovansa olla
valtiopäiviä sodan kestäessä kokoonkutsumatta
ja sääsi omasta vallastaan erinäisiä sotaveroja.
Vaikkeivät varsin, sotatapahtumat Suomea
suorastaan kokeneet, niin sota kuitenkin
syvästi häiritsi taloudellista elämää ja
vaikeutti elintarpeiden saantia. —
Sotavuosien kuluessa nuorisossa
vakaantui päätös S:n itsenäistyttämiseksi
asevoimin. Sen toteuttamiseksi syntyi
jääkäriliike (ks. t.). Vallankumous maalisk.
1917 ja sen aiheuttama Nikolai II:n
vallasta luopuminen muutti Venäjän
suhtautumisen S:een. Väliaikainen
hallitus nimitti edustajakseen S:een
vapaamielisen Roditševin, keskeytti
sortotoimenpiteet, vahvisti eräitä Eduskunnan
aiemmin hyväksymiä lakeja, m. m.
kieltolain, ja nimitti kenraalikuvernööriksi
S:lle suopean <sp>Stahovitšin.</sp>
Eduskunta, jossa sosialisteilla oli 1916
toimitettujen vaalien perusteella enemmistö,
kutsuttiin koolle. Muodostettiin Senaatti,
jossa oli 6 sosiaalidemokraattia ja 6
porvaria, puheenjohtajana sosialisti
<sp>O. Tokoi.</sp> Prokuraattoriksi tuli
Siperiaan karkoitettu <sp>P. E. Svinhufvud.</sp>

Kysymyksen S:n vastaisesta asemasta
pääasiassa sosiaalidemokraatit ajoivat
aluksi sellaiseen ratkaisuun, että
Eduskunta heinäkuussa hyväksyi n. s.
valtalain, jolla lainsäädännöllinen ja lopullinen
päätösvalta, ulkopolitiikkaa ja
sotilaslainsäädäntöä lukuunottamatta, siirrettiin
Eduskunnalle; laki oli astuva voimaan
ilman Venäjän hallituksen hyväksyntää.
Tähän väliaikainen hallitus vastasi
hajoittamalla Eduskunnan. Tällöin
sosialistiset senaattorit erosivat muiden
jäädessä paikoilleen, varapuheenjohtajana
<sp>E. N. Setälä.</sp> Sosialistien yrityksen
kokoontua uudelleen heidän mielestään
laittomasti hajoitetuille valtiopäiville esti
kenraalikuvernööri asevoimin. Uusissa
vaaleissa sosialistit jäivät vähemmistöön.
Neuvottelut Venäjän vallanpitäjien kanssa
S:n itsehallinnon tuntuvasta
laajentamisesta katkaisi bolševikkikaappaus. Pian
sen jälkeen, 15 p. marrask., Eduskunta
otti ylimmän vallan käsiinsä. Porvarillisista
puolueista muodostettiin Senaatti
puheenjohtajanaan <sp>Svinhufvud.</sp>

Järjestys maassa oli ollut pitkin kesää
ja syksyä huono. Järjestysvalta ei
voinut hillitä kurittoman ven. sotaväen
eikä näiltä apua saavien kotimaisten
mellastelijoiden väkivallantöitä (esim.
A. Kordelinin murha Mommilassa).
Punakaarteja perustettiin sos.-dem. työväen
keskuuteen pitkin maata. Marraskuussa
sosialistit toimeenpanivat yleislakon,
jolloin monenlaisia veritöitä tapahtui.
Joulukuussa ryöstettiin Turussa
kauppaliikkeitä. Toisaalta porvarit perustivat
suojeluskuntia turvaksi ven. sotaväkeä ja
kotimaisia „punaisia" vastaan. Suhteet

Saksaan solmittiin läheisemmiksi ja sieltä
saatiin joku määrä aseita suojeluskunnille.
Jouluk. 4 p. hallitus teki esityksen S:n
julistamiseksi itsenäiseksi tasavallaksi,
mikä 6 p. jouluk. („itsenäisyyspäivä")
hyväksyttiin. Venäjän tunnustettua
itsenäisyytemme 4 p. tammik. 1918 Ruotsi,
Saksa ja Ranskakin sen tunnustivat ja
pian sen jälkeen eräät muutkin
valtakunnat. Punakaartilaiset ja ven. sotilaat
jatkoivat itsenäisyydestä huolimatta
ilkitöitään, eikä hallituksella ollut
voimakeinoja niiden hillitsemiseen. Siksi se
hankki Eduskunnalta valtuutuksen
ryhtyä kaikkiin tarpeellisiin toimenpiteisiin
lujan järjestysvallan luomiseksi. Kun
nähtiin, että venäläisten tukema
sosialistinen vallankumous oli ovella, ryhtyi
Senaatti ostamaan aseita Ruotsista ja
Saksasta ja kiiruhtamaan
Jääkäripataljoonan kotiin kutsumista. Neljä
Senaatin jäsentä lähetettiin Vaasaan, siltä
varalta että Etelä-Suomi joutuisi
kapinallisten käsiin („Vaasan Senaatti").
Kapina puhkesi 28 p. tammik. 1918. Maan
„hallitukseksi" asetettiin Suomen
Kansanvaltuuskunta, jonka puheenjohtajaksi tuli
Kullervo Manner, ja „eduskunnaksi"
35-jäseninen Työväen Pääneuvosto.
Samanaikaisesti oli Etelä-Pohjanmaalla alkanut
valtava kansannousu. ks. <sp>Suomen vapaussota.</sp>

Vapaussodan päätyttyä Eduskunta,
johon porvarillisten edustajain ohella
kuului ainoastaan kaksi kapinasta erillään
pysynyttä sosiaalidemokraattia, ryhtyi
nostamaan maata siitä häviön tilasta,
johon se oli kapinassa syösty. Toukok.
18 p. Eduskunta luopui korkeimman
vallan käytöstä ja valitsi valtionhoitajaksi
<sp>P. E. Svinhufvudin.</sp> Hallitus
uusittiin ja Senaatin varapuheenjohtajaksi
tuli pankinjohtaja <sp>J. K. Paasikivi.</sp>
Saksan maallemme vapaussodan aikana
antama apu oli vienyt ulkopolitiikkamme
saks. orienteeraukseen, mutta samalla
noudatettiin puolueettomuutta
maailmansodassa. Jo maaliskuussa oli Berliinissä
Saksan kanssa tehty rauhansopimus.
Eduskunnassa hyväksyttiin m. m. lait
Eduskunnan oikeudesta tarkastaa
hallituksen jäsenten toimintaa,
suojeluskunnista, elintarveasiain järjestelystä,
maanteiden kunnossapidosta, vuokra-alueiden
lunastamisesta y. m. Tärkein oli
valtiomuotokysymys. Venäjän vallankumouksen
jälkeen S. oli todellisuudessa ollut
tasavaltana, mutta laajalle levinnyt mielipide
katsoi monarkkisen hallitusmuodon
antavan maan tulevaisuudelle varmemman tuen.
Elokuun alussa 1918 Eduskunta päätti
(58 äänellä 44 vastaan) kehoittaa
hallitusta ryhtymään tarpeellisiin
toimenpiteihin kuninkaanvaalin toimittamista
varten 1772 v:n hallitusmuodon
perustuksella, ja 9 p. lokak. valittiin tehdyn
ehdotuksen mukaan Hessenin prinssi
<sp>Friedrich Karl,</sp> Saksan keisarin
lanko, S:n kuninkaaksi. Mutta samaan
aikaan maailmansodassa tapahtunut
käänne ja Saksan luhistus aikaansaivat
muutoksen asemaan. Jouluk. alkupuolella
von der Goltzin saks. joukot poistuivat
S:sta. Jouluk. lopulla Friedrich Karl,
viitaten muuttuneihin olosuhteihin,
kieltäytyi kruunusta. Jo sitä ennen hallitus oli
eronnut, ja muodostettu uusi
kokoomusministeristä, jonka etunenässä oli
professori L. <sp>Ingman.</sp> Myös valtionhoitaja
Svinhufvud luopui paikastaan, ja
Eduskunta valitsi hänen jälkeensä
valtionhoitajaksi kenraali <sp>Mannerheimin.</sp>

Uuden hallituksen ensi tehtävänä oli
lieventää elintarvepulaa. Eduskunnassa
hyväksyttiin painovapauslaki,
väliaikainen asevelvollisuuslaki sekä muutoksia
kaupunkien ja maalaiskuntien 1917
säädettyihin kunnallislakeihin. Kapinan
seurauksena Eduskunta oli jäänyt
jonkinlaiseksi „tynkäparlamentiksi", josta syystä
toimitettiin uudet vaalit maalisk. 1919.
Valtiollisissa puolueoloissa oli myös
tapahtunut melkoisia muutoksia. Entisten
vanha- ja nuorsuomalaisten puolueiden
(ynnä kansanpuolueen) sijaan olivat
syntyneet kokoomuspuolue ja edistyspuolue,
joista jälkimmäinen otti tasavallan
ajamisen ohjelmaansa. Samalle kannalle
asettuivat myös maalaisliitto ja
sosiaalidemokraatit. Vaaleissa porvarit saivat
120 ja sos.-dem. puolue 80 sijaa; sen
keskuudessa oli maltillisempi suunta
voitolla. Eduskunnan kokoonnuttua
muodostettiin Kaarlo <sp>Castrénin</sp>
johdolla keskustahallitus, johon pari
oikeistonkin jäsentä kuului. Englanti,
Yhdysvallat y. m. tunnustivat nyt Suomen
itsenäisyyden.

Hallitus esitti Eduskunnalle uuden,
tasavallan pohjalle rakennetun
hallitusmuotoehdotuksen, joka päätettiin (173
äänellä 23 vastaan) kiireellisenä
käsitellä sekä hyväksyttiin. Tämän uuden
hallitusmuodon vahvisti valtionhoitaja
17 p. heinäk., ja 25 p. 1919 toimitettiin
presidentin vaali. Valituksi tuli <sp>K. J.
Ståhlberg</sp> 143 äänellä, Mannerheimin
saadessa 50.

Pian tämän jälkeen (elok.) Castrénin
muodostama hallitus erosi, ja pääministeriksi
tuli prof. <sp>J. H. Vennola.</sp>
Eduskunta hyväksyi uusia lakeja; lain

perintö- ja lahjaverosta, työajasta erinäisissä
työpaikoissa, kunnallislakiin tehtiin
muutoksia (äänioikeus myönnettiin myös
veroa maksamattomille y. m.).
Sosiaalidemokraattien painostuksesta
hyväksyttiin 1920 laki valtiorikoksista
tuomittujen armahtamisesta, jota on seurannut
uusia armahduksia. Myös Ahvenanmaan
kysymys tuotti hallitukselle huolia. S:n
suhde Venäjään oli omituisella
kannalla, ei ollut rauhaa, jollei sotaakaan.
Bolševikkihallituksen puolelta
ehdotettiin syksyllä 1919 lopullista
rauhantekoa, mutta porvarillisissa puolueissa
emmittiin ryhtyä tekemisiin sen kanssa.
Toiselta puolen ei S:ssa tahdottu
ryhtyä sotatoimiin neuvostovallan
kukistamiseksi eikä edes millään lailla
virallisesti auttaa karjalaisia, jotka 1919
Itä-Karjalassa ja Aunuksessa olivat
nousseet taisteluun neuvostovaltaa vastaan
ja ilmaisseet haluavansa liittyä S:een,
eikä heidän avukseen rientäneitä suom.
vapaaehtoisia. (Jo talvella 1918 oli
Itä-Karjalaan lähtenyt suom. sotilasretkikunta.)
Seurauksena oli, että karjalaiset
voitettiin. Samoin kävi Inkerissä. —
Valtion raha-asiain järjestely tuotti
Eduskunnalle suuria vaikeuksia, kun menot
uuden valtiollisen aseman johdosta
olivat melkoisesti kasvaneet. Oli siis
keksittävä uusia verotusesineitä ja entisiä
veroja tuntuvasti korotettava. Niin
hyväksyttiin, laki valtiolle maksettavasta
perintö- ja lahjaverosta ja tulo- ja
omaisuusverosta. Elintarvesäännöstely
lakkautettiin 1920.

Maalisk. 1920 Vermolan ministeristö
kaatui, ja sen sijaan tuli uusi
porvarillinen kokoomusministeristö, prof. Rafael
<sp>Erich</sp> pääministerinä. Laki
Ahvenanmaan itsehallinnosta julkaistiin
toukokuussa. Venäjän kanssa aloitettiin
rauhansovittelut Tartossa, ja nämä johtivat
14 p. lokak. allekirjoitettuun Tarton
rauhaan. Siinä määrättiin, että S:n ja
Venäjän väliset rajat pysyvät entisellään,
kuitenkin siten että Petsamon alue siirtyy
S:lle. Sitävastoin S. tunnusti Venäjän
vallan Karjalassa, myös Repolassa ja
Porajärvellä, jotka pitäjät jo olivat S:een
liittyneet ja olleet viranomaistemme hoidossa.
Paljoa ei merkinnyt, että Venäjä
tunnusti Itä-Karjalalle jonkinmoisen
„itsemääräämisoikeuden" (samoinkuin
Inkerille sivistyksellisen autonomian), koska
jo edeltäpäin saattoi arvata, että tätä
määräystä ei tultaisi noudattamaan. Sen
ohessa myönnettiin laajalle ulottuva
amnestia maan- ja valtiopetosrikoksista.
— V:n 1920 lopulla Genevessä pidetyssä
Kansainliiton kokouksessa S. hyväksyttiin
liiton jäseneksi.

Keväällä 1921 Erichin johtama hallitus
erosi ja sijaan tuli edistyspuolueen
ja maalaisliiton muodostama hallitus prof.
<sp>Vennola</sp> jälleen pääministerinä.
Uusista laeista mainittakoon
oppivelvollisuuslaki, sekä laki suomen ja ruotsin
kielen käyttämisestä virkakielenä.
Ahvenanmaan (ks. t.) asia ratkaistiin
Kansainliitossa. Kun vuoden lopulla 1921
Itä-Karjalassa puhkesi uusi kapina
neuvostohallitusta vastaan, joka oli rikkonut
lupauksensa sille annettavasta
autonomiasta, kävi suhde Venäjään kireäksi, kuu
sieltä syytettiin S:n hallitusta kapinan
alkuunpanijaksi. Lisäksi on neuvostohallitus
suosinut S:n kommunistipuolueen kapinalietsontaa.

Kesäk. 1922 Vennolan hallituksen
sijaan tuli prof. <sp>A. K. Cajanderin</sp>
johtama puolueeton virkamieshallitus,
jonka seuraajaksi tuli marraskuussa
parilla puolueettomalla ammattiministerillä
vahvistettu keskustahallitus, ent.
ministeri <sp>K. Kallio</sp> pääministerinä.
Tämän kauden tärkeimmät
lainsäädäntötoimenpiteet ovat lait maan
hankkimisesta asutustarkoituksiin (Lex Kallio),
virkamiesten palkkauksesta ja Helsingin
Yliopiston järjestysmuodosta. Syksyllä
1923 Eduskunta joutui toimimaan
vajaalukuisena, kun kommunistisen
eduskuntaryhmän jäsenet valtiopetoksesta
syytettyinä pidätettiin. Tämän takia
presidentti Stàhlberg hajoitti Eduskunnan
1924. Kallion hallitus erosi tammik. 1924
ja sai seuraajakseen toukokuun loppuun
<sp>Cajanderin</sp> toisen virkamieshallituksen.
Seuraava oli <sp>Ingmanin</sp>
toinen hallitus, jossa aluksi kaikki
porvarilliset puolueet olivat edustettuina, mutta
josta marraskuussa erosivat sen
maalaisliittolaiset jäsenet.

V. 1925 päättyi presidentti Ståhlbergin
valtuuskausi. Hänen seuraajakseen
valittiin 16 p. helmik. maalaisliiton,
kokoomuksen ja ruotsalaisten äänillä maaherra
<sp>L. Kr. Relander</sp> 172 äänellä;
vastaehdokkaana oli pankinjohtaja R. Ryti.
Maalisk. 1925 muodosti prof. <sp>A. Tulenheimo</sp>
maalaisliittolaisista ja kokoomuslaisista
hallituksen. V. 1925 säädettiin rahalaki,
jolla S. palasi kultakantaan, mistä oli
luovuttu maailmansodan alussa. Jouluk.
lopulla 1925 muodosti <sp>Kallio</sp> toisen
hallituksensa maalaisliittolaisista ja
kokoomuslaisista, jonka sijaan johtaja
<sp>V. Tanner</sp> jouluk. 1926
muodosti maan ensim. puhtaasti sos.-dem.
hallituksen. V. 1927 Eduskunta
</chapter>
<chapter name="Suomi-Suomusjärvi">
hyväksyi lait puolustuslaitoksen vakinaiselle
kannalle asettamisesta ja suojeluskunnista.
Sam. v. Suomi valittiin 3 v:ksi Kansainliiton
neuvoston jäseneksi. Jouluk. 1927 ylijohtaja
<sp>J. E. Sunila</sp> muodosti parilla
ammattiministerillä vahvistetun
maalaisliittohallituksen.

[Y. Koskinen (1881); Schybergson
(1904); Lindeqvist (1926); Forsström,
,,Suomen keskiajan historia" (1898);
Grotenfelt, ,,Suomen historia
uskonpuhdistuksen aikana" (1902);
Hainari-Grotenfelt, „Suomen historia Ruotsin
mahtavuuden aikakaudella" (1922);
Danielson-Kalmari, „Suomen valtio- ja
yhteiskuntaelämää 18:nnella ja 19:nnellä
vuosisadalla" (v:sta 1920); Juvelius,
„Suomen kansan aikakirjat" (v:sta 1927).]

<b>Suomi,</b> <sp>Keskinäinen Henkivakuutus
o.-y.</sp> S., Helsingissä, per. 1890,
vakuutuskanta 31/12 1927 2,832 milj. mk.

<img 1>
Henkivakuutus o.-y. Suomen liiketalo.
</img>
<b>Suomi.</b> 1. Suomalaisen Kirjallisuuden
Seuran (ks. t.) julkaisu. — 2. ,,S. Maa.
Kansa. Valtakunta", 1923-25 ilmestynyt
3-osainen suurteos.

<b>Suomi-Filmi o.-y.,</b> Helsinki, per. 1920
kotimaisaiheisten elokuvien ja
reklaamifilmien valmistamiseksi sekä
suorittamaan yleensä kaikkia
elokuvavalmistuksen alaan kuuluvia töitä.
Valmistanut m. m. elokuvat: „Finlandia",
,,Koskenlaskijan morsian", ,,Anna-Liisa",
,,Murtovarkaus", „Pohjalaisia", „Noidan kirot",
„Muurmannin pakolaiset", „Nuori luotsi"
y. m. Osakepääoma 3 milj. mk.

<b>Suomi-opisto,</b> Yhdysvaltain Hancockissa
toimiva Suomi-synodin opisto, per. 1896.
Sen tarkoituksena on tyydyttää ylemmän
koulusivistyksen tarvetta sekä erityisesti
valmistaa pappeja Amerikan suom.
seurakuntiin. Opistossa on viisi osastoa:
1) akateeminen l. korkeakouluosasto,
4-vuotinen kurssi, joka vastaa osapuilleen
Suomen lyseoita ja jonka suoritettuaan
oppilaat ilman tutkintoa pääsevät
Michiganin valtion yliopistoon, 2) Junior
College, vastaa amer. yliopistojen 2 ensim.
v:n työtä, 3) kauppaosasto, 2-vuotinen
kurssi, 4) musiikkiosasto, 2-vuotinen ja
5) jumaluusopillinen seminaari,
3-vuotinen kurssi, jonka suorittaneet saavat
pappisvihkimyksen Suomi-synodilta.

<img 1>
Suomi-opisto.
</img>
<b>Suomi-seura,</b> Helsinki, per. 1927.
Sen tarkoituksena on lähtevien ja
palaavien siirtolaisten huolto sekä ulkomaille
muuttaneiden suomalaisten ja. kotimaan
välisten suhteiden hoitaminen.

<b>Suomi-synodi,</b> Amerikan suomalaisten
tärkein kirkollinen yhteenliittymä l.
„kirkkokunta", per. Calumetissa 1890.
Siihen kuuluu 181 seurakuntaa ja
n. 40,000 kastettua jäsentä. Ylin
toimeenpaneva valta on 4-miehisellä
konsistoriolla, jonka puheenjohtajana on
kirkkokunnan Hancockissa asuva esimies. S.
harjoittaa monenlaista kansallis-uskonnollista
toimintaa, ylläpitää Suomi-opistoa
(ks. t.), julkaisee Amerikan Suometarta
ja Paimen-Sanomia. [„Juhla-albumi . . .
1890-1915".]

<b>Suomi-toimisto,</b> Suomen lähetystön,
konsulaatin ja tukholmalaisen
laivanvarustajatoiminimen Nyman & Schultzin
Tukholmaan 1926 perustama. Sen
tarkoituksena on toimia Suomen kansalaisten
apuna Ruotsissa sekä ruotsalaisten
Suomea koskevissa asioissa.

<b>Suomupuu,</b> Lepidodendron (ks. t.).

<b>Suomusalamanterit,</b> stegokefaalit (ks. t.).

<b>Suomusjärvi</b> l. <sp>Suomunjärvi,</sp>
Koitereeseen laskeva pieni järvi
Pielisjärven pitäjässä.

<b>Suomusjärvi,</b> kunta Turun ja Porin
läänissä, Varsinais-Suomen itäosassa,
Uudenmaan läänin rajalla; 158,4 km<sup>2</sup>,
2,180 as. (1927).
</chapter>

<chapter name="Suomussalmen reitti-Suopelto">
<b>Suomussalmen reitti,</b> <sp>Hyrynsalmen
l. Kiannan reitti,</sp> Oulujärveen
koillisesta laskeva vesireitti. Lähdejärvet
lähellä Iijoen latvavesiä. Suurin
järvi Kiantajärvi, josta vedet virtaavat
Kiehimäjokea Hyrynjärveen ja tästä
Seitenoikian kautta Ristijärveen, sitten
Iijärven läpi ja Kiehimäjokena Oulujärveen.

<b>Suomussalmi,</b> myös <sp>Kianta,</sp> kunta
Oulun läänissä, Itä-Pohjanmaalla, Venäjän rajalla;
5,424,6 km<sup>2</sup>, 8,588 as, (1927).
Parantola, orpokoti. [Calamnius (1912).]

<b>Suomut.</b> Paitsi kaloilla (ks. t.),
joiden s. ovat verinahan muodostumia, on
orvaskeden muodostamia s: ja matelijoilla,
linnuilla (nilkassa ja varpaissa) sekä
eräillä imettäväisillä (muurahaiskävyllä
ja vyötiäisillä pitkin ruumiin pintaa sekä
majavalla ja rotalla hännässä).

<b>Suomutauti,</b> <sp>iktyosis, iktyoosi,</sp>
synnynnäinen ihotauti, jossa ihon pinta
on ikäänkuin suomuinen.

<b>Suomuurain,</b> <sp>lakka</sp> <i>(Rubus
chamæmorus),</i> 8-20 cm korkea ruoho, jolla
munuamaiset, matalasti 5-liuskaiset lehdet,
valkoiset, 1-neuvoiset kukat ja keltainen,
maukas ja mehevä, pienistä luumarjoista muodostunut
hedelmä. Kasvaa kosteilla paikoilla, etenkin soissa.
Runsaimmin s:ia kasvaa pohjoisilla tunturi- ja
tundraseuduilla.

<img 1>
Suomuurain, <i>1</i>
hedekukallinen, <i>2</i>
emikukallinen varsi,
<i>3</i> hedelmä.
</img>
<b>Suomyrtti</b> <i>(Myrica gale),
Myricaceæ</i>-heimoon kuuluva,
keväisin lehdettömänä kukkiva varpu,
jonka väkevätuoksuisia oksia
on ennen käytetty humalan asemesta
oluen mausteena. Soilla ja
rannoilla merenrannikoillamme, paikoin
sisämaassakin.

<b>Suondelejärvi,</b> <sp>Sandalanjärvi,</sp>
n. 40 km pitkä järvi Aunuksessa, kapean
kannaksen erottama Äänisjärven
Kontupohjan lahden perukasta. Ympäristö
kuulu luonnonkauneudestaan.

<b>Suonenisku,</b> suonen, tav. käsivarren
taipeessa olevan laskimon avaaminen
verenvuodon aikaansaamiseksi. Ennen s.
oli yleinen useiden tautien hoidossa,
nykyisin sitä käytetään verraten vähän.

<b>Suonenjoki,</b> <sp>Suonnejoki,</sp> ks. <sp>Suonteenselkä.</sp>

<b>Suonenjoki</b> l. <sp>Suonnejoki.</sp> 1. Kunta
Kuopion läänissä, Keski-Savossa; 668,2 km<sup>2</sup>, 7,963
as. (1927). H. Peuran rullatehdas, neljä höyrysahaa.
Maamies- ja kotitalouskoulu. Kirkonkylä on
taajaväkinen yhdyskunta, toinen asutus- ja
liikekeskus on lisvesi. — 2. Rautatieasema
<sp>(Suonnejoki)</sp> Pieksämäen-Kuopion
rataosalla, S:n kunnassa, 51 km Kuopiosta.
Haararata Iisveden satamaan.

<b>Suonenveto,</b> kipua tuottava lihaksen
kouristuminen, tavallisin pohkeessa.

<b>Suoni</b> ks. <sp>Imusuonet, Verisuonet.</sp>

<b>Suoniemi,</b> kunta Turun ja Porin
läänissä, Satakunnan itärajalla, Kuloveden
ympärillä; 90,6 km<sup>2</sup>, 2,121 as. (1927).
Puuhiomo ja höyrysaha Siurossa,
Kauniaisten ja Kuljun kartanot.

<b>Suonigneissi,</b> Suomessa yleinen
gneissilaji, jossa on liuskeisuuden suuntaisia
graniittisuonia tiheässä.

<b>Suonikalvo</b> ks. <sp>Silmä.</sp>

<b>Suonikohju,</b> laskimoiden sairaalloinen
laajentuminen ja venyminen niin, että
ne muodostavat kiemuraisia juovia ja
kuhmuroita. Esiintyy useimmiten säärissä.

<b>Suonio,</b> Julius Krohnin (ks. t.)
kirjailijanimi.

<b>Suonionsaari,</b> asuttu saari
Viipurinlahden suulla, Uuraansalmen
länsipuolella; 4,5 km pitkä, n. 1 km leveä.

<b>Suonne,</b> Suonteenjärvi (ks. t.).

<b>Suonnejoki</b> ks. <sp>Suonenjoki</sp> ja
<sp>Suonteenselkä.</sp>

<b>Suontaka,</b> kartano Tyrvännössä.

<b>Suonteenjärvi,</b> <sp>Suonne,</sp> järvi
Sysmän reitissä, Puulaveden pohjoispuolella,
33 km pitkä. Aikaisemmin Puulavesi
laski S:een, mutta senjälkeenkuin sen
laskuväylä muutettiin (vrt. <sp>Puulavesi</sp>),
on vanha laskuväylä S:een melkein
kokonaan kuivunut. Vv. 1846-47
laskettiin S:n pintaa n. 1,8 m
Viherinkoskea perkaamalla.

<b>Suonteenselkä,</b> n. 22 km pitkä järvi
Rautalammin reitissä Suonenjoen
pitäjässä; laskee 7 km pitkää
<sp>Suonnejokea</sp> myöten Iisveteen.

<b>Suopa,</b> kaliumsaippua, pehmeä
saippua, erinäisten rasvahappojen
kaliumsuola. Hyytelömäinen, ruskea tai
vihertävä massa, joka voi olla joko
läpikuultavaa tai sameaa. Valmistetaan
halpahintaisista kasviöljyistä,"
keittämällä niitä kalilipeässä. vrt.
<sp>Saippua, Mäntysuopa.</sp>

<b>Suopayrtti,</b> Saponaria officinalis (ks t.).

<b>Suopelto,</b> huvilaseutu ja laivalaituri
Sysmässä.
</chapter>

<chapter name="Suopunki-Suostumus">
<b>Suopunki,</b> pyydystysneuvona käytetty
silmukalla varustettu heittonuora.

<b>Suopursu</b> <i>(Ledum palustre),</i>
kanervakasveihin kuuluva väkevätuoksuinen
varpukasvi, jolla kapeat lehdet ja
valkoiset, huiskilossa olevat kukat.
Käytetään toisinaan koiden karkoittamiseksi
ja kansanomaisiin lääkekylpyihin.
Kasvaa yleisenä rämeillä koko maassamme.

<b>Suopöllö</b> <i>(Asio accipitrinus),</i> Lapissa
yleinen, muualla Suomessa harvinaisempi,
36-40 cm pitkä pöllölaji; ruosteenkeltaisen
ja mustanruskean kirjava, suvissa
valkoisia täpliä; korvatupsut lyhyet.
Pesä maassa, suomättäällä pensaikossa.
Syö vahingollisia pikkujyrsijöitä.

<b>Suora,</b> <sp>suora viiva,</sp> geometrian
peruskäsitteitä. Sen tärkein ominaisuus
on, että kahden annetun pisteen kautta
voidaan piirtää vain yksi s. Toisesta
päästään rajoitettu s. on <sp>säde,</sp>
molemmista päistään rajoitettu s. on <sp>jana;</sp>
rajoittavat pisteet ovat <sp>päätepisteitä.</sp>
Samassa tasossa olevat kaksi s:aa joko
<sp>leikkaavat toisiaan</sp> (jos niillä on
yhteinen piste) tai ovat <sp>yhdensuuntaiset</sp>
(jos niillä pidennettyinäkään ei ole yhteistä
pistettä). S:n ulkopuolella olevan pisteen kautta
voidaan (euklidisessa geometriassa) piirtää
vain yksi sen suuntainen s. Avaruudessa
kaksi s:aa, joilla ei ole yhteistä pistettä
ja jotka eivät ole yhdensuuntaiset, kulkee
<sp>ristikkäin.</sp>

<b>Suorakaide,</b> suorakulmainen suunnikas,
etenkin erisivuinen. vrt. <sp>Suorakulmio.</sp>
— <b>Suora kulma,</b> täyden kulman neljännes.
ks. <sp>Kulma.</sp> — Mittausväline, jolla
s. k. voidaan piirtää ja todeta. — <b>Suorakulmio,</b>
<sp>rektangeli,</sp> suorakulmainen suunnikas.
Näitä on suorakaide ja neliö.

<b>Suora polvi,</b> suoraan etenevä tai
takeneva sukulaisuus, vastakohtana
<sp>sivupolvelle l. sivusukulaisuudelle.</sp>

<b>Suorasiipiset</b> <i>(Orthoptera),</i>
hyönteislahko. Muodon vaihdos vähittäinen;
suuosat purevat; etusiivet nahkeita
peitinsiipiä, joiden alla on ohuet lenninsiivet.
3 pääryhmää: juoksujalkaiset (pihtihäntäiset
ja torakat), kävelyjalkaiset (rukoilijasirkat
ja kummitussirkat) ja hyppyjalkaiset (sirkat,
heinäsirkat ja hepokatit). [Nyberg (1901);
Fieandt (1916).]

<b>Suoraviivainen johto,</b> suoraviivaisen
liikkeen aikaansaava laite. Käytetään
missä tavallisia ohjauspintoja hankauksen
tai tilan vuoksi ei voida käyttää.
Wattin aikoinaan käyttämässä suunnikas-
(paralleelogramma-) järjestelmässä oli tangoista
muodostettu suunnikas, jonka yhteen kulmaan
männän varsi yhtyi ja sai s:n j:n. Indikaattorin
kynän s. j. aikaansaadaan n. s. ellipsiohjauslaitteen
avulla. Samaa järjestelmää käytetään eräissä
nahkan silityskoneissa.

<img 1>
Ellipsi-ohjauslaite.
<i>B, C, D</i> ja <i>E</i> niveliä,
<i>AA'</i> se suoraviivainen
rata, jota <i>A</i> kulkee.
</img>
<b>Suoriminen</b> l. <sp>klareeraaminen,</sp> laivanselvitys (ks. t.).

<b>Suoritus</b> l. <sp>prestatsioni,</sp> <i>lakit.,</i>
käsittää joko esineitten tai oikeuksien
siirtämisen tai niitten käytettäväksi
luovuttamisen (lat. <i>dare</i>), tai työsuorituksen
(lat. <i>facere</i>) tai molemmat yhdessä (lat.
<i>præstare</i>). Positiivisen toiminnan ohella
saattaa samaan s:een sisältyä myöskin
tekemättä jättäminen.

<b>Suorituspäivä,</b> määräpäivä, jolloin
jonkin velkasuhteen suorittaminen on
tapahtuva. Pörssiliikkeessä kuten
aika- l. termiinikaupoissa se määräpäivä,
jolloin tällaisen kaupan selvitys
toimitetaan. Tavallisesti se on kuukauden
keskivaiheilla, <sp>medio,</sp> tai lopussa,
<sp>ultimo.</sp>

<b>Suoritustila</b> ks. <sp>Selvitys- ja
suoritustila.</sp>

<b>Suosituimmuus.</b> Kansainvälisiin
sopimuksiin, varsinkin kauppasopimuksiin,
asettavat sopimuskumppanit usein s.-ehdon,
millä tarkoitetaan sitä, että jos jompikumpi
valtio sopimuksen käsittelemällä alalla
myöntää kolmannelle valtiolle edullisemman
aseman, niin sopimuskumppanina oleva valtio
samalla saavuttaa samat edut. Joskus kuitenkin
erotetaan määrätyt valtiot, joitten kanssa
vastaisuudessa tehtävien sopimusten ei
ole katsottava vaikuttavan aikaisempiin
sopimuksiin.

<b>Suostumus,</b> oikeudellisesti pätevä
tahdonilmaisu, jolla tehokas oikeustoimi
toteutuu. Jos joku on pakotettu tai
vietelty antamaan s:nsa johonkin
oikeustoimeen, ei sellainen oikeustoimi yleensä
ole pätevä, paitsi Ulosottolain 2:14 ja
15 §:ssä sekä tämän lain voimaanpanoasetuksen
13 §:ssä mainituissa tapauksissa. Eräisiin
oikeustoimiin vaaditaan paitsi asianomaisten
s:ta, myöskin kolmannen henkilön s., esim.
avioliiton solmimiseen eräissä tapauksissa
naittajan s., maan myyntiin vaimon suostumus,
alaikäisen puolesta tehtäviin eräisiin
oikeustoimiin holhouslautakunnan ja
oikeuden s., j. n. e.
</chapter>

<chapter name="Suostuntavero-Suoviljelys">
<b>Suostuntavero,</b> <sp>suostunta,</sp> on
verovelvollisten tai heidän edustajinsa
määräajaksi myöntämä vero. V:sta 1865
lähtien kannetut s:t olivat <sp>leima-,
paloviina-, mallasjuoma-</sp> ja <sp>pelikorttiverot</sp>
sekä vv. 1865-85 ja maailmansodan aikana kannetut
<sp>tuloverot.</sp> V. 1919 säädettiin laki Suomen
valtiontalouden oikeusperusteista, jonka
pääasialliset määräykset sisältyvät
hallitusmuotoon. S:n luonne muodostui
näitten lakien mukaan toisenlaiseksi.
Samoinkuin muutkin verot kannetaan
entisiä s:oja vastaavat verot lain nojalla,
jonka voimassaoloa tavallisesti ei ole
rajoitettu. Hallitusmuodon 61 §:n
mukaan on mahdollista säätää vero
määräajaksi, joten varsinainen s. voi tulla
silloin kysymykseen.

<b>Suosypressi</b> <i>(Taxodium distichum),</i>
30-45 m korkea, tyvestä 8-13 m paksu,
komea, neulasensa talveksi varistava havupuu,
jonka juurista nousee maanpinnan
yläpuolelle lähes, 1 m korkeita, onttoja,
kapean keilamaisia hengitys juuria.
Kasvaa Pohjois-Amerikan kaakkoisosien
suoperäisillä mailla; Keski-Euroopassa
istutettuna. S:stä saadaan n. s. valkoista
setripuuta.

<b>Suotniemi,</b> maatila Käkisalmen
maalaiskunnassa. Posliini- ja fajanssitehdas
1841-93, nyk. omistaja Käkisalmen maalaiskunta.

<b>Suovehka</b> <i>(Calla palustris),</i> koko
maassamme yleinen suokasvi, jolla leveän
herttamaiset lehdet ja puhtaanvalkoisen
suojuksen reunustama puikelokukinto.
Tärkkelystä sisältävää juurakkoa on
nälkävuosina käytetty hätäleivän aineksena.

<img 1>
Rahkasuota (Leteensuo Hattulassa).
</img>

<img 1>
Savea levitetään suolle (Ilmajoella).
</img>

<img 1>
Mutasuota (Leteensuo Hattulassa).
</img>

<img 1>
Suon kyntöä välttiauralla (Pohjanmaalla).
</img>

<b>Suoviljelys,</b> viljelyksen kannalta
jaetaan suot tav. 2:een pääryhmään:
1) <sp>Mutasuot,</sp> joiden turpeen
muodostavat ruoko-, korte-, sara- y. m.
ylemmät kasvit sekä puun jätteet.
2) <sp>Rahkasuot,</sp> joissa ainakin pintaturpeen
muodostaa rahkasammal. Turpeen laatu on
eri syvyyksissä us. erilainen; eritoten
on rahkaturpeen alla tav. muta suoturvetta
ja sen alla usein järvimutaa ja liejua.
Suonkäytön kannalta on tärkeätä
alempienkin suokerrosten laadun tunteminen.
Samoin on pohjan laadullakin tärkeä
merkitys. — Vanhanaikuisessa s:ssä
poltettiin l. kydöttiin suon pintaa. Täten
saatiin siihen kasvinravintoaineita.
Polttaminen uusittiin jonkin v:n kuluttua,
kunnes suo tuli kokonaan uuvutetuksi
ja oli hylättävä. Uudenaikaisessa s:ssä
</chapter>

<chapter name="Suoviljelysyhdistys-Suppé">
ovat tärkeimmät toimenpiteet: 1)
Tarkoituksenmukainen ojitus ja pohjaveden
padonta sekä kosteuden sääntely
muokkauksen kautta. Salaojitus on useissa
suhteissa avo-ojitusta edullisempi. 2)
Huolellinen muokkaus, joka sovitetaan suon
laadun mukaan. 3) Maan parantaminen
hiekoittamalla tai saveamalla. 4)
Kalkitseminen, jota käytetään happamilla
mailla kasveille vahingollisten aineiden
neutralisoimiseen. 5) Lannoitus, joka
toimitetaan väkilannoitteilla, jolloin
kalin- ja fosforihaponpitoiset tulevat
kysymykseen. Hankasoilla on käytettävä
lisäksi typeripitoistakin lannoitetta, mutta
se annetaan mieluimmin luonnollisena
lantana. 6) Bakteeri-istutus, joka usein,
erittäinkin rahka suolla, on välttämätön
viljelyskasvien menestymiselle,
varsinkin palkokasveille typpeä sitovat
bakteerit. Lannan ja saveamiseu ohella
parannetaan suomaan bakteeristoa
käyttämällä joko istutusmaata, s. o. suolle
vedetään ruokamultaa vanhasta, hyvässä
viljelyksessä olevasta pellosta tai
annetaan erikoisia puhtoviljelysvalmisteita,
jotka sisältävät haluttuja bakteereita. —
Typpirikkautensa vuoksi suomaa
parhaiten soveltuu rehukasvien viljelykseen.
Vilja lakoutuu siinä helposti, ja
syysvilja talvehtii epävarmasti.
Juurikasveista ja vihantarehusta saadaan hyviä
satoja. Viime aikoina on s:ille alettu
perustaa pitkäaikaisia niitto- ja
laidunnurmia. Huomattavia s:iä on m. m.
Lapualla, Ilmajoella, Lattomerellä,
Paneliassa. — vrt. <sp>Suo.</sp> [Suomen
Suoviljelysyhdistyksen vuosikirjat.]

<b>Suoviljelysyhdistys,</b> Suomen
Suoviljelysyhdistys (ks. t.).

<b>Supan</b> <i>[zū-],</i> <sp>Alexander</sp>
(1847-1920), itäv.-saks. maantieteilijä; johti
Gothassa 1884-1909 Petermanns
Mitteilungen-aikakauslehden toimitusta, prof.
Breslaussa 1909-19. Kirjoittanut maant.
oppikirjoja y. m. maant. teoksia.

<b>Super</b> (lat.), yläpuolella; yhdyssanoissa:
ylä-, yli-, y. m.

<b>Superbi</b> (ransk.), oiva, uljas.

<b>Superfosfaatti,</b> kipsin ja
kalsiummonofosfaatin seos, tärkeä väkilannoite;
sisältää 10-20 %, tav. n. 18 %, veteen
liukenevaa fosforihappoa, fosforipentoksidiksi
laskettuna. Valmistetaan käsittelemällä
fosforiitteja t. apatiitteja rikkihapolla.
Meillä valtion s.-tehdas Kotkassa.

<b>Superintendetti</b> (lat.), Saksan
evankeelisessa kirkossa kirkollinen virkamies
(tav. joku kirkkoherra), joka johtaa
pienehköä seurakuntien muodostamaa
piiriä pitäen tarkastuksia, johtaen
piirihallitusta ja toimien seurakuntien ja
kirkollisen hallituksen väliasteena.

<b>Superior</b> (lat.), ylempi; luostarin esimies.

<b>Superior,</b> Yläjärvi (ks. t.).

<b>Superior City</b> <i>[sjupī'riə siti],</i> kaup.
Yhdysvalloissa, Wisconsinin luoteiskulmassa,
Yläjärven rannalla. Huomattava malmi- ja
kivihiilisatama. 40,000 as., joukossa paljon
suomalaisia.

<b>Superkargööri</b> (lat. ja it.), eräänlainen
rahtauksen valvoja, joka seuraa laivan
mukana ostaakseen ja myydäkseen lasteja,
laatiakseen tilintekoja y. m.

<b>Superlatiivi</b> (mlat.), yliaste,
adjektiivin tai adverbin vertailuaste, jolla
ilmaistaan, että jokin ominaisuus on
jollakin puheenaolevista olioista suurimmassa
määrässä. Esim. Aasia on <i>suurin</i> maanosa.

<b>Supi,</b> <sp>pesukarhu</sp> <i>(Procyon lotor),</i>
n. 65 cm pitkä, 30 cm korkea tuuheahäntäinen,
vilkasliikkeinen, karhujen heimoon kuuluva
petoeläin. Turkki pitkäkarvainen, kellanharmaa,
mustansekainen, naamassa mustaa ja keltaista,
hännässä tummanruskeat poikkijuovat. Asustaa
Pohjois-Amerikan metsäseuduissa. Syö hedelmiä,
pieniä imettäväisiä, lintuja, pyytää kalojakin.
Nahka arvokasta, liha syötävää. Pesukarhun
nimen se on saanut tavastaan huuhtoa ruokansa
ennen syömistä.

<img 1>
Supi.
</img>
<b>Supiini</b> (lat.), latinassa ja ruotsissa
eräs verbin nominaalimuoto.

<b>Supistaminen</b> ks. <sp>Osamäärä.</sp>

<b>Supistuminen,</b> <sp>kontraktsioni,</sp>
kahden vierekkäisen eri tavuihin kuuluvan
vokaalin yhtyminen yhteen tavuun, esim.
<i>vieraat</i> < <i>viera-at (</i>< <i>vierahat).</i>

<b>Supleantti</b> (ransk.), varajäsen.

<b>Suplementti</b> (lat.), täydennys;
teoksen täydennysosa.

<b>Suplementtikaaret,</b> kaaret, joiden
summa on 180°. — <b>Suplementtikulmat,</b>
kulmat, joiden summa on 180°.

<b>Supliikki</b> (lat.), anomuskirjelmä;
arkikielessä joskus = puhelahja. —
<b>Suplikantti,</b> anoja.

<b>Suppé</b> <i>[sypē'],</i> <sp>Franz von</sp>
(1819-95), itäv.-saks. operettisäveltäjä. Toimi
Wienissä teatterikapellimestariiia. Sävelsi
201 operettia ja ilveilyä, sitäpaitsi messun,
requiemin, sinfonian, uvertyyrejä, kvartetteja y. m.
</chapter>

<chapter name="Supponeerata-Suso">
<b>Supponeerata</b> (lat.), olettaa, edellyttää;
subst.: <sp>suppositsioni.</sp>

<b>Supportti</b> (ransk.), metallihöyläkoneissa
ja -sorveissa se osa, johon terä kiinnitetään.

<b>Suppositori</b> (lat.), kaakaovoista tai
muista rasva-aineista sekä kulloinkin
tarvittavasta lääkeaineesta tehty 2-3 cm
pitkä kartiomainen puikko, joka painetaan
peräsuoleen.

<b>Supranaturalismi</b> (lat.), jumaluusopillinen
oppisuunta, joka teroittaa yliluonnollisen
merkitystä uskonnossa. Erikoisesti s. esiintyi
ratsionalismi vastakohtana valistusaikana.

<b>Suprematia</b> (lat.), ylin valta-asema,
vars. paavin itselleen vaatima valta-asema
piispoihin nähden.

<b>Sura</b> <i>[-ū-],</i> joki Itä-Venäjällä, Volgan
lisäjoki oikealta. Laskee etelästä päin Volgaan
Nižnij-Novgorodin ja Kasaanin välissä. 947 km pitkä.

<b>Sura</b> (arab.), suura (ks. t.).

<b>Surabaja,</b> <sp>Soerabaya,</sp> kaup.
Jaavalla. Jaavan paras satama, sokerin ja
kahvin vientiä, sotilasasema. 250,000 as.,
joista n. 10,000 eurooppalaista.

<b>Surakarta</b> l. <sp>Solo,</sp> kaup. Jaavalla.
Vilkasta kauppaa. 150,000 as.

<b>Surat,</b> kaup. Etu-Intian länsiosassa,
Bombaysta pohjoiseen. Puuvillateoll. 120,000 as.

<b>Surditeetti</b> (lat.), kuurous.

<b>Surfing</b> <i>[söfiŋ]</i> (engl.), Etelämeren
saarilta peräisin oleva vars. Amerikassa
suosittu urheilu. Siinä koetetaan
pysytellä seisomassa laudalla, jota
moottorivene tai hyökyaalto kuljettaa.

<b>Surgut</b> <i>[-u't],</i> pikkukaup. Siperiassa,
Toboljskin kuvernementissa, Obin rannalla.
S:n piirikunnassa asuu m. m. ostjakkeja.

<b>Surmani</b> = Alankomaiden Guayana. ks.
<sp>Guayana.</sp>

<b>Surpriisi</b> (ransk.), yllätys.

<b>Surrey</b> <i>[səri],</i> Lontoon kaupunginosa.

<b>Surrey</b> <i>[səri],</i> <sp>Henry Howard, S:n</sp>
jaarli (n. 1517-47), engl. lyyrillinen runoilija,
sotamarsalkka; syyttömästi mestattu valtiopetoksesta.

<b>Surrogaatti</b> (lat.), vastike.

<b>Sursum corda</b> (lat.), ylentäkää sydämenne!

<b>Surtaxe</b> <i>[syrta'ks]</i> (ransk.), lisämaksu.

<b>Suruperhonen,</b> <sp>suruvaippa</sp>
<i>(Vanessa autiopa),</i> mustanruskea
päiväperhonen, jonka siipien ulkoreunalla leveä
keltainen juova ja tämän sisäpuolella rivissä
sinisiä täpliä. Toukka syö koivun, haavan,
pajun y. m. lehtiä. Yleinen koko maassamme.
Lentelee elo-syyskuussa ja jälleen
touko-kesäkuussa. ks. värikuva-liitettä
<sp>Perhosia.</sp>

<b>Suruvuosi.</b> Leskimies tahi leskivaimo
ei saa mennä toisiin naimisiin, ennenkuin
on ollut leskenä mies puolen vuotta
ja vaimo vuoden (Naimiskaari 12:3).

<b>Surviaiset,</b> päiväkorennot (ks. t.).

<b>Survinkone,</b> malmien, kivien, hiekan
y. m. survomiseen käytetty valssilaite
(valssiurvin) tai kone, jossa survominen
toimitetaan pudotuspetkeleillä (petkelsurvin,
tamppimylly) tai vierivillä kivillä
(survinkivet, kollerimylly). —
<b>Survinmylly,</b> rouhemylly (ks. t.).

<b>Susa.</b> 1. Elamin ja muin.-pers.
maakunnan Susianan pääkaup. Lounais-Persiassa,
ent. hallituskaupunki talvisin. — 2. Kaup.
Luoteis-Italiassa, erään Pon lisäjoen varrella.
Lujan linnoitusketjun keskus. 5,000 as.

<b>Susanna,</b> apokryfikertomuksen
päähenkilö. S. on aviovaimo, jota kaksi
juutalaista koettaa turhaan vietellä.

<b>Susi</b> <i>(Canis lupus),</i> koiran sukuinen
ja näköinen, n. 130-145 cm pitkä, harmaankellertävä,
punertava tai melkein musta petoeläin; häntä
suora ja riippuva, mustakärkinen. Elää kesällä
synkissä vuoristometsissä tai suurilla suoalueilla,
liikkuu enimmäkseen öisin; talvisin s:t kokoontuvat
parviksi ja lähestyvät kovilla pakkasilla nälkäisinä
ihmisasuntojakin tappaen karjaa, koiria, jopa ihmisiäkin.
S. on monesta Euroopan maasta sukupuuttoon hävitetty
ja Suomestakin se vuosi vuodelta on harvennut. Nyk.
niitä on vain maan pohjoisosissa ja itäisissä
rajapitäjissä. S:sta maksetaan tapporahaa 400 mk.,
poikasesta 200 mk. Vv. 1916-23 surmattiin maassamme
keskimäärin 18 s:ta vuosittain. — N. s. <sp>napa-s.</sp>
on s:n pohjoisamer. muunnoksen valkoinen arktinen muoto.

<img 1>
Susi.
</img>
<b>Susivouti,</b> jahtivouti (ks. t.).

<b>Suso</b> <i>[-ū-],</i> <sp>Heinrich</sp> (1295-1366),
saks. mystikko, dominikaani.
</chapter>

<chapter name="Suspendeerata-Suuntapiirrin">
<b>Suspendeerata</b> (ransk.), lykätä
tuonnemmaksi, erottaa joksikin aikaa virasta;
<i>fys.,</i> liettää. Subst. <sp>suspensioni,</sp> <i>fys.,</i> liete.

<b>Suspensiiviehto</b> ks. <sp>Ehto.</sp> —
<b>Suspensiivinen veto</b> ks. <sp>Veto.</sp>

<b>Suspensori</b> (lat.), kankaasta tehty
rintojen, kivespussin y. m. s. kannatinlaite.

<b>Susquehanna</b> <i>[səskuihä'nə],</i> 730 km
pitkä joki Yhdysvaltain itärannikolla,
Pennsylvanian päävirta, lähteet New
Yorkin valtiossa. Laskee Chesapeake-lahteen.

<b>Sussex</b> <i>[sasəks],</i> kreivikunta
Etelä-Englannissa. S. oli pienin niistä
kuningaskunnista, jotka anglosaksit perustivat
Englantiin.

<b>Šušter,</b> kaup. Länsi-Persiassa.
Villakutomoita. 25,000 as.

<b>Sutaasit</b> (ransk.), kapeita silkki-,
villa- tai puuvillanauhoja, hienoimmat
kulta- ja hopealangoilla koristettuja;
käytetään koriste- ja reunanauhoiksi,
univormutakkien, olkalappujen y. m.
reunusteina.

<b>Sutlej</b> <i>[satledž],</i> Induksen vasen
lisäjoki, itäisin Punjabin „viidestä virrasta".
1,500 km.

<b>Sutor</b> (lat.), suutari. <sp>Ne s. ultra
crepidam,</sp> suutari pysyköön lestissään.

<b>Sutšou.</b> 1. Kaup. Itä-Kiinassa,
Šanghaista länteen. Kiinan kirjateollisuuden
keskus, silkkiteoll. 500,000 as. — 2. Ennen
tärkeä kauppakaup. Länsi-Kiinassa. — 3.
Kauppakaup. (myös <i>Suifu</i>) Sisä-Kiinassa.

<b>Suttner</b> <i>[zu-],</i> <sp>Bertha von</sp>
(1843-1914), o. s. <sp>Kinsky,</sp> itäv. kirjailijatar
ja rauhanasianajaja. Teoksia: maailmankuulu romaani
„Aseet pois!" (suomen.). Sai 1905 Nobelin rauhanpalkinnon.

<img 1>
Bertha v. Suttner.
</img>
<b>Suudin.</b> 1. Kiila (ks. t.). — 2. = suutin (ks. t.).

<b>Suu- ja sorkkatauti,</b> erittäin
tarttuva sorkkaeläinten tauti. 2-7 vrk:n
jälkeen tartunnasta ilmestyy suun
limakalvoon, ihoon, sorkkain ruunuun ja rakoon
rakkuloita, jotka puhjettuaan jättävät
suun limakalvoon niljettymän ja ihossa
kuivuvat ruvelle. Lisäksi ilmenee kuume,
ja eläin laihtuu ankarasti. Kuolevaisuus
verraten pieni. Tartunta-ainetta on
rakkuloiden sisällyksessä, syljessä, maidossa,
virtsassa ja sonnassa ja se leviää helposti
eläinten ja ihmisten välityksellä. Taudin
ilmestymisestä on viipymättä ilmoitettava
viranomaisille (Laki 29/9 1922; Asetus
29/12 1922, muutettu 8/5 1925).

<b>Suula</b> <i>(Sula bassana),</i> melajalkaisten
lahkoon kuuluva vesilintu. S. on
valkoinen, pää ja kaula kellertävät,
käsisulat mustat. Pituus 87-96 cm. Pesii
Atlantin pohjoisosissa.

<b>Suulaki,</b> kitalaki (ks. t.). —
<b>Suulakihalkoma</b> ks. <sp>Avokita.</sp>

<b>Suum cuique</b> (lat.), kukin saakoon,
mitä hänelle on tuleva.

<b>Suunnanvaihto,</b> ohjausvaihto (ks. t.).

<b>Suunnikas</b> ks. <sp>Nelikulmio.</sp>

<b>Suunnikassärmiö,</b> <sp>suuntaissärmiö,
paralleelipipedi,</sp> särmiö, jonka pohjat
ovat suunnikkaita. S:n kaikki 6 tahkoa siis
ovat suunnikkaita, ja näistä vastakkaiset
ovat parittain yhdensuuntaiset ja yhteneväiset.
Pohjien kohtisuora väli on s:n korkeus. S. on
suora, jos sivusärmät ovat kohtisuorat
pohjia vastaan, muuten vino. Jos
suoran s:n pohjat Oivat suorakulmioita, niin
s. on suorakulmainen; jos lisäksi kaikki
särmät ovat yhtä pitkät, niin syntyy
kuutio. S:n tilavuus on pohjan ja
korkeuden tulo, suorakulmaisen s:n samasta
kärjestä lähtevien särmien tulo.

<b>Suunta,</b> 1919-25 Helsingissä
ilmestynyt poliittinen viikkolehti.

<b>Suunta,</b> <i>matem.</i> Kukin suora
edustaa avaruudessa määrättyä suuntaa.
Käyrän viivan ja käyräviivaisen
liikkeen s.-suora määrätyssä pisteessä on
käyrän (radan) tangentti tässä pisteessä.

<b>Suuntakehä</b> ks. <sp>Tykki.</sp>

<b>Suuntakivi.</b> Maanjakotoimituksessa on
rajoja pyykitettäessä n. 20-50 m:n
etäisyydelle pyykistä jokaiselle siitä
lähtevälle rajalinjalle, joka on 200 m
pitempi, asetettava s:t osoittamaan rajan
suuntaa. Kaikille 300 m pitemmille
rajalinjoille on sitäpaitsi asetettava,
etenkin mäkipaikoille, rajaviittoja n. 200 m:n
päähän toisistaan. S:ksi ja rajaviitoiksi
saa käyttää viittä vierekkäin rajan
suuntaan asetettua kiveä, joista keskimmäisen
tulee olla vähintään 30 ja toisten vähintään
20 cm korkeat (Senaatin päätös 7/11 1916, 89 §).

<b>Suuntapiirrin</b> l. <sp>suuntaviirutin,</sp>
puu- ja metallitöissä käytettävä koje, jolla
vedetään työkappaleen reunan suuntaisia piirtoja.

<img 1>
Suuntapiirrin.
</img>
</chapter>


<chapter name="Suuntasuora-Suuri pohjan sota">
<b>Suuntasuora,</b> se suora joka osoittaa
viivan (tai liikkeen) suuntaa kyseellisessä
pisteessä. Janan s. on se suora, minkä osa
jana on; käyrän s. on sen tangentti.

<b>Suuntaus.</b> Kun tykkien luota
nähdään maali, voidaan käyttää <sp>suoraa</sp>
s:ta samaan tapaan kuin kiväärilläkin.
Tavallisimmin kuitenkin tulee kysymykseen
<sp>epäsuora</sp> s., jolloin asianmukaiset
komennot annetaan patterille tulenjohtopaikalta,
minne maali näkyy. vrt. <sp>Tykki.</sp>

<b>Suununjoki,</b> Sunujoki (ks. t.).

<b>Suuontelo,</b> ruoansulatuskanavan ensim.,
suuaukon ja nielun välinen osa. Sen
kattona on kitalaki, pohjana kieli ja sen
etuosan alla oleva suupohjan leveä lihas
ja sitä peittävä limakalvo, sivuseininä
posket ja hampaat. S:oon avautuu
runsaasti pieniä limarauhasia ja 3 paria
isoja sylkirauhasia. Kitalaen takaosan,
n. s. pehmeän suulaen keskeltä riippuu
kitakieleke. Tämän tyvestä lähtevät sivulle
ja alaspäin kitakaaret (ks. t.), vrt.
<sp>Nielurisat.</sp>

<b>Suupohja,</b> Etelä-Pohjanmaa.

<b>Suura</b> (arab.), Koraanin osa ja luku.

<b>Suur-Ahvenkoski,</b> kartano Pyhtäällä.

<b>Suur-Britannia,</b> Iso-Britannia. ks.
<sp>Iso-Britannia</sp> ja <sp>Irlanti.</sp>

<b>Suure,</b> matematiikan peruskäsitteitä.
Suureen tärkein ominaisuus on, että sen
voi mitata toisella samanlaatuisella s:lla.
S:t jaetaan abstraktisiin l. luku-s:hin
ja konkreettisiin l. avaruus-s:hin. Näiden,
ekstensiivisten s:den rinnalla mainitaan
vielä intensiiviset s:t: nopeus,
voimakkuus y. m. Kaksi samanlaatuista s:ta voi
olla yhteismitallista tai yhteismitatonta
(ks. <sp>Yhteismitallinen</sp>). Toista
käytettäessä mittana, on toisen mittaluku
edellisessä tapauksessa ratsionaalinen,
jälkimmäisessä irratsionaalinen. Juurioppi
antaa aihetta imaginaaristen s:iden
käsittelyyn. — Matem. analyysissa
käsitellään muuttumattomien, vakio-s:iden
rinnalla muuttuvaisia s:ita. Muuttuva s.
saattaa olla joko jatkuva tai katkeava
(vrt. <sp>Jatkuvaisuus</sp>).

<b>Suurennuksen mittaaja,</b> dynametri (ks. t.).

<b>Suurennuslasi,</b> <sp>luppi, luuppi,</sp>
kupera linssi, jota käytetään silmän
apuna pieniä esineitä tarkasteltaessa.
S:ssa nähdään esineen suurennettu
valekuva, kun esine on linssin ja
polttopisteen välillä, vrt. <sp>Linssi.</sp>
Yksinkertaisen kaksoiskuperan linssin asemesta
käytetään s:na tasokuperia ja koverakuperia
linssejä ja näiden yhdistelmiä virheettömämmän
kuvan aikaansaamiseksi.

<b>Suuretiede,</b> matematiikan suomenk. nimitys.

<b>Suurherttua,</b> kuninkaan ja herttuan
välillä oleva ruhtinaallinen arvonimi.

<b>Suuri anomus</b> ks. <sp>Suomi,</sp> p. 494.

<b>Suuri Kalajoki,</b> Back-River (ks. t.).

<b>Suuri lähetystö</b> ks. <sp>Kansalaisadressi.</sp>

<b>Suurimot,</b> <sp>ryynit,</sp> valmistetaan us.
viljakasvien jyvistä myllyissä, joko
kivillä tai teloilla, joilla niiden kuoret
poistetaan ja joskus itse jyvä litistetään.
Meillä valmistetaan etupäässä kaura- ja
ohra-s:ta; ulkoa tuodaan tattari-, riisi-,
manna-, hirssi- y. m. s:ta.

<b>Suurin yhteinen tekijä,</b> luku
(lauseke), joka tasan sisältyy kaikkiin
kyseellisiin lukuihin (lausekkeisiin), ja
jossa samalla on suurin mahdollinen
määrä yhteisiä alkutekijöitä; s. y. t. on
kaikkien yhteisten tekijäin tulo.

<b>Suuri pohjan sota,</b> <sp>pohjoismainen
sota,</sp> se sota, jota Ruotsi 1700-21
kävi Pohjois- ja Itä-Euroopassa
Tanskaa, Saksi-Puolaa ja Venäjää vastaan.
Kaarle XII hyökkäsi Själlandiin ja
pakotti Tanskan Traventhalin rauhaan
(1700), purjehti sitten Itämeren poikki
Liivinmaalle ja voitti venäläiset
Narvassa (1700) sekä puolalaiset Klissowissa
(1702). V. 1704 hän erotutti August II:n
Puolan valtaistuimelta ja valitutti
Stanislaus Leszezynski'n hänen
seuraajakseen sekä hyökkäsi Saksiin. Sillävälin
venäläiset olivat valloittaneet Itämeren
maakuntia, joutuivat tosin tappiolle
Holovtšinissa 1708, mutta voittivat
Lewenhauptin Lesnajassa. V. 1709 Kaarle
voitettiin Ukrainan Pultavassa ja 1710
venäläiset valloittivat Riian, Tallinnan
ja Viipurin. Kaarle oli paennut
Turkkiin ja sai Turkin alkamaan sodan
Venäjää vastaan, mutta se ei pelastanut
Ruotsia. Stenbock voitti tanskalaiset 1710 ja
1712, mutta joutui joukkoineen vangiksi
1713. Suomi valloitettiin 1714, sittenkuin
K. Armfelt oli voitettu Napuessa. Kaarle
saapui valtakuntaansa 1714 ja teki sotaretken
Norjaan, jossa kaatui 1718. Paluumatkalla
Norjasta Armfeltin johtama suom. armeija
suurelta osalta paleltui. V. 1719 Ruotsi
teki rauhan Hannoverin kanssa luovuttaen
sille Bremenin ja Verdenin 1 milj. riksistä
ja 1720 Preussin kanssa luovuttamalla
Peenen eteläpuolella olevan Pommerin
sekä Usedomin ja Wollinin saaret 2 milj.
riksistä sekä sam. v. Tanskan kanssa,
jolloin Ruotsi luopui Holstein-Gottorpin
liitosta sekä tullivapaudesta Juutinraumassa
</chapter>


<chapter name="Suuriruhtinas-Suur-Merijoki">
ja maksoi 600,000 riksiä. Venäläisten
ryösteltyä Ruotsin rannikoita oli
Ruotsin suostuttava Venäjän vaatimuksiin.
Uudenkaupungin rauhassa 1721 Ruotsi
luovutti Liivinmaan, Viron, Inkerinmaan
ja kaakkoisosan Suomea 2 milj. riksistä.
S. p. s. lopetti Ruotsin suurvalta-aseman.

<b>Suuriruhtinas,</b> ruhtinaallinen
arvonimi. Ruotsin kuninkaat olivat 1581-1809
ja Venäjän keisarit 1809-1917 Suomen
s:ita. Eräitä Venäjän keisariperheen
jäseniä sanottiin s:iksi ja
suuriruhtinattariksi.

<b>Suuri skisma</b> ks. <sp>Skisma.</sp>

<b>Suuri valiokunta,</b> Eduskunnan 8 p:n
kuluessa valtiopäiväin avaamisesta
asetettava 45-jäseninen valiokunta. vrt.
<sp>Eduskunta.</sp>

<b>Suur-Kreikka</b> ks. <sp>Græcia.</sp>

<b>Suurkäräjät</b> (norj. <i>storting</i>), Norjan
(ks. t.) eduskunta.

<b>Suurlahti,</b> kunta Aunuksessa
Äänisjärveen pistävällä niemellä.

<b>Suurlakko.</b> Venäjällä 1904-05
Japanin sodan tappioiden johdosta vauhtiin
päässyt vallankumouksellinen liike
puhkesi 25 p. lokak. 1905, ensi sijassa
rautatie-, posti- ja sähkölennätinlaitosten
alalla toimivien keskuudessa,
yleiseksi valtiolliseksi lakoksi, josta oli
tuloksena 30 p. lokak. annettu ,,lokakuun
manifesti" (ks. t.). Myös Suomessa, missä
tyytymättömyys ven. sortojärjestelmään
oli yleinen, pantiin toimeen valtiollinen
suurlakko. Viipurissa lakko puhkesi 28 ja
29 p. lokak. ja levisi pian muuallekin. Myös
Helsingissä alkoi tiistaina 31 p. lokak.
yleinen lakko. Kaupungeissa pidettiin
suuria kansankokouksia. Kaikki puolueet
vaativat laillisten olojen palauttamista,
mutta aseman vastaiseen järjestelyyn
nähden vallitsi erimielisyys.
Perustuslailliset vaativat ylim. valtiopäiviä,
sosialistit yleisen äänioikeuden pohjalla
valittavaa kansalliskokousta, jonka tuli panna
toimeen eduskuntalaitoksen muuttaminen
yksikamariseksi, y. m. Suom. puolue
esitti välitysehdotuksen, että ylim.
valtiopäivät oli viipymättä kutsuttava
kokoon, mutta että niille oli annettava
esitys siitä, että oikeus käsitellä
eduskunnan muuttamista koskevaa ehdotusta
siirretään kansalliskokoukselle. Senaatti
ilmoitti lokak. 31 p:nä kenraalikuvernöörin
talon edustalle kokoontuville kansanjoukoille
luopuvansa. — Järjestyksen ylläpitämiseksi
muodostettiin opiskelevan nuorison ja työväen
keskuudessa kansalliskaarti. Pian syntyi
tässäkin asiassa erimielisyyttä. Sosialistinen
työväki muodosti kapteeni Kockin johdolla oman
,,punaisen kaartinsa" ja ylioppilaat samaten oman
„suojeluskaartinsa". Mielet olivat jännityksissä,
ajattelemattomia tekoja tehtiin
pääkaupungissa ja maaseudulla, ja sotaväen
sekaantuminen asiaan näytti olevan
lähellä. Kenraalikuvernööri Obolenskij
siirtyi sotalaivaan. Perustuslaillisten
piirissä oli valmistettu laillisuusmanifestin
ehdotus, johon kenraalikuvernööri yhtyi
ja jota luotsilaitoksen laiva „Eläköön"
2 p. marrask. lähti viemään Pietariin.
Seur. päivänä työväen kokous hyväksyi
tamperelaisten julistuksen, jonka mukaan
Helsingin asukasten oli avonaisella
äänestyksellä, johon saisivat ottaa osaa kaikki
21 v. täyttäneet, valittava väliaikainen
hallitus, joka astuisi heti toimeensa. Vaali
toimitettiin 4 p. marrask., mutta viime
hetkessä tyydyttiin vain ehdokasten
valitsemiseen. Samana päivänä saapui
kaupunkiin ,,Eläköön"-laiva tuoden keisarin
allekirjoittaman manifestin, joka tyydytti
porvarillisten vaatimukset ja joka
julkaistiin 6 p. marrask. (vrt. <sp>Marraskuun
julistuskirja</sp>). Viimemain. p:nä
julistettiin s. loppuneeksi. [Roos (1907-10,
3 teosta).]

<b>Suurlähettiläskonferenssi,</b>
Versailles'n rauhan jälkeen maailmansodan
voittajavaltojen asettama elin, jolla oli
laajat valtuudet rauhansopimuksen
täytäntöönpanoa koskevissa kysymyksissä.

<b>Suur-Merijoki,</b> kartano Viipurin
pitäjässä. Linnamainen päärakennus
arkkitehtitoimisto Gesellius, Lindgren ja
Saarisen tehtailija M. Neuschellerille
rakentama 1902-03; sisustus myös suom.
taiteilijoiden työtä. V. 1927 puolustuslaitos
osti tilan pääosan ja sijoitetaan sen
alueelle ilmailua sema, päärakennuksesta
tulee upseerikasino. Viljelysalueet
palstoitetaan Asutushallituksen toimesta.

<img 1>
Suur-Merijoen päärakennus.
</img>
</chapter>

<chapter name="Suurmestari-Suur-Tavastila">
<b>Suurmestari,</b> ritarikunnan korkein
viranomainen; tätä nykyä ritarikuntien
s:eina ovat yleensä valtionpäämiehet.

<b>Suur-Mogul,</b> mogulien (ks. t.)
valtakunnan hallitsijan arvonimi.

<b>Suur-Munamägi</b> ks. <sp>Munamägi.</sp>

<b>Suurmyymälä,</b> myös <sp>tavaratalo</sp>
(ransk. <i>grand magasin,</i> saks. <i>Warenhaus</i>),
kauppaliike, jossa vähittäiskauppaa
harjoitetaan suuressa mitassa. S:t
käsittävät suuren määrän mitä erilaisimpia
tavararyhmiä ja toimivat suurella
henkilökunnalla. Kun nopea liikevaihto ja
suuri ostajapuri ovat niille
välttämättömiä, menestyvät ne parhaiten suurissa
kaupungeissa, mutta ovat haaraosastoja
perustamalla tai malleja ja
hintaluetteloja lähettämällä hankkineet itselleen
ostajapurin myöskin maaseudulta, vieläpä
ulkomailtakin. — S:itä syntyi
1840-luvulta lähtien ensin Englannissa,
Ranskassa ja Yhdysvalloissa, vasta
1880-luvulta alkaen Saksassa. Mainittakoon
Pariisin Au Bon Marché, Grands
Magasins du Louvre, Printemps, Galeries
Lafayette, Lontoon Whiteley, Harrods
Stores ja Selfridges, Berliinin Wertheim
ja Tietz, Tukholman Nordiska
Kompaniet; Helsingissä on Stockmann (ks. t.,
kuva) ja Elanto. Yleisimmät ovat s:t
Yhdysvalloissa (m. m. New Yorkin Wanamaker).

<b>Suur-Puola,</b> ent. Puolan valtakunnan
luoteinen tasankoalue.

<b>Suurpää,</b> <sp>Lauri</sp> (k. 1508),
Turun piispa 1500-06, sitä ennen
tuomiorovastina v:sta 1490.

<b>Suursaaren saha,</b> A. Ahlström o.-y:n
omistama saha Muolaassa.

<img 1>
Suursaari. Suurkylä Mäkienpäältä nähtynä.
</img>
<b>Suursaari</b> (ruots. <i>Hogland</i>), 11 km
pitkä, 1,5-3 km leveä kalliosaari keskellä
Suomenlahden leveintä kohtaa, pinta-ala
20,6 km<sup>2</sup>. Lähin manner on Kotkan
seutu, jonne S:sta on 43 km.
Huomattavimmat vuorenhuiput ovat:
Pohjoiskorkia (123 m yli merenp.),
Havukkavuori (187 m) ja Lounatkorkia (200 m).
Väkiluku v:n 1926 lopussa 883;
suomenkielisiä. Kaksi kylää: Suurkylä, jossa
kirkko, ja Kiiskinkylä; molemmat
itärannalla. 4 valomajakkaa, luotsiasema.
Pääelinkeino kalastus: pääasiassa
silakkaa; talvisin harjoitetaan
hylkeenpyyntiä. Viime kesinä on S:een
suuntautunut erittäin suuri matkailijaliikenne;
matkailijoita varten on siellä Suomen
Matkailijayhdistyksen talo „Maja" ja
Kappelniemen kasino. — S. muodostaa
oman kunnan (Viipurin lääni) ja
seurakunnan. — S:n pohjoispuolella Ruotsin
ja Venäjän laivastot taistelivat
ratkaisematta 1788. [Havas, „Suursaari ja
Kymenlaakso" (1927); Pälsi, „Suomenlahden
jäiltä" (1924).]

<b>Suursaksalaiset,</b> puolue, joka v:sta
1848 vaati, että Itävaltakin oli otettava
mukaan uuteen Saksan valtakuntaan,
kun taas <sp>piensaksalaiset</sp> tahtoivat
sulkea Itävallan pois; nyk. pieni itäv.
puolue, joka haluaa Itävallan liittämistä
Saksan valtakuntaan.

<b>Suur-Savo,</b> Mikkelin ympärillä oleva
Savon osa: Mikkelin, Juvan, Puumalan,
Anttolan, Ristiinan, Mäntyharjun,
Hirvensalmen, Kangasniemen, Pieksämäen,
Haukivuoren, Jäppilän, Virtasalmen ja
Joroisten pitäjät.

<b>Suur-Tavastila,</b> maatila Kymissä.
</chapter>

<chapter name="Suuruudenhulluus-Šuvalov">
<b>Suuruudenhulluus,</b> itsetunnon
sairaalloinen kiihtyminen, ilmenee useissa
mielisairauden muodoissa.

<b>Suuruusluokka.</b> 1. <i>Matem.</i> Kahden
luvun sanotaan olevan samaa s:aa, jos
niiden suhde on pienehkö luku. Luvun
s:n ilmoittaa tarkemmin sen kokonaisosan
numeroiden lukumäärä, tai, jos luku on
pienempi kuin 1, desimaalipilkkua välittömästi
seuraavien nollien lukumäärä negatiivisena.
Esim. 257,15 on s:aa 3; 0,0051 on s:aa
— 2. — 2. <i>Tähtit.</i> Kiintotähden meille
lähettämän valovoiman mitta, lyhennysmerkki <i>m.</i>
Alkuperäisesti oli näkyvät tähdet
mielivaltaisesti jaettu 6 s:aan. I:een kuului
20 kirkkainta tähteä, II:een seuraavat 40
j. n. e. Fotometristen mittausten nojalla
on asteikko sitten tarkistettu, niin että
kahden perättäisen luokan tähtien
lähettämän valovoiman suhde on 2,512 (ja
tämän logaritmi = 0,40000). Suhteen
tultua määrätyksi voitiin asteikko
tihentää, niin että tähden valovoima voidaan
ilmaista tarkoin desimaaliluvun
muotoisella s.-luvulla (vrt, <sp>Kiintotähdet,</sp>
II osa, p. 510, taulukko), sekä jatkaa
1:tä pienempiinkin lukuihin, erittäin
valovoimaisten tähtien s:aa ilmaistaessa.
Eri suuruusluokkiin <i>(m)</i> kuuluvien
kiintotähtien suhteellinen valovoima <i>(l)</i>
ja tähtien lukumäärä kyseelliseen
suuruusluokkaan saakka <i>(n)</i> ilmenee taulukosta.

<table b>
<td c><i>m</i><td c><i>l</i><td c><i>n</i><td c><i>m</i><td c><i>l</i><td c><i>n</i>
<td c>0  <td c>251         <td c>2   <td c>9   <td c>0,06       <td c>139,000
<td c>1  <td c>100        <td c>12  <td c>10   <td c>0,025      <td c>379,000
<td c>2   <td c>40        <td c>39  <td c>11   <td c>0,010    <td c>1,020,000
<td c>3   <td c>16       <td c>105  <td c>12   <td c>0,004    <td c>2,580,000
<td c>4    <td c>6,3     <td c>445  <td c>13   <td c>0,0016   <td c>5,970,000
<td c>5    <td c>2,5   <td c>1,460  <td c>14   <td c>0,0006  <td c>13,100,000
<td c>6    <td c>1,0   <td c>4,720  <td c>15   <td c>0,0002  <td c>27,500,000
<td c>7    <td c>0,4  <td c>15,000  <td c>16   <td c>0,0001  <td c>57,000,000
<td c>8    <td c>0,16 <td c>46,100<td c><td c><td c>
</table>

<b>Suurvallat,</b> valtiot, jotka etusijassa
vaikuttavat kansainvälisten suhteiden
järjestelyyn. Ennen maailmansotaa
pidettiin s:na Englantia, Venäjää, Saksaa,
Ranskaa, Itävalta-Unkaria ja Italiaa sekä
Yhdysvaltoja ja Japania. Maailmansodan
jälkeen on Itävalta lakannut olemasta
suurvalta, ja Venäjä on muista s:sta
eristäytynyt.

<b>Suurvaltain sota,</b> maailmansota (ks. t.).

<b>Suurviljelys,</b> laajoilla pinta-aloilla,
lukuisalla työväestöllä, suurilla
kotieläinmäärillä, runsailla koneilla j. n. e.
työskentelevä maatalous, jonka varsinainen
johtaja l. isäntä ei ehdi mieskohtaisesti
ottaa osaa maanviljelyksensä eri töihin,
vaan hänen aikansa ja työnsä tarvitaan
talouden ylimpään johtoon, suunnitteluun ja
valvontaan. — Tyypillisimpiä s.-seutuja ovat
Englanti, Pohjois-Saksan maat, eräät seudut
Ruotsissa ja Pohjois-Amerikassa. Suomessa on
suurviljelijöitä enimmän maan etelä- ja
länsiosissa. vrt. <sp>Pienviljelys.</sp>

<b>Suurvisiiri</b> l. <sp>suurvesiiri,</sp>
pääministeriä vastaava ylin virkamies
muham. maissa.

<b>Suutari</b> <i>(Tinca vulgaris),</i>
särkikaloihin kuuluva suolattoman veden kala;
n. 20-30 cm pitkä, korkea, sivuilta
litistynyt, hyvin pienisuomuinen, selkäpuoli
musta tai tummanvihreä, vatsapuoli vaaleampi,
evät hyvin pyöreäpäiset, suupielissä lyhyt
viiksisäie. Elää matalolssa liejupohjaisissa
järvissä ja lahdissa, syö hyönteistoukkia,
matoja y. m. s. Viihtyy pienissäkin lammikoissa,
minkä vuoksi sitä Keski-Euroopassa viljelläänkin
lammikkokalana. Liha maukasta, Suomessa s. elää
siellä täällä Suomenlahden sisäsaaristossa ja
eräissä eteläisissä järvissä.

<img 1>
Suutari.
</img>
<b>Suutaria,</b> <sp>Zefanias</sp> (1834-1908),
ratsutilallinen Vehmaalta, seitsemästi
jäsenenä talonpoikaissäädyssä. Julk.
,,Suomalaisen talonpojan elämänvaiheet".

<b>Suutin,</b> <sp>suukappale,</sp> putken
päähän, johonkin aukkoon tai muualle
sovitettu putkimainen, tav. kartiokas
kappale, jonka tarkoituksena on suunnata
esim. vesi tai höyrysuihku tai antaa
taikinamaisille s:n läpi painetuille
aineille (savelle, juuri jähmettyvälle
pehmeälle metallille y. m.) määrätty
muoto. Puhutaan myös puhallussoittimen,
piipun y. m. s:sta.

<b>Suwalki</b> <i>[-a'-],</i> kaup. Puolassa läh.
Itä-Preussin itärajaa. 17,000 as. — Sen
lähellä taisteluita 1915.

<b>Šuvalov</b> <i>[-a'-],</i> <sp>Ivan Maksimovitš</sp>
(k. 1736), ven. sotilas ja hallitusmies. Valloitti
1714 Savonlinnan, Viipurin komentajana sekä Viipurin
ja Käkisalmen läänin hallitusmiehenä, mukana
Uudenkaupungin rauhanteossa. — <b>Šuvalov,</b>
<sp>Pavel Andrejevitš</sp> (1830-1908), ven.
hallitusmies, diplomaatti, lähettiläänä Berliinissä
v:sta 1885, kenraalikuvernöörinä Puolassa 1895-97.
— <b>Šuvalov,</b> <sp>Petr Andrejevitš</sp>
(1827-89), ven. diplomaatti. Tuli 1865
</chapter>

<chapter name="Šuvalovo-Swanson">
Itämerenmaakuntien kenraalikuvernööriksi,
1874-79 lähettiläänä Lontoossa, 1878 Venäjän
toisena edustajana Berliinin kongressissa.

<b>Šuvalovo,</b> rautatieasema Rajajoen-Pietarin
radalla, Venäjällä, 11 km Pietarista.

<b>Suvanto,</b> kahden kosken välinen,
hiljaisesti virtaava joen osa. ks. myös
<sp>Vuoksi.</sp>

<b>Suvasvesi,</b> lähes 50 km pitkä järvi
Kallaveden kaakkoispuolella, Soisalon
saaren koillisreunustalla. Vehmersalmi
yhdistää sen Kallaveteen.

<b>Suvenniemi,</b> eläint. asema Kajaanin
vieressä, per. 1919, eläintarhaeläinten ja
metsänriistan kasvatus- ja välityslaitos.

<b>Suvereeni</b> (ransk.), korkein, ylin,
riippumaton; valtio-oikeudessa: valtion
ylimmän vallan haltija.

<b>Suvereniteetti</b> l. <sp>suvereenisuus</sp>
(ransk.), valtion täysivaltaisuus, s. o.
valtiovalta, jonka yläpuolella ei ole
korkeampaa valtaa, joka oikeudellisesti
saattaisi määrätä valtion tahtoa ja
toimintaa. <sp>Puolisuvereenisiksi</sp> on
usein sanottu sellaisia valtioita, joilla on
osittainen kansainvälinen oikeus- ja
toimikelpoisuus, vrt. <sp>Suzereniteetti.</sp>

<b>Suvilahti,</b> Suojärven eteläisimmästä
lahdesta nimensä saanut asutuskeskus
Suojärven aseman ympärillä. S. on
muutamassa vuodessa. Suojärven radan
vaikutuksesta kasvanut n. 1,500 as.
käsittäväksi yhdyskunnaksi.

<b>Suvorin</b> <i>[-ō'-],</i> <sp>Aleksej
Sergejevitš</sp> (1834-1912), ven. kirjailija,
kustantaja ja sanomalehtimies, v:sta 1876
Novoje Vremjan julkaisija.

<b>Suvorov</b> <i>[-vō'-],</i> <sp>Aleksandr
Vasiljevitš</sp> (1729-1800), ven.
sotapäällikkö, ruhtinas. Voitti turkkilaiset 1789
Rymnikissä, valloitti sodassa Puolaa
vastaan 1794 Pragan ja Varsovan,
venäläisten ja itävaltalaisten joukkojen
ylipäällikkönä karkoitti 1799 ranskalaiset
Pohjois-Italiasta, mistä marssi St. Gotthardin
yli Sveitsiin.

<b>Suzereniteetti</b> (ransk.), yliherruus,
tarkoittaa niiden oikeuksien kokonaisuutta,
jotka jonkin suvereenisen valtion hallitsijalla
on n. s. puolisuverenisiin valtioihin nähden.
vrt. <sp>Suvereniteetti.</sp>

<b>S/V,</b> lyh. engl. sanoista <i>sail vessel,</i>
purjealus.

<b>Švaabi</b> (saks. <i>Schwaben</i>). 1.
Saks.-roomal. valtakunnan herttuakunta Lechin,
Sveitsin ja Reinin välillä. — 2. Nyk.
hallitusalue Lounais-Baijerissa.

<b>Švaabilaiset runoilijat,</b> 1800-luvim
alkupuolella runoili japiiri, joka oli
kotoisin Švaabista ja johon kuuluivat
m. m. Uhland, Kerner, Hauff ja Mörike.

<b>Švabinsky,</b> <sp>Max</sp> (s. 1873), tšek.
taidemaalari ja graafikko. Maalannut m. m.
naiskuvia ja muotokuvia. Š. on
Tšekko-Slovakian johtavia taiteilijoita.

<b>Svaboda,</b> svoboda (ks. t.).

<b>Swakopmund,</b> aikoinaan ent. Saksan
Lounais-Afrikan tärkein satamapaikka,
nyk. lähellä olevan Valaslahden sataman
syrjäyttämä,

<b>Svalbard</b> <i>[svāl-],</i> Norjalle kuuluvan
arktisen saarialueen virallinen nimi. S:n
saaria ovat Huippuvuoret, Karhusaari,
Kuningas Kaarlen maa (ks. n.).

<b>Svalöv</b> <i>[svālöv],</i> Ruotsin
kylvösiemenyhdistyksen kasvin jalostuslaitos
läh. S:n rautatieasemaa Skånessa, 39 km
Malmöstä pohjoiseen.

<b>Swammerdam,</b> <sp>Jan</sp> (1637-80), holl.
luonnontutkija, hyönteisanatomi.

<b>Swan</b> <i>[-ā-],</i> <sp>Anni</sp> ks.
<sp>Manninen,</sp> Otto. — <b>Swan,</b> <sp>Carl
Gustaf</sp> (1839-1916), suom. koulu- ja
sanomalehtimies. Julk. uusien kielten
oppikirjoja. — <b>Swan,</b> <sp>Jaakko</sp> ks.
<sp>Päivärinta.</sp> — <b>Swan</b> <i>[suō'n],</i>
<sp>John Mc Allan</sp> (1847-1910), engl.
eläinkuvien veistäjä ja taidemaalari. — <b>Swan,</b>
<sp>Sir Joseph Wilson</sp> (1828-1914), engl.
fyysikko ja kemisti. Keksintöjä valokuvauksen,
m. m. hiilipainomenetelmän sekä sähkötekniikan
alalta (ensim. hiilihehkulankalamppu).

<b>Svanberg</b> <i>[-bärj],</i> <sp>Adolf
Ferdinand</sp> (1806-57), J. S:n poika, ruots.
fyysikko. Julk. huomattavia matem. ja
fys. tutkimuksia, m. m. lämpösähkön
alalta. — <b>Svanberg,</b> <sp>Gustaf</sp> (1802-82),
ruots. tähtitieteilijä, Upsalan meteorol.
laitoksen perustaja (1885) ja johtaja
13 v:n aikana. — <b>Svanberg,</b> <sp>Jöns</sp>
(1771-1851), ruots. matemaatikko.
Tutkimuksia m. m. meridiaaninkaaren
määräämisen alalta, mitkä todistivat, että
maapallo on navoiltaan litistynyt
sferoidi, ja korjasivat Maupertuis'n (1736)
retkikunnan tuloksia,

<b>Svaneetit,</b> kartvelilaisiin kuuluva
heimo Kaukaasiassa Ingurin yläjuoksun
ympärillä.

<b>Svanka,</b> Muurmannin radan
lähtöasema Pietarin-Vjatkan radalla.

<b>Swansea</b> <i>[suō'nsī],</i> kaup. Englannissa,
Etelä-Walesissa, Bristolin kanavan
pohjoisrannalla. Satama- ja teollisuuskaup.,
Englannin suurimmat kupari- ja sinkkisulatot
sekä peltitehtaat. 160,000 as.

<b>Swanson</b> <i>[suō'nsn],</i> <sp>Gloria</sp>
(s. 1898), amer. filminäyttelijätär.
</chapter>

<chapter name="Svantevit-Sveitseria">
<b>Svantevit,</b> Rügenin slaavilaisten
pääjumaluus. Sille oli rakennettu Arkonaan
temppeli, jossa jättiläiskokoinen kuvapatsas;
tanskalaisten murskaama 1168.

<b>Svappavaara,</b> suuri rauta- ja
kuparimalmikenttä Pohjois-Ruotsissa,
Jukkasjärven kunnassa. Kuuluu Ruotsin
valtiolle.

<b>Swaraj</b> (sanskr.), „oma hallitus", int.
kansallisen itsenäisyysliikkeen iskusana.

<b>Swart,</b> <sp>Peder</sp> ks. <sp>Peder Swart.</sp>

<b>Svartholma,</b> ent. merilinnoitus
samannimisellä saarella Pernajan pitäjässä
Loviisaan johtavan laivaväylän varrella,
10 km Loviisasta etelään. S:n rakennustyöt
aloitettiin 1700-luvun puolivälissä,
1808 se ei ollut vielä valmis. Antautui
venäläisille 18 p. maalisk. 1808,
englantilaisten räjäyttämä 1855.

<b>Svartisen</b> <i>[-ī-],</i> Norjan toiseksi laajin
jäätikkö, napapiirin tienoilla, 1,000-1,600 m
merenp. yläp., 489 km<sup>2</sup>, 70 km
pitkä, 16 km leveä.

<b>Swartz</b> <i>[-ts],</i> <sp>Karl</sp> (1858-1926),
ruots. liikemies ja poliitikko (lähinnä
oikeistolainen). Rahaministerinä 1906-11,
pääministerinä 1917, yliopistojen kanslerina
1916-26.

<b>Svartå</b> <i>[-rtō],</i> Mustion (ks. t.)
ruotsink. nimi.

<b>Swasimaa</b> (engl. <i>Swaziland</i>),
Englannin siirtomaa-alue Etelä-Afrikassa,
Transvaalin, Portugalin Itä-Afrikan ja Natalin
välissä; 17,300 km<sup>2</sup>, 110,000 as. (2,200
eurooppalaista), alkuasukkaat zuluille
lähisukuisia swasilaisia. Puuvillaistutuksia,
karjanhoitoa, vuorityötä (tinaa).
Pääkaup. <sp>Mbabane.</sp>

<b>Svatou,</b> satamakaup. Etelä-Kiinassa,
Hanjoen suussa. Suurta ulkomaankauppaa. 95,000 as.

<b>Svea</b> <i>[-ēa],</i> uudempana aikana
keksitty Ruotsia personifioiva naisolento.

<b>Sveaborg</b> <i>[-borj],</i> Suomenlinnan (ks. t.)
ruots. nimitys.

<b>Sveanmaa</b> (ruots. <i>Svealand</i>), Ruotsin
kolmesta pääosasta keskimmäinen; käsittää
nyk. Taalainmaan, Vermlannin, Västmanlandin,
Närken, Södermanlandin ja Upplandin.

<b>Sweater</b> <i>[suetə],</i> hiottaja, verenimijä;
ihokas, villapaita.

<b>Sweatingjärjestelmä</b> ks. <sp>Hiotusjärjestelmä.</sp>

<b>Svebilius</b> <i>[-bī-],</i> <sp>Olof</sp> (1624-1700),
Upsalan arkkipiispa 1681-1700, aiemmin
hovisaarnaaja ja Lundin piispa. S:n 1689
julkaistua katkismusta on kauan
käytetty Suomessa (uusin päin. 1913).

<b>Svedberg</b> <i>[svēdbärj],</i> <sp>Anders</sp>
(1832-89), opettaja, sanomalehtimies.
Edustajana talonpoikaissäädyssä 1877-88,
Etelä-Pohjanmaan ruotsink. väestön johtomiehiä.
— <b>Svedberg,</b> <sp>Jesper</sp> (1653-1735),
ruots. kirkonmies. Kaarle XI:n hovisaarnaajana,
jumaluusopin prof:na Upsalassa ja yliopiston
rehtorina sekä Skaran piispana v:sta 1703. S.
harrasti kirkollisia uudistuksia, toimitti
virsikirjaehdotuksen. — <b>Svedberg,</b> <sp>The</sp>
(s. 1884), ruots. kemisti, prof. Upsalassa,
kolloiditutkimuksen etevimpiä edustajia. Sai
töistään Nobelin kem. palkinnon 1926. Julk.
yleistajuisen esityksen ,,Materia" (suomen.).

<b>Swedenborg</b> <i>[svēdenborj],</i> <sp>Emanuel</sp>
(1688-1772), ruots. luonnontutkija, teosofi ja
henkiennäkijä. S. esitti luonnontieteellisissä
teoksissaan, jotka käsittelevät lääketiedettä,
geologiaa, kemiaa, tähtitiedettä y. m., us.
rohkeita ja aikansa edellä olevia ajatuksia.
1740-luvulta lähtien hän antautui yhä enemmän
uskonnollisiin ja teosofisiin mietiskelyihin. Hän
näki merkillisiä unia ja ilmestyksiä, luuli
seurustelevansa henkien kanssa ja kuvaili us.
teoksissa, joista „Elämän oppi uutta Jerusalemia
varten" suomen., seikkaperäisesti yliaistillisen
maailman oloja. — V:sta 1787 alkaen hänen
kannattajansa, „svedenborgilaiset", rupesivat
perustamaan omia seurakuntia Englantiin, Amerikkaan
y. m. Heidän „Uusi kirkkonsa" l. „Uuden Jerusalemin
kirkko" on edelleen olemassa. (Lamm (ruots., 1915).]

<img 1>
E. Swedenborg.
</img>
<b>Sveelinck,</b> <sp>Jan Pieters</sp>
(1562-1621), alankom, säveltäjä. Sävelsi
kuorolauluja sekä urkuteoksia, joiden alalla
Bachin huomattavimpia edeltäjiä.

<b>Sweet</b> <i>[suīt],</i> <sp>Henry</sp> (1845-1912),
engl. kielimies. Julk. tutkimuksia
englannin y. m. kielten ääntämisestä ja
fonetiikan oppikirjoja. Teoksessaan „The
History of Language" S. esittää, että
indoeuroopp. kielet muodostavat haaran
suurta uraalialtailaista kielikuntaa.

<b>Sveevit,</b> germ. heimo (myös us.
heimojen yhteisnimi). Tunkeutuivat 409
Gallian läpi Pyreneitten niemimaan
luoteisosaan, missä v:n 585 jälkeen häviävät
historiasta.

<b>Švehla,</b> <sp>Antonín</sp> (s. 1873), tšek.
poliitikko. Sisäministerinä 1918-21,
pääministerinä lyhyin väliajoin v:sta 1922.

<b>Sveitseria</b> (saks.), kahvila, jossa myös
tarjoillaan väkijuomia.
</chapter>

<chapter name="Sveitsi">
<b>Sveitsi</b> (saks. <i>Schweiz,</i> ransk. <i>Suisse,</i>
it. <i>Svizzera,</i> lat. <i>Helvetia</i>), myös
<sp>Sveitsin valaliitto,</sp> liittotasavalta
Keski-Euroopassa, Saksan, Itävallan, Liechtensteinin,
Italian ja Ranskan ympäröimä;

<img 1>
Vaakuna.
</img>

41,295 km<sup>2</sup>, lähes 4 milj. as. S. on
muodostunut 22 kantonista, joista 3 on
jakautunut toisiinsa nähden itsenäisiksi
puolikantoneiksi. Kantonien ja puolikantonien
pinta-ala, asukasmäärä ja väestötiheys
ilmenee allaolevasta taulukosta:

<table b>
<td c>Kantoni              <td c>km<sup>2</sup>     <td c>as.   <td c>as. km<sup>2</sup>:llä
<td>Aargau . . . <td c>1,403  <td c>247,000   <td c>177
<td>Appenzell . . . <td c><td c><td c>
<td><tab>Appenzell Ausser-Rhoden . . . <td c>242   <td c>55,200   <td c>228
<td><tab>Appenzell Inner-Rhoden . . . <td c>173   <td c>14,600    <td c>85
<td>Basel . . . <td c><td c><td c>
<td><tab>Basel-Stadt . . . <td c>37  <td c>143,000 <td c>3,865
<td><tab>Basel-Land . . . <td c>427   <td c>85,500   <td c>200
<td>Bern . . . <td c>6,884  <td c>692,000   <td c>100
<td>Freiburg (Fribourg) . . . <td c>1,670  <td c>147,000    <td c>88
<td>St. Gallen . . . <td c>2,014  <td c>298,000   <td c>148
<td>Genève (Genf) . . . <td c>282  <td c>163,000   <td c>578
<td>Glarus . . . <td c>685   <td c>34,200    <td c>50
<td>Graubünden . . . <td c>7,114  <td c>122,000    <td c>17
<td>Luzern . . . <td c>1,492  <td c>182,500   <td c>122
<td>Neuchâtel (Neuenburg) . . . <td c>800  <td c>126,500   <td c>158
<td>Schaffhausen . . . <td c>298   <td c>51,500   <td c>171
<td>Schwyz . . . <td c>908   <td c>61,000    <td c>67
<td>Solothurn . . . <td c>791  <td c>137,000   <td c>173
<td>Thurgau . . . <td c>1,006  <td c>138,000   <td c>138
<td>Ticino (Tessin) . . . <td c>2,813  <td c>152,500    <td c>54
<td>Unterwalden . . .<td c><td c><td c>
<td><tab>Nidwalden . . . <td c>275   <td c>14,400    <td c>52
<td><tab>Obwalden . . . <td c>493   <td c>18,000    <td c>36
<td>Uri . . . <td c>1,074   <td c>25,000    <td c>23
<td>Valais (Wallis) . . . <td c>5,235  <td c>133,000    <td c>25
<td>Vaud (Waadt) . . . <td c>3,209  <td c>319,000    <td c>99
<td>Zug . . . <td c>240   <td c>32,600   <td c>135
<td>Zürich . . . <td c>1,729  <td c>543,000   <td c>314
</table>

<i>Pinnanmuodostuksen</i> perusteella voi
S:ssä erottaa 3 aluetta: etelässä on
<sp>alppialue</sp> (n. 58 % koko maasta, ks.
<sp>Alpit</sp>), sen pohjoispuolella n. s.
<sp>välimaa</sp> (30 %), Genèvejärven ja
Bodenjärven välissä oleva ylänkö, ja S:n
luoteisosassa <sp>jura-alue</sp> (12 %).
Suurimmat järvet: Genèven, Boden-, Neuchâtelin,
Vierwaldstätter-, Zürichin, Thunin,
Luganon, Bielin, Zugin ja Brienzin järvet. —
<i>Ilmasto</i> vaihtelee korkeussuhteiden
mukaan; 3/4:ssa maasta on vuotuinen
sademäärä yli 1,000 mm. Tuulilta suojatut,
korkealla sijaitsevat ja pilvettömät
seudut, kuten Davos, Arosa ja St. Moritz
ovat voimakkaan auringonsäteilyn vuoksi
tulleet suosituiksi talviparantolapaikoiksi.
— <i>Väestöstä</i> on saksankielisiä 71 %,
ranskankielisiä 21 %, italiankielisiä 6 % ja
retoromaaneja 1 %. Bodenjärven
eteläpäästä Geneveen vedetty viiva jakaa S:n
kahteen melkein yhtäsuureen osaan,
joista pohjoisessa osassa on 5/6 maan
väestöstä. — <i>Elinkeinot.</i> Teollisuudesta
ja vuorityöstä saa elatuksensa n. 45 %
asukkaista, maa- ja metsätaloudesta
6 % ja kaupasta 17 %. Tärkeimmät
teollisuudenhaarat (ja teollisuuskeskukset)
ovat: puuvilla-, silkki- ja
pellavateoll. (St. Gallen, Appenzell, Glarus,
Zürich, Basel ja Bern), kone-, vaunu- ja
sähkötekn. teoll. (Zürich, Basel, Bern
ja Winterthur), kelloteoll. (Neuchâtelin
ympäristö), kello- ja koruteoll, sekä
tieteellisten kojeiden valmistus (Genève),
suklaateoll. (Genèven, Vaudin ja
Zürichin kantonit). Alppiniityillä
kasvatetaan karjaa; juuston ja kondensoidun
maidon valmistus on erittäin tärkeä
elinkeino laajoilla alueilla. Vuorityö on
vähemmän tärkeä: suolakaivokset ovat
mainittavimmat. Koskien partaille on
rakennettu lukuisia voimalaitoksia, joiden
tuottamaa sähkövoimaa on voitu johtaa
naapurimaihinkin. — Tärkeimmät
vientitavarat: silkkitavarat, puuvillatavarat,
kellot, rautatavarat, kem. tuotteet, juusto.
Tuontitavaroita: vilja, puuvilla- ja
villatavarat, rautatavarat, silkki, jalot
metallit, kivihiili. — Luonnonkauneutensa,
terveellisen ilmastonsa ja runsasten
kivennäislähteittensä johdosta S. on
maapallon ensimmäisiä matkailumaita.
Suosittuja näköalapaikkoja ovat Rigi ja
Pilatus; matkailu- ja parantolapaikkoina
ovat huomatuimpia St. Moritz, Davos,
Arosa ja Pontresina Graubündenissä,
Interlaken, Grindelwald ja Wengen
Berner-Oberlandissa, Genève, Lausanne,
Montreux ja Vevey Genèven järven
rannalla. — S. on Euroopan tärkeimpiä
läpikulkumaita, Pääratoja ovat:
Pariisi-Lausanne-Simplon-Milano,
Pariisi-Basel-Zürich-Buehs-Innsbruck,
Karlsruhe-Basel-Bern-Simplon-Milano ja
Stuttgart-Schaffhausen-Zürich-St. Gotthard-Milano.
Rautatiet ovat suureksi osaksi sähköistetyt,
niiden pituus 5,800 km. — <i>Raha:</i> 1 frangi
= 100 centimea. — <i>Uskonto.</i>
Room.-katolisia on 41 % väestöstä, katolinen
enemmistö on eteläisissä ja itäisissä
kantoneissa. Protestantteja (reformeerattuja)
on 57 %. — Kansanvalistus on varsinkin
protestanttisissa kantoneissa korkealla
kannalla. Yliopistoja 7; Zürichissä tekn.
korkeakoulu. S:ssä on monen
kansainvälisen laitoksen ja yhtymän (m. m.
Kansainliiton, Genèvessä) asemapaikka.
— <i>Valtiomuoto ja hallitus.</i> Lakiasäätävä


<b>SVEITSI</b>

<img 1>
1. Davosin järvi.
</img>

<img 1>
2. Vuoristotalon karjaa ajetaan laitumelle
</img>


<b>SVEITSI</b>

<img 1>
3. Alppikylä.
</img>

<img 1>
4. Pilatuksen rataa.
</img>

<img 1>
5. Albulan rataa.
</img>


<b>SVEITSI</b>

<img 1></img>




valta on <sp>liittokokouksella,</sp> joka
jakautuu kahteen kamariin: 44-jäseniseen
<sp>kantonineuvostoon</sp> ja
<sp>kansallisneuvostoon</sp> (johon kuuluu 1
edustaja 20,000 asukasta kohti).
Toimeenpaneva valta on liittokokouksen
kolmeksi vuodeksi valitsemalla 7-jäsenisellä
<sp>liittoneuvostolla,</sp> jonka
keskuudesta liittokokous nimittää liittovaltion
presidentin 1 v:ksi. Kansanäänestys ja
kansan aloiteoikeus ovat käytännössä.
Sisäisissä asioissaan on kantoneilla
varsin laaja itsemääräämisoikeus.
Itsehallintaansa ne harjoittavat joko
kansankokousten ja näiden valitsemien
valtuutettujen tai eduskuntien ja
toimeenpanevien neuvostojen kautta;
kansanäänestys ja kansanaloiteoikeus ovat
kantoneissakin käytännössä. —
<i>Puolustuslaitos</i> toimii kansallismiliisin
puitteissa, ammattiupseereja on vain n.
200. Pääkaup. <sp>Bern.</sp>

<i>Historia.</i> Nyk. S:n vanhimmat
tunnetut asukkaat olivat helvetialaiset y. m.
kelt. heimot sekä reetiläiset. Näiden
kansojen kukistumisesta saakka maa kuului
Kooman valtakuntaan. Kansainvaellusten
aikana alemannit asettuivat maan
koillis- ja keskiosaan, länsiosa joutui
burgundeille. Ent. kelt.-roomal. kansanaines
jäi kuitenkin länsiosassa vallitsevaksi,
kaakossa taas reetiläis-roomalainen. Vv.
496-536 frankit valloittivat S:n, 843 sen
itäosa joutui Verdun'in sovinnossa
Saksalle, länsiosa kuului vuorotellen Lotharin
valtakuntaan, Ylä-Burgundiin, Arelatumiin
ja (v:sta 1032) Saksaan, joten siitä
saakka koko S. kuului Saksaan.

1200-luvulla Habsburgin suku oli vähällä
saada koko S:ii valtaansa, mutta 1231
keisari Fredrik II:n poika Henrik osti
siltä Uri'n, ja 1240 keisari itse antoi
Schwyzille vapauskirjan. Nämä alueet
asetettiin Saksan valtakunnan suoranaiseen
alamaisuuteen. Habsburgit koettivat
turhaan estää tätä asevoimin.
Unterwalden lisäksi vapautui, ja nämä kolme
,,metsäkantonia" tekivät keskenään
liiton, jonka 1291 uudistivat „ikuisiksi
ajoiksi", ja 1309 keisari Henrik VII
vahvisti niiden sisäisen itsenäisyyden.
Kun kantonit taistelussa Ludvig
Baijerilaisen ja Fredrik Itävaltalaisen
(Habsburg-sukua) välillä asettuivat
ensinmainitun puolelle, yritti Fredrikin veli,
herttua Leopold, kukistaa niitä, mutta
Schwyzin asukkaat voittivat hänet
Morgartenin solassa (1315). Senjälkeen
metsäkantonit sam. v. uudistivat liittonsa
Brunnenissa, jota tapausta pidetään
valaliiton vars. alkuna. Kertomukset
Gessler-voudista, Rütli'n liitosta ja
Vilhelm Telusta ovat tarunomaisia.

Valaliittoon, joka Schwyzin kantonin
mukaan sai S:n nimen, yhtyivät
vv. 1332-86 Luzern, Zürich, Bern, Zug
ja Glarus. V. 1394 itävaltalaiset
tunnustivat valaliiton itsenäisyyden. —
Valaliittoon yhtyivät edelleen Appenzell ja
Wallis, ja Aargau valloitettiin
itävaltalaisilta (1400-luvun alussa). Ranskan
dauphin Ludvig (Ludvig XI) saapui
suurella sotavoimalla kukistamaan
sveitsiläisiä, mutta näiden urhoollisen
vastarinnan jälkeen hän teki rauhan 1444
sekä 1453 „ikuisen liiton" heidän
kanssaan. Habsburgien kanssa vihollisuudet
jatkuivat. He kutsuivat avukseen
Burgundin herttuan Kaarle Rohkean, mutta
1477 Kaarle Nancyn luona joutui
kolmannen kerran tappiolle ja kaatui. —
Sveitsiläisten urhoollisuuden tähden
naapuriruhtinaat alkoivat pestata maasta
sotureita maksamalla vuotuisia apurahoja
kantoneille. Sveitsiläiset pyrkivät täysin
itsenäisiksi, varsinkin kun habsburgilaiset
keisarit kohtelivat valaliittoa
vihamielisesti. Graubündenin
liittokuntien yhtyminen siihen aiheutti
vihdoin sodan Saksan ja S:n välillä 1499.
Sveitsiläiset pääsivät voitolle, ja Baselin
rauhassa sam. v. tunnustettiin S. pääasiassa
itsenäiseksi. V. 1515 Frans I voitti
sveitsiläiset Marignanon taistelussa, kun he
olivat saapuneet auttamaan Milanon
herttuaa Sforzaa, mutta seur. v. Frans teki
heidän kanssaan „ikuisen rauhan" sekä
1521 liiton. — Valaliittoon kuului vv.
1513-1798 13 kantonia; sitäpaitsi 10
liittolaisaluetta. — Vähäistä myöhemmin kuin
Luther aloitti Zwingli uskonpuhdistuksensa
Zürichissä (1519). Kun hän samalla
tahtoi poistaa palkkasoturilaitoksen ja
raha-avustuksien vastaanoton, sai hän
vanhat l. alkukantonit (Schwyz, Uri,
Unterwalden, Luzern ja Zug)
vihollisikseen, nämä rahamaksut kun olivat
niiden parhaana tulolähteenä; ne
vastustivat myös uskonpuhdistusta,
Protestanttiset kantonit tekivät
keskenään liiton, katoliset yhtyivät
Itävaltaan. Syttyi uskonsota, jossa
protestantit joutuivat tappiolle. Heidän
täytyi Kappelin rauhassa 1531 luopua
erikoisliitostaan. V:sta 1536 Calvin vaikutti
Genèvessä ja teki sen reformeeratun
kirkon keskukseksi. Samoihin aikoihin
Genève S:n protestanttien avulla
menestyksellä puolusti itsenäisyyttään Savoijin
herttuoita vastaan. V. 1586 teki 5
alkukantonia sekä Freiburg ja Solothurn
„kultaisen" l. Borromeon liiton katolisen
</chapter>
<chapter name="Sveitsiläiskaartit-Svendborg">
uskon puolustamiseksi tarvittaessa
asevoimin. Westfalenin rauhassa 1648
tunnustettiin S:n suvereniteetti.

Seur. aikana muodostuu S:n
kantonien hallitusmuoto jyrkästi
ylimysvaltaiseksi. Maaseutuväestön sorto sekä
uskonnollinen erimielisyys aiheuttivat
sisällisiä taisteluja pitkin 1600-lukua. V. 1712
berniläiset saivat voiton katolisista
kantoneista, jolloin näiden ylivalta siirtyi
protestanteille. 1700-luvulla tehtiin
turhaan yrityksiä ylimysvaltaisen
hallitusmuodon poistamiseksi. Yhteinen
eduskunta ei voinut toimeenpanna
uudistuksia, koska se oli riippuva yksityisten
kantonien hallituksista. Kuitenkin edistyivät
tällä ajalla kauppa ja teollisuus. — Ranskan
vallankumouksen puhjettua vaadittiin jälleen
laajennettuja valtiollisia oikeuksia sekä
kantonien lähempää yhdistämistä toisiinsa.
Vapauspuolue pyysi apua Ranskalta, ja
direktoriohallitus hajoitti sen johdosta
valaliiton 1797. Osia siitä yhdistettiin
Cisalpiiniseen tasavaltaan, toisia (m. m.
Genève) Ranskaan. V. 1798 S. muutettiin Helvetian
kokonaistasavallaksi, jonka valtiosääntöön
sisältyi tasa-arvoisuus lain edessä, uskon-,
paino- ja elinkeinovapaus. Kantonit
tulivat vain hallintopiireiksi. S. tuli
Ranskasta riippuvaksi. Sitten puhkesi S:ssä
sisällisiä riitoja federalistien
(kantonijärjestelmän kannattajien) ja unitaarien
(yhteisvaltion ystäväin) välillä. Napoleon
antoi S:lle 1801 uuden valtiosäännön, jonka
mukaan se tuli liittovaltioksi. V. 1803
hyväksyttiin taas hänen laatimansa uusi
hallitusmuoto, n. s. mediatsionikirja.
S. tuli jälleen valtioliitoksi,
johon kuului 19 kantonia. Sen täytyi
tehdä puolustusliitto Ranskan kanssa.
Leipzigin taistelun jälkeen ylimyspuolue
pääsi voitolle useissa kantoneissa.
Mediatsionikirja kumottiin ja 1814 tehtiin uusi
liittosopimus, jonka Wienin kongressi
vahvisti. Genève, Neuchâtel ja Wallis
yhdistettiin lähemmin S:iin, johon nyt
kuului 22 kantonia. S:lle taattiin
ikuinen puolueettomuus ja sen alueen
koskemattomuus.

Uuden liittosopimuksen mukaan
(voimassa v:sta 1815) oli liiton yhteisen
eduskunnan valta supistettu. Yksityisten
kantonien valtiosäännöt oli 1814
muutettu taantumukselliseen suuntaan,
pääkaupungeille myönnetty liiallinen
vaikutusvalta, ja virastot tehty
harvainvaltaisiksi. Heinäkuun vallankumouksen
vaikutuksesta 12 kantonia muutti
valtiosääntönsä eduskunnallis-kansanvaltaiseen
suuntaan 1830 ja 1831. Yhteinen eduskunta
ei kyennyt hillitsemään jatkuvia riitoja.
Vihdoin 7 kiihkokatolista kantonia Schwyz,
Uri, Unterwalden, Luzern, Zug, Freiburg ja
Wallis, teki jouluk. 1845 erikoisliiton
<i>(Sonderbund).</i> Kun yhteinen eduskunta
monta kertaa oli turhaan yrittänyt neuvotella
Sonderbundin kanssa, syttyi 1847 sisällinen
sota, jossa tämä hajoitettiin. Voitettujen
kantonien hallitukset ja osaksi myös
valtiosäännöt muutettiin. Sodan päätös
joudutti myös yhteisliiton valtiosäännön
uudistamista. Pohjois-Amerikan
Yhdysvaltojen malliin muodostettiin 1848 uusi
valtiosääntö, joka vieläkin on
pääpiirteissään voimassa. Siten S. muuttui
valtioliitosta kiinteämmin yhdistetyksi
liittovaltioksi. Seur. vuosikymmeninä S. on
edelleen kehittynyt vapaamieliseen
suuntaan. Kansainvälisissä yhteispyrinnöissä
on S:lla tärkeä asema. [Dändliker (saks., 1910).]

<b>Sveitsiläiskaartit,</b> vieraiden
valtioiden palveluksessa olevat sveitsiläisjoukot,
joita Sveitsin vapaussotien jälkeen
alettiin palkata vieraisiin maihin. V:sta 1848
on sotilasvärväys Sveitsissä kielletty.
Vielä nytkin on paavilla sveitsiläiskaartinsa,
johon kuuluu 10 upseeria ja 110 sotamiestä.

<b>Sveitsin juusto,</b> Emmentalin juusto.
ks. <sp>Juusto.</sp>

<b>Sveitsin kirjallisuus.</b> Sveitsissä on
vähäisen it. ja retoromaanisen
kirjallisuuden ohessa runsaanlainen saksan- ja
ranskankielinen kirjallisuus, joskin
näiden edustajista monet usein
luetaan kuuluviksi suurten naapurikansojen
kirjallisuuteen. Merkittäviä kirjailijoita
ovat olleet esim. <sp>Haller, Bodmer,
Breitinger, Gessner, Lavater, Pestalozzi,
Zschokke, Gotthelf, Keller, K. F. Meyer,
Spitteler</sp> ja <sp>Zahn,</sp> kaikki
saksankielisiä. Ranskank. kirjailijoista
ovat kuuluisimmat <sp>Rousseau, Amiel</sp> ja <sp>Rod.</sp>

<b>Sveitsin taide.</b> Yhtenäisestä,
erikoisleimaisesta S. t:sta ei voi puhua, koska
sikäläinen taide liittyy läheisesti
suurten naapurimaiden, vars. Saksan
taiteeseen. Huomattavia taiteilijoita ovat olleet
<sp>Holbein</sp> nuor., joka kauan toimi
Sveitsissä, <sp>Liotard,</sp> Angelika
<sp>Kauffmann, Robert, Füssli, Pradier,
Calame, Böcklin</sp> ja <sp>Hodler.</sp>

<b>Svekomaani</b> (lat.), ruotsinmielinen,
ruotsinkiihkoinen. — <b>Svekomania,</b>
ruotsinmielisyys, ruotsinkiihkoisuus.

<b>Svendborg,</b> kaup. Tanskassa, Fynin
etelärannalla. Hyvä satama, laivanrakennusta,
valimoita. 15,000 as.
</chapter>

<chapter name="Svendsen-Sverdrup">
<b>Svendsen,</b> <sp>Johan Severin</sp>
(1840-1911), norj. säveltäjä, orkesterinjohtajana
Oslossa ja hovikapellimestarina Kööpenhaminassa,
S:n teoksissa on raikas kansallinen sävy
ja loistelias soitinnus. Sävelsi 2 sinfoniaa,
2 jousikvartettia, viulukonserton,
sellokonserton y. m.

<b>Sven Duva</b> <i>[dūva],</i> <sp>Sven Tuuva,</sp>
„Vänrikki Stoolin tarinoiden" runo ja
tämän nimihenkilö: älyltään yksinkertainen
sotilas, joka sillalla yksinään pitää
puoliaan venäläisiä vastaan ja pelastaa
sotaväenosaston saarroksiin joutumasta.

<b>Sven Kaksiparta</b> (k. 1014), Tanskan
kuningas, hallitsi v:sta 985 t. 986. Teki
us. viikinkiretkiä Englantiin, jonka
valloitti 1013.

<b>Svennberg</b> <i>[-bärj],</i> <sp>Tore</sp> (s. 1858),
ruots. näyttelijä, v.sta 1922 Tukholman
Dramatiska Teatern'in johtaja.

<b>Svenonius</b> <i>[-ō'-],</i> <sp>Enevald</sp>
(1617-88), ruots.-suom. jumaluusoppinut, prof.
Turussa 1654-88. S. oli puhdasoppisuuden
etevä edustaja. Pääteos „Synopsis Theologiæ".

<b>Svenska Akademien</b> ks. <sp>Ruotsin Akatemia.</sp>

<b>Svenska Dagbladet</b> <i>[dāgblā-],</i>
tukholmalainen päivälehti, per. 1884, oikeistolainen,
päätoimittaja <sp>H. Key</sp> (ks. t.).

<b>Svenska Finlands Lantmannabank a.-b.,</b>
Helsinki, per. 1923, osakepääoma 6 milj. mk.
Haarakonttoreita 9.

<b>Svenska Folkakademin</b> ks. <sp>Kansanopisto.</sp>

<b>Svenska Folkskolans Vänner,</b> ruotsink.
kansanvalistusjärjestö, Helsinki, per. 1882.

<b>Svenska Kullagerfabriken</b> <i>[kūllāgerfabrī'ken]</i>
(lyh. <i>S. K. F.</i>), gööteporilainen
kuulalaakeritehdas, per. 1907. Omistaa
tehtaita myös ulkomailla. vrt. <sp>Laakeri.</sp>

<b>Svenska Kulturfonden</b> <i>[-tū'rfoŋden],</i>
„ruotsalainen sivistysrahasto", ruotsalaisen
kansanpuolueen keskushallituksen aloitteesta
1907 perustettu rahasto, jonka korkovaroilla
avustetaan ruotsink. opetusta ja muita ruots.
kulttuuripyrkimyksiä Suomessa. Rahaston omistaa
Svenska Litteratursällskapet i Finland. Rahaston
pääoma oli vuoden 1927 lopussa n. 11 milj. mk.

<b>Svenska Litteratursällskapet i Finland</b>
<i>[-tū'rselskā-],</i> „Suomen ruots.
kirjallisuusseura", Helsinki, per. 1885. Seura
kerää ja julkaisee Suomen ruots. kulttuuria
selvittäviä todistuskappaleita, kuten
kirjallisia tuotteita, kansanrunoutta, hist.
asiakirjoja, edistää maan ruots. murteiden
tutkimista sekä ruotsink. kirjallisuutta
palkinnoilla ja avustuksilla, Julkaisujen
lukumäärä nousi v:n 1927 lopussa 196:aan.
Näistä mainittakoon sarjat „Förhandlingar
(och uppsatser)" (40 nid.), joka sisältää seuran
pöytäkirjat ja tutkielmia; „Åbo universitets
lärdomshistoria" (10 nid.); „Finlands
svenska vitterhet" (4 nid.); „Studier
i nordisk filologi" (17 nid.); „Elias
Lönnrots svenska skrifter" (2 nid.); „Bidrag
till Helsingfors stads historia" (4 nid.)
sekä „Historiska och litteraturhistoriska
studier" (3 nid.). Seura on julkaissut
myös kirjekokoelmia. Seuran nauttima
valtionapu oli v. 1927 88,000 mk. Seuran
rahastojen yhteismäärä oli 17 milj. mk.,
josta 11 milj. Svenska Kulturfonden-rahastoa.
[Hultin (ruots., 1910).]

<b>Svenska Missionsförbundet</b> <i>[-šū'ns-]</i>
ks. <sp>Lähetys.</sp>

<b>Svenska Morgonbladet</b> <i>[-ā-],</i>
tukholmalainen päivälehti, per. 1890. Se on
vapaakirkollisten ja vars. Svenska
Missionsförbundetin pää-äänenkannattaja,
ajaa rauhanpyrkimyksiä ja kieltolakia.
Sitä pidetään toisen vapaamielisen puolueen
<i>(folkfrisinnade)</i> johtavana lehtenä.

<b>Svenska Pressen,</b> helsinkiläinen
ruotsink. iltalehti, per. 1921, jolloin
Dagens Press ja Svenska Tidningen
sulautuivat yhteen.

<b>Svensksund,</b> Ruotsinsalmi (ks. t.).

<b>Svensk Tidskrift</b> <i>[tī-],</i>
tukholmalainen, pääasiassa poliittinen
aikakauskirja, per. 1911.

<b>Sverdlov</b> <i>[-o'f],</i> <sp>Jakov
Mihajlovitš</sp> (1885-1919), ven.
bolševikkipoliitikko. Otti tehokkaasti osaa
bolševikkikumoukseen syksyllä 1917 ja tuli pian
sen jälkeen yleisven. toimeenpanevan
keskuskomitean puheenjohtajaksi.

<b>Sverdlovsk,</b> Jekaterinburgin (ks. t.)
nyk. nimi.

<b>Sverdrup,</b> <sp>Johan</sp> (1816-92), norj.
poliitikko, vasemmistopuolueen luoja.
S. oli 1871-81 suurkäräjäin presidenttinä
sekä 1884-89 pääministerinä, jolloin ajoi
perille us. vapaamielisiä uudistuksia. —
<b>Sverdrup,</b> <sp>Otto</sp> (s. 1854), norj.
pohjoisnapaseutujen tutkija. Seurasi Nansenia
tämän retkellä 1888 Grönlannin poikki, oli
Nansenin naparetkellä 1893-98 Fram-laivan
kapteenina. Johti 1898-1902 toista norj.
naparetkikuntaa, joka Framilla koetti

<img 1>
Otto Sverdrup.
</img>
</chapter>

<chapter name="Sverker-Syaani">
tunkeutua Grönlannin luoteisrannikolle,
mutta joka epäsuotuisani jääsuhteiden
vuoksi joutuikin retkeilemään Jonesin
salmen pohjoispuolella ja Ellesmeren maan
länsipuolella, kartoittaen siellä olevia
saaria.

<b>Sverker,</b> Ruotsin kuninkaita. —
1. S. I l. <sp>vanhempi</sp> (k. 1156),
hallitsi n. v:sta 1130. Työskenteli kirkon
hyväksi. — 2. S. II l. <sp>nuorempi</sp>
(k. 1210), hallitsi v:sta 1195. Perusti
hengellisen rälssin, karkoitettiin 1208.

<b>Swertschkoff</b> <i>[svertškof],</i>
<sp>Wladimir</sp> (1821-88), ven.-suom. taiteilija.
S. on maalannut muotokuvia ja hist.
aiheita sekä lasimaalauksia, esim.
„Kaarina Maununtytär luopuu kruunusta" ja
„Kustaa Aadolf Evert Hornin paarien
ääressä" (Turun tuomiokirkossa).

<b>Svetisismi,</b> ruotsin kielelle ominainen
sanontatapa, vars. kun se ilmenee jossakin
muussa kielessä, esim. suomessa.

<img 1>
J. Swift.
</img>
<b>Swift</b> <i>[suift],</i> <sp>Jonathan</sp>
(1667-1745), engl. satiirikko, tuomiorovasti.
Saavuttanut maailmanmaineen koko
ihmiskuntaa vastaan tähdätyllä
vertauskuvallisella satiirilla
„Gulliverin retket" (1726, suomen.), julk.
myös katolilaisuutta ja kalvinilaisuutta
ruoskivan satiirin „A Tale of a Tub”
sekä pienempiä satiireja ja valtiollisia
lentokirjasia. [Hirn (1918).]

<b>Sviitti</b> (ransk.), seurue. — <i>Mus.</i> Vanhin
moniosainen soitinsävellysmuoto. S:iin
kuului erilaisia tansseja, joita yhteinen
sävellaji liitti toisiinsa, aikamitan ja
rytmilajien vaihdellessa. Usein
käytettiin myös yhteisiä johtoaiheita.
Jonkinlaisia tanssisarjoja tavataan 1500-luvun
it. luuttusävellyksissä, mutta varsin,
muotoonsa s.-sävellys kehittyi 1600-luvulla
Saksassa, jossa se siirtyi kamari- ja
orkesterimusiikin alalle. Yleisesti
tunnetut ovat Bachin piano-s:t. Bachin
jälkeen s.-sävellys väistyi sinfonian tieltä,
mutta 1800-luvulla se saavutti jälleen
taiteellista merkitystä tyylin ja muodon
puolesta uusittuna. Tanssien asemesta
on sarjan osina monenlaisia vaihtelevia
tunnelmakuvia; sävellaji vaihtelee osasta
toiseen.

<b>Swinburne</b> <i>[suinbən],</i> <sp>Algernon
Charles</sp> (1837-1909), engl. runoilija.
Teoksia: runokokoelmat „Poems and
Ballads", „Song of Italy", „Sougs before
Sunrise", kertovat runoelmat „Tristram
of Lyonesse" ja „The Tale of Balen",
näytelmät „Atalanta in Calydon" ja
„Mary Stuart". S. on engl.
kirjallisuuden suurin lyyrikko, jonka
mestarillinen runotekniikka ja verraton
kielenkäyttö ovat olleet käänteentekeviä.
Hänen runoutensa hallitsevia piirteitä ovat
voimakas luonnontaju ja intohimoinen
vapauden rakkaus. [Gosse (engl., 1912).]

<b>Swinemünde</b> <i>[svī-],</i> kaup. Preussissa,
Pommerissa, Usedomin saarella. Stettinin
ulkosatama. Suosittu kylpylä. 16,000 as.

<img 1>
P. E. Svinhufvud.
</img>
<b>Svinhufvud</b> <i>[svīnhūvud],</i> <sp>Pehr
Evind</sp> (s. 1861), lakimies, poliitikko.
Turun hovioikeuden asessorina 1901-03,
jolloin erotettiin laittomasti. V:sta 1906
Heinolan, sitten Lappeen tuomiokunnan
tuomari, josta virasta erotettiin ja
karkoitettiin Siperiaan (1914-17), prokuraattorina
1917, Senaatin puheenjohtajana 1917-18,
kapinan kukistamisen jälkeen valtionhoitajana
joulukuuhun 1918, senjälkeen liikealalla.
Aatelissäädyssä v:sta 1894, kansanedustajana
1907-17, Eduskunnan puhemiehenä 1907-12. S. on
Suomen laillisuustaistelun eturivin miehiä.

<b>Svir,</b> <sp>Svirj</sp> ks. <sp>Syväri</sp> 2.

<b>Svirveli,</b> rullavapa (ks. t.).

<b>Svištov,</b> <sp>Sistova,</sp> kaup. Bulgaariassa,
Tonavan varrella. Jokisatama. 12,000 as.

<b>Svitjod,</b> Pohjoismaiden hist. tarinoissa
käytetty Keski-Ruotsin l. Sveanmaan yhteisnimitys.

<b>Svjatopolk-Mirskij,</b> <sp>Petr
Dmitrievitš</sp> (1857-1914), ven. kenraali,
ruhtinas. Sisäministerinä 1904-05
suhteellisen vapaamielinen.

<b>Svjatoslav</b> (k. 972), ven. ruhtinas,
Igorin ja Olgan (ks. n.) poika; sotaisa
hallitsija, soti m. m. Itä-Roomaa vastaan.

<b>Svoboda</b> <i>[svabō'da]</i> (ven.), vapaus.

<b>Svolder,</b> <sp>Svold,</sp> pieni saari Rügenin
länsipuolella tai sen lahti, Siellä v. 1000
olleessa meritaistelussa Norjan kuningas
Olavi Trygvenpoika sai surmansa.

<b>Svärdsorden</b> <i>[-ä-],</i> Miekkatähdistö,
Ruotsissa, per. 1748. Sen ritarimerkkejä
jaetaan ainoastaan sotilaille.

<b>Syaani</b> (kreik.), kem. radikaali,
</chapter>

<chapter name="Syaanihappo-Sydämentykytys">
hiilen ja typen yhdistys CN. Esiintyy
kaasuna (disyaani, C<sub>2</sub>N<sub>2</sub>), muodostaa vedyn
kanssa syaanivetyhapon; muistuttaa
halogeeneja m. m. siinä, että kalium
palaa s.-kaasussa kaliumsyanidiksi.
S.-kaasun kiehumap. on —20,7°.

<b>Syaanihappo,</b> HNCO, väritön,
pistä-vänhajuinen neste, säilyy ainoastaan
alle 0° lämpötilassa; vesiliuoksessa yli
0°:ssa hajoaa amoniakiksi ja
hiilidioksidiksi, puhtaana polymerisoituu
syamelidiksi, C<sub>3</sub>H<sub>3</sub>O<sub>3</sub>N<sub>3</sub>. S:n suolat ovat kahta
sarjaa, syanaatteja ja isosyanaatteja.

<b>Syaanivety,</b> <sp>sinihappo,</sp> HCN,
halogeenihappojen kaltainen happo, syaanin
ja vedyn yhdistys; karvasmantelintuoksuinen
neste, kuolettavan myrkyllinen,
kiehumap. 26°. Tavataan eräiden
hedelmien siemenissä y. m. Valmistetaan
kaliumsyanidista tai verilipeäsuolasta
hapoilla. S:n suolat ovat syanideja;
näitä on yksinkertaisia ja kompleksisuoloja,
Alkalimetallien syanidit ovat
helposti liukenevia, muut vaikeasti.
Syanidit ovat hyviä pelkistimiä.
Rikkiinkin ne yhtyvät, muodostaen
rodaaniyhdistyksiä. Syanideista tärkein on
kaliumsyanidi, syankaliumi, jota käytetään
galvanotekniikassa, valokuvauksessa ja
syöpäläisten sekä tuhohyönteisten hävittämiseen.
S:n kompleksi suoloista ovat verilipeäsuolat
ja berliininsininen tärkeimmät. — Kuolettava
annos täysikasvuiselle 0,06 g.

<b>Syagrius</b> (k. 486), roomal. maaherra
Keski-Galliassa, tuli Länsi-Rooman
kukistuessa 476 itsenäiseksi hallitsijaksi,
joutui 486 tappiolle Klodvigia vastaan.

<b>Syanaatit</b> ks. <sp>Syaanihappo.</sp> —
<b>Syanamidi,</b> CNNH<sub>2</sub>, väritön, kiteinen
aine, joka muodostaa metallien kanssa
yhdistyksiä, m. m. natrium-s:n ja
kalsium-s:n. Viimeksimainittua, CaCN<sub>2</sub>, on
kalkkitypessä (ks. t.). — <b>Syanidit,</b>
syaanivedyn suolat. — <b>Syaniitti,</b>
vaaleansinertävä tai harmaa
aluminium-silikaattikivennäinen (Al<sub>2</sub>SiO<sub>5</sub>); esiintyy
liuskekivilajien aineksena m. m.
Itä-Suomen liuskealueilla. — <b>Syankalium,</b>
kaliumsyanidi, KCN, syaanivedyn
kaliumsuola, erittäin myrkyllinen. —
<b>Syanometri</b> l. <sp>kyanometri</sp> (kreik.),
sinenmittaaja (ks. t.).

<b>Syanoosi,</b> <sp>kyanoosi</sp> (kreik.), ihon
ja limakalvojen sinervyys; johtuu siitä,
että laskimoveri täyttää pinnalla olevat
hienot verisuonet. S:ia ilmenee
sydän- ja keuhkovikojen yhteydessä sekä
paikallisena ilmiönä kaikkialla, missä
verenkierto on estynyt. — <b>Syanoottinen,</b>
<sp>kyanoottinen,</sp> syanoosille ominainen.

<b>Syanotypia</b> (kreik.), sinijäljennös (ks. t).

<b>Syanuurihappo,</b> C<sub>3</sub>H<sub>3</sub>O<sub>3</sub>N<sub>3</sub>, syaanihapon
polymerisatsioni, jota syntyy
virtsa-ainetta kuumennettaessa; syaanihapon
valmistuksen lähtökohta. — <b>Syanuurit,</b>
syaanivedyn suolat, joissa metallilla on
pienempi valenssinsa. Esim. kupari-s.
= kuprosyanidi.

<b>Sybariitti</b> (kreik.), alk. ylellisestä ja
hekumoivasta elämästään kuuluisan Sybariksen
(ks. t.) asukas; mässääjä, hekumoitsija.

<b>Sybaris,</b> muin. kreik. kaupunki
Etelä-Italiassa, Tarentumin lahden
länsipuolella. Hävitettiin 511-510 e. Kr.

<b>Sybel</b> <i>[zī-],</i> <sp>Heinrich von</sp>
(1817-95), saks. historioitsija, v:sta 1875
Preussin valtionarkiston johtaja, Pääteos: „Die
Begründung des Deutschen Reiches durch Wilhelm I".

<b>Sydenham</b> <i>[sidnəm],</i> kaupunginosa
Etelä-Lontoossa.

<b>Sydenham</b> <i>[sidnəm],</i> <sp>Thomas</sp>
(1624-89), engl. lääkäri, käytännöllisen
lääketieteen uudistaja; opetti, että taudin
oireet ovat vain taudin ulkonaisia
ilmenemismuotoja, mutta että tauti sinänsä
tapahtuu ruumiissa.

<b>Sydney</b> <i>[sidni],</i> Uuden Etelä-Walesin
pääkaup., Kaakkois-Austraaliassa, Port
Jackson-nimisen valtameren lahden
rannalla. Sota- ja kauppasatama, Austraalian
tärkein kauppakaupunki (kivihiilen ja
villan vientiä). Telakoita ja
laivaveistämöitä. Rautateoll. Yliopisto.
Esikaupunkeineen 1 milj. asukasta.

<img 1>
Sydneyn satamaa.
</img>
<b>Sydow</b> <i>[sydō],</i> <sp>Emil von</sp> (1812-73),
saks. maantieteilijä ja kartografi. Julk.
us. karttoja ja karttateoksia. — <b>Sydow,</b>
<sp>Hjalmar von</sp> (s. 1862), ruots.
sosiaalipoliitikko, v:sta 1907 Ruotsin
työnantaja-yhdistyksen puheenjohtaja. — <b>Sydow,</b>
<sp>Oscar</sp> (s. 1873), ruots. maaherra.
Ministerinä 1914-17, pääministerinä
virkamieshallituksessa 1921.

<b>Sydämentykytys,</b> kohtauksittain
ilmenevä sydämen sairaalloisen kiihkeä
tykyttäminen, joka voi johtua mitä
erilaisimmista syistä.
</chapter>

<chapter name="Sydän">
<b>Sydän,</b> verenkierron keskuselin, joka
panee veren kiertämään ruumiissa. Us.

<img 1>
Eri selkärankaisluokkien sydämen kaavakuvia.
<i>A</i> kalan, <i>B</i> sammakkoeläimen, <i>C</i> matelijan,
<i>D</i> linnun ja imettäväisen. <i>2</i> eteinen, <i>3</i> kammio.
<i>L</i> keuhkoihin tai keuhkoista vievä verisuoni,
<i>K</i> muuhun ruumiiseen tai sieltä vievä verisuoni.
Tympeä veri esitetty ristikkoviivoin, sekoittunut
vinoviivoin, happirikas viivaton.
</img>

selkärangattomilla ei ole s:tä
ensinkään; nivelmatojen ja niveljalkaisten
s:nä toimii selkäpuolella oleva sykkivä
verisuoni, joka eräillä lajeilla voi olla
hyvin lyhyt; nilviäisillä on 2-lokeroinen
sydän. Selkärangattomien s. on aina
selkäpuolella, selkärankaisten
vatsapuolella; poikkeuksena ovat vaippaeläimet,
joiden s. ori vatsapuolella.
Putkisydämisillä toimii s:nä osa ventraalisia
verisuonia, muiden selkärankaisten sydän
ori ontto lihas, joka sijaitsee
ruumiinontelokalvon muodostamassa
ohutseinäisessä <sp>s.-pussissa.</sp> Ympyräsuisten ja
kalojen s. on 2-lokeroinen: eteinen ja
kammio; sammakkoeläimillä ja
matelijoilla 3-lokeroinen: 2 eteistä ja kammio,
matelijoilla kumminkin alkaa
kammiokin väliseinällä jakautua kahtia ja
krokotiileilla se on jo melkein
täydellisesti kahtia jakautunut. Täydellisesti
4-lokeroinen on lintujen ja imettäväisten
s. 8:n eteiseen tai eteisiin päättyvät
kaikki laskimot, mutta ennen sitä ne
(paitsi vasempaan eteiseen tulevat
keuhkolaskimot) muodostavat n. s.
<sp>laskimolaajennuksen,</sp> joka alemmilla
selkärankaisilla on selvästi erillään eteisistä,
mutta linnuilla ja imettäväisillä
täydelleen sulautunut oikeaan eteiseen.
Haikaloilla ja kiillesuomuisllla on kammion
ja kiduksiin vievän kidusaortan välissä
kekomainen laajennus, <sp>valtimokeko,</sp>
jonka sisäpinnalla on lukuisia taskumaisia
läppiä. Luukaloilla on sen paikalla
kidusaortan laajennus, <sp>valtimolaajennus.</sp>
— Kalojen 2-lokeroinen s. sisältää tympeätä
laskimoverta; 3-lokeroisessa s:ssä on
laskimoverta oikeassa eteisessä,
happirikasta valtimoverta vas.
eteisessä ja sekoittunutta verta
kammiossa; 4-lokeroisen s:n oikeassa
puoliskossa on laskimo-, vas. puoliskossa
valtimoverta. — <i>Ihmisen s.</i> on
kartionmuotoinen, joks. omistajansa
nyrkin kokoinen. Se sijaitsee rintalastan
rungon takana, hieman vasemmalle kääntyneenä;
sen kärki lyö s:n tykkiessä rintaontelon seinää
vastaan 5:nnessä kylkiluuvälissä n. 8 cm
keskiviivasta vasemmalle. Rakenteeltaan
kammiot ovat eteisiä paljon vahvemmat, ja
vasen kammio on paksumpiseinäinen (n. 10
mm paksu) kuin oikea (n. 5 mm paksu).

<img 1>
Ihmisen sydän edestäpäin.
<i>vecs</i> ylempi onttolaskimo, <i>ao</i>
aortta, <i>ap</i> keuhkovaltimo, <i>hf</i>
oik. eteinen, <i>vf</i> vasen eteinen,
<i>hk</i> oik. kammio, <i>acor</i> sepelvaltimo.
</img>

Eteisten ja kammioiden välisissä
aukoissa on <sp>läppiä</sp> — vas. puoliskossa 2,
oikeassa 3 — jotka avautuvat kammioihin päin ja
estävät veren kammioiden supistuessa puristumasta
takaisin eteiseen. Vas. kammiosta alkavan aortan
ja oik. kammiosta lähtevän keuhkovaltimon tyvessä
on kummassakin samanlainen 3:n taskumaisen liuskan
muodostama sulkulaitos, joka estää veren
palaamasta takaisin kammioihin.

<img 1>
Ihmisen sydän halkileikattuna.
<i>apk</i> keuhkovaltimon läpät,
<i>ct</i> läppäjänteet, <i>vami</i>
hiippaläppä, <i>pm</i> läppälihakset,
<i>tbc</i> kammion seinän
lihasverkosto, <i>vatr</i> 3-liuskainen
läppä. Muut kirjaimet kuin
ylemmässä kuvassa.
</img>

— S:n lihaksisto on muodostunut poikki
juovaisista naaraisistä soluista. S:n
sisäpintaa peittää ohut s:n sisäkalvo
<i>(endocardium).</i> S. toimii
veren liikkeellepanijana siten, että
vuoroin molemmat eteiset supistuvat
yhtaikaisesti, vuoroin molemmat kammiot;
kammioiden supistumista seuraa lyhyt
(n. 0,4 sek.) lepoaika. Jokaista s:n
supistumista <i>(systole)</i> sitä seuraavine
lepoaikoineen <i>(diastole)</i> sanotaan
s:n-sykähdykseksi. Keski-ikäisen terveen
miehen s. sykkii n. 72 kertaa minuutissa,
</chapter>

<chapter name="Sydänala-Sykloidi">
naisen n. 80 kertaa, lapsen nopeammin.
Kuumetiloissa sykähdysten luku lisääntyy.
— N. s. s.-ääniä voi erottaa 2, toinen
kestävä ja kumea, toinen lyhyt ja terävä.
Ensimmäinen kuuluu kammioiden supistuessa
ja johtuu s:n lihasseinän äkillisestä
pingoittumisesta, toinen johtuu läppien
sulkeutumisesta; läppäviat aiheuttavat toisen
s.-äänen yhteydessä sivuääniä.

<b>Sydänala,</b> <sp>sydänalankulma,</sp>
kummankin kylkiluukaaren väliin
muodostuva, alaspäin avoin kulma, jonka
kärjen rintalastan miekkalisäke jakaa kahtia.

<b>Sydänlaho,</b> erinäisten kääpäsienten
aiheuttama kasvitauti, Laho nousee
puussa ydintä tai yleensä puun keskustaa
pitkin leviten siitä vähitellen pintaan päin.

<b>Sydänlauta,</b> tukkeja laudoiksi
sahattaessa keskimmäiseksi jäävä,
puunsydämen sisältävä lauta.

<b>Sydänmaa,</b> rautatieasema
Haapamäen-Seinäjoen rataosalla,
Alavuden kunnassa, 23 km Seinäjoelta.

<b>Sydänpussi</b> <i>(pericardium),</i> ohut kalvo,
joka kahdenkertaisena pussina ympäröi
sydäntä. — <b>Sydänpussin tulehdus,</b>
<sp>perikardiitti,</sp> bakteerien
aikaansaama, useimmiten muita tauteja
seuraava tulehdustauti. Se voi olla joko
<i>kuiva,</i> jolloin sydänpussin ulompi ja
sisempi kalvo hankaavat toisiaan tai
<sp>nestettä erittävä,</sp> jolloin
nestettä keräytyy sydänpussin lehtien
väliseen onteloon.

<b>Sydäntaudit.</b> <sp>Sydämen sisäkalvon
tulehdus l. endokardiitti</sp> on bakteerien
aiheuttama tulehdus, joka usein sijoittuu
sydämen läppiin ja jota silloin sanotaan sydämen
läppäviaksi tai sydänviaksi. Läppäviat jaetaan
2:een suureen ryhmään: läpän vuodot ja läpän
rajoittaman aukon kutistumiset <i>(stenosis).</i>
Edellisissä vioissa vuotaa esim.
eteisestä kammioon puristunutta verta
takaisin eteiseen, ja sydämeltä vaaditaan
lisätyötä, jotta verenkierto voisi esteettä
takaisin eteiseen, ja sydämeltä vaaditaan
ylityötä, jos esim. kammion ja aortan
välinen aukko on kutistunut liian
pieneksi. Tämä ylityö taas lisää
sydänlihaksen kokoa, sydän paksunee ja
syntyy tila, jota sanotaan <sp>sydämen
hypertrofiaksi.</sp> Läppävian pahetessa ei
sydän jaksa suurentuneenakaan suorittaa
tehtäväänsä, vaan syntyy <sp>sydämen väsyminen</sp>
(insuffisienssi): potilas tuntee hengenahdistusta,
huimausta, sydämentykytystä ja kipuja,
jotka toisinaan esiintyvät kohtauksittaisina
<sp>sydämenkouristuksina.</sp> Muudan sydänvian
myöhemmän vaiheen oire on sydämen laajentuminen,
s. o. jonkin sydämen lokeron venyminen.
Tulehdusta voi esiintyä myös sydänlihaksessa
(myokardiitti). Tällöin tauti voi johtua m. m.
verenkierronhäiriöistä, jotka aiheuttavat
sydänlihaksessa ravitsemushäiriöitä. Usein
ne päättyvät <sp>sydänhalvaukseen,</sp> joka
monesti kohtaa aivan odottamatta, ilman
edelläkäynyttä sairautta. ks. myös
<sp>Sydänpussin tulehdus.</sp>

<b>Syeniitti,</b> eruptiivinen syväkivilaji,
jonka pääasiallisena vaaleana aineksena
on alkalimaasälpä. Tavallisesti on lisäksi
vähän kvartsia; kun tätä tulee enemmän,
muuntuu kivilaji graniitiksi. —
<b>Syeniittiporfyyri,</b> vähäkvartsinen tai
kvartsiton kivilaji, jonka hienorakeisessa
perusmassassa on alkalimaasälpäkiteitä.

<b>Syfax</b> ks. <sp>Sofonisbe.</sp>

<b>Syfilidologia</b> (kreik.), kuppatautioppi
— <b>Syfilis,</b> kuppa (ks. t.).

<b>Sykli,</b> <sp>sykkeli</sp> (kreik., = kehä,
rengas), jakso (ks. t.). — <b>Syklinen,</b>
jaksollinen, ympyränmuotoinen, ympyrää koskeva.

<b>Syklinen vaihto,</b> kiertovaihto (ks. t.).

<b>Sykliset yhdistykset,</b> <i>kem.,</i>
orgaaniset yhdistykset, joiden molekyylissä on
vähintään yksi atomirengas. Näitä ovat
<sp>karbosykliset</sp> yhdistykset, joiden
renkaan muodostavat pelkät hiiliatomit
(tärkein ryhmä: aromaattiset yhdistykset),
ja <sp>heterosykliset</sp> yhdistykset, joiden
renkaassa on hiiliatomien ohella rikki-, typpi-
tai happiatomi.

<b>Syklisti</b> (engl.), polkupyöräilijä.

<b>Sykloidi</b> (kreik.), tasokäyrä, jonka
piirtää ympyrän kehällä oleva piste,
kun ympyrä vierii liukumatta pitkin
suoraa viivaa, Jos s. ajatellaan
muodostuneeksi siten, että suora on
vaakasuorassa ja ympyrä vierii sen
alapuolella, niin silla on seuraavat
ominaisuudet: 1) Jos piste on pakotettu
kulkemaan pitkin s:ia, niin se painovoiman
vaikutuksesta putoaa s:n alimpaan
pisteeseen samassa ajassa, oli lähtökohta
missä s:n pisteessä tahansa <sp>(isokroni
l. tautokroni).</sp> 2) Se aika, missä
painovoiman vaikutuksesta liikkuva piste
joutuu yhdestä s:n pisteestä toiseen
sen pisteeseen, on lyhin, jos piste
liikkuu pitkin s:ia <sp>(brakistokroni).</sp>
— Jos ympyrä vierii pitkin toisen
ympyrän kehää sen ulkopuolella, syntyy
<sp>epi-s.,</sp> jota sanotaan <sp>kardioidiksi,</sp>
jos molemmat ympyrät ovat yhtäsuuret.
</chapter>

<chapter name="Syklometri-Symbioosi">
Vastaavasti syntyy <sp>hypo-s.,</sp> kun ympyrä
vierii toisen sisäpuolella.

<b>Syklometri</b> (kreik.), rattaan pyörään
liitetty matkanmittauskoje.

<b>Syklometriset funktsionit,</b> trigonometristen
funktsionien käänteisfunktsionit, esim. se kaari,
jota vastaavan kulman sini on <i>a,</i> on arcsin
<i>a</i> (lue: arkussini <i>a;</i> lat. sanasta
<i>arcus</i> = kaari).

<b>Sykloni,</b> <sp>kykloni,</sp> ks. <sp>Tuulet.</sp>

<b>Sykofantti</b> (kreik.), kiristäjä,
salakavala panettelija.

<b>Sykomori,</b> <sp>metsäviikunapuu,
egypt. viikunapuu</sp> <i>(Ficus Sycomorus),</i>
Egyptissä ja Itä-Afrikassa kasvava 12-15 m
korkea tuuhealatvuksinen puu. Epähedelmät,
n. s. egypt. viikunat, ovat 2-3 cm pitkät,
päärynämäiset, likaisen vaaleat, syötävät.

<b>Sylfidi</b> (kreik.), ilman hengetär, hento,
suloinen naisolento.

<b>Syli,</b> vanha suom.-ruots. pituusmitta,
= 6 jalkaa = 1,7814 m. Myös tilavuusmitta
halkomittana (ks. t.). Useissa maissa on ollut
käytännössä vastaava 6 jalan mitta (Norjan ja
Tanskan <i>favn,</i> Hollannin <i>vaam,</i> saks.
maiden <i>Faden</i> tai <i>Klafter,</i> engl. <i>fathom</i>
y. m.). Ranskan <i>brasse</i> oli 5 jalkaa ja
Venäjän <i>saženj</i> 7 jalkaa.

<b>Sylinteri,</b> silinteri (ks. t.).

<b>Sylki</b> ks. <sp>Sylkirauhaset</sp> ja
<sp>Ruoansulatus.</sp>

<b>Sylkikaskas</b> ks. <sp>Kaskaat.</sp>

<b>Sylkirauhaset,</b> suuonteloon avautuvia
sylkeä erittäviä rauhasia. Paitsi lukuisia
pieniä s:ia on 3 paria suuria: 1) <sp>korva-s.
l. korvanalusrauhaset,</sp> jotka sijaitsevat
korvien alla ja joiden tiehyet laskevat posken
limakalvoon toisen ylemmän poskihampaan
tienoilla, 2) <sp>leuanalus-s.,</sp> jotka
ovat alaleuan hampaisen osan sisäpuolella ja
joiden tiehyet laskevat kielen etuosan
alapuolelle, 3) <sp>kielenalus-s.,</sp> jotka
ovat kielen alla ja laskevat useana tiehyenä
kielenaluspoimuun. Syljessä on, paitsi
valkuaisaineita, limaa ja vettä, <sp>ptyaliinia</sp>
(ks. <sp>Ruoansulatus</sp>). Ihminen erittää
vuorokaudessa n. 1-1,5 l sylkeä.

<b>Syllabinen kirjoitus,</b> tavukirjoitus.

<b>Syllabus</b> (kreik.), paavi Pius IX:n
1864 julkaisema luettelo „nykyajan 80
erehdyksestä". Siinä hylätään kristinuskon
vastaiset maailmankatsomukset, mutta myös
siviiliavioliitto, uskonnonvapaus y. m.
Uudeksi s:ksi sanotaan paavi Pius X:n 1907
antamaa julistusta „Lamentabili", jossa
tuomitaan 65 lausetta uudemmasta katolisesta
jumaluusopista.

<b>Syllogismi</b> (kreik.), <i>log.,</i> päätelmä (ks. t).

<b>Sylow</b> <i>[sy-],</i> <sp>Peter Ludwig
Mejdell</sp> (1832-1918), norj. matemaatikko.
Huomattavimmat julkaisut käsittelevät ryhmäteoriaa.

<b>Sylt,</b> suurin Pohjois-Friisein saarista;
96 km<sup>2</sup>, n. 4,500 as. Kuuluu Preussiin.

<b>Sylwan</b> <i>[-ā'n],</i> <sp>Otto</sp> (s. 1864),
ruots. kirjallisuushistorioitsija, Gööteporin
yliopiston prof. v:sta 1901 ja rehtori
v:sta 1914. Teoksia: „Svenska pressens
historia till statshvälfningen 1772",
Bingin kera „Europas litteraturhistoria",
„Svenska litteraturens historia" (muiden
kera), „Pressens utveckling under det
nittonde århundradet".

<b>Sylvester,</b> paaveja, — 1. S. I
(paavina 314-335) on tarinan mukaan
kastanut kristinuskoon Konstantinus
Suuren ja siitä, palkinnoksi saanut n. s.
Konstantinuksen lahjakirjan. Pyhimys
(muistopäivä jouluk. 31:s). — 2. S. 11
(paavina 999-1003), Otto III:n opettaja,
tunnettu suuresta oppineisuudestaan.

<b>Sylvester</b> <i>[silve'stə],</i> <sp>James
Joseph</sp> (1814-97), engl. matemaatikko.
Aikansa etevimpiä invarianttiteoriän tutkijoita.

<b>Sylvia,</b> kerttujen (ks. t.) tiet. nimi.

<b>Sylviayhdistys,</b> Z. Topeliuksen 1870
perustama lasten eläinsuojelusyhdistys
(„Kevätyhtiö"), herätetty uudelleen eloon
1895 nyk. nimellään.

<b>Symbaali</b> (kreik.), <i>mus.</i> 1.
Vanhanajan kansojen käyttämä lyömäsoitin,
nyk. helylevyjen (ks. t.) kaltainen. —
2. Keskiaikainen kellopeli, johon
kuului 8- t. 9-sävelinen asteikko. — 3.
Mustalaissoitin, joka rakenteeltaan on
samanlainen kuin piano ilman koskettimia.
Sen kieliä lyödään suoraan vasaralla, —
4. Mikstuuran (ks. t.) kaltainen urkuäänikerta.

<b>Symbioosi</b> (kreik.), kahden (tai
useamman) eri lajiin kuuluvan eliön pysyvä,
sääntöperäinen yhdyselämä, joka tarjoaa
molemmille (kaikille) osallisille, n. s.
symbionteille, hyötyä. Laajemmassa
merkityksessä on s:n nimitystä käytetty
kaikista, sekä löyhemmistä että kiinteämmistä
eri eliöiden välisistä suhteista,
joista tavalla tai toisella on kaikille
osallisille hyötyä. Tässä yleismerkityksessä,
vastakohtana loiselämän yksipuolisille
suhteille, käytetään nykyisin nimitystä
<sp>mutualismi.</sp> Varsinainen s.
on silloin sellaista mutualismia, jossa
symbionttien suhde toisiinsa on hyvin
kiinteätä. Selvää rajaa mutualismin ja
varsinaisen s:n välillä ei näin ollen voi
</chapter>

<chapter name="Symboli-Syndikus">
piirtää. — Kasvien välisistä s.-suhteista
mainittakoon sienen ja levän yhdyselämä
jäkälissä sekä palkokasvien ja
juuribakteerien yhdyselämä, Tunnetuin
esimerkki eläinten keskeisestä s:sta on
erään merivuokon <i>(Adamsia)</i> ja
<i>Eupagurus</i>-nimisen erakkoäyriäisen kiinteä
yhdyselämä (kuva ks. <sp>Erakkoäyriäinen</sp>).
S:ia on myös eräiden eläinten ja kasvien
välillä, niinpä esim. lampipolyypissa elää
vihreitä leviä.

<b>Symboli</b> l. <sp>symbola</sp> (kreik.),
tunnusmerkki, tunnuskuva; merkki, jolla
havainnollistetaan jokin ajatus tai aate;
kristillinen tunnustus ja tunnustuskirja.
— <b>Symboliikka,</b> oppi symboleista l.
tunnuskuvista. Sen tarkoituksena on
saada selville merkin tai tunnuskuvan
sisäinen tarkoitus. — <i>Teol.</i> Oppi
symboleista, s. o. kirkollisista
tunnustuskirjoista. — <b>Symbolinen,</b>
kuvaannollinen. — <b>Symboliset kirjat,</b>
tunnustuskirjat (ks. t.).

<b>Symbolismi</b> (kreik.), ransk.
kirjallisuudesta otettu nimitys 1800-luvun
loppukymmenien uusromanttisille pyrkimyksille,
jotka esiintyivät vastavaikutuksena
naturalismille. S:n kannattajia
sanottiin alkuaikoina <sp>dekadenteiksi.</sp>
Kuvaamataiteissa s. merkitsee suuntaa, jonka
kannattajat koettavat saada teoksiinsa
mahdollisimman paljon vertauskuvallista,
salaperäistä ja ennenkaikkea henkistä
sisällystä. Suomen taiteessa s:ia ovat
edustaneet Enckell, Gallen-Kallela
ja Simberg.

<b>Symfilia</b> (kreik.), se ystävyyssuhde
mikä vallitsee toiselta puolen n. s.
muurahaisvierasten (ks. t.) ja toiselta puolen
muurahaisten ja termiittien välillä.

<b>Symfonia,</b> sinfonia, (ks. t.).

<b>Symfyysi</b> (kreik.), <i>anat.,</i>
siderustoliitos, semmoinen luiden liitoskohta,
jossa vahva siderustolevy liittää luut toisiinsa.
S. on esim. lantiossa häpyluiden välissä.

<b>Symmetria</b> (kreik.), tasamukaisuus,
sopusuhtaisuus. Geometriassa sanotaan
kahden pisteen olevan <sp>symmetrisessä</sp>
asemassa suoraan tai tasoon nähden, jos
viimemainittu on niiden yhdisty s-janan
keskinormaali (tai keskmormaalitaso). Suoraa
sanotaan s.-akseliksi, tasoa s.-tasoksi.
Kaksi kuviota (kappaletta) on samoin
symmetrisessä asemassa suoran tai
tason suhteen, jos kummankin jokaista
pistettä vastaa toisessa symmetrinen piste.
Tason suhteen symmetriset kuviot ovat
toistensa peilikuvia; eivät ole
yhteneväisiä. — Algebrallista lauseketta sanotaan
symmetriseksi siinä esiintyvien
suureiden suhteen, jos sen arvo ei muutu,
vaikka suureet vaihtavat keskenään
paikkaa, esim. <i>xyz, xy + yz + zx.</i>

<b>Symoli,</b> <sp>parametyyli-isopropyylibentsoli,</sp>
C<sub>6</sub>H<sub>4</sub>.CH<sub>3</sub>.CH(CH<sub>3</sub>)<sub>2</sub>,
aromaattinen hiilivety, kem. läheistä
sukua terpeeneille ja kamferilajeille;
esiintyy myös aromaattisissa öljyissä
(kumina-, timjam-, eukalyptusöljyissä).

<b>Sympaattinen</b> (kreik.), myötätuntoa
herättävä, miellyttävä. — <b>Sympaattinen
hermosto,</b> sisälmyshermosto (ks. t.).
— <b>Sympateettinen hoito,</b> etupäässä
potilaan itsesuggestioniin perustuva hoitotapa.

<b>Sympateettinen muste,</b> salamuste. ks.
<sp>Muste.</sp>

<b>Sympatia</b> (kreik.), myötätunto. —
<b>Sympatiseerata</b> l. <sp>sympatisoida,</sp>
tuntea myötätuntoa.

<b>Sympetalæ</b> (kreik.), yhdisteräiset kasvit.

<b>Symposion</b> (kreik.), juomingit;
muinaiskreikkalaisilla miesten juhlapidot,
jotka päättyivät juominkeihin tai myös
henkevään seurusteluun.

<b>Symptomi</b> (kreik.), oire, taudinoire.

<b>Synagoga</b> (kreik.), juutalaisten
kokous-, rukous- ja kouluhuone.

<b>Synallagmaattinen</b> (kreik.),
molemminpuolisesti velvoittava. S:ia ovat
eräät oikeustoimet kuten kauppa, vaihto,
vuokra y. m. s.

<b>Synanthereæ</b> (kreik.), ennen
mykerökukkaisten heimosta käytetty tiet.
nimitys.

<b>Syndaktylia</b> (kreik.), sormien tai
varpaitten synnynnäinen yhteenkasvaminen.

<b>Syndetikon</b> (kreik.) ks. <sp>Kalaliima.</sp>

<b>Syndikaatti</b> (kreik.), rahamiesten tai
liikelaitosten taloudellinen yhteenliittymä.

<b>Syndikalismi</b> (ransk.), sosialistinen
suunta, joka pitää ainoana sosialismin
lopulliseen päämäärään vievänä keinona
ammattiyhdistyksiksi järjestyneen
työväen välitöntä toimintaa ja hylkää
kaiken edustajien kautta tapahtuvan
välillisen s. o. sosiaalidemokratian
kannattaman valtiollisen ja parlamentaarisen
toiminnan. Työväen taistelukeinoina
tulevat kysymykseen boikottaus, tahallinen
hidastelu työssä (ca'canny), tuotantovälineiden
turmeleminen (sabotaaši), lakko ja varsinkin
yleislakko. S. on levinnyt etupäässä Ranskaan
ja Italiaan. [Sommarin (ruots., 1915).]

<b>Syndikus</b> (kreik.), jonkin
yhdyskunnan, laitoksen y. m. neuvonantaja
ja asiamies.
</chapter>

<chapter name="Synedrium-Synodaalikokous">
<b>Synedrium,</b> <sp>sanhedrin</sp> (kreik.),
Jeesuksen aikana juutalaisten ylin
tuomioistuin, joka m. m. tuomitsi
Jeesuksen kuolemaan.

<b>Synekdoke</b> (kreik.), puhekuvio, jossa
kokonainen on ilmaistu osalla, yleiskäsite
yksityisellä ja erityisellä sekä epämääräinen
luku määrätyllä. Esim. <i>Nero</i> = tyranni,
<i>tuhat miestä miekallista.</i>

<b>Synergidisolut,</b> <sp>apusolut,</sp>
koppisiemenisten alkiorakossa, siitereiän
lähellä, munasolun vieressä olevat solut.

<b>Synergismi</b> (kreik.), teologinen
oppisuunta, joka teroittaa vapaan tahdon
myötävaikutusta ihmisen kääntymisessä.
— <b>Synergistinen riita</b> (1555-67),
oppiriita ankarien luterilaisten ja
Melanchthonin oppilaitten, lähinnä professorien
M. Flaciuksen (ks. t.) ja V. Strigelin,
välillä, ihmisen kääntymisestä. Vastoin
Lutheria Melanchthon antoi suhteellisen
merkityksen ihmisen tahdon vapaudelle
armon omistamisessa. Synergismi
tuomittiin Sovintokaavassa 1577.

<b>Synge</b> <i>[sindž],</i> <sp>John Millington</sp>
(1871-1909), irl. näytelmäkirjailija,
Teoksia: „Eiders to the sea", „The well of the
saints", „The playboy of the western world".

<b>Syngenesia</b> (kreik.), Linnén
kasvijärjestelmän luokka: kukat 2-neuvoiset,
hetiö yhdispontinen.

<b>Synkliini</b> (kreik.), vuorenpoimun
alaspäin mutkistunut osa. Ylöspäin taipunut
poimun osa on antikliini.

<b>Synkooppi</b> (kreik.), sävel, joka alkaa
iskualan iskuttomalta osalta ja jatkuu
seuraavan iskualan iskulla, esim.
<img 1>

<b>Synkope</b> (kreik.), <sp>sisäheitto,</sp>
vokaalin tai kokonaisen tavun katoaminen
sanan keskeltä, esim. <i>vaska</i> < <i>vasikka.</i>

<b>Synkratia</b> (kreik.), Valtiomuoto, jonka
mukaan kansa edustajiensa kautta ottaa osaa
hallitukseen. Vastakohta: <sp>autokratia.</sp>

<b>Synkretismi</b> (kreik.), sekoitus, vars.
uskonnollisella alalla; pyrkimys sulattaa
toisiinsa erilaisia uskontomuotoja y. m.
tai saattaa ne keskinäiseen sovintoon
lieventämällä erotuksia.

<b>Synkroninen</b> (kreik.), samanaikainen.
— <i>Matem.</i> Kahta värähdysliikettä
sanotaan s:ksi, jos ne aina ovat yhtaikaa
kussakin vaiheessaan. — <b>Synkroninen
moottori,</b> sähkömoottori, joka noudattaa
pyörimisliikkeessään vaihtovirtakoneen jaksoa.

<b>Synkronismi</b> (kreik.), samanaikaisuus.
— <b>Synkronistinen,</b>  samanaikainen,
yhdenaikaiset asiat rinnastava.

<b>Synnerberg</b> <i>[-bärj],</i> <sp>Carl</sp>
(1837-1915), Kouluhallituksen ylitarkastaja
1869-1902, latinan kielentutkija. [Rosenqvist
(ruots., 1916).] — <b>Synnerberg,</b> <sp>Hortense</sp>
(1856-1920), suom. oopperalaulajatar.
Ensiesiintyminen Helsingissä, Suom. Oopperassa
1875; lauloi sittemmin Italian, Etelä-Amerikan
ja Venäjän näyttämöillä.

<b>Synnintunnustus.</b> 1. Rippi (ks. t.). —
2. Kirkkorukous „Minä vaivainen syntinen ihminen".

<b>Synnytys</b> tapahtuu ihmisellä n. 40
viikkoa kestäneen raskausajan jälkeen.
Aikaisempaa mutta vähintään 28 viikkoa
kestäneen raskausajan jälkeen tapahtunutta
s:tä sanotaan <sp>ennenaikaiseksi s:ksi</sp>
ja tätä aikaisempaa raskauden keskeytymistä
<sp>keskenmenoksi.</sp> — Raskausajan lopulla
käyvät emän supistumiset tiheämmiksi,
säännölliseinmiksi ja tuskallisemmiksi;
kun ne tuskallisina polttoina toistuvat
n. 10 minuutin väliajoin (n. s.
<sp>synnytyspoltot</sp>), on s:n ensimmäinen
vaihe, n. s. avautumisvaihe, alkanut.
Nämä poltot avaavat aluksi emän suun,
minkä jälkeen amnionrakko puhkeaa ja
lapsivesi vuotaa ulos (toisinaan
amnionrakko puhkeaa jo aikaisemmin). Toisessa
vaiheessa sikiö alkaa puristua
synnytystien läpi, n. s. tarjoutuva osa
(tav. pää) edellä. Tällöin supistuvat
vatsalihaksetkin voimakkaasti: poltot ovat n. s.
ponnistuspolttoja. Sen jälkeen tulee lapsen
pää (toisinaan, n. s. perätilassa, perä
tai jalat, jolloin lapsenpäästäjän tulee
jouduttaa yläruumiin ja pään
syntymistä) näkyviin tav. takaraivo edellä.
Juuri pään tullessa esille repeää usein
synnyttäjän väliliha. Lapsen tultua
kokonaan ulos sidotaan napanuora kahdesta
kohdasta ja katkaistaan sidottujen
kohtien välistä, minkä jälkeen lapsi alkaa
hengittää omin keuhkoin. S:n kolmas
vaihe on jälkeisten, s. o. istukan,
napanuoran ja sikiökalvojen poistuminen. —
Vaikeissa s.-tapauksissa on sikiön pää
autettava esille synnytyspihdeillä. N. s.
keisarileikkausta (ks. t.) käytetään m. m.
lantion ollessa liian ahdas.

<b>Synodaalikokous,</b> pappeinkokous
(ks. t.). — <b>Synodaaliväitöskirja,</b>
jostakin jumaluusopillisesta aineesta laadittu
kirjoitelma (teos), jonka johdosta
keskustellaan hiippakunnan pappeinkokouksessa.
S:n tekijä valitaan edellisessä
pappeinkokouksessa. — <b>Synodi</b> (kreik.),
kirkollisia asioita käsittelevä kokous;
kirkollinen yhdyskunta Yhdysvalloissa.
</chapter>


<chapter name="Synodinen kiertoaika-Syreeni">
<b>Synodinen kiertoaika,</b> planeetan
kiertoaika luettuna sen ja auringon
oppositsionista tai konjunktsionista
toiseen. — <b>Synodinen kuukausi</b> ks.
<sp>Kuukausi.</sp>

<b>Synoikia</b> (kreik.), sellainen eri
eläinlajeihin kuuluvien yksilöjen
yhdessäasumissuhde, jolle on ominaista, että
vain toinen hyötyy siitä, mutta
toisellekaan ei siitä koidu haittaa. S. on
tavallaan loiselämän ja symbioosin välimuoto.

<b>Synonyymi</b> (kreik.), samanmerkityksinen.
S:eja ovat sanat, joilla on sama
tai samanlaatuinen merkitys, vaikka
niiden äänneasu ja synty on erilainen.
Esim. <i>puhella, haastella</i> ja <i>jutella.</i> —
<b>Synonymiikka,</b> tieteenhaara, joka
käsittelee synonyymeja.

<b>Synopsis</b> (kreik.), yhdistävä
yleiskatsaus. — <b>Synoptinen,</b>
yleiskatsauksellinen.

<b>Synoptinen kartta,</b> kartogramma,
joka esittää lämpötilan, ilmanpaineen
t. m. fysikaalisen tilan yhtaikaisia
havaintoja eri paikkakunnilla. Käytetään
m. m. sään ennustuksessa (vrt. <sp>Sääkartta</sp>).

<b>Synoptiset evankeliumit,</b> Matteuksen,
Markuksen ja Luukkaan evankeliumien yhteisnimi.

<b>Syntaksi</b> (kreik.), lauseoppi (ks. t.).

<b>Synteesi</b> (kreik.), yhdistäminen.
1. <i>Log.</i> S. l. <sp>synteettinen
metodi</sp> on tutkimus- tai esitysmenetelmä,
joka lähtee yleisistä laeista ja
perusteista, asettelee niitä yhteen ja tekee
siten johtopäätöksiä. — 2. <i>Kem.</i>
Yhdistyksen valmistaminen alkuaineista tai
yksinkertaisemmista osista. — Vastakohta:
<sp>analyysi,</sp> adj. <sp>synteettinen.</sp>

<b>Synti,</b> Jumalaa vastaan tehty rikos. —
<b>Syntiinlankeemus,</b> 1 Moos. 3 esiintyvä
yritys selittää, miten paha (synti) on
tullut maailmaan. — <b>Synti Pyhää
Henkeä vastaan,</b> Matt. 12<sub>21</sub>, <sub>32</sub>, Pyhään
Henkeen kohdistettu herjaus, joka on
anteeksiantamaton; siitä = kuolemansynti.

<b>Syntymämerkki,</b> erilaisten ihossa
ilmenevien ja värinsä vuoksi selvästi
näkyvien epämuodostumien nimitys.

<b>Syntyneisyys,</b> <sp>nativiteetti,</sp>
vuoden kuluessa syntyneitten lukumäärän
suhde asukaslukuun. S. oli 1,000
henkeä kohden laskettuna 1906-13 Venäjällä
49,2 (1909), Unkarissa 31,2, Italiassa 29,4,
Norjassa 26,9, Saksassa 25,9, Isossa-Britanniassa
25,5, Tanskassa 25,4, Ruotsissa 23,6,
Itävallassa 22,4, Ranskassa 21,8. S. on
kaikkialla alennut ja oli 1925 Ranskassa,
Englannissa, Belgiassa, Sveitsissä, Virossa
alle 20, Ruotsissa 17,5. Suomessa s. oli
1871-80 — 37,0, 1881-90 — 35,0, 1891-1900 — 32,2,
1901-10 — 31,1, 1911-20 — 25,4, 1922 — 23,4,
1924 — 22,4, 1926 — 21,7. vrt. <sp>Kuolleisuus.</sp>

<b>Syntysanat,</b> erikoinen laji
kertovaisiä loitsurunoja, joissa esitetään
taudin tai vamman aiheuttajan alkuperä tai
jonkin parannusvälineen synty. [Krohn (1917).]

<b>Sypressi,</b> <sp>kypressi</sp> <i>(Cupressus),</i>
havupuusuku, pensaita ja pieniä puita. Lehdet
suomumaiset, kävyt palleroiset. Välimeren maissa
kasvaa yleisenä <sp>varsinainen l. it. s.</sp>
<i>(C. sempervirens),</i> jonka oksat ovat
varsimyötäisesti pystyjä, joten puu saa
terävän kartiomaisen muodon. Yleinen lämpimien
maiden hautausmaiden koristepuuna. — Lähisukuinen
on <sp>vale-s:n</sp> <i>(Chamæcyparis)</i>
suku, jonka lajit kasvavat pitkiksi, solakoiksi
puiksi. Keski-Euroopassa ja Etelä-Ruotsissa viihtyy
amer. <sp>Lawsonin s.</sp> <i>(Ch. Lawsoniana)</i>
hyvin puistopuuna.

<img 1>
Varsinaisia sypressejä.
</img>
<b>Syra,</b> Syros (ks, t.).

<b>Syracuse</b> <i>[sirəkjūz],</i> kaup.
Yhdysvalloissa, New Yorkin valtiossa,
Ontariojärvestä kaakkoon. Yliopisto. Suola-,
kone- ja metalliteoll. 180,000 as.

<b>Syrakusa</b> (it. <i>Siracusa</i>), kaup.
Sisilian itärannikolla. Viinin, öljyn ja
etelänhedelmien kauppaa. Antiikin
muinaisjäännöksiä (temppeleitä ja teattereita).
52,000 as. — Vanhalla-ajalla S. oli Sisilian
tärkein kaupunki ja lienee siinä ollut 500,000
as. — S. on korinttilaisten perustama 734 e. Kr.,
joutui roomalaisille 212 e. Kr.

<b>Syr-darja,</b> <sp>Syr, Sir-darja,</sp> joki
Aasiassa, Turkestanissa (Usbekiassa),
laskee Aral-järven pohjoisosaan.
Alkujuoksun nimi Naryn. S:n nimi oli
vanhalla-ajalla <sp>Jaksartes.</sp>

<b>Syreeni</b> l. <sp>sireeni</sp> <i>(Syringa),</i>
öljypuiden heimoon kuuluva kasvisuku. Isoja
pensaita, kukat runsaskukkaisissa tertuissa.
<sp>Yleinen s.</sp> <i>(S. vulgaris),</i> jolla
on melkein herttamaiset lehdet ja punasinervät
tai valkoiset kukat, on yleisimpiä koristepensaitamme.
<sp>Josikan s.</sp> <i>(S. Josikæa),</i> jolla
on kapeatyviset lehdet, on harvemmin koristepensaana
viljelty.
</chapter>

<chapter name="Syrinks-Syrjäänit">
<b>Syrinks,</b> muin.-kreik. paimenhuilu;
anat., lintujen alempi kurkunpää (se
kohta, missä henkitorvi haaroittuu), jossa
lintujen laulu syntyy.

<b>Syrjä,</b> <sp>Suitia</sp> (ruots. <i>Svidja</i>),
maatila Siuntiossa. Kuulunut Flemingille
(m. m. Klaus Flemingille). Reuterholmeille y. m.
Päärakennuksen alakerta 1500-luvulta.

<img 1>
Syrjä.
</img>
<b>Syrjäyskone,</b> särmäsaha. ks. <sp>Saha.</sp>

<b>Syrjääminen,</b> <sp>särmääminen,</sp>
laudan tai lankun sahaaminen suorasyrjäiseksi,

<b>Syrjäänin kieli ja kirjallisuus.</b> Kieli
muodostaa läheisen sukulaisensa votjakin
kielen kanssa suom.-ugr. kielikunnan
permiläisen kieliheimon. Murteet voidaan
jakaa kahteen ryhmään, eteläiseen ja
pohjoiseen, jotka jakautuvat alamurteisiin.
Etel. murteita on vars. Venäjällä
nimitetty ,,permjakin kieleksi".
Lainasanoista kiinnittävät erikoisesti
muinaiset tšuvassilaiset sekä myöhemmin otetut
monilukuiset venäläisperäiset sanat
huomiota. [Sanakirjoja: Castrén (1844).
Savvaitov (1849), Rogov (1869), Wiederaann
(1880), Genetz (1897); kielioppeja: Castrén
(1844), Savvaitov (1849), Rogov (1860),
Wiedemann (1884).]

Syrjäänillä on lähinnä unkaria suom.-ugrilaisista
kielistä vanhimmat kirjalliset muistomerkit.
Tapani Pyhä 1300-luvulla kirjoitti nuoria
syrjääniläisiä lähetyssaarnaajia varten pienen
aapisen ja käänsi lyhyen liturgian, laatipa
erityisen syrjäänil. kirjaimistonkin.
Seuraavat kirjallisuustuotteet ovat vasta
1800-luvulta, ja ne ovat pääasiassa
uskonnollista laatua, hiukan myös
taiderunoutta. Maailmansodan jälkeen ovat
syrjäänil. kirjallisuuden kehitykselle
avautuneet uudet mahdollisuudet, joita
vähälukuinen ja nuori sivistyneistö
innokkaasti koettaa käyttää hyväkseen.
Kansanrunous ei ole läheskään yhtä rikas
kuin esim. votjakeilla. Kauneimmat ovat
itkuvirret.

<b>Syrjäänit</b> (syrjäänink. <i>komi;</i> Permin
ja Vjatkan kuvernementtien  s:ejä venäläiset

<img 1>
Letkan syrjäänejä (Vologdan
kuvernementista).
</img>

sanovat <i>permjakeiksi</i>). S. asuvat nyk. Arkangelin,
Vologjdan, Permin ja Vjatkan kuvernementeissa
Koillis-Venäjällä, vähäisiä määriä myös Toboljskin
ja Tomskin kuvernementeissa Siperian
luoteis- ja länsiosissa, Petsamossa asuu
myös jokunen syrjääni. S:n lukumäärä
oli v:n 1897 tilaston mukaan 258,336
ja v:n 1920 (jonkinverran epävarmojen)
tietojen mukaan 343,516. S. harjoittavat
maanviljelystä, karjanhoitoa, metsästystä
ja kalastusta sekä poronhoitoa, aina sen
mukaan, mihin he äärettömän laajalla
alueellaan ovat sijoittuneet; sitäpaitsi he
Arkangelin ja Vologdan kuvernementeissa
menestyksellä harjoittavat kauppaa sekä eri
seuduilla monenlaista ansiotyötä.

Nyk. asuinsijoilleen s. ovat siirtyneet
alueensa eteläosista, jossa muinoin
asuivat lähisukulaistensa votjakkien
naapureina. Lännessä he Vienajoen latvoilla
n. 1100-luvun vaiheilla joutuivat
tekemisiin karjalaisten („bjarmien") kanssa.
Vallatessaan Vytšegda- ja Petšora-joet s.
saivat haltuunsa tärkeän Uralin yli
Siperiaan johtavan kauppatien;
entuudestaan heillä oli hallussaan Kaman
kauppatie bolgaarien valtakuntaan.
</chapter>

<chapter name="Syrmia-Syvyysvirtaniittari">
1000-luvulla s. lienevät joutuneet Novgorodille
veroa maksaviksi ja 1300-luvulla
Moskovan alaisuuteen. Samanaikaisesti alkoi
s:n käännyttäminen kristinuskoon
Tapani Pyhän toimesta. 1400-luvulla s.
olivat pääasiassa alistettuja. V. 1558
luovutettiin äärettömän suuri
syrjääniläisalue eräälle Stroganoville, jolloin
osa eteläisiä s:ejä joutui maaorjuuteen ja
venäläistyttämisvaaran alaiseksi.
Jonkinlaisen hallinnollisen autonomian sai
melkoinen osa s:ejä 1921. [Suomen Suku
(v:sta 1926).]

<b>Syrmia</b> (unk. <i>Szerém</i>), ent.
herttuakunta Slavoniassa, Tonavan ja Savan
välillä.

<b>Syros,</b> <sp>Syra,</sp> Kreikalle kuuluva
Kykladien saari; 81 km<sup>2</sup>. Pääkaup.
<sp>Hermupolis.</sp>

<b>Syrtit,</b> kaksi leveätä lahtea Afrikan
pohjoisrannikolla. Itäisempi <sp>Iso-Syrtti</sp>
(Sidran mutka) on Barkan ylängön länsipuolella,
läntisempi <sp>Vähä-Syrtti</sp> (Gabeksen mutka)
Sisilian lounaispuolella.

<b>Syrtuutti</b> (ransk.), pitkäliepeinen
takki; maustehäkki.

<b>Sysi,</b> puuhiili (ks. t.).

<b>Sysmä,</b> kunta Mikkelin läänissä, Keski-Hämeessä,
Päijänteen itärannalla; 690,6 km<sup>2</sup>, 8,345 as.
(1927). Yhteiskoulu. Karjanhoitokoulu. Hovilan, Ilolan,
Nordenlundin (Nuoramoisten), Käpälän y. m.
kartanot. Keskiaik. harmaakivikirkko
(laajennettu 1834). [Juvelius (1925, 1927).]

<b>Sysmäjärvi,</b> n. 18 km pitkä järvi
Joroisten pitäjässä. Laskee
Joroisten-jokea myöten Haukiveden
luoteisreunustan vesiin.

<b>Sysmäjärvi,</b> rautatieasema
Joensuun-Outokummun radalla, Kuusjärven
kunnassa, 46 km Joensuusta.

<b>Sysmän reitti,</b> Suonteenjärvestä
alkava, Päijänteen itäreunaan lähelle
Sysmän kirkonkylää laskeva järvireitti.
Tärkeimmät vedet: Suonne, Ängesselkä,
Rautavesi, Jääsjärvi, Nuoramoisten järvi,
Majuvesi.

<b>Sysola,</b> joki Koillis-Venäjällä,
Vytšegdan lisäjoki vasemmalta, 362 km pitkä.

<b>Süssmilch</b> <i>[zysmilhj],</i> <sp>Johann
Peter</sp> (1707-67), saks. pappi,
tilastotieteilijä. Teoksellaan „Die göttliche
Ordnung" S. on väestöopin ja uudenaikaisen
tilastotieteen perustajia.

<b>Systeemi</b> (kreik.), järjestelmä. —
<b>Systemaatikko,</b> järjestelmän laatija;
järjestelmälle suurta arvoa antava henkilö. —
<b>Systemaattinen,</b> järjestelmällinen. —
<b>Systematiikka,</b> järjestelmäoppi,
järjestelmällinen rakenne. — Kasvi- ja
eläin-s:n tarkoituksena on selvittää kasvien
ja eläinten polveutumissuhteita, laatia
fylogeneettinen järjestelmä. Eläinsysteemin
tärkeimmät suom. ryhmänimitykset ovat: pääjakso,
luokka, lahko, heimo, suku, laji; kasvisysteemin
ryhmät: kaari, luokka, lahko l. parvi,
heimo, suku, laji.

<b>Systole</b> (kreik.), sydämen supistumisvaihe.

<b>Sytsygi,</b> Kuun konjunktsionin ja
oppositsionin yhteisnimitys. <sp>S.-viiva</sp>
yhdistää Auringon, Maan ja s:ssa olevan Kuun.

<b>Syttymispiste,</b> syttymislämpötila, ks.
<sp>Palaminen.</sp>

<b>Sytytyskoetin,</b> puikko, jolla
koetetaan, toimiiko moottorin sähkösytytys. —
<b>Sytytystulppa,</b> polttomoottorien
sähkösytytyslaitteessa se elin, missä kipinä
hyppää kärkien välissä sytyttäen kaasuseoksen.
vrt. <sp>Sähkösytytys.</sp>

<b>Syvennyspaino,</b> <sp>syväpaino,</sp>
painomenetelmä, missä väri siirtyy paperiin
painolaatan tai silinterin syvennyksistä
(vastakohtia: <sp>kohopaino</sp> ja
<sp>laakapaino</sp>). S.-painomenetelmiä ovat
kaiverrus, syövytys, heliografia ja
rotografia, jota viimemainittua meillä
useimmiten sanotaan s:ksi. Rotografiassa
painettavista kuvista valmistetaan
positiiviset valokuvat lasille (diapositiivit)
ja teksti painetaan hyvin läpinäkyvälle
paperille. Näistä valmistetaan
valojäljennös pigmenttipaperille (ks.
<sp>Pigmenttipaino</sp>). Jäljennös kääritään
kuparisilinterille ja tämä sitten syövytetään
hapoilla, jolloin pigmentti suojelee
valottuneet paikat syöpymästä, ja
silinteriin tulee sitä suurempi syvennys, kuta
tummempi vastaava kohta on kuvassa.
Painettaessa silinteri vierii värialtaassa
ja viivoitin pyyhkii sen pintaan
tarttuneen liian värin pois. Kumitela
painaa rullasta tulevan paperin silinterin
yläosassa sitä vastaan. S:lla saadaan
hyviä kuvatöitä karkeallekin paperille.
On myös käytännössä s.-koneita, joissa
käytetään arkkeihin leikattua paperia,
toiminnan periaatteen ollen muuten sama
kuin rotografiassa, ks. kuvaliitettä
<sp>Kirjanvalmistus</sp> 7.

<b>Syvyyskäyrä,</b> isobaatti (ks. t.).

<b>Syvyysmittari,</b> luotain (ks.
<sp>Luotaus</sp>) tai batometri (ks. t.).

<b>Syvyystulkki</b> ks. <sp>Mittausvälineet,</sp>kuva 4.

<b>Syvyysvirtamittari,</b> reobatometri (ks. t.).
</chapter>
<chapter name="Syväkivilajit-Syvätarkkuus">
<b>Syväkivilajit,</b> <sp>plutoniset kivilajit,</sp>
ovat purkautuneita (eruptiivisia, magma-)
kivilajeja, jotka ovat jähmettyneet syvällä
maankuoren sisässä päällä olevien kivilajien
painon alaisina. S:ja ovat graniitti, syeniitti,
dioriitti, gabbro, diabaasi, peridotiitti.

<b>Syvälahti</b> (ruots. <i>Sjölax</i>), maatila
Kemiössä, v:sta 1791 Jägerskiöld-suvun
sääntöperintötila,

<b>Syvänmeren eläimet.</b> Merieläimet,
jotka asuvat syvemmällä kuin n. 400 m:n
syvyydessä ja ovat erikoisesti
mukautuneet syvyyksien poikkeuksellisiin
oloihin. Mukautumisia aiheuttavat ennen
kaikkea siellä vallitseva ainainen pimeys,
veden suuri paine ja ravinnonhankinnassa
ilmenevät erikoisolot. Pimeyden johdosta
silmät voivat surkastua ja niitä korvaavat
herkät tuntoelimet (tuntokarvat, viiksisäikeet
y. m. s.). Toisissa tapauksissa silmät taas
ovat hyvin suuret tai rakenteeltaan mukautuneet
ylöspäin suuntautuviksi, hyvin lyhyihin etäisyyksiin
soveltuviksi <sp>teleskooppisilmiksi.</sp>
Monet s. e. synnyttävät itse valoa
erilaisilla loistoelimillä. Valtavan paineen
vuoksi eläimien sisässä vallitseva
vastapaine aiheuttaa sen, että eläinten
joutuessa veden pintakerroksiin, niiden
silmät tai vatsa pullistuvat, uimarakko
halkeaa, voivatpa hennot eläimet kokonaan
haljeta. S. e:n ravinnon muodostavat
ylemmistä vesikerroksista alas „satavat"
kuolleet eliöt; myöskin on siellä petoja,
jotka syövät näistä pikku eliöistä eläviä
suurempia eläimiä. Kun tämmöisten
petojen ravinnonsaanti useinkin on
tilapäistä ja sattuman varassa, on eräillä
niistä venyvä kita ja vatsa, johon
mahtuu petoa itseään suurempi saalis. —
S. e:ia on kaikissa selkärangattomien
pääryhmissä, selkärankaisista eivät
tietenkään muut voi tulla kysymykseen kuin
kalat; näitä tunnetaan toista tuhatta lajia.

<img 1>
Syvänmerenkaloja. Ylinnä <i>Melanostomias</i>
(n, 1,000 m syvyydestä), sen alla vasemmalla
<i>Gigantactis</i> (n. 2,500 m syv.) ja oikealla <i>Cryptopsaras</i>
(n, 1,800 m syv.), alimpana kaksi <i>Melanocetus</i>-lajia,
joista vasen 4,000 m syvyydestä Guinean-lahdesta,
oikea, samoinkuin muut kuvassa esitetyt kalat,
Intianmerestä. Kaikilla on loistoelimiä, ylimmällä
m. m. riveissä pitkin ruumista, muilla varren päässä.
</img>

<b>Syvänniemen rullatehdas</b> ks. <sp>Saastamoinen.</sp>

<b>Syväoro,</b> rautatieasema
Elisenvaaran-Savonlinnan rataosalla, Parikkalan
kunnassa, 13 km Elisenvaarasta.

<b>Syväranta,</b> suom. sanomalehtimiesten
lepokoti, Tuusulassa; omistaja Onni
V. Tuiskun säätiö; avattu 1923.

<img 1>
Syvärannan lepokoti.
</img>
<b>Syväri.</b> 1. 35 km pitkä järvi Nilsiän
reitissä, Vuoksen vesistössä. Lastukosken
kanava yhdistää sen Vuotjärveen. —
2. S. (ven. <i>Svirj</i>), joki Luoteis-Venäjällä,
juoksee Äänisjärven lounaisosasta
Laatokan kaakkoisosaan. 213 km pitkä.

<b>Syvässäkäyvyys,</b> pystysuora
välimatka vedenpinnasta aluksen alimpaan
kohtaan. S. ilmaistaan keulaan ja perään
(myös keskilaivaan) merkityillä
numeroilla, jotka ovat niin asetetut, että
niiden alareunan kohta ilmaisee, montako cm
(tai jalkaa) tämä kohta on aluksen kölistä.

<b>Syvätarkkuus,</b> valokuvausobjektiivin
kyky piirtää tarkka kuva esineistä,
joiden etäisyys koneesta on eri suuri. Yleensä
vaaditaan, että pisteen kuva ei saa
valokuvassa näkyä suuremmassa näkökulmassa
kuin 1:1,000 tai 1:1,500, vieläpä
tieteellisessä valokuvauksessa 1:2,000.
Jos otaksutaan, että objektiivi kuvaa
virheettömästi, on s. matemaattinen
käsite ja riippuu ainoastaan objektiivin
toimivan aukon absoluuttisesta läpimitasta
(pupillista, vrt. <sp>Valovoima</sp>) ja
kuvattavan esineen etäisyydestä. Edellytettynä,
että vaaditaan tarkkuus 1:1,500, voidaan
antaa seuraavat ohjeet. Tarkistettuna
äärettömyydelle (oo) saadaan terävä kuva
esineistä, joiden etäisyys on vähintään
1,500 pupillia (äärettömyyden likipiste);
seuraavat asteikon kiintopisteet ovat 750,
</chapter>


<chapter name="Syväviljelys-Syyria">
500, 350, 300 pupillia; tarkistettuna
yhden näistä etäisyydelle antaa
objektiivi tarkan kuvan asteikossa tämän
kahden puolen olevien kiintopisteiden
välillä.

<b>Syväviljelys,</b> pelto- ja puutarhamaan
muokkaaminen tavallista kyntö- l.
kääntösyvyyttä syvempään.

<b>Syy,</b> aihe tai tapahtuma, josta jokin
on välittömänä seurauksena; oikeusperuste (ks. t.).

<b>Syyaine,</b> fibriini (ks. t.).

<b>Syyhy</b> l. <sp>kapi</sp> (lat. <i>scabies</i>),
syyhypunkin aiheuttama tarttuva ihotauti
ihmisissä ja eläimissä. Naaraspunkki kaivaa
ihon orvasketeen ahtaita käytäviä ja
synnyttää siten kutkan, joka varsinkin
vuodelämmössä yltyy. Ihmisessä tauti
alkaa tav. käsissä, etenkin sormien
välissä ja ranteissa punottavina,
syyhyvinä pisteinä, joista jotkut pian
muuttuvat pieniksi vesirakkuloiksi ja
myöhemmin märkiviksi ja rupisiksi
pesäkkeiksi. Muissa ruumiinosissa näkyy
enimmäkseen vain kynsimisen aiheuttamia
verisen ruven peittämiä pisteitä ja
naarmuja. Tartunta tapahtuu joko suoraan
ihmisestä ihmiseen tai vaatteiden
välityksellä. Hoitona käytetään m. m.
terva- ja rikkivoiteita, perupalsamia y. m.
Taudin aikana käytetyt vaatteet on
desinfioitava. — Kotieläinten s. ilmenee
pieninä punaisina lyöttyminä. Nämä
kasvavat nopeasti ja muodostavat
märkärakkuloita, jotka kovettuvat ja kuivuvat
sekä jättävät arven. Lehmä-, hevos- ja
sika-s. voivat tarttua ihmiseenkin, mutta
ei lammas-s. Viimeksimainittu on hyvin
tuhoisa, ja sen esiintymisestä on
ilmoitettava viranomaisille (Laki 29/9 1922;
Asetus 29/12 1922). vrt. <sp>Punkit.</sp>

<b>Syyksiluettavaisuus,</b> rikosoikeudessa
oikeudenvastalsen teon sellainen suhde
tekijän mielenlaatuun, että teon laadusta
voidaan päättää, millainen tekijän
mielenlaatu on.

<b>Syylinki,</b> puolisukka, varreton sukka.

<b>Syyllisyys</b> on se arvostelu, että jokin
on syyllinen johonkin tekoon tai
laiminlyöntiin tai muuhun ulkonaiseen
tapahtumaan. Rikosoikeudessa s:n katsotaan
edellyttävän kaksi eri puolta,
<sp>syyntakeisuuden</sp> (ks. t.) ja
<sp>syyksiluettavaisuuden</sp> (ks. t.).

<b>Syylä,</b> hernemäinen, jyrkkäreunainen,
kova, us. nystermäinen ihomuodostuma.
— <b>Syyläkasvain,</b> <sp>papillooma,</sp> iholla
tai limakalvolla esiintyvä hyväntapainen
kasvain, jonka perustana on verisuonirikas
sidekudos, ja tav. moninystyistä pintaa
peittää epiteeli.

<b>Syyntakeisuus</b> käsittää kaikki ne
sielulliset ominaisuudet, jotka ihmiseltä
vaaditaan, jotta hänen teoistaan voidaan
päättää hänen luonteessaan olevan
sellaisia puutteita, joihin rangaistuksen
voidaan otaksua ainakin jossakin
määrin saattavan vaikuttaa. Kun henkilöltä
puuttuu nämä ominaisuudet, on hän
<sp>syyntakeeton.</sp> S:n ja
syyntakeettomuuden välillä erotetaan vielä
<sp>vähentynyt s.</sp> Syyntakeettomia ovat
rikoslain mukaan 15 v. nuoremmat lapset,
mielipuolet, semmoiset henkilöt, jotka
ikäheikkouden tai muun samanlaisen
syyn takia ovat ymmärrystään vailla,
sellaiseen satunnaiseen mielenhäiriöön
joutuneet henkilöt, etteivät he ole
tunnossaan, mikäli on kysymys tässä
tunnottomassa tilassa tehdystä teosta.
Vähennetyn s:n katsotaan olevan olemassa,
jos henkilö rikosta tehdessään harkitaan
olleen täyttä ymmärrystä vailla, vaikkei
häntä voidakaan pitää kokonaan
syyntakeettomana. Syyntakeettoman teko on
jätettävä rankaisematta, vähemmän
syyntakeiselle tulevaa rangaistusta
alennetaan (Rikoslaki 3:1-4). vrt. <sp>Actio
libera in causa.</sp>

<b>Syyrak,</b> <sp>Siirak</sp> ks. <sp>Jeesus Siirak.</sp>

<b>Syyria.</b> Välimeren itäpäässä,
Palestiinan pohjoispuolella oleva maa. Itäosa
on S:n erämaata, rannikkoalue
hedelmällistä, lännessä Libanonin ja
Antilibanonin vuoristot, kaakossa,
basalttipeitteinen Hauranin vuoristo. Väestö
kirjavaa: enemmistö seemiläisiä, näiden ohella
m. m. turkkilaisia, turkmeeneja, kurdeja
y. m., n. 1,9 milj., muhamettilaisia,
550,000 kristittyä. Valtiollisesti alue on
Ranskan hallussa Kansainliiton mandaattina.
V:sta 1924 se jakautuu 4:ään valtioon:
<sp>Syyria</sp> (127,000 km<sup>2</sup>, 1,5 milj.
as., pääkaup. <sp>Damaskos</sp>), <sp>Suur-Libanon</sp>
(n. 9,300 km<sup>2</sup>, 0,6 milj. as., pääkaup.
<sp>Beirut</sp>), <sp>Alviittian alue</sp>
(6,500 km<sup>2</sup>, 260,000 as., pääkaup.
<sp>Laodikea</sp>) ja <sp>Džebel Drus</sp> (Hauranin
ympäristö, 6,000 km<sup>2</sup>, 60,000 as.,
pääkaup. <sp>El Suweda</sp>). Koko alueen
yhteisenä ylimpänä hallitusviranomaisena
on ransk. ylikomissaari ja pääkaupunkina
<sp>Beirut.</sp> — <i>Historia.</i> N. v:sta
1000 e. Kr. S. on ollut vuoronperään
Assyrian, Babylonian, Persian ja
Makedonian (v:sta 333) vallan alaisena,
Seleukidien vallan kestäessä 311-64 e. Kr.
itsenäisenä, kuului sitten Rooman
valtakuntaan, v:sta 634 lähtien arabialaisten
valloittama, jolloin pääasiassa muhamettilaistui,
1099-1187 ristiretkeläisten käsissä.
</chapter>


<chapter name="Syyrian kieli ja kirjallisuus-Syöpä">
sitten Egyptin ja v:sta 1516 Turkin.
Maailmansodassa ympärysvallat valloittivat
S:n 1918. V. 1920 siitä tuli Ranskan mandaattialue,
minkä jälkeen ranskalaiset kukistivat täyttä
itsenäisyyttä vaativat kansallismieliset ja
järjestivät S:n valtiollisen jaon. V. 1925
druusilaiset tekivät kapinan, jolloin ranskalaiset
pommittivat Damaskosta.

<b>Syyrian kieli ja kirjallisuus.</b>
Syyrian kieli on seemiläisten kielten
itä-aramealaisista murteista tärkein.
Klassillinen syyria on säilynyt vain Syyrian
kristittyjen kirkkokielenä, uussyyriaa
puhutaan eräissä Mesopotamian seuduissa.
Kirjallisuus on enimmäkseen kirkollista
ja teologista laatua sekä käännöksiä
kreikasta y. m.

<b>Syyrian kristityt,</b> monofysiittien ja
nestoriaanien yhteinen nimi.

<b>Syyskuunmurhat</b> ks. <sp>Ranskan
vallankumous,</sp> III osa, p. 1137.

<b>Syyspäiväntasaus</b> ks. <sp>Päiväntasaus.</sp>

<b>Syysvilja,</b> viljakasvit, joiden
kypsymiseen kuluu kaksi kesäkautta: maa
muokataan ja siemen kylvetään edellisenä
kesänä, talvehtimisen jälkeen korjataan
sato seuraavana syyskesänä. S:na käytetään
meillä ruista ja maan etelä- ja länsiosissa
vehnää.

<b>Syyte,</b> oikeudenkäynnissä tehty
vaatimus rikoksentekijän tuomitsemisesta
rangaistukseen rikoksesta. S:n voi tehdä
joko asianomistaja (ks. t.) tai virallinen
syyttäjä (ks. <sp>Syyttäjä</sp>).

<b>Syyteoikeus,</b> oikeus tehdä tuomioistuimessa
syyte. Yleensä on asianomistajalla s. kaikista
rikoksista, jotka loukkaavat hänen oikeuttaan.
Virallisella syyttäjällä on oikeus ja velvollisuus
tehdä syyte kaikista rikoksista, paitsi milloin
laissa nimenomaan on säädetty, ettei syytettä
saa nostaa, ellei asianomistaja ole ilmoittanut
rikosta syytteeseen pantavaksi (Rikoslain
voimaanpanoasetus 19/12 1889, 15-18 §§).

<b>Syytevalamiehistö</b> (engl. <i>grand jury</i>).
Kun suuremman rikoksen tapahduttua
esitutkimus on pidetty, on engl.
oikeudenkäyntijärjestyksen mukaan erityisen s:n
määrättävä, onko rikoksentekijä asetettava
syytteeseen ja siirrettävä tuomitsevan
valamiehistön <i>(petty jury)</i> tutkittavaksi.

<b>Syytinki</b> (ruots.), eläke (ks. t.).

<b>Syyttäjä,</b> henkilö, joka oikeudenkäynnissä
vaatii jollekin rangaistusta rikoksesta.
Valtion syyteoikeutta käyttelevät
<sp>viralliset s:t l. aktorit.</sp>
Viralliset s:t ovat Suomessa: a) <sp>yleisiä
virallisia s:iä,</sp> joiden syyteoikeus
ei periaatteellisesti ole rajoitettu vain
määrättyihin asioihin tai määrättyyn
tuomioistuimeen, tai b) <sp>erikois-s:iä,</sp>
jotka ovat oikeutettuja ajamaan syytettä
ainoastaan määrätynlaisista rikoksista
tai määrätyissä tuomioistuimissa.
Yleisiä s:ia ovat oikeuskansleri,
apulaisoikeuskansleri, kaupunginviskaalit
kaupungeissa sekä kruununvoudit ja
kruununnimismiehet maalla. Erikois-s:ia ovat,
paitsi oikeuskansleria ja apulaisoikeuskansleria,
m. m. Eduskunnan oikeusasiamies, hovioikeuksien
kanneviskaalit, Tullihallituksen kanneviskaali,
tullinhoitaja, tullikontrollööri, tulliekspeditööri
tai muu s:ksi tullirikoksissa määrätty tullivirkamies,
luotsauspiiripäällikkö, sotaoikeuden
virallinen s. ja sotaviskaali.

<b>Syöksy,</b> taistelussa olevan joukon,
esim. ryhmän, eteneminen vihollisen tulen
alla tuliasemasta toiseen, jolloin muut
ryhmät pitävät yllä voimakasta tulta,
auttaen syöksyä tekevää ryhmää.
Syöksyt ovat eri pitkiä riippuen
vihollisen tulesta ja maastosta. S:n jälkeen
heittäydytään maahan tuliaseinaan ja
aloitetaan ampuminen uudelleen.

<b>Syöksyjoukot,</b> erikoisesti varustetut,
valitut ja opetetut joukot, joiden
tehtävänä on asemasodassa ensimmäisinä
tunkeutua vaarallisiin ja tärkeihin
paikkoihin vihollisen rintamaan.

<b>Syöksykaivo</b> ks. <sp>Katu.</sp>

<b>Syöpä</b> (lat. <i>carcinoma, cancer</i>). 1.
<i>Ihmisessä</i> pahanlaatuinen kasvannainen,
sairaalloisesti muuttunutta epiteelikudosta,
jossa on myös sidekudoksen aineksia.
S. voi kohdata mitä ruumiinosaa tahansa;
yleinen se on ihossa, huulissa, kielessä,
ruokatorvessa, kurkunpäässä,
mahalaukussa, nisissä ja emässä. Se voi kasvaa
ja levitä alkuperäisestä pesäkkeestään
lähiympäristöön, vieläpä etäisiinkin
elimiin lähettämällä veri- ja lymfasuonia
myöten niihin osasia pesäkkeestään.
S. aiheuttaa vähitellen ruumiin
heikkenemisen ja riutumisen, joka päättyy
kuolemaan, ellei s:ää ajoissa voida poistaa,
Poistaminen tapahtuu joko kirurgisesti
tai röntgen- tai radiumsäteillä. —
2. <i>Kasvitauti.</i> <sp>Avonaista</sp> s:ää
esiintyy pensaiden, havu- ja lehtipuiden
rungossa ja oksissa. Ominaista sille on,
että alkuperäisen kuolleen kuorikohdan
ympäriltä kuolevat vuosittain piirimäisesti
lähinnä olevat terveet solukot, joten
s. vuosi vuodelta laajenee. S:n alkuna
on usein hyönteisten tahi sienien
tappama oksa; sen ympärillä olevat
solukot kuolevat useimmiten talven
</chapter>

<chapter name="Syöpä kali-Széchenyi">
pakkasesta. — <sp>Peitetty</sp> s. kehittyy koko
ajan kuoren alla ja tavataan vain nuorissa
oksissa. — <sp>Perunasyöpä</sp> (ks. t.).

<b>Syöpä kali,</b> kaliumhydroksidi. ks. <sp>Kalium.</sp>

<b>Syöpäläiset.</b> Us. ulkoloisina elävistä
hyönteisistä ja punkeista käytetty
nimitys. Ihmisen s:iä ovat lude, täit, kirppu,
satiainen, syyhypunkki. Paitsi niiden
aiheuttamaa kutkuamista ja ihon
ärtymistä levittävät kolme ensinmainittua
tauteja synnyttäviä mikro-organismeja
ihmisestä toiseen. S:n karkoituksessa on
siisteys ensim. ehto. Kem. aineista
sabadilli-etikka („täietikka") on sangen tehokasta
täille, väkevä etikka satiaisille. Luteita on
joltisella menestyksellä hävitetty
rikkikärytyksellä, kuumalla suopalipeällä,
erinäisillä naftadestillaateilla y. m., mutta
täysin tyydyttävä tulos (myös kirppuun
nähden) saadaan vain syaanivetykärytyksellä,
jonka käyttöä kuitenkin suuresti rajoittaa sen
tappava myrkyllisyys ihmiselle ja kotieläimille. —
Kotieläimillä on myös us. s:iä, joko
vertaimeviä (kuten erinäiset kirput ja täit)
tai höyheniä tai karvoja jyrsiviä
(jyrsijäkorennoisia). S. aiheuttavat kutkaa, jonka
johdosta eläimet hankaavat ihonsa
haavoille. — S:n saastuttaman eläimen
karvat keritään ja poltetaan. Eläimen
oleskelupaikka pestään soodalipeällä,
valellaan 3 %:n kresolisuopaliuoksella, johon
on pantu 1/3 paloöljyä, sekä kalkitaan.
Eläin pestään esim. seoksella, jossa on
100 g kreoliinia, 100 g sabadillietikkaa,
600 g suopaa sekä runsaasti lämmintä
vettä. Tämä tappaa vain täysikasvuiset s.,
mutta ei niiden munia, joten pesu on
uusittava vähintään 3 kertaa viikon väliajoin.

<b>Syöpä natron,</b> natriumhydroksidi (ks. t.).

<b>Syöstävä, sukkula,</b> ks. <sp>Kudonta.</sp>

<b>Syöttölaite.</b> 1. Pumppulaite, joka
syöttää höyrykattilaan uutta vettä, sikäli
kuin vanha vesi höyrystymisen vuoksi
vähenee. Asetuksen mukaan tulee
höyrykattilassa olla ainakin kaksi toisistaan
riippumatonta s:ta. — 2. Työkalukoneissa
hammaspyörä- ja ruuvilaite, joka „syöttää"
terää tämän leikatessa lastua. Sahakoneissa,
silppukoneissa y. m. valssit, jotka syöttävät
tavaran teriin (syöttövalssit). Kutomakoneissa
y. m päätön hihna tai kangas, jolle tavara
levitetään ja joka sen vie koneeseen
(syöttöhihna tai -liina).

<b>Syövytys,</b> <sp>etsaus,</sp> metallien, lasin
y. m. käsitteleminen syövyttävillä nesteillä.
Sileäksi hiottu metallilevy, esim. kuparilevy,
sivellään happoja vastustavalla vernissalla.
Tähän pintaan tehdään piirustus terävällä neulalla;
levy upotetaan syövytysnesteeseen (typpihappoon),
jolloin piirustus syöpyy levyyn. Kun
vernissa on poistettu ja levy mustattu,
otetaan jäljennös tavallisella painokoneella.
vrt. <sp>Radeerata.</sp>

<b>Syövytystaide,</b> taiteellinen kuvien
jäljentäminen syövytystä käyttäen.

<b>Syövytysvesi</b> <i>(aqua fortis),</i>
syövytyksessä käytetty neste, useimmiten
suola- tai typpihappoa, johon voi olla lisättynä
muita aineita. Lasin syövytykseen
käytetään fluorivetyhappoa.

<b>Szabadka</b> <i>[sabatka],</i> Maria
Theresiopel (ks. t.).

<b>Szabó</b> <i>[sabō],</i> <sp>Dezsö</sp> (s. 1879),
unk. kirjailija. Julk. huomattavan
nykyaikaiskuvauksen ,,Az elsodort falu"
(Poispyyhkäisty kylä) ja novellikokoelmia. —
<b>Szabó,</b> <sp>István</sp> (1863-1924),
unk. poliitikko, alk. maatyömies, per.
Unkarin pienviljelijäin puolueen. Ministerinä
1918-19, 1919-24. S. sai aikaan tärkeän
maanomistusuudistuksen.

<b>Szabolcska</b> <i>[saboltška],</i> <sp>Mihály</sp>
(s. 1862), unk. runoilija, protestanttinen pappi.

<b>Szalay</b> <i>[salai],</i> <sp>László</sp> (1813-64),
unk. poliitikko ja historioitsija. Kirj.
laajan Unkarin historian v:een 1700.

<b>Szamos</b> <i>[samoš],</i> joki Romaaniassa ja
Unkarissa, Tiszan lisäjoki vasemmalta, 500 km pitkä.

<b>Szarvas</b> <i>[sarvaš],</i> <sp>Gábor</sp> (1832-95),
unk. kielentutkija. Toimitti perustamaansa aikakauskirjaa
,,Magyar Nyelvör", jossa toimi kielenpuhdistajana.

<b>Szatmár-Németi</b> <i>[satmār-nēmäti]</i>
(rom. <i>Satmar</i>), kaup. Romaaniassa (aiemmin
Unkarissa), läh. Unkarin ja Tšekko-Slovakian
rajaa. 60,000 as.

<b>Széchenyi</b> <i>[sētšēnji],</i> <sp>István</sp>
(1791-1860), unk. isänmaanystävä, kreivi.
Lahjoitti 1825 yhden vuoden tulot
tiedeakatemian perustamiseksi, oli sitten yli
20 v:n aikana sieluna Unkarin henkistä ja
aineellista kohottamista tarkoittavissa
pyrinnöissä. Hänen toimestaan perustettiin
Budapestiin kansallisteatteri ja
musiikkikonservatorio (1832), pantiin alulle
höyrylaivaliikenne Tonavalla, rakennettiin

<img 1>
L Széchenyi.
</img>
</chapter>

<chapter name="Szeged-Säekaari">
Budan ja Pestin välinen ketjusilta,
ryhdyttiin Tonavan ja Tiszan perkaustöihin
j. n. e. Kirjoituksissaan S. esitti pitkälle
meneviä yhteiskunnallisia uudistuksia,
mutta vastusti Kossuthin radikalismia.
Ministerinä 1848. Kun Unkarin ja
Itävallan välit menivät rikki, joutui hän
mielenhäiriöön, josta parani, mutta teki
1860 itsemurhan. [Jalava (1901).]

<b>Szeged</b> <i>[sägäd]</i> (saks. <i>Szegedin</i>), kaup.
Etelä-Unkarissa, lähellä Marosin ja
Tiszan yhtymäkohtaa, Unkarin lähinnä
suurin kaupunki. Yliopisto (siirretty 1921
Koloszvärista). Tulitikku-, tupakka- ja
saippuateoll., maalaistuotteiden kauppaa.
120,000 as. — V. 1879 tulva hävitti S:n
melkein kokonaan.

<b>Székely-unkarilaiset</b> <i>[sēkäj-]</i> asuvat
nyk. Romaaniassa, Itä- ja Koillis-Siebenbürgenissä.
Heidän esi-isänsä siirrettiin 1000-luvulla näille
seuduille rajavartioväeksi, luult. Länsi-Unkarista.

<b>Székesfehérvár</b> <i>[sēkäš-fähērvār]</i>
(saks. <i>Stuhlweissenburg</i>), kaup. Unkarissa,
Budapestista lounaaseen. Erilaista teoll.,
hevosmarkkinat. 40,000 as.

<b>Szemere</b> <i>[sämärä],</i> <sp>Bertalan</sp>
(1812-69), unk. poliitikko. Vv. 1848-49
ministerinä, tuli riippumattomuusjulistuksen
jälkeen 1849 pääministeriksi, maanpaossa v:een 1865.

<b>Szetschuan,</b> Setšvan (ks. t.).

<b>Szinnyei</b> <i>[sinjäi],</i> <sp>József</sp>
(s. 1857), unk. kielentutkija, prof. Budapestissa,
Julk. unkarin kielihistoriaa koskevia
tutkimuksia, unk. murresanakirjan,
teoksen „Finnisch-ugrisehe Sprachwissenschaft".
suom.-unk. sanakirjan, unkarin kieliopin
suomalaisille ja suomenkielen oppikirjoja
unkarilaisille y. m.

<b>Szinyei-Merse</b> <i>[sinjäi-märsä],</i>
<sp>Paul von</sp> (1845-1920), unk. taidemaalari.
Maalannut maisemia ja kuviomaalauksia; värien
käyttäjänä huomattava.

<b>Szlachta</b> <i>[šlahta]</i> (puol.), Puolan aateli.

<b>Szymanowski</b> <i>[šymano'-],</i> <sp>Karol</sp>
(s. 1882), puol. säveltäjä. Säveltänyt piano- ja
kamarimusiikkia, lauluja, sinfonioja sekä oopperan.

<b>Såltin,</b> <sp>Alexandra</sp> ks. <sp>Frosterus-Såltin.</sp>

<b>Säde.</b> <i>Matem.</i> 1. Toisesta päästään
rajoitettu suora. — 2. Ympyrän kehän
tai pallon pinnan pisteen ja sen keskuksen
välijana. — <i>Fys.</i> Värähdysliikkeen
etenemissuora.

<b>Säde-eläimet</b> <i>(Radiolaria),</i>
juurijalkaisten luokkaan kuuluvia alkueläimiä,
muodoltaan pallomaisia, kypärimäisiä,
levymäisiä y. m. Kuumiin keskiosaa, n. s.
keskikoteloa ympäröi kaunis,
vaihtelevanmuotoinen piiranka, jossa
lukuisia huokosia. Näiden kautta on
keskikotelon sisällä oleva alkulima
yhteydessä rangan ulkopuolella olevan
alkuliman kanssa. Kaikki s. ovat merieläimiä.

<img 1>
Säde-eläinten piirankoja.
</img>

<b>Sädekehä,</b> <sp>Brockenin kummitus,
Ulloan kehä,</sp> varjoilmiö, joka
syntyy sumuisella säällä auringon ollessa
alhaalla katsojan takana; sumussa näkyy
tällöin selvästi katsojan varjokuva, ja
usein sitä ympäröivä laaja värikehä.
Värirenkaiden synty on sama kuin
sateenkaaren. — <i>Anat.</i> ks. <sp>Silmä.</sp>

<b>Sädekivi,</b> amfiboliryhmään kuuluvia
värittömiä, vihreitä tai ruskeanvihreitä
kivennäisiä. Kaksi kem. yhdistystä:
CaMg<sub>3</sub>Si<sub>3</sub>O<sub>12</sub> ja CaFe<sub>3</sub>Si<sub>3</sub>O<sub>12</sub>. S. on
yleinen lisäaines kiteisessä kalkkikivessä ja
s.-liuskeen pääaines. Hienokuituista
<sp>s.-asbestia</sp> käytetään tulenkestävien
pahvien ja täyteaineiden valmistukseen.

<b>Sädelevy</b> ks. <sp>Silmä.</sp>

<b>Sädemätä,</b> hevosen kavion (ks. t.)
säteen sarveisaineen pehmeneminen ja
mädäntyminen. S:n parantumista
joudutetaan pilaantuneiden sarveisainesten
poistamisella, puhdistuksella, desinfioimisella
ja kavion asianmukaisella kengityksellä.

<b>Sädesienitauti,</b> <sp>aktinomykoosi,</sp>
erään sädesienen <i>(Actinomyces)</i>
aiheuttama tauti, joka synnyttää märkiviä ja
kasvannaisen tapaisia muodostumia
naudan kieleen ja alaleukaan y. m.
Esiintyy myös sioissa, harvemmin lampaissa
ja hevosissa, joskus ihmisessäkin. Hoito
mahdollisimman aikainen leikkaaminen.

<b>Säe,</b> kahden tai useamman runojalan
yhtymä; käytännössä tav. = runon rivi. —
<i>Mus.</i> Rytmiyksikkö, joka sisältää 2-6
iskualaa. S:n rytmillinen yhtenäisyys
johtuu sen pääiskusta. Tavallisimpia ovat
4-iskuiset s:t. — <b>Säekaari,</b> <i>mus.,</i>
merkintä, jonka avulla säkeiden väliset rajat
tulevat selvästi ilmaistuiksi. S.
merkitään viivaston ylä- tai alapuolelle, alkaen
säkeen ensim. sävelen kohdalta ja
päättyen sen viimeisen sävelen kohdalle.
</chapter>
<chapter name="Säestys-Sähkö">
<b>Säestys,</b> <sp>akkompanjemangi,</sp>
soitto- tai lauluesityksissä se osa, joka
ei sisällä sävellyksen varsinaisia
ydinaineita, vaan ainoastaan niitä
värittävän soinnullisen taustan. Tavallisin
s.-soitin on piano, vaativampiin
esityksiin käytetään orkesteri-s:tä.
Kirkkokonserteissa säestetään enimmiten uruilla.
Myöskin kuoro voi säestää soololaulajia.
Polyfonisessa tyylissä kaikki äänet
säestävät toisiaan, vuoroin kutakin.

<b>Sähkö,</b> <sp>elektrisiteetti</sp>
(yhdyssanoissa <sp>elektro-</sp>). Kuten jo
muinaisuudessa tiedettiin, vetää
vaatteella hangattu meripihka puoleensa
keveitä esineitä (untuvia, langankuituja,
paperipalasia y. m.). Meripihkan
sanotaan tulleen sähköiseksi ja ilmiön
aiheuttajaa s:ksi, ja, koska se ilmenee
hankaamalla, <sp>kitka-s:ksi.</sp> Tämä
ominaisuus on useilla muillakin aineilla, kuten
lasilla, eboniitilla, lakalla. Jos
sähköiseksi hangatulla kappaleella kosketetaan
toista, sähkötöntä kappaletta, niin
vetovoima siirtyy jälkimmäiseen. Samalla
kappaleet alkavat karkoittaa toisiaan.
Tarkempi tutkimus osoittaa, että
hangatusta lasista ja lakasta sähkönsä saaneet
kappaleet eivät ole samanlaisessa
sähköisessä tilassa vaan että sähköisiä tiloja
on kaksi: samanlaisessa sähköisessä
tilassa olevat kappaleet karkoittavat
toisiansa, erilaisessa sähköisessä tilassa
olevat vetävät toisiaan puoleensa, vrt.
<sp>Coulombin laki.</sp> Lasi-s:öä on
vanhastaan nimitetty positiiviseksi (+)?
lakkasähköä negatiiviseksi (—). Jos sama
kappale ensin saatetaan +sähköiseksi
(varataan +s:llä) ja sitten sitä
kosketetaan —sähköisellä kappaleella, niin
kappale tulee ensin sähköttömäksi ja
vasta enemmän —sähköä varattaessa
negatiivisesti sähköiseksi. Kahta
kappaletta (esim. lasitankoa ja villatilkkua)
hangattaessa vastakkain saavat
kappaleet yhtäsuuret, vastakkaiset varaukset,
jotka jälleen yhdistettyinä myös
kumoavat toisensa. S.-varaukseen nähden eri
kappaleet suhtautuvat eri tavalla,
Toisissa, <sp>johtajissa,</sp> leviää s. heti
erittäin laajalle alalle, toisissa,
<sp>eristäjissä,</sp> se jää sille kohdalle,
mihin se kosketuksessa tuli. S:n syntymisen ja
varautumisen osoittamiseksi johtajat
täytyy jollakin eristäjällä erottaa maasta.
Johtajia ovat m. m. metallit, hiili,
pellava, suola- ja happoliuokset, elävät
kasvit ja eläimet, kostea maa. Näiden
johtokyky vaihtelee suuresti. Eristäjiä
ovat lasi, posliini, hartsit, rikki,
eboniitti, silkki, kiille, useat öljyt, kem.
puhdas vesi, kuiva ilma. Täysin
eristävää ainetta ei kuitenkaan ole. Kun
eristetty johtaja on lähellä s:llä varattua
kappaletta, niin jälkimmäistä lähempänä
oleva johtajan osa osoittautuu
vastakkaisesti, siitä kauempana oleva osa
samanlaisesti sähköiseksi kuin varattu
kappale (<sp>influenssi,</sp> ks. t.).
Saattamalla kappale hetkeksi johtoyhteyteen
maan kanssa saadaan viimemainittu s.
poistetuksi, joten johtaja jää
vastakkaisesti sähköiseksi kuin ensin varattu
kappale. Tämän selittämiseksi otaksui
Symmer (1759), että sähköttömissä
kappaleissa on yhtä paljon positiivista ja
negatiivista s:öä (s.-fluidumia; dualistinen
teoria); tämän mukaisesti influenssia
nimitetään s:n <sp>jakautumiseksi.</sp>
Samat ilmiöt selitti Franklin (1750)
olettaen vain yhtä lajia, positiivista s:öä
(unitaarinen teoria); sähköttömissä
kappaleissa olisi tämän mukaan
normaalinen määrä s.-fluidumia, positiivisesti
sähköisissä ylimäärä, negatiivisissa,
vajaus. — Sen johdosta, että s.-fluidumin
osaset karkoittavat toisiaan, asettuu
s.-varaus johtajassa sen ulkopinnalle, ja
samalla syntyy jännitystila, sitä
suurempi, kuta ahtaammalle määrätty
sähkömäärä joutuu. Sähkömäärän ja
jännityksen suhdetta, joka ilmoittaa, kuinka
paljon sähköä kappaleeseen on
johdettava, jotta jännitys saisi arvon 1,
sanotaan kappaleen <sp>kapasiteetiksi l.
sähkönvaraamiskyvyksi.</sp> Pallonmuotoisten
kappaleiden kapasiteetti on suorassa suhteessa
säteeseen. Johtoyhteydessä olevien johtajan
osien kesken s. jakautuu siten, että jännitys
tulee kaikkialla yhtäsuureksi. S:n tiheys
(pinta-alan yksikköä kohti) tulee näin ollen
sitä suuremmaksi, kuta suurempi
kaarevuus pinnan kohdalla on, ja
suurimmaksi terävissä reunoissa ja kärjissä.
Tästä saattaa syntyä niin suuri
poistovoima s.-osasten kesken, että s. alkaa
purkautua ympäröivään ilmaan
<sp>(kärkivaikutus, s.-tuuli).</sp> — Tässä
käsitellyissä ilmiöissä s. on pääasiassa
tasapainotiloissa; vastaavaa s.-opin osaa
sanotaan <sp>s.-statiikaksi.</sp> S:n
jatkuvaa virtausta, mikä voidaan saada aikaan
galvaanisilla elementeillä ja s.-koneilla,
(generaattoreilla), tutkitaan
<sp>s.-dynamiikassa.</sp> (Jännityksen,
johtovastuksen ja virfanvoimakkuuden suhteista
ks, <sp>Ohmin laki.</sp>) Ampère havaitsi
ensinnä, että s.-virrat vaikuttavat
mekaanisesti toisiinsa, siten että yhdensuuntaiset
virrat vetävät toisiaan puoleensa ja
vastakkaissuuntaiset karkoittavat toisiaan;
</chapter>

<chapter name="Sähköaallot-Sähköinduktsioni">
ristikkäin kulkevat virrat pyrkivät
kääntymään yhdensuuntaisiksi. Umpinainen
virtapiiri vaikuttaa magneettiin
<sp>(sähkömagnetismi)</sp> ja toiseen virtapiiriin
kuten ohut magneetti, jonka pohjoiskohtio
on edelläpäin, jos virta kiertää myötäpäivään
tai muodostaa oikeakätisen ruuvin. Magneetin
liike päinvastoin herättää sähkövirran umpinaisessa
johdossa (<sp>induktsioni,</sp> ks. t.). — Edellä
mainituissa dualistisessa ja unitaarisessa
sähköteoriassa oli otettu huomioon vain
s:n ilmeneminen johtajissa. Faraday oli
kuitenkin jo 1837 osoittanut, että
sähköisten kappaleiden veto- ja
poistovoima riippuu eristävän väliaineen
(<sp>dielektrisen aineen,</sp> ks. t.)
ominaisuuksista. Faraday selittikin, hyläten
käsityksen s.-voimien kaukovaikutuksesta,
sähköisen tilan olevan pääasiassa eetterin
jännitystilaa (sähkökenttä, vrt.
<sp>Voimakenttä</sp>). Teoriaa kehitti
matemaattisesti Maxwell, joka myös osoitti, että
aineen dielektrisyysvakio on = sen
valontaiteindeksin neliö. Hertzin kokeet
s.-värähdyksistä osoittivat, että valo ja
sähkövärähdykset ovat samaa laatua
(m. m. ne etenevät samalla nopeudella)
ja todistivat siten Faraday-Maxwellin
teorian pätevyyden. S:n purkauksia
ohennetuissa kaasuissa tutkiessaan
Lorentz y. m. osoittivat, että on olemassa
s.-atomeja, <sp>elektroneja,</sp> joilla on
kaikilla yhtä suuri negatiivinen varaus
(s.-erkale), ja joiden massa — pieni
verrattuna atomienkin massaan — on
s.-magneettinen ja riippuva elektronin
nopeudesta, jota vastoin positiivinen
sähköisyys on aina sidottu aineellisiin
atomeihin, ja merkitsee elektronivajausta
näissä, vrt, <sp>Katodisäteet.</sp>
Elektronioppi on muodostunut nykyaikaisen
atomiopin perustaksi. [Graetz (1922).]

<b>Sähköaallot</b> ks. <sp>Värähdysliike.</sp>

<b>Sähköankerias</b> ks. <sp>Sähkökalat.</sp>

<b>Sähködynamiikka,</b> <sp>sähköliikeoppi,</sp>
oppi sähkövirtojen vaikutuksesta toisiinsa.

<b>Sähköhitsaus,</b> <sp>sähköuuttaus.</sp>
Voidaan erottaa kaksi eri menettelytapaa.
A. <i>Vastushitsauksessa</i> johdetaan
hitsattavien kappaleiden läpi niin
voimakas sähkövirta, että kappaleiden
kosketuskohdat sulavat. Kappaleet
liitetään yhteen puristamalla ne toisiaan
vastaan. <sp>Pistehitsauskoneen</sp>
rungossa on muuntaja, joka muuntaa
käytettävissä olevan vaihtovirtajännityksen
muutamaksi voltiksi. Tämä matalajännityksinen
virta johdetaan koneen varsien ja niissä
olevien kuparikärkien

<img 1>
Pistehitsauskone.
</img>
kautta hitsattavien kappaleiden läpi.
Ylempää vartta voidaan jalkavivun
avulla painaa alaspäin. Konetta
käytetään hitsattaessa levyjä yhteen,
korvaamaan niittausta. <sp>Saumahitsauskonetta</sp>
käytetään samaan tarkoitukseen kuin
edellistä. Kuparikärkien asemesta
on tässä pyörivät kuparikiekot, joten
saadaan yhtäjaksoinen hitsaus. Suurempia
kappaleita liitetään toisiinsa koneella,
joka on edellisten kaltainen.
Kuparikiekkojen asemesta on koneessa leuat,
joihin toisiinsa liitettävät kappaleet
kiinnitetään, Leuoilla, jotka ovat liikkuvat,
puristetaan kappaleet voimakkaasti toisiaan
vastaan. — Tähän ryhmään kuuluu vielä
<sp>niitinlämmittäjä.</sp> Niitin läpi
johdetaan voimakas sähkövirta, joka sen
kuumentaa haluttuun lämpötilaan. — B.
<i>Valokaarihitsausta</i> käytetään etupäässä
suurempia kappaleita käsiteltäessä, esim.
höyrykattilan paikkauksessa, katkenneita
akseleita tai rikkoutuneita valurautakehyksiä
yhteenhitsattaessa. Moottorigeneraattorin
avulla muutetaan käytettävissä oleva
virtalaji tavallisesti 20-30 voltin tasavirraksi.
Tasavirtalähteen toinen napa (valurautaa
uutettaessa —napa ja takorautaa uutettaessa
+ napa) kiinnitetään hitsattavaan kappaleeseen
ja toinen napa erikoiseen pidikkeessä olevaan
hitsauspuikkoon. Kappaleen ja hitsauspuikon
välillä oleva valokaari sulattaa hitsauspuikossa
olevan raudan, jonka hitsaaja tiputtaa
hitsattavaan kohtaan. Myöskin valokaarihitsaus
vaihtovirran avulla on viime aikoina jonkinverran
tullut käytäntöön.

<img 1>
Valokaarihitsaus.
</img>

<b>Sähköhiukkanen,</b> elektroni (ks. t.).

<b>Sähköinduktsioni</b> ks. <sp>Induktsioni</sp> 3.
</chapter>

<chapter name="Sähköjohto-Sähköjohtojärjestelmät">
<b>Sähköjohto,</b> päällystämätön tai
eristyskerroksella päällystetty metallilanka,
jonka avulla sähkötehoa siirretään
paikasta toiseen. Yleisin s.-metalli on
kupari, paljon käytetään myös rautaa ja
pronssia, varsinkin puhelin- ja
sähkölennätinjohtoina sekä korkeajännitysjohtoina
maaseutu verkoissa, jonkinverran myös aluminiumia.

1. <i>Ilmajohdot</i> ovat tav. päällystämättömiä
ja riippuvat pylväisiin kiinnitettyjen

<img 1>
Tukieristäjä.
</img>

<img 1>
Riippueristäjän
osia.
</img>

<img 1>
Muotorautainen ristikkopylväs
riippueristäjineen.
</img>

eristäjien varassa. Pylväät ovat meillä
etupäässä puuta, muualla käytetään
paljon rautabetoni- tai rautapylväitä.
Jännityksen ollessa korkea (yli 35,000
volttia) rakennetaan pylväät muotoraudasta
ja eristäjinä käytetään riippueristäjiä,
joita yhdistetään ketjuun jännityksen
vaatima määrä.

2. <i>Kaapelit</i> (ks. t.).

3. <i>Sisäjohdot,</i> rakennuksissa käytettävät
sähköjohdot, ovat vulkanoidulla kumilla
eristettyjä ja imeytetyllä puuvillalangalla
päällystettyjä kuparijohtoja, jotka asetetaan
pienille eristäjille tai putkiin. Jälkimmäistä
tapaa yksinomaan käytetään uudemmissa
kivirakennuksissa. Putket asetetaan rappauksen
alle jo rakennettaessa. Tavallisimmin
käytetään bergmanninputkea (saumallinen
metalliputki, sisällä kerros piellä imeytettyä
paperia). Paljon käytetään myös peschelinputkea,
saumallista  emaljoitua ohutseinäistä teräsputkea.
N. s. kuhlojohdossa on eristetyn sähköjohdon
ympärille puristettu valmiiksi metalliputki.

<b>Sähköjohtojärjestelmät,</b> järjestelmät,
joilla sähkövirtaa jaetaan kuluttajille, voidaan

<img 1>
Sarjakytkentä ja rinnakkaiskytkentä
kaksijohto järjestelmässä.
</img>
ryhmittää 2-, 3- ja 4-johtojärjestelmään.
— <i>2-johtojärjestelmässä</i> kuluttajat
yleensä ovat kytketyt rinnakkain.
Kuluttajat ovat toisistaan riippumattomia,
mutta jännitys on matala (= kuluttajien
jännitys) ja siis virranvoima suuri, joten
johdot tulevat paksuiksi ja kalliiksi,
verraten jo vanhentuneeseen sarjakytkentään.
— <i>Tasavirran 3-johtojärjestelmässä</i>
keskimmäistä johtoa sanotaan <sp>nollajohdoksi,</sp>
koska se yleensä yhdistetään maahan
(jännitys = 0). Pienet kuluttajat (lamput)
kytketään nollajohdon ja jommankumman
äärijohdon väliin, suuret kuluttajat
(moottorit) mieluimmin äärijohtojen väliin.
2-johtojärjestelmään nähden on tällä se etu,
että jännitys äärijohtojen välillä on
kaksinkertainen ja virran voima vain puolet,
joten voidaan valita ohuemmat johdot. Jos
kuormitus on jakaantunut tasan verkon
kummallekin puolelle, on nollajohto
virraton; jos kuormitus on epätasaisesti
jakaantunut, kulkee nolla johdossa
kuormituksien eroa vastaava virta. Nollajohto
otetaan siksi ohuempi kuin ääri johdot,
tav. 50-75 % niiden poikkipinnasta. —
<i>Kaksivaihevirran 3-johtojärjestelmässä</i>
kulkee nollajohdossa suurempi virta kuin

<img 1>
Kolmijohtojärjestelmä.
</img>
äärijohdoissa, minkä vuoksi se
tehdään paksummaksi kuin ne. — Yleisin
on <i>kolmivaihevirran 4-johtojärjestelmä
nollajohtoineen.</i> Pienet kuluttajat
(lamput) kytketään nollajohdon ja jonkin

<img 1>
Kolmivaihevirran nelijohtojärjestelmä.
</img>
</chapter>

<chapter name="Sähkökalat-Sähkökone">
äärijohdon väliin, suuret kuluttajat
(moottorit) taas äärijohtojen l.
vaiheitten väliin. Nollajohto jätetään
tavallisesti pois, jos kuluttajina ovat
yksinomaan moottorit ja muuntajat. Tätä
järjestelmää sanotaan <sp>nollajohdottomaksi
3-johtojärjestelmäksi.</sp> [Turunen (1921).]

<b>Sähkökalat</b> tappavat tai lamauttavat
saaliinsa ruumiissaan synnyttämällään
sähköllä. Tunnetuimmat s. ovat Välimeressä,
Atlantissa ja Intianmeressä elävä yli 1 m
pitkä <sp>sähkörausku</sp> <i>(Torpedo marmorata),</i>
Koillis-Afrikassa elävä <sp>sähkösäkiä</sp>
<i>(Malapterurus electricus)</i> ja Etelä-Amerikan
virroissa elävä yli 2 m pitkä <sp>sähköankerias</sp>
<i>(Gymnotus electricus).</i> Viimeksimainittu voi
iskuillaan lamauttaa ihmisen, jopa hevosenkin.
Kaikkien s:n iho on suomuton. Sähköelin, joka on
muodostunut lihaksista ja sidekudoksesta ja johon
tulee runsaasti hermoja, on sähkörauskulla pään
kahden puolen, sähkösäkiällä ihon alla vaipan tavoin
kalaa ympäröivänä ja sähköankeriaalla pyrstön alaosassa.

<b>Sähkökattila</b> ks. <sp>Sähkölämmitys.</sp> —
<b>Sähkökello</b> ks. <sp>Sähkömerkinantolaitteet</sp>
ja <sp>Normaaliaika.</sp>

<b>Sähkökemia,</b> fys. kemian osa, mikä
käsittelee kem. ja sähköisten ilmiöitten
suhdetta toisiinsa, kuten kem. energian
muuttumista sähköenergiaksi ja päinvastoin,
erektrolyysiä (ks. t.), elektrosynteesiä,
sähköilmiöitä liuoksissa, akkumulaattoreissa
ja galvaanisissa paristoissa j. n. e.

<b>Sähkökemiallinen jakautuminen,</b>
elektrolyyttinen dissosiatsioni, ks.
<sp>Dissosiatsioni</sp> ja <sp>Elektrolyysi.</sp>

<b>Sähkökemiallinen jännityssarja,</b>
metallien luettelo siinä järjestyksessä, missä
niiden pyrkimys muuttua ionitilaan
(vrt, <sp>Elektrolyysi</sp>) l. niiden
liukenevaisuus happoihin vähenee. S. j. on
seuraava: kalium, natrium, barium,
strontium, aluminium, sinkki, lyijy,
kupari, elohopea, hopea, kulta. Sarjassa
aikaisempi metalli vapauttaa myöhemmän
metallin liuoksesta. Galvaanisessa
elementissä aikaisempi muodostaa negatiivisen
elektrodin, myöhempi positiivisen.

<b>Sähkökemiallinen teollisuus,</b> kem.
teollisuuden haara, jossa kem. ilmiöt
aiheuttaa joko suorastaan sähkö tai
sähkövirran aikaansaama kuumuus
sähköuunissa. Edelliseen ryhmään kuuluu
elektrolyysi (ks. t.), jonka avulla
valmistetaan alkalihydr oksideja, klooria,
natriumhypokloriittia, kloraattiruutia
y. m., jälkimmäiseen esim. kalsiumkarbidin
ja karborundumin valmistus sähköuuneissa,
Typpihappoa ja typpihapoketta valmistetaan
ilman typestä sähkövalokaaressa. Myös orgaanisia
yhdistyksiä, varsinkin väriaineita, valmistetaan
sähkökemiallisesti. vrt. <sp>Galvanoplastiikka,
Sähkömetallurgia, Sähköparkitus.</sp>

<b>Sähkökenttä,</b> sähkövarauksen
ympärillä vallitseva voimakenttä (ks. t.).

<b>Sähkökeskusasema</b> ks. <sp>Sähkölaitos.</sp>

<b>Sähkökone.</b> 1. <i>Kone korkeajännityksisen
staattisen sähkön synnyttämiseksi.</i>
Näitä on kahta lajia: <sp>kitka-</sp> ja
<sp>influenssikoneet.</sp> Edelliset perustuvat
siihen, että lasilevyä hangattaessa

<img 1>
Wimshurstin
influenssisähkökone.
</img>
silkki- tai villakankaaseen lasi varautuu
positiivisella ja hankain negatiivisella
sähköllä. Tehokkaampia ovat influenssikoneet.
Sellaisen muodostaa, kaksi vastakkaisiin suuntiin
pyörivää lasi- tai eboniittilevyä, joiden
ulkopinnalle on kiinnitetty joukko
tinapaperikaistaleita. Kun joku näistä
kaistaleista varataan sähköllä ja levyt
saatetaan pyörimään, varautuvat kummankin
levyn tinapaperikaistaleet influenssin
vaikutuksesta yhä suuremmilla sähkömäärillä.
Paikoillaan olevat kaksi metallikampaa,
joiden välissä levyt pyörivät, imevät
tinapaperien sähkömäärät ja varaavat
kukin oman Leidenin pullonsa. Kun lataus
on tarpeeksi suuri, tapahtuu
kipinäpurkaus Leidenin pulloihin johtavastl
yhdistettyjen metallipallojen välillä. Uusimmat
influenssikoneet, joissa m. m. 2 levyn
asemesta käytetään useampia levyjä, kehittävät
niin voimakkaan korkeajännitysvirran, että
sitä voidaan käyttää röntgenputkille.

2. <i>Kone, joka sähköinduktsionin</i> (ks.
<sp>Induktsioni</sp> 3.) <i>kautta muuttaa
liike-energian sähköenergiaksi</i>
<sp>(generaattori)</sp> tai <i>päinvastoin
sähköenergian liike-energiaksi</i> <sp>(moottori).</sp>
S:n periaatteen selvittämiseksi tarkastamme
<sp>Grammen konetta.</sp> Tämän muodostavat
magneettikohtiot l. -navat, joiden välillä
vallitsee magneettinen kenttä, ja tässä pyörivä
käämitetty ankkuri, n. s. Grammen rengas.
Kun tätä pyöritetään, niin sen käämityksen
osat leikkaavat magneettisia voimaviivoja,
ja tästä indukoituu käämitykseen sähkömotorisia
voimia, jotka ovat suurimmat lähinnä
magneettikohtioita; puolivälissä on tehoton, n. s.

<img 1>
Grammen koneen kaltainen
vaihtovirtakone ja sen virtakäyrä.
<i>RR</i><sub>1</sub> liukurenkaat,
<i>B</i> harjat, <i>AA</i><sub>1</sub>
neutraalinen vyöhyke, <i>NS</i>
kenttämagneetit.
</img>
<sp>neutraalinen vyöhyke.</sp> Voimat vaikuttavat
pohjoiskohtion läheisyydessä päinvastaiseen
suuntaan kuin eteläkohtion läheisyydessä, joten
symmetrisrakenteisessa rengasankkurissa
ei tapahdu virtausta. Jos kuitenkin ankkurin
akselille asetetaan kaksi eristettyä
rengasta, <sp>liukurenkaat,</sp> joita

<img 1>
Grammen kone (tasavirtakone),
<i>a</i> ilman kommutaattoria,
<i>b</i> kommutaattoreineen,
<i>NS</i> kenttämagneetit,
+, — harjat.
</img>
sähköjohtoihin yhdistetyt harjat koko ajan
koskettavat, ja liukurenkaista vedetään
johdot ankkurin käämityksen kahteen
vastakkaiseen kohtaan, niin koneesta
saadaan vaihtovirtaa; kun näet johdon
lähtökohta kulkee eteläkohtiosta
pohjoiskohtiota kohti, niin käämissä
indukoituvat sähkömotoriset voimat ajavat
positiivisen virtauksen kyseelliseen johtoon,
mutta johdon lähtökohdan sivuutettua
pohjoiskohtion ja kulkiessa eteläkohtiota
kohti negatiivisen virtauksen (edellyttäen,
että käämitys on oikeakätinen); virtaus on
voimakkain johdon lähtökohdan ollessa
neutraalisessa vyöhykkeessä, jolloin
ankkurin kummassakin puoliskossa syntyvät
virrat toisiaan heikentämättä tunkeutuvat
johtoon. — Grammen renkaasta saadaan
tasavirtaa, jos käänityksen ulkopinta

<img 1>
Vas. vaihtovirtakoneen, oik. tasavirtakoneen
periaate. <i>NS</i> kenttämagneetit.
</img>
paljastetaan, ja virta kootaan liukurenkaiden
sijaan harjoilla, otka koskettavat itse
käämitystä koko ajan neutraalisessa vyöhykkeessä.
Käytännössä eivät harjat kosketa itse
ankkurikäämitystä, vaan erikoista
<sp>kommutaattoria l. kollektoria,</sp> jonka
muodostaa joukko eristettyjä
kupariliuskoja, jotka ympäröivät ankkurin
akselia; käämitys on jaettu yhtä moneen
vyyhteen kuin kommutaattorissa on
liuskoja, ja kuhunkin liuskaan päättyy yksi
vyyhti ja siitä alkaa toinen vyyhti, joka
taas päättyy seuraavaan liuskaan. —
Ensimmäisillä koneilla (Pixii 1832) ei
ollut sanottavaa merkitystä, koska niissä
näytettiin pergamenttimagneetteja
(<sp>magneetti-induktorit,</sp> ks. t.), joiden
vuoksi koneet tulivat suuret, ja koska
aluksi ei osattu kääntää virtaa
tasavirraksi, eikä vaihtovirtaa osattu käyttää.
V. 1866 Wilde ja Ladd korvasivat
permanenttimagneetit sähkömagneeteilla, ja 1867
Siemens ja Wheatstone keksivät itsemagnetoituvat
s. <sp>(dynamot;</sp> vrt. <sp>Dynamoprinsiippi).</sp>
V. 1869 Gramme rakensi tasavirtakoneensa
(rengasankkurineen) ja 1872 von Hefner-Alteneck
rumpuankkurin. Näillä koneilla alkoi jo olla
käytännöllistä merkitystä.

<i>Tasavirtakoneet.</i> Näiden paikallaan
olevat osat, <sp>kenttämagneetit,</sp> muodostuvat
yleensä irtonaisista magneettinavoista,
jotka käämityksilleen kiinnitetään magneettikehykseen.
Yksinkertaisimmissa, 2-napaisissa koneissa on,
kuten edellä periaatteen selityksessä
otaksuttiin, kaksi napaa; yhdistelemällä
tällaisia koneita voidaan ajatella syntyvän
4-, 6- j. n. e. -napaisten koneiden.
Pyörivä osa, <sp>ankkuri l. induktori</sp>
puristetaan kokoon ohuista (1/2 mm
paksuista) ohuella paperilla eristetyistä
rautalevyistä (Foucaul'n pyörrevirtojen
ja niistä aiheutuvan energianhukan
välttämiseksi). Ankkurin silinteripinnalla
on akselinsuuntaisia uria, joihin
käämitys upotetaan. Ankkurin akselilla
on virrankokoojana <sp>kommutaattori</sp>
eristetyistä kupariliuskoista. <sp>Harjat,</sp>
joko puhdasta tai kuparinpitoista
hiiltä, asetetaan pidikkeisiin, joiden jousi
painaa ne kommutaattorin hiottua pintaa vastaan.
Harjat ovat yhdistetyt koneen napoihin.
Nykyjään käytetään etupäässä n. s.

<img 1>
Harja pidikkeineen.
</img>

<sp>rumpuankkuria,</sp> jossa Grammen renkaan
sisäpinnalla olevat, tehottomat osat käämitystä
jäävät pois. 4- ja useampinapaisissa koneissa
voidaan vyyhdet kytkeä joko rinnakkain

<img 1>
Rumpuankkureita.
<i>a</i> kaksinapaisen,
<i>b</i> nelinapaisen
koneen.
</img>
<sp>(rinnakkaiskäämitys)</sp> yhtä moneen
haaraan kuin koneessa on napoja, tai vain
kahteen rinnakkaiseen haaraan
<sp>(sarjakäämitys).</sp> Käämityksen
muodostamien kuvioiden mukaan puhutaan
silmukka- ja aaltokäämityksestä.
Käämityksen täytyy olla täysin symmetrinen,
t. s. rinnakkaisten haarojen
sähkömotoristen voimien ja virtojen tulee olla
yhtä suuret. Tämän saavuttamiseksi
yhdistetään suuremmissa koneissa n. s.
tasajännitys- eli ekvipotentsiaalijohtojen
avulla ankkurikäämityksen sellaiset
pisteet, joilla on oleva sama jännitys.
Tasajännitysjohdot tasoittavat
ankkurikäämityksen rinnnakkaisten haarojen
virtakuormitukset, joten tasoitusvirrat eivät
kulje harjojen kautta, eivätkä siis aiheuta
kipinöimistä.

Ankkurissa kulkevat virrat synnyttävät
magneettisen kentän, n. s. ankkurireaktsionin,
joka kiertää ja heikentää alkuperäistä kenttää.
Nämä molemmat kentät yhdessä muodostavat
resulteeraavan kentän, joka ei enää ole
homogeeninen, sekä on vinossa asennossa
alkuperäiseen kenttään nähden. N. s.
neutraalinen vyöhyke, joka on kohtisuorassa
voimaviivoja vastaan, siirtyy myöskin
(generaattorissa pyörimissuuntaan,
moottorissa pyörimissuuntaa vastaan).
Harjat, joiden kipinöimisen estämiseksi tulee
olla neutraalisessa vyöhykkeessä, ovat
näinollen myöskin siirrettävät. Koska
ankkurireaktsioni on sitä suurempi, mitä
voimakkaampi virta ankkurissa kulkee,
tulee harjoja kuormituksen vaihtelujen
mukaan siirtää enemmän tai vähemmän.
Nyk. varustetaan koneet n. s.
kääntönavoilla, jotka asetetaan päänapojen
väliin ja joiden käämityksessä kulkee
ankkurivirta. Kääntönavat rakennetaan
siten, että ne kumoavat ankkurireaktsionin
ja näinollen estävät neutraalisen
vyöhykkeen siirtymisen. Kääntönapakoneissa
ei siis harjoja tarvitse siirtää. —
Sen mukaan miten magneetteja syötetään
jaetaan tasavirtageneraattorit:
<sp>sivuvirta-, sarja-</sp> ja <sp>yhdysjohto</sp>
-eli <sp>kompoundigeneraattoreihin. —
Sivuvirtageneraattoreissa</sp> on magneetti-

<img 1>
Sarjageneraattorin
kaavio.
</img>
eli herätinkäämitys kytketty rinnan ankkurikäämityksen
kanssa ja koska herätinkäämityksen vastus on
suuri, kulkee sen kautta ainoastaan pieni osa
ankkurivirtaa. Magneettinapojen voimakkuus
on näinollen riippumaton kuormituksesta, ja
koneen jännitys pysyy jotakuinkin muuttumattomana.
Tämän ominaisuutensa vuoksi on sivuvirtageneraattori
yleisin tasavirtageneraattori.

<img 1>
<i>a</i> sivuvirtageneraattorin, <i>b</i> ja <i>c</i>
yhdysjohtogeneraattorien kaavioita.
</img>
— <sp>Sarjageneraattoreissa</sp> on herätinkäämitys
kytketty sarjaan ankkurikäämityksen kanssa,
joten koko ankkurivirta kulkee herätinkäämityksen
kautta. Magneettinapojen voimakkuus ja siis koneen
jännitys kasvavat kuormituksen mukana. —
<sp>Yhdysjohtogeneraattorin</sp> magneeteilla
on molemmat edellämainitut käämitykset.
Konetta sanotaan ylikompoundoiduksi,
kun sarjakäämitys, vahvistaa sivuvirtakäämitystä.
Tällaisen koneen jännitys kasvaa siis kuormituksen
mukana, mutta ei niin voimakkaasti kuin puhtaassa
sarjakoneessa. Alikompoundoidussa koneessa
sarjakäämitys vaikuttaa sivuvirtakäämitystä
vastaan, joten koneen jännitys laskee
kuormituksen kasvaessa.

<i>Tasavirtamoottorien</i> rakenne on
pienempiä eroavaisuuksia lukuunottamatta
samanlainen kuin tasavirtageneraattorien.
Kun tasavirtakoneeseen johdetaan ulkoapäin
virta samaan suuntaan kuin sen käydessä
generaattorina, magneettinapojen siis
pysyessä muuttumattomina, alkaa kone
pyöriä päinvastaiseen suuntaan kuin sen
generaattorina toimiessa. Ankkurin pyöriessä
indukoituu sen käämityksessä

<img 1>
Pieni tasavirtageneraattori.
</img>
<img 1>
Suuri tasavirtageneraattori.
</img>
sähkömotorinen voima, joka vastustaa
ulkoapäin johdettua jännitystä
<sp>(vastasähkömotorinen voima).</sp> Se on
verrannollinen moottorin kierroslukuun ja
magneettisen kentän voimakkuuteen. —
Moottorin napajännityksen tulee
siis voittaa vastasähkömotorinen voima
ja koneen sisäinen jännityshäviö, mikä
edelliseen verraten on pieni.
Käyntiinpanohetkellä on vastasähkömotorinen
voima = 0, jotenka moottori ottaisi
tällöin tavattoman suuren virran. Tämän
vuoksi kytketään käyntiinpantaessa n. s.
käyntiinpanovastus sarjaan moottorin kanssa
käyntiinlähtövirtasysäyksen pienentämiseksi.
Käyntiinpanovastusta pienennetään sitä mukaa
kuin moottorin kierrosluku ja samalla
vastasähkömotorinen voima kasvaa. —
Tasavirtamoottoreita on, kuten
generaattoreitakin, sivuvirta-, sarja- ja
yhdysjohto- l. kompoundimoottoreita.
<sp>Sivuvirtamoottorin</sp> kierrosluku on
kuormituksesta riippumaton, koska sen
kenttä, samoinkuin sivuvirtageneraattorin,
on jotensakin muuttumaton. Tämän ominaisuutensa
takia on sivuvirtamoottori yleisin
tasavirtamoottori. — Koska <sp>sarjamoottoreissa</sp>
koko virranvoimakkuus kulkee magneettikäämityksen
kautta, on niillä suuri käyntiinlähtövääntömomentti
ja niiden kierrosluku pienenee kuormituksen
kasvaessa. Näiden ominaisuuksiensa takia käytetään
sarjamoottoreita raitioteillä, rautateillä,
hisseissä y. m. — <sp>Yhdysjohtomoottorilla,</sp>
jossa sarjakäämitys vahvistaa sivuvirtakäämitystä,
on sivuvirta- ja sarjakoneen ominaisuudet.
Sillä on siis suurempi käyntiinlähtövääntömomentti
kuin sivuvirtamoottorilla sekä tasaisempi nopeus
kuin sarjamoottorilla. Kun käämitykset
vaikuttavat toisiaan vastaan, voidaan
kierrosluku saada pysymään aivan
tasaisena tai nousemaankin kuormituksen
kasvaessa, — Tasavirtamoottorien
kierrosluku voidaan säätää muuttamalla
moottorin kanssa sarjaan kytketyn vastuksen
avulla koneen napajännitystä, tai edullisemmin
sivuvirta- ja yhdysjohtomoottoreissa säätämällä
magnetoimisvirtaa sivuvirtapiiriin kytketyllä
vastuksella. — Moottorin pyörimissuunta muutetaan
kääntämällä virta joko ankkurissa tai magneeteissa.

<i>Vaihtovirtakoneet.</i> Edellä selitetty
liukurenkailla varustettu Grammen kone
muodostaa 1-vaihevaihtovirtageneraattorin
eli <sp>1-vaihegeneraattorin.</sp> Sen
kehittämä muuttuva jännitys voidaan
esittää sinikäyrällä (vrt. alempaa).
Jännitys nousee nollasta + maksimiarvoonsa,
tästä se laskee — maksimiarvoonsa ja
siitä kohoaa nollaan. Aikaa, joka kuluu
edellämainittuun jännityksen muutokseen
0:sta 0:aan nimitetään <sp>periodiksi
l. jaksoksi</sp> ja jaksojen lukuja
sekunnissa <sp>jaksoluvuksi l. taajuudeksi.</sp>
2-napainen kone tekee yhden kierroksen
jakson aikana, Jos jaksoluku on 50, tekee
kone siis 50 X 60 = 3,000 kierrosta minuutissa.
4-napaisen koneen kierrosluku olisi vain puolet,
eli siis 1,500. — Sopivasti yhdistämällä eri
vaiheessa olevia 1-vaihevirtoja saadaan 2-,
3- ja useampivaiheisia virtoja. Näistä on
3-vaihevirta yleisin. Tämän virtalajin

<img 1>
Kolmivaihekoneen
virtapiirros.
</img>
suuri etu on se, että eri vaiheiden
jännityksien ja, mikä on tärkeintä, myöskin
virtojen summa joka hetki on = 0.
Eri vaiheet eivät siis tarvitse paluujohtoja,
joten tullaan toimeen ainoastaan
kolmella johdolla, Vaiheet kytketään
koneessa joko tähteen, jolloin vaiheiden
alkupäät yhdistetään keskenään, tai
kolmioon, jolloin eri vaiheiden alku- ja
loppupäät yhdistetään toisiinsa,
Tähtikytkennässä sanotaan vaiheiden
yhdistyskohtaa <sp>nollapisteeksi.</sp>

Pienemmät vaihtovirtageneraattorit ovat
tavallisesti n. s. <sp>ulkonapakoneita</sp>
ja rakenteeltaan samanlaiset
kuin tasavirtakoneet; kpmmutaattorin
asemesta on niillä kuitenkin liukurenkaat.
Suuremmat vaihtovirtageneraattorit ovat

<img 1>
Vaihtovirtakone ynnä sen herätinkone (vas.).
</img>

<sp>sisänapakoneita,</sp> joissa magneetit
pyörivät ja ankkurikäämitys on
paikallaan. Täten saavutetaan se etu, että
ankkurikäämitys voidaan paremmin
eristää, mikä on tärkeätä jännityksen
ollessa korkean, ja virta voidaan johtaa
koneesta kiintonaisista puristimista,
Sisänapakoneen paikallaan oleva osa n. s.
<sp>staattori</sp> tehdään ohuista toisistaan

<img 1>
Vaihtovirtakoneen staattori.
</img>
paperilla eristetyistä rautalevyistä,
joihin lävistetään urat käämitystä varten.
Levyt puristetaan lujasti yhteen. Näiden
sekä käämityksen suojana on valurautainen
kehys, koneen ulkokuori. Magneettipyörä
eli <sp>roottori</sp> tehdään valuteräksestä
tai valuraudasta. Magneetteja syöttämään
tarvittava tasavirta kehitetään pienellä
tasavirtageneraattorilla, n. s. herätinkoneella,
joka on suoraan kytketty vaihtovirtageneraattorin
akseliin. Vaihtovirtageneraattorin jännitystä
säädetään muuttamalla magnetoimisvirtaa
säätövastuksen avulla.

<img 1>
Vaihtovirtakoneen roottori.
</img>

<i>Vaihtovirtamoottorit.</i> Kun
vaihtovirtageneraattoriin johdetaan virtaa
ulkoapäin, käy se moottorina, jos se ensin
on saatettu pyörimään jaksolukua ja
napalukua vastaavalla n. s. synkronisella
kierrosluvulla, Jos moottorin kierrosluku,
esim. sitä liiaksi ylikuormittamalla,
vähänkin alenee synkronisesta kierrosluvustaan,
niin se pysähtyy. Tällaista moottoria
nimitetään sentähden <sp>synkroni-</sp>
eli <sp>(tasa)tahtimoottoriksi.</sp>
Hankalan käyntiinlähdön ja pienen
ylikuormituskykynsä takia synkronimoottoria
käytetään harvoin, ja vain suuremmissa
tehdas- ja sähkölaitoksissa, kun sen
ominaisuutta vaihesiirron parantajana
tahdotaan käyttää hyväksi. — Yleisempiä
ovat <sp>asynkroni- l. epätahtimoottorit,</sp>
joilla ei ole edellämainittua synkronimoottorin
varjopuolta. Asynkronimoottorit voidaan
jakaa kahteen ryhmään: <sp>induktsionimoottorit</sp>
ja <sp>vaihtovirta-kommutaattorimoottorit.</sp>

<img 1>
Liukurengasroottprilla varustettu
induktsionimoottori.
</img>

Yleisin induktsionimoottori on
<sp>3-vaihe-asynkronimoottori.</sp> Sen
muodostaa staattori, joka on samanlainen
kuin sisänapavaihtovirtageneraattorien,
sekä roottori. — Pienemmissä moottoreissa
käytetään lyhytsulku- eli häkkiroottoreita,
joissa roottorin pinnalla olevat kuparikiskot
ovat päistään keskenään yhdistetyt
kuparirenkaalla. Suuremmissa moottoreissa
varustetaan roottori 2- tai 3-vaihekäämityksellä,
joka yhdistetään 3:een liukurenkaaseen.
Liukurenkaat ovat moottorin ollessa käynnissä
lyhytsuljetut, mutta moottoria
käyntiinpantaessa johdetaan virta niistä
käyntiinpanovastukseen, käyntiinpanovirtasysäyksen
pienentämiseksi. 3-vaihe-asynkronimoottorin
toimintatapa on seuraava: staattoriin
johdettu 3-vaihevirta aiheuttaa koneessa
synkronisella nopeudella pyörivän magneettisen
kentän, joka indukoi virtoja roottorikäämitykseen.
Nämä virrat saattavat roottorin pyörimään
samaan suuntaan kuin kenttä pyörii.
Roottorin nopeus on, riippuen
kuormituksesta, jonkinverran (1-5 %) pienempi
kuin kentän. Kun asynkronimoottori
saatetaan pyörimään synkronista suuremmalla
kierrosluvulla, toimii se generaattorina,
n. s. asynkronigeneraattorina.
Asynkronimoottorit aiheuttavat verkossa
vaihesiirron. Tämän pienentämiseksi on
alettu käyttää n. s. <sp>autosynkronisia</sp>
moottoreita, jotka asetetaan

<img 1>
<i>A</i> Asynkronisen induktsionimoottorin kaavio,
<i>B</i> Yksivaihe-sarjamoottorin kaavio.
</img>
</chapter>
<chapter name="Sähkökulkuneuvot-Sähkölaitos">
käyntiin asynkronisina, mutta käynnissä
ollessaan toimivat synkronisina.

Vaihtovirta-kommutaattorimoottorit
eroavat edellämainituista siinä suhteessa,
että niillä liukurenkaiden asemesta on kominutaattori.
— <sp>1-vaihekommutaattorimoottorit</sp> ovat joko
sarja- tai repulsionimoottoreita.
<sp>Sarjamoottori</sp> on rakenteeltaan
samanlainen kuin tasavirtasarjakone sillä
erotuksella, että magneettinavat ja
magneettikehys ovat tehdyt rautalevyistä.
Koska virran suunta muuttuu yht'aikaa sekä
magneeteissa että ankkurissa, pysyy kiertosuunta
samana. Ominaisuudet ovat samat kuin
tasavirtasarjamoottorin. <sp>Repulsionimoottorit</sp>
ovat rakenteeltaan edellisten kaltaiset.
Näissä osa ankkurlkäämityksestä lyhytsuljetaan
toisiinsa yhdistettyjen harjojen avulla.
Harjoja siirtämällä voidaan koneen kierroslukua
säätää sekä muuttaa pyörimissuuntaa.
— <sp>3-vaihekommutaattorimoottorit</sp> ovat

<img 1>
Kolmivaihe-kommutaattorimoottori.
</img>
viime aikoina saavuttaneet suuren
merkityksen sen vuoksi, että niissä harjoja
siirtämällä voidaan kierroslukua
suuresti säätää. Tämä on ominaisuus, jota
synkronimoottoreilla ei ole ollenkaan ja
asynkronimoottoreilla vain vähäisessä
määrin. — ks. myös <sp>Muuttajakone.</sp>
[Blattner (1921-23); Turunen (1921).]

<b>Sähkökulkuneuvot</b> voidaan jakaa
kolmeen pääryhmään: 1) S., joihin sähkö
johdetaan voima-asemalta pitkin
kulkureittiä vedetystä sähköjohdosta, Tähän
ryhmään kuuluu suurin osa sähköraitioteitä
ja sähköratoja. 2) S., jotka kuljettavat
mukanaan akkumulaattoripariston,
josta kulkuneuvon sähkömoottori tai
-moottorit saavat tehonsa. Tähän
ryhmään kuuluvat sähköautot,
akkumulaattoriveturit ja sähköveneet. 3) S.,
jotka jollakin lämpökoneella ensin kehittävät
sähköenergiaa, joka osittain tai
kokonaan käytetään sähkömoottoreissa
liikkeen aikaansaamiseksi. Tärkein tähän
kuuluva kulkuneuvo on vedenalainen
vene. Se kehittää polttomoottoreilla
sähköenergian, jolla akkumulaattoriparisto
varataan. Veden alla kulkiessa
käytetään sähkömoottoreita, joita
syöttää akkumulaattoriparisto.

<b>Sähkökuviot</b> ks. <sp>Sähköpurkaus.</sp>

<b>Sähkökylpy,</b> sähkön käyttäminen
kylvyssä niin, että sähkövirta
johdetaan kylpyveteen. S:jä käytetään
varsinkin hermostuneisuuden, sydänvikojen,
verisuonien kalkkiutumisen ja
orgaanisten hermosairauksien hoidossa sekä
laihdu tushoidossa. — S:jen koneistoon
kuuluu virransynnyttäjä johtoineen ja
erilaisine elektrodeineen eri ammeita varten.
Eniten ovat käytännössä nelikaukalo-s:t
(joista saadaan myös kaksikaukalokylpyjä),
sähköistuma- ja kokokylvyt.

<b>Sähkölaitos,</b> voimalaitos, jossa
kehitetään sähköenergiaa johdettavaksi

<img 1>
Sähkölaitoksen kuormituskäyrä, joka osoittaa
akkumulaattorien käyttöä.
</img>
voimalaitokseen liitettyjä johtoja myöten
kulutuspaikkoihin. Virtajärjestelmän mukaan
jaetaan sähkölaitokset tasavirta- ja
vaihtovirtalaitoksiin. Tasavirralla on se etu, että
sillä voidaan varata akkumulaattoripattereita
(vrt. <sp>Akkumulaattori</sp>), joista
saadaan virtaa konevian sattuessa.
Pienemmissä laitoksissa, joissa kuormitus
pääasiallisesti on valaistuskuormitusta,
voidaan pienen kuorman aikana, esim. yöllä,
pysähdyttää koneet ja ottaa virtaa vain

<img 1>
Helsingin sähkölaitoksen pääasemalta. Etualalla
5,000 kilowatin höyryturbiinigeneraattori.
</img>
<img 1>
Dieselmoottorisähköasema Porvoon
sähkölaitoksella.
</img>
akkumulaattoripattereista. Patterit
varataan silloin, kun koneet ovat vain
osittain kuormitetut, esim. päivällä. Näin
saadaan käyttökustannukset
pienenemään. Tasavirran monista eduista
huolimatta on vaihtovirta kuitenkin paljon
yleisempi, johtuen siitä, että sen
jännitystä muuntajien avulla voidaan helposti
muuttaa. Tämän kautta on käynyt
mahdolliseksi sähkötehon siirtäminen pitkien
matkojen päähän. Mitä pitemmät
matkat, sitä edullisempaa on käyttää
korkeajännityksistä vaihtovirtaa, koska
määrättyä energiamäärää siirrettäessä
johtohäviöt pienenevät jännityksen kasvaessa,
Korkea jännitystä käytettäessä voidaan
siis johdot tehdä ohuemmasta langasta,
joten korkeajännitysverkko tulee
halvemmaksi. — Nyk. käytetään
korkeajännityksiä jopa 220,000 volttiin saakka.
Imatran voimalaitoksen korkeajännitys on
110,000 volttia, Maaseutusähkölaitoksissa
käytetään tavallisesti 20,000, 10,000 tai
6,000 voltin jännitystä. Kulutuspaikalla
muunnetaan korkeajännitys muuntajissa
matalajännitykseksi, joka tavallisesti on
380/220 volttia. Tasavirtalaitosten
jännitys on useimmiten 110 tai 220
volttia. Raitioteitä varten käytetään
korkeampaa jännitystä, useimmiten 500
volttia.

<sp>Sähkökeskusasema</sp> on se osa
s:sta, johon voimakoneet, kytkinlaitteet
ja mittakojeet ovat sijoitetut.
Voimakoneina käytetään vesivoimakoneita
(vesiturbiineja) ja lämpökoneita
(mäntähöyrykoneita, höyryturbiineja,
polttomoottoreita). Vesivoimalaitokset ovat Suomessa
tärkeitä, koska vesivoimaa on runsaasti
saatavissa. Koskiemme haittapuolena on
kuitenkin se, että niiden vesimäärä
vuodenaikojen mukaan vaihtelee suuresti,
sekä että niiden putouskorkeudet ovat

<img 1>
Sähkölaitoksen kojetauluja ja ohjauspöytiä.
</img>
pienet, joten koneet tulevat suuret ja
kalliit, ja perustamiskustannukset suuret.
Mäntähöyrykoneita käytetään pienillä ja
höyryturbiineja suurilla höyry
voima-asemilla. Näiden kattiloiden
lämmitykseen käytetään halkoja, puu jätteitä tai
kivihiiltä. Polttomoottoreista käytetään
tavallisimmin dieselmoottoreja sekä
meillä yleisiä imukaasumoottoreja.
Konehäiriöiden varalta on sähköasemalla
useita koneyksiköitä, joiden suuruus ja
luku määrätään käyttösuhteiden mukaan.
— Voimakoneen teho johdetaan akselin,
hihnapyörän tai hammasvälityksen kautta
generaattoriin (ks. <sp>Sähkökone</sp>), jossa
se muutetaan sähkötehoksi. Generaattoreista
johdetaan virta sulkijoiden y. m.
tarpeellisten laitteiden avulla
kokoojakiskoihin. Näistä lähtevät jakojohdot
kulutuspaikkoihin. — Jokaisella
lähtevällä jako johdolla on oma sulkijansa,
erotus veitsensä y. m. laitteensa. Sulkijat,
kokoojakiskot, mittakojeet, valolaitteet,
ohjauslaitteet y. m. sijoitetaan n. s.
kytkinlaitokseen. Tämä tärkeä osa

<img 1>
Suojattu korkeajännitysteline.
</img>
</chapter>
<chapter name="Sähkölamppu">
sähkölaitoksissa käsittää korkeajännityslaitoksissa
us. monikerroksisen rakennuksen.
— Kojetaululle ja ohjauspöydille, jotka
asetetaan koneiden läheisyyteen,
kiinnitetään sähkömittarit, generaattorien
ohjauslaitteet sekä, siinä tapauksessa
että kytkinlaitoksen öljykatkaisijat ovat
kauko-ohjattavia, myöskin näiden
ohjauslaitteet. — Koneistojen ja johtojen
suojana ylikuormitusta vastaan käytetään
erityisiä varolaitteita. ks.
<sp>Sähköteknilliset varolaitteet.</sp>

<b>Sähkölamppu.</b> <i>Hehkulamput.</i> Näissä
sähkö kuumentaa vastuslangan hehkuvaksi,
<table>
<td><img 1></img><td><img></img><td><img></img>
<td>Hiililankalamppu.<td>Metallilankalamppu.<td>Nitralamppu<br>(typpitäytteinen<br>1/2-wattilamppu).
</table>

niin että se rupeaa säteilemään valoa.
Niissä on hehkulanka joko hiiltä
<sp>(hiililankalamppu)</sp> tai metallia
<sp>(metallilankalamppu).</sp>
Sähköhehkulampun varsinaisena keksijänä
pidetään Edisonia (1879). Edison valmisti
hehkulangan puristetusta grafiitista,
myöhemmin hiillyttämällä hevosenkengän
muotoon leikatun pahviliuskan tai
hiillyttämällä bambusäikeitä. Nyk. hiililangat
ovat hiili jauheessa hiillytettyjä
selluloidisäikeitä, joita valmistetaan
puristamalla selluloidiliuosta hienon reiän läpi.
Lanka kuumennetaan tämän jälkeen
sähkövirralla jossakin hiilivetykaasussa,
jolloin langan ohuemmille ja siis
kuumemmille osille erottuu kaasusta hiiltä
tehden langan tasapaksuksi.
Hehkulangan päät kiinnitetään lasitulppaan
sulatettuihin metallilankoihin. Toinen
mainituista metallilangoista kiinnitetään
kierteellä varustettuun messinkihylsyyii
ja toinen pohjakoskettimeen.
Lampunpitimessä on näitä vastaavat koskettimet
(Edisonin kosketin järjestelmä).
Lasikuvusta poistetaan ilma siten, että
kuvussa olevan reiän reunoille
kiinnitetään sulattamalla lasiputki, joka
yhdistetään ilmapumppuun. Ilman
poistuttua sulatetaan lasiputki poikki,
jolloin muodostuu kärki. Hiililangan
lämpötila, on lampun palaessa n. 1,700-1,800° C.
Lampun ikä on keskimäärin n. 800 polttotautia
ja sen ottama teho n. 3 wattia
normaalikynttilää kohti. Se on arka
tärinälle ja sen valovoima muuttuu
huomattavasti jännityksen vähänkin
vaihdellessa. — <sp>Metallilankalampuissa</sp>
hehkulanka nyk. tehdään hienoksi vedetystä
wolframista. Koska metallien ominaisvastus
on paljoa pienempi kuin hiilen, on
metallihehkulanka. jonka valmistustapa
muutoin on sama kuin hiililankalampun,
paljoa pitempi ja ohuempi kuin hiililanka.
Wolframlampun ikä on keskimäärin 1,500-2,000
polttotautia ja tehonkulutus noin 1 watti
normaalikynttilää kohti. N. s.
<sp>puoliwattilamput</sp> ovat
metallilankalamppuja, jotka ovat täytetyt jollakin
tehottomalla kaasulla (typellä, argonilla).
Tehonkulutus näissä on saatu
mahdollisimman pieneksi siten, että hehkulanka
on kierretty puoliympyrän muotoiseksi
ruuvikierukaksi, joten tämän ja kaasun
välinen kosketuspinta ja tämän kautta
myös lämmön johtuminen ympäristöön on
mahdollisimman pieni. Tehonkulutus on
alle 1 watin normaalikynttilää kohti
pienemmissä tavallisesti käytetyissä
lampuissa, sekä suuremmissa noin 1/2 wattia.
Ikä on keskimäärin noin 1,000
polttotuntia. — Metallilarikalamppujen yhteydessä
mainittakoon <sp>Nernstin lamppu,</sp>
jossa hehkulangan korvaa lyhyt
metallioksidipuikko. Koska hehkupuikko
kylmänä ei johda sähköä, on se ensin
lämmitettävä putken ympäri kierretyn
platinakierukan avulla. Lampussa olevan
itsetoimivan laitteen avulla kytkeytyy
lampun syttyessä platinakierukka pois.

<i>Kaarilamput.</i> Näissä valolähteenä on
kahden hiilielektrodin välinen
sähkövalokaari (ks. <sp>Kaarivalo</sp>).
Tasavirrassa käytetään positiivisena
hiilenä n. s. sydänhiiltä, jonka

<img 1>
Kaarilamppu. Vas. tavallisen sivuvirtakaarilampun
periaate. <i>S</i> sähkömagneetti, <i>f</i> jousi, <i>K</i><sub>1</sub> <i>K</i><sub>2</sub>
elektrodit. Oik. kaarilamppu, jossa hiilien vino
asento helpottaa säätöä.
</img>
</chapter>
<chapter name="Sähkölennätin">
sydän on pehmeämpää ainetta, ja negatiivisena
homogeenista hiiltä. Vaihtovirtaa,
käytettäessä ovat molemmat elektrodit
sydänhiiltä. Hiilien väli pidetään
muuttumattomana säätäjällä. Koska
kaarilamppujen jännitys on vain 30-40 volttia,
kytketään niitä useampia sarjaan. Jos yksi
lamppu sarjassa sammuu, kytkeytyy sen
tilalle vastus, joten muut lamput eivät
häiriinny. Kaarilamppujen tehonkulutus
on 0,7-0,13 wattia normaalikynttilää kohti.

<i>Valoputkilamput</i> perustuvat siihen, että
kaasut riittävästi ohennettuina johtavat
sähköä sekä samalla valaisevat. Lampun
muodostaa jopa useita metrejä pitkä putki,
jonka kumpaankin päähän on kiinnitetty
grafiittielektrodi. Putki täytetään
kutakin tarkoitusta varten eri kaasuilla.
„Mooren valo" ja ,,neonvalo" ovat tähän
ryhmään kuuluvia.

<b>Sähkölennätin,</b> <sp>telegrafi,</sp>
sähkömagneettinen koje tiedonantojen
lähetystä ja vastaanottamista l.
sähköttämistä varten. Ensim. käyttövarman s:n
rakensi Morse (ks, t.) 1837, ja hänen
periaatteensa mukaan rakennettuja
koneita on vielä paljon käytännössä vars.
rautatieliikenteessä. <sp>Morsen koneen</sp>
periaate käy selville kuvasta.
Sähkömagneetin käämin toinen pää on
maadoitettu ja toinen pää yhdistetty kauempana
sijaitsevaan lähetysasemaan.
Lähetysasemalla on johto avaimen ja
virtalähteen kautta edelleen maadoitettu.
Täten tullaan toimeen ainoastaan yhdellä
johtolangalla asemien välillä.
Sähkömagneetin yläpuolella on ankkuri, joka
on kiinnitetty akselin ympäri helposti
liikkuvaan vipuun. Lepoasennossa on
vivun oikeanpuoleinen varsi jousen
vetovoiman kautta kohotettuna ja avaimen
kosketin auki. Kun lähetysasemalla
painetaan avainta, kulkee sähkövirta
magneetin käämin kautta, ja tästä johtuva
magnetismi vetää vastaanottoasemalla
ankkurin puoleensa voittaen jousen vetovoiman.
Vivun vasemmanpuoleisessa varressa on
kirjoituskärki tai pieni ratas, joka
pyöriessään koskettaa alla olevaan

<img 1>
Morsen koneen periaate. <i>E</i> sähkömagneetti,
<i>p</i> maalevy, <i>L</i> johto lähetysasemalle, <i>T</i> avain,
<i>B</i> virtalähde (paristo), <i>c</i> ankkuri, <i>a</i> vipu, <i>b</i> sen
akseli, <i>f</i> jousi, <i>h</i><sub>1</sub> <i>h</i><sub>2</sub> vivun liikkeen rajoittajat,
<i>S</i> kirjoituskärki, <i>Pi</i> paperiliuska.
</img>
mustesäiliöön. Tämän editse kulkee
paperiliuska tasaisella nopeudella eteenpäin
koneen toimiessa. Kun lähetysasemalla
annetaan avaimella lyhyempiä ja
pitempiä virtasysäyksiä, niin kirjoituskärki
piirtää paperiliuskalle vastaavasti lyhyitä
tai pitkiä merkkejä (pisteitä ja viivoja).
Tav. käytetään Morsen aakkosia (ks. t.).
— Yleisimmin, m. m. Suomen valtionrautateillä,

<img 1>
Morsen koneiden kytkentä (lepovirtajärjestelmä).
</img>
Morsen koneet kytketään lepovirtajärjestelmän
mukaan, s. o. koneiden ollessa lepoasennossa
kulkee johdossa sähkövirta. Johtoon on kytketty
kumpaisellakin asemalla mittari, joka
osoittaa johdossa kulkevan virran
suuruuden. Jos johto jostain syystä sattuu
katkeamaan, huomataan se kohta
mittareista kumpaisellakin asemalla. Ennen
varsinaisen sähkötyksen alkamista nostaa
lähettäjä avainta, jolloin virta katkeaa
merkkinä vastaanottajalle, että sähkötys
alkaa. — Virtalähteenä käytetään
tavallisesti galvaanisia elementtejä tai
suuremmilla asemilla akkumulaattoripattereita
tai erikoisia virtaa kehittäviä koneistoja.
Johtolankana käytetään joko 3-5 mm:n
galvanoitua rautalankaa tai kirkasta,
kovaksi vedettyä 2-5 mm:n kuparilankaa.
Johtolanka kiinnitetään posliinieristäjien
avulla puupylväisiin. Järvien ja merien
sekä suurempien jokien yli kuljetettaessa
käytetään vedenpitävää, eristettyä
kaapelia. — Sähköttämisen tapahtuessa
pitkillä linjoilla tarvittaisiin pattereita,
jotka kehittäisivät korkean jännityksen. Tämän
välttämiseksi käytetään releetä, herkkää
sähkömagneettia, joka sulkee ja aukaisee
toisen, asemalla olevan, paikallisen
virtapiirin. — Jotta johdoista ja kaapeleista
saataisiin mahdollisimman suuri hyöty,
käytetään <sp>moninkertaissähköttämistä</sp>
(multipleks-järjestelmä), missä
useita sähkösanomia lähetetään yhtaikaa
joko samaan tai vastakkaiseen suuntaan.
Tämä on mahdollista erikoisten
releelaitteiden avulla. Järjestelmää, jossa
kaksi sähkösanomaa voidaan lähettää yhtaikaa
vastakkain, sanotaan dupleks-järjestelmäksi;
kvadrupleks-järjestelmä lähettää
kaksi sähkösanomaa samaan ja kaksi
vastakkaiseen suuntaan samalla johdolla. —
</chapter>
<chapter name="Sähkölennätinliikenne-Sähkölämmitys">
Johtojen taloudellista hyötyä voidaan
myös kohottaa käyttämällä s:ia, joilla
on suuri työnopeus. Näitä ovat
<sp>paino-s:t, Hughesin koneet,</sp> jotka
kirjoittavat sähkösanomat tavallisilla

<img 1>
Hughesin sähkölennätinkone
(kirjainsähkölennätin).
</img>
painokirjaimilla. Sähkösanomien lähettämistä
varten on kone varustettu koskettimilla,
joista jokainen vastaa eri merkkiä.
Kosketinta painettaessa lähetysasemalla
esiintyy vastaava merkki paperille
painettuna vastaanottoasemalla. Hughesin
koneet ovat paljoa monimutkaisemmat
kuin Morsen koneet. Muista nykyaikaisista
nopeista s:istä mainittakoon vielä
Bandot'n ja Wheatstonen keksimät sekä
Siemens & Halsken n. s. pikalennätinkone.
Yhdellä johdolla toimivien s:ien
keskimääräiset työnopeudet käyvät
selville seuraavasta taulukosta:
<table>
<td c>Järjestelmä<td c>Merkkiä<br>minuut. <td>Sähköttäjiä
<td>Morsen yksinkert.           <td c>60        <td c>2
<td>Morsen dupleks             <td c>100        <td c>4
<td>Hughesin yksinkert.        <td c>120        <td c>4
<td>Hughesin dupleks             <td c>200      <td c>6-8
<td>Bandot'n dupleks            <td c>225        <td c>4
<td>Wheatstonen yksinkert.   <td c>1,200       <td c>20
<td>Wheatstonen dupleks      <td c>2,400       <td c>40
<td>Siemens & Halsken yksinkert.             <td c>1,000       <td c>20
</table>

<b>Sähkölennätinliikenne.</b> Ensim.
sähkölennätinjohto rakennettiin Yhdysvalloissa
1843, Englannissa 1848, Preussissa ja
Itävallassa 1849. Suomeen rakennutti
Venäjän valtio ensim. sähkölennätinjohdon
Helsingin ja Pietarin välille
1855, ja käytettiin sitä aluksi vain
sotilaallisiin tarkoituksiin. Useimmissa
maissa sähkölennätin- kuten postilaitoskin
ovat valtion yksinoikeutena, mutta
kansainvälinen sähkölennätintoiminta on
yksityisten yhtiöitten käsissä.
Käyttökustannuksien alentamiseksi on
sähkölennätinlaitos useimmissa maissa
yhdistetty postilaitokseen (Suomessa v:sta
1927). — Ensim. valtamerikaapeli
Euroopan ja Pohjois-Amerikan välille laskettiin
1858, mutta se katkesi kuukauden
kuluttua, Vasta 1866 saatiin sitten kestävä
kaapeli lasketuksi. Nyk. kiertää taaja
kaapeliverkko kaikki maailman meret.
Merikaapelit ovat suurimmaksi osaksi
yksityisten yhtiöitten hallussa, Det Store
Nordiske Telegrafselskab, joka omistaa
paljon kaapeleita Pohjois- ja
Luoteis-Euroopassa sekä Itä-Aasiassa, on m. m.
laskenut Suomen (Uudenkaupungin) ja
Ruotsin väliset kaapelit. — Kansainväliseen
Sähkölennätinliittoon kuuluvat miltei
kaikki valtiot ja sähkölennätinyhtiöt
(keskustoimisto Bernissä). S:ssä jaetaan
sähkösanomat <sp>selvällä</sp> kielellä
ja <sp>sovitulla</sp> kielellä
laadittuihin; edellisissä sallitaan 15,
jälkimmäisissä 10 merkkiä sanaa kohti.
Selviä kieliä ovat (kansainvälinen
sopimus 1925) latina ja esperanto ynnä ne
kielet, jotka asianomaisen maan
hallitus on sellaisiksi määrännyt. Sovittua
kieltä ovat m. m. code-sanomat.
Edelleen erotetaan lehti-sähkösanomat
(halvempi tariffi), viikonloppu-sähkösanomat,
kiireelliset sähkösanomat y. m. — Myös
langaton s. on järjestetty
kansainvälisissä konferensseissa. Yleisten
rannikkoasemien on ensisijassa otettava hädässä
olevien laivojen sanomat. — Kotimaisten
sähkösanomain taksa on nyk. 80 p.
sanalta, lehtisähkösanomain 40 p. ja
kiireellisten 2 mk. 40 p. — V. 1926 oli Suomessa
405 lennätin- ja 25 radiolennätinasemaa
(viimeksimainituista 18 laivoissa),
sähkösanomia välitettiin kaikkiaan 1,460,131,
joista Lennätinhallituksen asemien
välittämät 1,362,744.

<b>Sähköliikeoppi,</b> sähködynamiikka (ks. t.).

<b>Sähköluminišenssi,</b> sähkön purkauksen
ohennetussa kaasussa aikaansaama valoilmiö.

<b>Sähkölämmitys.</b> S.-laitteet perustuvat
siihen, että sähkövirta kulkiessaan
vastuksen läpi kehittää lämpöä. Syntynyt
lämpöenergia määrätään Joulen lain
(ks. t.) mukaan. Huoneen lämmitys
sähköllä tulee nykyisten sähköenergian
hintojen vuoksi kalliiksi. Kuitenkin käytetään
s.-kojeita verraten paljon kotitaloudessa,
raitiovaunujen ja toisinaan myös
kokoushuoneiden lämmittämiseen y. m.
tarkoituksiin. — <sp>Sähköheijastajan</sp>
keskustassa on kierukan muotoinen
vastuslanka, joka sähkövirran vaikutuksesta
</chapter>

<chapter name="Sähkömagneetti-Sähkömerkinantolaitteet">
alkaa hehkua. Kehittyneen lämmön
heijastaa metallipeili haluttuun paikkaan.
<sp>Lämpöpatterin</sp> poikkileikkaukseltaan
soikeiden putkien sisäpinnalla on

<img 1>
Sähköheijastaja. <tab>Lämpöpatteri.
</img>
vastusaine. Ilma virtaa putkiin niiden
alapäässä olevien aukkojen kautta ja
kulkiessaan putkien läpi lämpiää ja
poistuu yläpään aukoista huoneeseen.
Käytetään myös sähköllä lämmitettäviä
<sp>vuolukiviuuneja. Sähköhellat</sp>
eivät ole saavuttaneet laajempaa
käytäntöä sähkötehon kalleuden vuoksi.
<sp>Sähkösilitysraudan</sp> vastusaineena
käytetään tav. erikoisesti valmistettua
vastusmassalevyä, joka on eristettynä asbestilla
ja lämmittää välittömästi raudan
pohjalevyä. Sähkösilitysrauta varustetaan us.
itsetoimivilla laitteilla, jotka kytkevät
raudan verkosta, kun lämpötila nousee
liiaksi. <sp>Sähkökattilan</sp> pohja on

<img 1>
Sähkökattila. <tab>Sähkökeittolevy.
</img>
kaksinkertainen; vastus on pohjien
välissä. Myös käytetään <sp>keittolevyjä,</sp>
joissa vastus on esillä laatan alla. —
Vielä mainittakoon <sp>sikaarin sytyttäjä,
tukan kuivaaja, sähköjuotin ja
sähkö-uppolämmittäjä,</sp> joka voidaan
upottaa niihin astiaan tahansa. vrt. myös
<sp>Sähköhitsaus</sp> ja <sp>Sähköuuni.</sp>

<b>Sähkömagneetti.</b> S:n muodostaa
meltorautakappale, jonka ympärille on
käämitty eristettyä kuparijohtoa. Kun
sähkövirta johdetaan tämän läpi, tulee rauta
magneettiseksi (vrt. <sp>Magnetismi</sp>),
mutta menettää magneettisuutensa (paitsi
magnetismijätettä), kun virta
katkaistaan. S. taivutetaan tavallisesti
hevosenkengän muotoon sen vaikutuksen
vahvistamiseksi. S:eja käytetään
monenlaisissa sähkökojeissa, joissa jokin liike
aikaansaadaan sähkövirran avulla, kuten
itsetoimivissa kojeissa (automaateissa),
sähkökelloissa, sähkölennättimessä,
merkinantolaitteissa y. m. Erittäin tärkeän
osan muodostavat sähkömagneetit
sähkökoneissa (ks. t.). — S:eja käytetään
vielä nosto- ja työkoneissa kappaleitten
nostamiseen ja kiinnipitämiseen.
Sähkömagneetin voimakkuus riippuu kentän
intensiteetistä (voimakkuudesta) ja
magneetin poikkipinnasta.

<b>Sähkömagnetismi,</b> sähkövirran ja
magneetin vuorovaikutus. S:n perusti
Örstedin keksintö, jonka mukaan
sähkövirta muuttaa läheisyydessä olevan
magneettineulan suuntaa. Ilmiötä tutki
erittäinkin Ampère. — Jos sähkövirta
kulkee johdossa, joka kiertää rautatankoa,
niin tämä tulee magneettiseksi
(sähkömagneetti). Päinvastoin saadaan
sähkövirtaa johdosta, joka liikkuu
magneettisessa kentässä. vrt. <sp>Magnetismi,
Induktsioni 3., Sähkökone.</sp>

<b>Sähkömerkinantolaitteet.</b> Yksinkertaisin
ja yleisimmin käytetty s. on sähkösoittokello,
jonka toimintatapa selviää kuvasta. <i>M</i> on

<img 1>
Sähkösoittokello.
</img>
sähkömagneetti ja <i>a</i> sen ankkuri,
joka on kiinnitetty alustaan kannattavalla
jousella <i>b.</i> Ankkuriin <i>a</i>
on edelleen kiinnitetty kellovasara <i>c</i> ja
jousikontakti <i>d.</i> Jousi <i>b</i> on
siten jännitetty, että lepoasennossa
jousikontakti painuu kontaktiruuvia <i>k</i>
vastaan. Kun painonappia <i>P</i> painetaan,
s. o. sen kontakti sulkeutuu, kulkee
sähkövirtaa virtalähteestä <i>V</i>
sähkömagneetin <i>M</i> käämin kautta,
magneetti vetää ankkurin <i>a</i> puoleensa ja
vasara <i>c</i> lyö kelloon. Samalla kuitenkin
jousikontakti <i>d</i> katkaisee virran, ja
ankkuri <i>a</i> jousen <i>b</i> pontevuudesta palaa
takaisin alkuasentoonsa, sulkien taas
virtapiirin. Täten saadaan jatkuva soitto,
niinkauankuin painonappia painetaan.
Virtalähteenä käytetään tavallisesti
galvaanisia elementtejä. Kun samaan
soittokelloon kuuluvia painonappeja on
useita ja halutaan tietää, mistä

<img 1>
Sähkösoittokello <i>(S)</i> ja sen
kytkentäkaavio, <i>V</i> virtalähde,
<i>P</i> painonappi, <i>N</i> numerotaulu.
</img>
</chapter>

<chapter name="Sähkömetallurgia-Sähkömittarit">
napista soitto on annettu, yhdistetään
kustakin napista tuleva johto oman n. s.
numerotaulussa olevan sähkömagneettinsa
kautta soittokelloon. Magneetin kautta
kulkeva virta laskee sen ankkurilevyn
putoamaan vaakasuoraan asentoon, jolloin
ankkurilevyyn kiinnitetty numero tulee
näkyviin. Hotelleissa, sairaaloissa,
pankeissa y. m. suuremmissa laitoksissa
käytetään usein numerotaulujen sijasta
lampputauluja merkinantoa varten. —
Puhelimen merkinantolaitteena on us.
magneetti-induktori ja vaihtovirtakello.
Sähkö-, tehdas- y. m. laitoksissa käytetään
merkinantoa varten usein <sp>huutotorvia
(sähkömagnetofoneja)</sp> ja <sp>sähkösireenejä,</sp>

<img 1>
Pieni sähkösireeni.
</img>
jotka ovat ääneltään voimakkaampia kuin
tavalliset soittokellot. Huutotorvissa
muodostaa sähkömagneetin ankkurin ohut
metallikalvo. Sähkösireenissä sähkömoottori
pyörittää erikoista ääntä synnyttävää rumpua.
Suurempia sähkösireenejä asetetaan
ulkoilmaan ja niitä käytetään kaupungeissa,
tehdas- y. m. taajaväkisissä
yhdyskunnissa palomiehistön hälyttämiseen
tulipalojen sattuessa. — Tulipalohälytys ks.
<sp>Palokello.</sp> — Rautatieliikenteessä ovat
s. saavuttaneet laajan käytännön.
Suurten asemien valhdeohjausasemien ja
asemakonttorin välillä on liikennettä säätelevä
sähköyhteys. Vaihdeohjausasemilta
ohjataan ratapihojen vaihteet ja
merkinantolaitteet. Ratapihojen jakokohdille
asetetut blokkilaitteet kulkumerkkeineen
voidaan asettaa toistensa kanssa
sähköyhteyteen siten, että kulku merkkiä ei
voida asettaa vapaata kulkua osoittavaan
asentoon, ennenkuin edellinen juna
on saapunut seuraavalle jakopaikalle. —
S:ta käytetään vielä suurissa laivoissa,
joissa niiden avulla annetaan käskyjä
konehuoneeseen y. m., sekä suuremmissa
voimalaitoksissa. Erikoisia s:ta rakennetaan
edelleen pankkien ja kassaholvien
suojelemiseksi y. m. tarkoituksiin.

<b>Sähkömetallurgia,</b> metallurgian (ks.t.)
haara, jossa metallien erottaminen
raaka-aineesta tapahtuu sähkövirran avulla.
Tämä suoritetaan elektrolysoimalla (vrt.
<sp>Elektrolyysi</sp>) tai sulattamalla
raaka-aine sähköuunissa (ks. t.), jolloin
metalli voidaan erottaa elektrolyyttisesti
tai myös lisäämällä uuniin sopivia pelkistimiä.

<b>Sähkömittarit,</b> kojeet, joilla mitataan
sähköopillisia suureita.

I. <i>Amperimittareita</i> käytetään
virranvoimakkuuksien mittaamiseen. Niiden

<img 1>
Kiertovyyhtimittari. <i>M</i> permanenttimagneetti,
<i>K</i> vyyhti, <i>S</i> rautasydän, <i>O</i> osoitin,
<i>V</i> jouset.
</img>
sisäinen vastus tehdään mahdollisimman
pieneksi. <sp>Kiertovyyhtimittarit.</sp>
Kiinteän permanenttimagneetin napojen
välissä on vyyhti, joka voi kääntyä
akselin ympäri. Mitattava virta
johdetaan vyyhtiin ja siitä pois jousia
myöten, joiden tehtävänä on myös
vastustaa virran sähkömagneettista
vääntömomenttia. Virranvoimakkuus luetaan
vyyhtiin kiinnitetyn osoittimen avulla
asteikosta. — Tähän ryhmään kuuluvat
myöskin mittarit, joissa vyyhti on
paikallaan, mutta permanenttimagneetti
liikkuu <sp>(galvanometri</sp> ja
<sp>galvanoskooppi).</sp> Kiertovyyhtimittareita
voidaan käyttää vain tasavirralle.
— <sp>Sähkömagneettiset mittarit.</sp>
Mitattava virta kulkee johtovyyhden läpi
synnyttäen magneettisen kentän, joka vetää
kääntyvän, meltoraudasta tehdyn kappaleen,
ankkurin, puoleensa. Mitä voimakkaampi virta
vyyhdessä kulkee, sitä voimakkaammin vetää
vyyhti ankkuria puoleensa ja sitä
suuremman poikkeaman tekee osoitin, joka on
kiinteästi yhdistetty ankkuriin.
Sähkömagneettisia mittareita voidaan käyttää sekä
tasa- että vaihtovirralle. Ne eivät ole

<img 1>
Sähkömagneettinen mittari.
<i>Sp</i> vyyhti, <i>1</i> rautasydän,
<i>2</i> osoitin, <i>3</i> asettelunasta,
<i>4</i> osoittimen akseli.
</img>
niin tarkkoja kuin edelliset, mutta ovat
halpuutensa sekä kestävän rakenteensa
takia paljon käytettyjä. —
<sp>Dynamometriset mittarit.</sp> Niissä on
kiinteä ja liikkuva vyyhti, jotka ovat
kytketyt sarjaan ja joiden läpi mitattava
virta kulkee. Vyyhtien välinen
voimanvaikutus pyrkii: kääntämään liikkuvaa
vyyhteä ja kääntymistä vastustaa jousi.
Koska voimavaikutuksen suunta on
riippumaton virran suunnasta, voidaan tätä
mittaria käyttää sekä vaihto- että
tasavirralle. Dynamometriset mittarit ovat
erittäin tarkkoja. — <sp>Kuumalankamittarit.</sp>
Mitattava virta kulkee hopeaplatinalangan
läpi, joka siis lämpiää ja pitenee. Kuvassa
esitetyn lankasovitelman tarkoitus on
näyttää langan pidennys osoittimella
moninkertaisena. Kuumalankamittareita

<img 1>
Kuumalankamittari. <i>1</i> ja <i>2</i>
kytkimet, <i>A</i> kuumeneva johtolanka,
<i>B, C, 3</i> lankasovitus)
<i>4</i> osoittimen akseli, <i>d</i> jousi.
</img>
voidaan käyttää sekä vaihto- että tasavirralle.
Ne ovat vaihtovirran jaksoluvusta sekä
virtakäyrän muodosta riippumattomat, jotenka
ne erikoisesti soveltuvat taajajaksoisten virtojen
mittaamiseen. — Kun on mitattava hyvin suuria
virranvoimakkuuksia, kytketään rinnan
amperimittarin kanssa n. s. <sp>sivuvastus,</sp>
jota laskee mittarin läpi vain pienen
osan (esim. 1/1000) mitattavasta virrasta.
Amperimittarin osoitukset ovat tällöin
kerrottavat määrätyllä luvulla (1,000) tai
asteikko vastaavasti muutettava,
Vaihtovirtamittauksissa saavutetaan sama
tarkoitus siten, että mittari kytketään n. s.
virtamuuntajan sekuridaarinapoihm. Itse
mittarit saadaan täten pieniksi ja
halvoiksi. Virtamuuntajia käytetään
myöskin mitattaessa virranvoimakkuuksia
korkeajännitysjohdoissa, koska
korkeajännitysvirtaa ei sen vaarallisuuden sekä
mittarien heikon eristyksen takia johdeta
viimemainittuihin.

II. <i>Volttimittareita</i> käytetään
jännityseron mittaamiseen. Volttimittarin rakenne
on sama kuin amperimittarin, paitsi että
sen sisäinen vastus on suuri. Mittari
kytketään pisteisiin, joiden välinen
jännitysero on mitattava, jotenka mittarissa
kulkeva virta on verrannollinen

<img 1>
Amperimittari ja
sivuvastus.
</img>

<img 1>
Jännitysmunntaja.
</img>
kysymyksessäolevaan jännityseroon.
Volttimittareita on samat lajit kuin
amperimittareita. Korkeita jännityksiä
mitattaessa kytketään mittarin kanssa sarjaan
etuvastus tai kytketään mittari n. s.
jännitysmuuntajan sekunda arinapoihin,
kun on kysymys korkeajännityksisestä
vaihtovirrasta.

III. <i>Wattimittareita</i> käytetään
sähkötehon mittaamiseen. Tasavirran teho
määrätään tavallisesti mittaamalla
samanaikaisesti jännitys ja virran voima.
Näiden lukuarvojen tulo on virran teho
wateissa. Täten voidaan myös määrätä
vaihtovirran teho, jos vaihe-ero (cos (φ)
on 1. Jos cos φ ei ole 1, kuten
useimmiten on asianlaita, käytetään
vaihtovirran tehon määräämiseen
wattimittareita. <sp>Dynamometrinen
wattimittari</sp> on rakenteeltaan samanlainen
kuin edellä selostettu dynamometrinen

<img 1>
Dynamometrinen wattimittari.
</img>
amperimittari, vain sillä erolla, että
toisen vyyhden, tavallisesti kiinteän,
muodostavat harvat kierrokset paksua
lankaa ja toisen monet kierrokset ohutta
lankaa. Ensinmainitun vyyhden, n. s.
virtavyyhden, läpi johdetaan koko
päävirta tai siihen suhteellinen virta ja

viimeksimainitun, n. s. jännitysvyyhden
läpi jännitykseen suhteellinen virta.
Vyyhtien välinen voimanvaikutus on
verrannollinen virranvoiman, jännityksen
ja vaihesiirron (cos φ) tuloon.
Liikkuvaan vyyhteen kiinnitetyn osolttimen
avulla voidaan mittarin asteikolta lukea
teho. Mittaria voi käyttää sekä
tasa- että vaihtovirralle. <sp>Induktsioni- l.
ferrariswattimittareissa</sp> on
ohuista rautalevyistä kokoonpantu kehys

<img 1>
Induktsioniwattimittari.
</img>
kaksine magneettinapapareineen, joiden
välissä aluminiumista tehty rumpu
pyörii. Toisen napaparin (kuvassa
pystysuoran) käämityksiin johdetaan
päävirta, tai siihen suhteellinen virta ja
toisen napaparin (kuvassa vaakasuoran)
käämityksiin jännitykseen verrannollinen
virta. Ohmisten ja induktiivisten
vastusten avulla saadaan molempien
virtojen välille suuri vaihesiirto. Mainitut
virrat synnyttävät tällöin kiertävän
magneettisen kentän, joka indukoi
alumiiniumrumpuun pyörrevirtoja, Näiden
vaikutuksesta pyrkii rumpu pyörimään
samaan suuntaan kuin kenttä.
Pyörimisen estää jousi. Kiertävä magneettinen
kenttä on verrannollinen virran
voimakkuuteen, jännitykseen ja tehokertoimeen,
jotenka rumpuun kiinnitetyn osoittimen
avulla voidaan teho lukea asteikosta.
Mittaria voi käyttää vain vaihtovirralle.

IV. <i>Jaksolukumittareita</i> käytetään
vaihtovirran jaksoluvun määräämiseen.
Yleisimmin käytetty jaksolukumittari
perustuu resonanssiin. Rautasydämen,
jolle ori kiinnitetty riviin joukko ohuita
eri pitkiä teräspuikkoja, saattaa
värähtelemään vaihtovirtamagneetti. Tämän
magneetin käämityksen läpi johdetaan
vaihtovirta, jonka jaksoluku on
määrättävä. Se puikoista, jonka
ominaisvärähdysluku on sama kuin vaihtovirran
synnyttämän kentän, rupeaa resonanssin
vaikutuksesta voimakkaasti väräjämään.
Lähellä olevat puikot värähtelevät vain
heikosti ja kauempana olevat eivät ollenkaan.
Asteikkoon on merkitty jokaisen
puikon kohdalle sen värähdysluku, joka
samalla ilmoittaa vaihtovirran jaksoluvun.

V. <i>Sähkötyön ja sähköpaljouden
mittareilla</i> määrätään sähkötyö tai
sähkömäärä, mikä määrättynä aikana
kulutetaan. Sähkötyön yksikkönä on
wattitunti <i>(Wh)</i> tai kilowattitunti
<i>(kWh),</i> sähköpaljouden yksikkönä on
amperitunti <i>(Ah).</i> Tämän mukaan nimitetään
mittareita <sp>wattitunti-</sp> tai
<sp>kilowattituntimittareiksi</sp> tai
<sp>amperituntimittareiksi.</sp> —
Yleisin sähkötyön mittari on n. s.
<sp>moottorimittari.</sp> Sen muodostaa pieni

<img 1>
Moottorimittari. <i>A</i>
tasavirtamoottorin ankkuri, <i>B</i>
jarrumagneetti, <i>H</i> kitkan
korvauskäämi, <i>Z</i> lukijalaite.
</img>
tasavirta- tai vaihtovirtamoottori, joka
on siten rakennettu, että sen kierrosluku
on verrannollinen virran voimakkuuden ja
jännityksen sekä, kysymyksen ollessa
vaihtovirrasta, myös vaihesiirron tuloon.
Tasavirtamittarissa on virtakela kiinteä
ja jännityskela pyörivä. Jännityskelan
päät ovat yhdistetyt 2-osaiseen
kommutaattoriin. Kierrokset lukee
lukijakoneisto. Mittarin akselille kiinnitetty
aluminiumlevy, mikä pyörii permanenttimagneetin
napojen välissä, jarruttaa pyörimistä. Kun
edelläkuvatussa mittarissa virtakela korvataan
permanenttimagneetilla ja pyörivän Jännityskelan
läpi johdetaan pää virta tai siihen
suhteellinen virta, saadaan mittari, jonka
kierrosluku on verrannollinen
amperitunteihin, amperituntimittari. Tätä
voidaan käyttää sähkötyön mittarina siinä
tapauksessa, että jännitys on
muuttumaton. — <sp>Heilurimittarin</sp>
muodostaa kaksi heiluria, joilla on sama
heilahdusaika. Toisen heilurin alapäässä
on permanenttimagneetti, joka
heilahtelee sähkömagneetin päällä.
Sähkömagneetin läpi johdetaan päävirta tai siihen
suhteellinen virta. Tällöin syntyvä
magneettinen kenttä vetää puoleensa tai
sysii heilurin magneettia, kiihdyttäen
tai hidastuttaen kyseellisen heilurin
liikettä. Magneettiheiluri heilahtelee siis
nopeammin tai hitaammin kuin toinen
heiluri. Heilahduksien lukumäärän eron
merkitsee erikoinen lukijakoneisto.
Heilahduksien ero on suhteellinen
</chapter>
<chapter name="Sähkömittaukset-Sähköneristys">
amperitunteihin. Kun permanenttimagneetti
korvataan sähkömagneetilla, jonka
käämityksen läpi johdetaan jännitykseen
suhteellinen virta, toimii mittari
kilowattituntimittarina. — On vielä
amperituntimittareita, jotka perustuvat
sähkövirran <sp>kem. vaikutukseen. —
Kaksoistariffimittari</sp> on kilowattitunti-
tai amperituntimittari, jolla on kaksi
lukijakoneistoa. Erikoinen kellolaite kytkee
mittariin vuorotellen kummankin lukijakoneiston.
Kaksoistariffimittaria käytetään silloin,
kun eri vuorokaudenaikana käytetystä sähkötehosta
kannetaan eri maksu. [Turunen (1922).]

<b>Sähkömittaukset</b> tapahtuvat
sähkömittareilla (ks. t.). — Vaihesiirto
voidaan määrätä voltti-, amperi- ja
wattimittarilla. Vaihesiirtokulman kosini
(cos φ) = teho jaettuna virranvoiman ja
jännityksen tulolla. Vaihesiirtomittarit (cos
φ-mittarit) osoittavat suoraan cos φ:n.
<sp>Vastus</sp> voidaan mitata voltti- ja
amperimittarilla (vastus ohmeissa =
jännitys jaettuna virranvoimakkuudella) ja
Wheatstonen sillalla. Hyvin pieniä
vastuksia mitattaessa käytetään n. s.
Thompsonin kaksoissiltaa. — Sähkömittauksen
avulla määrätään muitakin kuin sähköopillisia
suureita. <sp>Kaukolämpömittari</sp>
perustuu siihen, että aineen vastus
riippuu sen lämpötilasta. Paikkoihin,
joiden lämpötila on mitattava, sijoitetaan
vastuselementtejä. Nämä voidaan
painonappien avulla yhdistää samaan
virtalähteeseen. Mittarin avulla, joka
rakenteeltaan on herkkä amperimittari,
luetaan kysymyksessäolevan paikan
lämpötila suoraan. <sp>Optillista
pyrometriä</sp> käytetään mitattaessa hyvin
korkeita lämpötiloja. Kojeen muodostaa
akkumulaattori, säädettävä vastus,
amperimittari ja pieni putkeen asetettu
hehkulamppu. Mittaus tapahtuu siten,
että putki suunnataan esinettä kohti,
jonka lämpötila on määrättävä, esim.
sulatusuunin aukkoa kohti. Putken
näkökenttä näkyy tällöin voimakkaasti
valaistuna. Jos hehkulamppu on virraton,
näkyy hehkulanka mustana juovana. Nyt
johdetaan sähkövirta hehkulangan kautta
ja virranvoimaa säädetään, kunnes
hehkulankaa ei voi erottaa taustaa
vastaan. Hehkulangan loistokyky ja
lämpötila ovat tällöin yhtä suuret kuin
kappaleen, jonka lämpötila on määrättävä.
Hehkulangan lämpötilan riippuvaisuus
virranvoimasta saadaan kojetta
seuraavasta taulukosta tai käyrästä.

<img 1>
Avoin moottori.
</img>

<img 1>
Suojattu moottori.
</img>

<b>Sähkömoottori.</b> Rakenne ja ominaisuudet
ks. <sp>Sähkökone.</sp> S:t jaetaan
<sp>avoimiin, suojattuihin</sp> ja
täysin <sp>suljettuihin.</sp> Avoin moottori
on tavallisin. Suojattua rakennetta
käytetään paikoissa, joissa käämitys,
kommutaattori tai liukurenkaat
ovat loukkautumiselle sekä roiskevedelle
alttiit. Tuuletusilma johdetaan moottoriin
tuuletusaukkojen kautta, joihin voidaan liittää
tuuletusputket. Suljettua rakennetta
käytetään kosteissa, pölyisissä tai

<img 1>
Suljettu moottori.
</img>
tulenaroissa paikoissa. Tuuletusilma ei
näissä joudu ollenkaan kosketuksiin virtaa
johtavien osien kanssa. — Nykyaikaisissa
tehtaissa käytetään miltei yksinomaan s:ita

<img 1>
Jalaksille asetettu
maataloudessa käytettävä moottori.
</img>
työkoneiden käyttämiseen. S. käyttää
joko useampia lähekkäin olevia
työkoneita väli akselien ja hihnojen avulla
(ryhmäkäyttö) tai vain yhtä työkonetta
(yksityiskäyttö). Paitsi tehtaissa käytetään
s:eita raitioteillä, sähköradoilla, nostokoneissa,
maataloudessa, pienteollisuudessa,
hampaanporauksessa j. n. e.

<b>Sähkömotorinen voima,</b>
elektromotorinen voima (ks. t.).

<b>Sähköneristys.</b> Sähköjohdot ja
sähkökoneiden ja -kojeiden osat eristetään
ympäristöstään ja muista virtaa
johtavista osista. Eristysaineet voivat olla
kaasumaisia, jähmeitä tai nestemäisiä.
Ilma on hyvä eristäjä; jähmeät
eristysaineet ovat tavallisimpia. Kone- ja
muuntajakäämityksissä käytetään
eristysaineina pellava-, puuvilla- ja
silkkikudoksia sekä paperia joko sellaisenaan
tai parafiinillä, tai öljyillä imeytettyinä.
Kun jännitys on korkea, käytetään
kiillettä sekä siitä valmistettua mikaniittia.
Muuntajat upotetaan tavallisesti öljyyn.
</chapter>

<chapter name="Sähkön jakautuminen-Sähköparannus">
Sähköjohtojen eristyksenä käytetään
kumia, pellavaa, silkkiä, puuvillaa, öljyllä
imeytettyä paperia (kaapeleissa) sekä
monenlaisia öljy-, terva- ja pikimäisiä
eristysmassoja. — Ilmajohtojeii eristäjät
tehdään posliinista, joskus lasista. —
Kojetauluissa käytetään eristyksenä
marmoria, liuskakiveä, vuolukiveä, eboniittia,
asbestia y. m. — Jännityksen ollessa
korkean on eristysaineita valittaessa
otettava huomioon paitsi niiden
mekaanisia ja kem. ominaisuuksia vielä uuden
sähköstaattinen johtokyky l. dielektrisyys
vakio ja lävistyskestävyys.

<b>Sähkön jakautuminen,</b> influenssi
(ks. t. ja <sp>Sähkö</sp>).

<b>Sähkönvaraamiskyky,</b> kapasiteetti,
ks. <sp>Sähkö.</sp>

<b>Sähköopilliset mittayksiköt.</b>
<i>Sähköstaattisessa</i> l. <i>elcktrostaattisessa
järjestelmässä</i> on sähkömäärän yksikkönä se
sähkömäärä, joka poistaa yhtä suurta
1 cm:n etäisyydellä ilmattomassa tilassa
olevaa sähkömäärää yhden dynen
voimalla. <sp>Potentsiaali</sp> 1 on pisteellä,
mikä on 1 cm:n päässä sähkömäärällä 1
varatusta pistemäisestä kappaleesta. Kun
tähän pisteeseen viedään 1 sähkömäärän
yksikkö, tarvitaan siihen 1 ergin työ.
<sp>Kapasiteetti</sp> 1 on pallolla, minkä
säde on 1 cm. Muut yksiköt johdetaan
näistä. — <i>Sähkömagneettinen järjestelmä</i>
perustuu magneettiseen voimavaikutukseen,
jolla liikkeellä olevat sähköosaset
vaikuttavat toisiinsa. — <i>Käytännölliset
sähköyksiköt</i> ovat, kuten jälempänä
esitetty taulukko osoittaa, absoluuttisten
yksiköiden kerrannaisia. <sp>Coulombi</sp>
on se sähköpaljous, joka saostaa
hopeanitraattiliuoksesta 0,001118 g hopeaa.
Johdossa kulkee 1 <sp>amperin</sp> virta, kun
sen poikkipinnan läpi sekunnissa
kulkenut sähkömäärä on 1 coulombi ja
sähkövirta on vakio. <sp>Ohmi</sp> on se
vastus, mikä on 106,3 cm:n pituisella 1 mm<sup>2</sup>
poikkileikkauspintaisella, tasavahvuisella
elohopeapatsaalla. Näistä yksiköistä
johdetaan muut yksiköt. <sp>Siemens</sp> on
sellaisen johdon johtokyky, jonka vastus
on 1 ohmi (s. o. vastuksen inverssi- eli
käänteisarvo). <sp>Voltti</sp> on se jännitys,
mikä aiheuttaa johdossa, sen vastuksen
ollessa 1 ohmi, 1 amperin virranvoiman.
<sp>Faradi</sp> on se kapasiteetti
(varautumiskyky), joka 1 coulombista saa 1 voltin
jännityksen. <sp>Henry</sp> on sen johdon
itseinduktsionikertoin, jossa syntyy 1
voltin jännitys, kun virranvoimakkuus
tasaisesti muuttuu 1 amperin sekunnissa.
<sp>Watti</sp> on teho, joka kulutetaan
johtajassa, minkä päätepisteiden välillä on
1 voltin jännitysero ja jossa kulkee
1 amperin virta. (Hevosvoima = 736
wattia.) <sp>Jouli</sp> on se työ, jonka 1 watti
suorittaa 1:ssä sekunnissa. — Yksikköjen
nimiin liitetään usein kerrannaisliitteet
kilo (k = 1,000), <sp>mega</sp> tai <sp>meg</sp>
(M = 10<sup>6</sup>), <sp>milli</sp> (m = 10<sup>-3</sup>),
<sp>mikro</sp> (μ = 10<sup>-6</sup>). [Koljonen, ,,Sähkötekniikan
perusteet" (1926).]

<i>Käytännölliset sähköyksiköt verrattuina
absoluuttisiin.</i>

<table b>
<td c>Suure<td c>Yksikön<br>nimitys<td c>Sähköstaattisissa<br>yksiköissä<td c>Sähkömagneettisissa<br>yksiköissä
<td>Sähköpaljous . . . <td>coulombi . . .<td c>3 • 10<sup>9</sup><td c>10<sup>-1</sup>
<td>Virranvoimakkuus . . .<td>amperi . . .<td c>3 • 10<sup>9</sup><td c>10<sup>-1</sup>
<td>Vastus . . .<td>ohmi . . .<td c>1,11 • 10<sup>-12</sup><td c>10<sup>9</sup>
<td>Johtokyky . . .<td>siemens . . .<td c>0,9 • 10<sup>12</sup><td c>10<sup>-9</sup>
<td>Jännitys . . .<td>voltti . . .<td c>0,333 • 10<sup>2</sup><td c>10<sup>8</sup>
<td>Kapasiteetti . . .<td>faradi . . .<td c>0,9 • 10<sup>-12</sup><td c>10<sup>-9</sup>
<td>Itseinduktsioni . . .<td>henry . . .<td c>1,11 • 10<sup>-12</sup><td c>10<sup>9</sup>
<td>Työ . . .<td>jouli . . .<td c>10<sup>11</sup><td c>10<sup>7</sup>
<td>Teho . . .<td>watti . . .<td c>10<sup>11</sup><td c>10<sup>7</sup>
</table>

<b>Sähköosmoosi,</b> nesteessä kulkevan
sähkövirran aiheuttama osmoosi.
<sp>Sähköosmoottinen vedenpuhdistus</sp>
perustuu elektrolyysiin kennossa, jonka kaksi
huokoista väliseinää jakaa kolmeen lokeroon, joista
äärimmäisissä ovat elektrodit. Elektrolyysin
hajaantumistulokset tunkeutuvat väliseinien läpi,
anioni anodilokeroon, missä siis vesi tulee
happameksi, kationi katodilokeroon, mikä tulee
emäksiseksi. Neutraalisessa keskilokerossa
dissosioituu yhä uusia osia liuenneista suoloista,
ja ilmiö jatkuu suotuisissa oloissa,
kunnes keskilokeroon jää suolatonta vettä.
Käytännössä sähköosmoottinen vedenpuhdistus
suoritetaan kymmenkunnassa perättäisessä kennossa,
joiden läpi puhdistettava vesi virtaa keskilokerosfa
keskilokeroon, samalla kuin anodi- ja
katoiilokeroita huuhdellaan virtaavalla
vedellä. Menetelmällä saadaan laboratorio-,
sairaala- ja teollisuustarkoituksiin täysin
tislatun veden veroista vettä, mutta tislausta
huokeammalla.

<img 1>
Sähköosmoosi.
<i>A</i> anodilokero,
<i>K</i> katodilokero,
<i>M</i> neutraalinen
keskilokero.
</img>

<b>Sähköparannus,</b> sähkön käyttäminen
tautien parantamiseksi. Galvaanista
virtaa (galvanisatsioni) käytetään aivo- ja
selkäydintautien, induktsionivirtoja
</chapter>



<chapter name="Sähköpari-Sähkörata">
(faradisatsioni) lihasten ja pintahermoston
hoitoon ja sähkökylpyihin (ks. t.). Virta
johdetaan ihoon elektrodeilla, joista
toinen, vaikuttava elektrodi, on kooltaan
pienempi. Jos tämä on neulamaineii ja
pistetään ihon alle, niin sitä voi käyttää
syylien, syntymämerkkien y. m.
elektrolyyttiseen poistamiseen. Teslan virtoja
(arsonvalisatsioni) ja staattista sähköä
(franklinisatsioni) käytetään hermostohäiriöissä
(unettomuudessa, päänsäryssä y. m.), lihassäryssä,
eräissä ihotaudeissa y. m.

<b>Sähköpari,</b> galvaaninen elementti tai
akkumulaattori (ks. n.).

<b>Sähköparisto</b> l. <sp>sähköpatteri,</sp>
galvaaninen paristo tai akkumulaattoriparisto.

<b>Sähköparkitus</b> tapahtuu siten, että
parkituksen aikana annetaan sähkövirran
kulkea parkitusliuoksen läpi. Fölsingin
menettelytavan mukaan johdetaan
sähkövirta nikkelöityjen kuparielektrodien
avulla, kohtisuoraan parkittavia vuotia
vastaan, jotka täten saadaan parkituiksi
3-6 p:ssä, kuri siihen muuten kuluisi vuosi.

<b>Sähköpatsas,</b> galvaaninen paristo
(ks. t.). — <b>Sähköpatteri,</b> galvaaninen
paristo (ks. t.).

<b>Sähköpistoli,</b> räjähdyskaasulla
täytetty pistoli, joka lauaistaan
sähkökipinällä. Opetusväline.

<b>Sähköpotentsiaali,</b> sähköjännitys. vrt.
<sp>Potentsiaali.</sp>

<b>Sähköpurkaus.</b> Lähennettäessä kahta
erinimisellä sähköllä varattua kappaletta
toisiinsa näiden varaukset tasautuvat,
tapahtuu s. S. tapahtuu myöskin sähköllä
varatun kappaleen ja alkujaan
sähköttömän kappaleen välillä, jolle influenssin
vaikutuksesta kerääntyy ensiksimainitun
kappaleen varaukselle erinimistä sähköä.
S:n yhteydessä tapahtuu valoilmiö,
sähkökipinä. Lyhyt kipinä on suoraviivainen,
mutta pitkän kipinän rata on säännötön,
tavallisesti monihaarainen. Kipinäväli
riippuu kappaleiden muodosta, niiden
välisestä jännityserosta, välillä olevasta
dielektrisesta aineesta ja, jos
viimeksimainittu on kaasua, myöskin sen
paineesta. Ilmakehän paineisessa ilmassa
toisistaan 1 cm päässä olevan kahden
metallipallon välillä, joiden säde on 1 cm
syntyy sähkökipinä, kun jännitysero on
n. 30,000 volttia, Jos toisessa tai
molemmissa kappaleissa on teräviä kärkiä.
tapahtuu sähköpurkaus helpommin.
Tällöin voi syntyä jatkuva s., jos
virtalähde on tarpeeksi voimakas. Sähkökipinä
aikaansaa ratinan, voimakas sähkökipinä
jyrähdyksen (ukkonen). S:n yhteydessä
ilman happi muuttuu otsoniksi,
aiheuttaen n. s. sähkön hajun. — Jatkuvassa
purkauksessa muodostuu positiivisen
kohtion luona punasinervä sähkövihta ja
negatiivisen luona sinertävä valoläikkä
ja siitä pimeän välitilan erottama pieni
tulenvärinen valotöyhtö. — Mainitut
purkautuvan sähkön eri navoilla aiheuttamat
valoilmiöt voidaan havaita seuraavan
kokeen avulla. Hyvin eristävästä aineesta,
esim. kovakumista tehty ohut levy
asetetaan metallipohjalle; levyä kosketetaan

<img 1>
Sähköpurkaus ohennettua kaasua
sisältävässä putkessa. <i>A</i> anodi,
<i>K</i> katodi. Negatiivinen välkevalo:
<i>I</i> ensim. katodivyöhyke, <i>II</i> toinen
(negatiivinen) katodivyöhyke, <i>D</i>
(näiden välillä) Hittorfin pimeä tila,
<i>F</i> Faradayn pimeä tila. Anodin
puolella näkyy kerrostunut
positiivinen välkevalo.
</img>
sähköllä varatulla johtajalla, jonka
jälkeen siihen ripotetaan rikkikukan ja
mönjän sekoitusta, kumpaakin ainetta
yhtä paljon. Levylle syntyy silloin
keltainen, punaisella mönjäpohjalla oleva
monihaarainen rikkijauhekuvio, jos
johtaja on positiivisesti sähköinen, mutta
kun johtaja on negatiivisesti sähköinen,
esiintyy keltaiselle rikkikukkapohjalle
pieniä pyöreitä mönjätäpliä (Lichtenbergin
sähkökuviot). — Tavallinen yhden
ilmakehän paineinen ilma on huono
sähkön johtaja. Kun sitä harvennetaan,
kasvaa sen johtokyky. Paineen ollessa
1-10 mm saattaa sähkövirta ilman valaisemaan
(ks. <sp>Geisslerin putket</sp>). Kun ilman
painetta vieläkin pienennetään, suurenee
johtokyky ja edellämainittu valoilmiö häviää.
Nyt alkaa katodista säteillä kohtisuoraan
sen pintaa vastaan säteitä, n. s.
<sp>katodisäteitä</sp> (ks. t.). Ne ovat katodista
poispäin liikkuvien negatiivisten
elektronien aiheuttamia. Katodiin päin
tulevat positiiviset ionit kulkevat katodin
läpi, jos se on varustettu rei'illä. Tämän
vuoksi niitä sanotaan <sp>kanavasäteiksi</sp>
(ks. t.). Sopivalla koejärjestelyllä saadaan
positiivinen säteily purkautumaan suoraan
anodistakin <sp>(anodisäteet).</sp>

<img 1>
Kanavasädeputki.
— katodi, + anodi,
<i>K</i> kanavat.
</img>

<b>Sähköraitiotie</b> ks. <sp>Sähkörata.</sp>

<b>Sähkörata.</b> V. 1879 rakensi Werner von
Siemens Berliinin teollisuusnäyttelyä
varten ensim. sähköveturin. Virta johdettiin
</chapter>

<chapter name="Sähköratas-Sähkösytytys">
veturiin kiskojen välisestä työlangasta
ja takaisin voima-asemalle pitkin
molempia kiskoja. Nyk. käytännössä olevat
sähköraitiotiet ja osa s:oja eivät
periaatteellisesti paljoa poikkea tästä ensim.
s:sta. Koska <sp>sähköraitiotiet</sp>
palvelevat henkilöliikennettä etupäässä
vilkasliikenteisissä kaupungeissa, lasketaan
kiskot kadun pinnan tasoon, ja koska
niiden tulee toimia paluu johtoina,
liitetään ne tav. yhteen hitsaamalla.
Voimalähteenä käytetään enimmäkseen
tasavirta-yhdysjohtogeneraattoreita, jotka
toimivat rinnan akkumulaattoripatteriston
kanssa. Toisinaan muutetaan saatavissa
oleva vaihtovirta elohopea-tasasuuntaajien
avulla tasavirraksi. Jännitys on 500-600
volttia. Työlanka on tavallisesti ilmassa,
toisinaan kuitenkin kadun pinnassa n. s.
kolmantena kiskona. Laahaaja kokoaa
virran työlangasta joko pienen pyörän
tai laahauskoskettimen avulla. Moottorit,
joita tavallisesti on kaksi kussakin
vaunussa, ovat tasavirta-sarjamoottoreita,
Ne kytketään sarjaan vaunun lähtiessä
liikkeelle ja rinnan sen ollessa liikkeessä.
Moottorit pyörittävät hammaspyörävaihdon
avulla vaunun akseleita. Käyntiinlähtö ja
nopeusisäätö tapahtuu ohjaajan
paikalla olevan käyntiinpano- ja
säätövalssin avulla. Jarrutusta varten on
kussakin vaunussa mekaaninen tai
pneumaattinen ja sähköinen jarru.

Pitempiin matkoihin ja suurempaan
kuormitukseen ei raitioteillä käytetty
jännitys enää riitä. Vanhemmilla
<sp>sähkörautateillä,</sp> jotka rakenteeltaan
ovat samanlaiset kuin raitiotiet, käytetään
1,000-3,000 voltin tasavirtaa, Kiskot ovat
asetetut kuten tav. rautateiden.
Yksivaihe järjestelmä on yleisin (varsinkin
Saksassa, Sveitsissä ja Ruotsissa);
jännitys on 10,000-20,000 volttia, Tämä
alennetaan veturissa olevan muuntajan
avulla 250-750 voltiksi, mikä johdetaan
yksivaihe-kommutaattorimoottoriin.
Kiskoja ja toisinaan niiden kanssa rinnan
kytkettyä ilmajohtoa käytetään
paluujohtoina, joten tullaan toimeen yhdellä
laahaajalla. Kolmivaihejärjestelmässä,
jota käytetään etupäässä Saksassa,
Italiassa ja Sveitsissä, tarvitaan kolme
laahaajaa. Mainittakoon vielä moottori vaunut,
joissa voimalähteenä on akkumulaattoriparisto
tai polttomoottorin, tavallisesti
dieselmoottorin pyörittämä generaattori
(vrt. <sp>Sähkökone</sp>).

<b>Sähköratas,</b> <sp>sähköväkkärä,</sp>
reaktsioniratas, jonka liike aiheutuu sen
puolojen kärjissä tapahtuvasta vähittäisestä
sähköpurkauksesta. Opetusväline.

<b>Sähkörausku</b> ks. <sp>Sähkökalat</sp>
ja <sp>Rauskut.</sp>

<b>Sähkörauta,</b> sähkösilitysrauta. ks.
<sp>Sähkölämmitys.</sp>

<b>Sähkösanoma,</b> sähkölennättimellä
toimitettu tiedonanto. vrt.
<sp>Sähkölennätinliikenne.</sp>

<b>Sähkösanomatoimistot,</b> <sp>uutistoimistot,</sp>
erilaisten uutisten nopeata levittämistä varten
perustettuja laitoksia. Tärkeimmät ovat Havas
Pariisissa, Reuter Lontoossa, Wolff Berliinissä
y. m. vrt. <sp>Suomen Tietotoimisto.</sp>

<b>Sähköstatiikka,</b> oppi tasapainossa
olevasta sähköstä.

<b>Sähkösytytys</b> aikaansaadaan joko
hehkulangan tai sähkökipinän avulla.

<img 1>
Nelisilinterisen polttomoottorin korkeajännitys-sytyttimen
kaavio. Numerot osoittavat sytytyksen järjestystä.
</img>
Hehkulankasytytyksessä johdetaan
sähkövirta hienon, sytytettävään aineeseen
pistetyn vastuslangan läpi, joka rupeaa
hehkumaan aiheuttaen sytytyksen. Koska
jännityksen ei tarvitse olla korkean,
käytetään virtalähteenä tavallisesti
sähköparistoa. Kipinäsytytyksen aiheuttaa
sähkökipinä kahden sytytettävään
aineeseen asetettavan metallikärjen välillä.
Koska jännityksen tulee olla korkean,
käytetään virtalähteenä induktsionikojetta
(ks. t.) tai pientä vaihtovirtakonetta.
— S. tapahtuu silmänräpäyksessä ja voidaan
aiheuttaa pitkien matkojen päästä ja monessa
paikassa yhtäaikaa. Näiden etujensa vuoksi
käytetään s:tä kivenlouhinnassa,
tunnelinporauksessa, räjähdyspanosten ja miinojen
räjäyttämiseen. Suurimman merkityksen s.,
nim. kipinäsytytys, on saavuttanut
polttomoottoreissa. Näissä on virtalähteenä
permanenteilla kenttämagneeteilla
varustettu vaihtovirtakone (magneetto), jota
polttomoottori itse pyörittää.
Magneettoon on yhdistetty erikoinen
virranjakaja, joka kytkee virran vuorollansa
kuhunkin silinteriin johtavaan johtoon.
Johto päättyy kipinäväliin n. s.
sytytystulpassa, joka on kierteillä
kiinnitetty silinterin kanteen tai vaippaan.
</chapter>

<chapter name="Sähkösäkiä-Sähköteknilliset varolaitteet">
<b>Sähkösäkiä</b> ks. <sp>Sähkökalat.</sp>

<b>Sähkötekniikka,</b> sähköopin käytännöllinen
sovelluttaminen tekniikassa. — Puhutaan heikko-
ja vahvavirtatekniikasta. Edelliseen luetaan
sähkön käyttö sähkötyksessä, puhelimessa ja
merkinantolaitteissa, yleensä sellaiset alat,
joissa virran voimakkuus ja teho ovat
suhteellisen pienet. Vahvavirtatekniikkaan
luetaan valaistus, voimansiirto y. m. alat,
joissa tulee kysymykseen suurempi virran
voima ja teho. [Blattner (1921-23); Gaisberg
(1921); Turunen (1921-22); Koljonen (1926).]

<b>Sähköteknillinen lainsäädäntö.</b>
Nykyisin voimassa olevat säännökset ovat
11/4 1901 laki sähkölaitoksista valon
synnyttämistä tahi voiman siirtoa varten;
11/4 1901 asetus niistä ehdoista, joilla
saadaan perustaa ja käyttää sähkölaitoksia
valon synnyttämistä tai voiman siirtoa varten,
17/4 1902 julistus siitä, mitä sähkövalo- ja
-voimalaitoksia perustettaessa ja käytettäessä
on noudatettava, sekä sellaisten laitosten
silmälläpidosta, osaksi muutettu 11/3 1921,
21/8 1919 laki sähkövoiman siirtämisestä maan
rajojen ulkopuolelle, 11/5 1928 laki sähkölaitoksista
sekä laki kiinteän omaisuuden pakkolunastuksesta
sähkölaitosta varten.

<b>Sähköteknillinen teollisuus,</b>
teollisuuden haara, joka käsittää
sähkökoneiden, sähkökojeiden, johtojen,
johtotarpeiden eli yleensä kaikkien sähkövoiman
kehittämisessä, jakelemisessa ja
käyttämisessä tarvittavien koneiden ja
tarvikkeiden valmistuksen. — S. t. voidaan
laskea alkavan 1870-luvulla ja on saanut
pääasiallisen kehityksensä Saksassa ja
Yhdysvalloissa. Maista, joissa s. t. on
viimeaikoina ripeästi kehittynyt,
mainittakoon Sveitsi ja Ruotsi. S:tä t:ta
edustavista tehtaista Suomessa mainittakoon
Suomen Sähkö o.-y. Gottfr. Strömberg,
Suomen Kaapelitehdas o.-y. ja Arabian
Posliinitehdas o.-y. Suurimmat saks.
teknilliset toiminimet ovat:
Siemens-Schuckert-Werke (S. S. W.) ja
Allgemeine Elektrizitäts Gesellschaft (A. E. G.),
suurimmat amer. General Electric Co
ja Westinghouse Electric and
Manufacturing Co ja suurimmat ruots.
Allmänna Svenska Elektriska a.-b. (ASEA)
ja Allmänna Telefon a.-b. L. M. Ericsson.

<b>Sähköteknilliset varolaitteet.</b> 1.
<i>Varolaitteet ylikuormitusta vastaan.</i>
Tavallisimmat ovat n. s. <sp>tulppavarokkeet,</sp>
vaihdettavine sulaketulppineen („proppu").

<img 1>
Tulppavaroke. <i>1</i> kansi,
<i>2</i> sulaketulppa,
<i>3</i> ja <i>4</i> kytkinruuvit.
</img>
Kun virta kasvaa määrättyä arvoa
suuremmaksi, sulaa tulpan sulakelanka, ja virta
siis katkeaa. Suurempia virranvoimakkuuksia
katkaisemaan käytetään varolaitetta, jossa
sulakelangat ovat kiinnitetyt 2 ruuvin väliin. Kun
jännitys on korkea, 750-20,000 volttia, käytetään
varoketta, jossa sulakelanka on posliiniputkessa.
Langan sulaessa syntyvä ilmavirta sammuttaa
mahdollisesti aiheutuvan valokaaren. — Koneita ja

<img 1>
Tulppavaroke
ulkoa.
</img>
muita suurempia laitteita varten ei yleensä käytetä
sulakkeita, vaan itsetoimivia katkaisijoita, jotka
kuormituksen noustessa määrättyyn arvoon aiheuttavat
sulkijan avautumisen. Korkeille jännityksille ja
varsinkin kun lyhytsulkuvirta voi nousta suureksi,
käytetään <sp>öljykatkaisijoita</sp> (vrt.
<sp>Katkaisija</sp>) itsetoimivine laukaisijoineen,
sillä edellämainitut avonaiset, n. s. ilmakatkaisijat
eivät kykene varmasti katkaisemaan tällöin syntyvää
valokaarta. — 2. <i>Ylijännityssuojia</i> käytetään
suojaamaan sähkölaitteita liian korkeita
jännityksiä, n. s. yli jännityksiä vastaan.
Yli jännitykset voivat syntyä ilmajohtoverkoissa
ilmakehän sähköpurkauksista sekä yleensä
sähköjohdoissa kuormituksen äkillisten muutosten
takia. Tavallisin ylijännityssuoja on n. s.
<sp>sarvisuoja.</sp> Toinen sarvi on yhdistetty

<img 1>
Sarvisuoja.
</img>
vastuksen kautta maahan ja toinen sähköjohtoon,
jota on suojattava. Kun sähköjohdon jännitys on
noussut määrättyä arvoa suuremmaksi, syntyy
sähköpurkaus sarvien välille. Jotta konevirta ei
seuraisi mukana, on aikaisemmin mainittu
vastus olemassa. Nyk. on melkein kokonaan luovuttu
ylijännityssuojista. Suojattavat johdot
ja sähkölaitteet rakennetaan ja eristetään siten,
että kestävät kaikki mahdolliset jännitysrasitukset.
— <i>Heikkovirtatekniikassa</i> käytetään virtasuojina
sulaketulppia tai lasiputkeen suljettuja
sulakelankoja ja ylijännityssuojina
„hiilirullia", joissa on lyhyt kipinäväli kahden
hammastetun hiilikappaleen välillä; näistä toinen
on yhdistetty maahan, toinen linjaan.
</chapter>

<chapter name="Sähkötuoli-Sähkövirta">
<b>Sähkötuoli,</b> erikoisesti rakennettu
tuoli, jossa kuolemantuomion täytäntöönpano
tapahtuu sähkön avulla. Käytännössä
Yhdysvalloissa. Suolaliuoksessa kostutettu
kypäränmuotoinen kosketin asetetaan
päähän, toinen säären muotoa vastaava
kosketin kiinnitetään sääreen. Koskettimet
yhdistetään vaihtovirtageneraattorin
napoihin. Kun virtapiiri suljetaan, on
jännitys n. 2,000 volttia, virranvoimakkuus
tav. 7-10 amperia.

<b>Sähkötuuli,</b> sähkön vähittäisen
purkauksen kärjen ympäristössä
aikaansaama ilmavirta.

<b>Sähköuuni</b> perustuu sähkövirran
läpikulkeman johdon kuumenemiseen (vrt.
<sp>Joulen laki</sp>) tai valokaaren
käyttöön. — <i>Vastusuunit.</i> Näistä
mainittakoon ruots. masuuni, jossa 50-90 voltin
2-vaihevirta johdetaan 4:n sulatusuunin
katon läpi kulkevan hiilielektrodin kautta
sulatettavan rautamalmin ja siihen
sekoitetun koksin ja puuhiilen läpi. —
<i>Valokaariuunit.</i> Lämpölähteen muodostaa
kahden tai useamman hiilielektrodin välinen

<img 1>
Héroultin uuni (valokaariuuni).
</img>

<img 1>
Kjellinin
teräsuuni.
</img>
valokaari. Erikoisen ryhmän muodostaa
Birkeland-Eyden uuni, jossa valokaaren avulla
valmistetaan typpioksidia ilmasta.
— <i>Induktsioniuunit.</i> Tyypillisin tähän
ryhmään kuuluva uuni on Kjellinin teräsuuni.
Sulatettava raaka-aine, mikä on renkaan
muotoisessa uunissa, muodostaa muuntajan
sekundaaripiirin, jossa muuntajan primaarinen
jännitys indukoi voimakkaan sähkövirran, minkä
vaikutuksesta raaka-aine sulaa.

<b>Sähköuuttaus,</b> sähköhitsaus (ks. t.).

<b>Sähkövalaistuslaitteet,</b> ne
johtoverkon osat, jotka jakavat virran
kuluttajille, vrt. <sp>Sähköjohto, Kaapeli,
Katkaisija, Sähköteknilliset varolaitteet.</sp>
ks. <sp>kuvaryhmää.</sp>

<b>Sähkövarjostin,</b> maadoitettu
metalliverho, joka estää sähkövarauksen
dielektrisen vaikutuksen etenemisen.
Käytetään sähkömittauskojeissa.

<b>Sähkövarmuusohjeet.</b> Sähkölaitoksia
koskeva lainsäädäntö on meillä vielä
vaillinainen, mutta yleensä vaaditaan
noudatettavaksi „Verband Deutseher
Elektrotechniker"-nimisen saks.
yhdistyksen laatimia määräyksiä.

<b>Sähkövastus,</b> ohminen vastus, johtovastus
(ks. t., vrt. <sp>Sähkövirta</sp>).

<b>Sähköviljelys,</b> kasvien käsittely
sähköllä niiden kasvun jouduttamiseksi.
Eräissä kokeissa on saatu siemenet
itämään tavallista aikaisemmin
kiihoittamalla niitä heikoilla sähkövirroilla.
Sähkön käyttämiseksi asetetaan maahan
johtoverkkoon yhdistettyjä sinkki- ja
kuparikankia tai tehdään kasvien
yläpuolella oleva ilma sähköiseksi.
Laitteiden ja käytön kalleuden vuoksi s. ei ole
vielä saavuttanut käytännöllistä merkitystä.

<b>Sähkövirranjako</b> ks. <sp>Sähköjohtojärjestelmät.</sp>

<b>Sähkövirta,</b> sähkön siirtyminen
johtajassa. Tasavirran suunta ja voimakkuus
ovat muuttumattomat, mutta usein sanotaan
myös voimakkuudeltaan vaihtelevaa, aina
samansuuntaista <sp>(sykkäilevää,
pulseeraavaa)</sp> virtaa tasavirraksi.

<img 1>
Vaihtovirran graafillinen
esitys. <i>E</i> jännitys,
<i>I</i>virranvoimakkuus,
<i>EI</i> teho, φ vaihe-ero,
<i>T</i> jakso.
</img>
Tasavirran voimakkuus noudattaa Ohmin
lakia. — Vaihtovirran voima ja suunta
vaihtelevat jaksoittain. Sen saa aikaan
jaksoittain vaihteleva sähkömotorinen
voima (jännitys), jollainen syntyy esim.
vaihtovirtageneraattorissa (ks. <sp>Sähkökone</sp>).
Virran voimakkuus ei saavuta ääriarvojansa
samalla hetkellä kuin jännitys, vaan yleensä
hiukan myöhemmin (vaihe-ero, vaihesiirto),
riippuen johdon induktiivisesta ja
kapasiteettivastuksesta, 2- ja 3-vaihevirrat ovat
rinnakkaisissa johdoissa kulkevia vaihtovirtoja,
joiden välillä vallitsee vaihe-ero;
3-vaihevirrassa (jota myös sanotaan
kiertovirraksi) on vaihe-ero 1/3 jaksoa, ja
kaikkien kolmen vaiheen virran summa aina
= 0. Vaihtovirtamittarit eivät osoita
virranvoimakkuuden, jännityksen ja tehon
hetkellisiä arvoja, vaan n. s. effektiivisen
<table><td><td c>1<td>
<td>arvon, joka on <td c>——<td>vastaavan suureen
<td><td c>√2<td>
</table>
maksimiarvosta. — Vaihtovirran
lait ovat seuraavat: jos johtoon, jonka
ohminen vastus on <i>R,</i> itseinduktsioni <i>L</i>
ja kapasiteetti <i>C</i> vaikuttaa
sähkömotorinen voima <i>E = E</i><sub>0</sub> sin <i>ωt,</i>
</chapter>

<chapter name="Sähkövalaistuslaitteet">
<b>Sähkövalaistuslaitteet</b>

<img 1>
Sähkövalaistuslaitteet. <i>1</i> ja <i>2</i> Kaaviokuvat virran johtamisesta taloon (<i>1</i> kaapelista, <i>2</i>
ilmajohdosta), <i>a</i> nousujohto, <i>b<sub>1</sub></i> maakaapeli, <i>b<sub>2</sub></i> ilmajohto, <i>c</i> jakorasia, <i>d</i> jakojohto, <i>e</i> mittaritaulu, <i>f</i>
ryhmäjohdot, <i>g</i> päävarokelaatikko. — <i>3</i> Päävarokelaatikko kaapeliin liittämistä varten. — <i>4</i> Sama
ilmajohtoon liittämistä varten. — <i>5</i> Jakorasioita (= <i>c</i> kuvassa 1), <i>a</i> yhtä, <i>b</i> useita haarajohtoja
varten, avattu. — <i>6</i> Sisäjohtojen kaavakuva, <i>a</i> (= <i>f</i> kuvassa 1) ryhmäjohto, <i>b</i> seinäkosketin,
<i>c</i> katkaisija l. kytkin, <i>d</i> kruunukytkin, <i>e</i> jakorasioita (kannetta). — <i>7</i> Seinäkosketin avattuna
sulakkeineen („lamelli"). — <i>8</i> Lampunpidikkeitä, <i>b</i> katkaisijallinen.
</chapter>

<chapter name="Sähköväkkärä-Säkkipilli">
<table><td><td c>2π<td>
<td>jonka jakso on <i>T</i> = <td c>——— <td>ja maksimiarvo
<td><td c>ω<td>
</table>
<i>E</i><sub>0</sub> (<i>t</i> = aika), niin virranvoimakkuus on
<i>I = I</i><sub>0</sub> sin <i>(ωt — (φ),</i>
missä
<table><td><td c><i>E</i><sub>0</sub><td>
<td><i>I</i><sub>0</sub> = <td c>—————————————<td>
<td><td c>√<i>R</i><sup>2</sup> + (<i>Lω</i> 1/<i>Cω</i>)<sup>2</sup><td>
</table>
on virranvoimakkuuden maksimiarvo ja
missä vaihe-ero φ saadaan kaavasta
<table><td><td c>1<td>
<td><i>Lω</i> —— <td c>——<td>
<td><td c><i>Cw</i><td>
<td>tg φ = <td c>——————<td>.
<td><td c><i>R</i><td>
</table>
<i>I</i><sub>0</sub>:n kaava on „vaihtovirran täydellinen
Ohmin laki". Neliöjuurilauseke on vaihtovirtavastus,
impedanssi, ja tg φ:n kaavan osoittaja induktiivinen ja
kapasiteettivastus. — vrt. <sp>Värähdysliike.</sp>

<b>Sähköväkkärä,</b> sähköratas (ks. t.).

<b>Sähkövärähdykset</b> ks. <sp>Värähdysliike.</sp>

<b>Säiliökynä,</b> <sp>täyttökynä,</sp>
mustekynä, jonka varressa mustesäiliö. N. s.
<sp>kuivan</sp> s:n terä on aina ulkona
säiliöstä ja taskussa vain kuvun alla
suojassa. Pidettävä taskussa terä
ylöspäin. <sp>Märän</sp> s:n terä vetäytyy
ruuvin avulla mustesäiliön sisään, mikä
voidaan sitten sulkea tiiviisti,
<sp>Itsetäyttävän</sp> s:n säiliö on kumipussi,
joka vivulla voidaan painaa
ilmatyhjäksi; jälleen vapautuneena
ulkopuolisesta puristuksesta se palaa
alkuperäiseen muotoonsa ja imeytyy täyteen
mustetta, jos tiehyen suu on musteen
pinnan alla. Hyvän s:n terä on 14 karaatin
kultaa ja varustettu platina-iridium-kärjellä.

<img 1>
Itsetäyttävä säiliökynä.
</img>
<b>Säilykkeet,</b> <sp>konservit,</sp> ovat siten
käsiteltyjä ruoka-aineita, että ne
säilyvät pitkän aikaa pilaantumatta. Koska
ruoka-aineiden pilaantumisen aiheuttavat
bakteerit, on säilykkeitä valmistettaessa
joko saatettava bakteerit niiden
kehittymiselle epäedullisiin olosuhteisiin tai
ensin tyystin hävitettävä bakteerit ja
sitten huolehdittava, ettei uusia pääse
ulkoapäin s:iin. Elelliseen päämäärään
pyritään suolaamisella, kuivaamisella,
savustamisella, kylmässä pitämisellä,
jälkimmäiseen kuumennussterilisoimisella ja
ilmatiiviissä astioissa säilyttämisellä.
Viimeksimainittua menetelmää käytetään
s:n tehdasmaisessa valmistuksessa.

<b>Säilö,</b> silo (ks. t.). — <b>Säilörehu,</b>
painorehu (ks. t.).

<b>Sainio,</b> rautatieasema Viipurin-Rajajoen
rataosalla, Viipurin pitäjässä, 10 km Viipurista.

<b>Säkeistö</b> l. <sp>strofi,</sp> „värssy",
määrätty luku kokonaisuudeksi ryhmitettyjä
säkeitä. — <i>Mus.</i> Yhtäläisenä tai
muunnettuna kertautuva säveljakso. Riippuen
sävellyksen kokonaisrakenteesta s:nä on
milloin pelkkä säeryhmä, milloin täysi
lauseke tai sikermä.

<b>Säkiä</b> l. <sp>monni</sp> <i>(Silurus glanis),</i>
rakkosuisiin kuuluva, mateen näköinen,
Euroopan suurin järvikala. Yläleuassa
2 pitkää, alaleuassa 4 lyhyttä
viiksisäiettä. Selkäpuoli vihreänruskea,
vatsapuoli vaalea. Keski- ja Itä-Euroopassa.
Tonavasta on saatu 200-300 kg:n
painoisiakin s:itä, Dnepristä 150-200 kg:n
painoisia. Kaspianmerestä pyydetään
s:itä hyvin runsaasti. Suomessa sitä on
ennen ollut Etelä-Hämeen vesissä;
viimeiset saatu Janakkalan Kernaalan-järvestä
1860-luvulla ja Kymijoen suusta 1886.
Nykyisin niitä on Suomen alueella vain maan
itärajalla, Salmin pitäjässä, Suojoessa.
Suurin viimeaikaisista 34 kg:n painoinen.

<img 1>
Säkiä.
</img>

<b>Säkkijärvi,</b> kunta Viipurin läänissä,
Etelä-Karjalassa, Suomenlahden rannalla;
842,8 km<sup>2</sup> (siihen luettuna
Ylämaa), 9,800 as. (1927). Yhteiskoulu.

<b>Säkkipilli,</b> ikivanha soitin, jota
nykyjäänkin käytetään Skotlannissa
kansallis- ja sotilassoittimena. S:iin kuuluu
nahkainen pussi, johon ilmavirta
johdetaan putken kautta puhaltamalla tai
pienten, käsivarsin painettavien palkeitten
avulla. Pussiin on kiinnitetty oboen
kaltainen puhallussoitin, jolla esitetään
varsinaiset melodiset sävelkulut; sitäpaitsi
siinä on 1-3 bassopilliä, joista soi taukoamatta
sama pohjasävel (kvintteineen ja oktaaveineen).

<img 1>
Säkkipilli.
</img>
</chapter>


<chapter name="Säkylä-Särmiö">
<b>Säkylä,</b> kunta Turun ja Porin läänissä,
Satakunnan etelärajalla, Pyhäjärven ympärillä;
156,8 km<sup>2</sup>, 2,903 as. (1927). ks.
kuvaliitettä <sp>Satakunta.</sp>

<b>Säkä,</b> eräiden imettäväisten selän
korkein kohta, joka vastaa luurangon
selkänikamien pystyhaarakkeita siteineen ja
muine muodostumineen.

<b>Säkäpahka,</b> hevostauti, joka tav.
aiheutuu valjaiden lyöttymästä. Tulehdus
turvottaa toisinaan vain nahan ja sen
alaisen sidekudoksen, toisinaan taas se
tunkeutuu syvemmälle lihaksiin,
niskasiteeseen ja luihin aiheuttaen täällä
märkämuodostuman, joka puhkeaa ja synnyttää
n. s. <sp>s.-aukoman.</sp>

<b>Sälgrund</b> <i>[sēl-]</i> (suom. <i>Kaskisten
majakka</i>), 25,2 m korkea valotorni
samannimisellä saarella Kaskisten edustalla.
Valonkorkeus vedenpinnasta 30,2 m.
Rak. 1875. Luotsiasema.

<b>Sälskär</b> <i>[sēlšär],</i> loistomajakka
samannimisellä saarella Ahvenanmaan
luoteispuolella, valkoinen, 32 m korkea pyöreä
tiilitörni. Valonkorkeus vedenpinnasta
44,5 m, perustasta 30,8 m. Rak. 1868.

<b>Sälönokkaiset</b> <i>(Lamellirostres),</i>
lintulahko. Ylä- ja alaleuan reunoissa on
poikittaisia sarveissälöjä, joilla linnut
siivilöivät vedestä ruokansa. Nokan kärjessä
sarveiskynsi. Jalat räpyläjalkoja.
Meikäläiset suvut: joutsenen, hanhen,
sepelhanhen, ristisorsan, ruostesorsan, sorsan,
lapasorsan, sotkan (l. narskun), telkän,
allin, pilkkasiiven, Stellerin allin,
haahkan ja koskelon suvut.

<b>Sämpsä,</b> <sp>Sampsa,</sp> <i>suom. myt.,</i>
kasvullisuuden jumala.

<b>Säntis</b> <i>[zen-],</i> kaunis vuoristo
Koillis-Sveitsissä, Appenzellin alpeissa.

<b>Säppi,</b> loistomajakka Säpin saarella,
Porin-Rauman kulkuväylällä, Porista
länteen; valkoinen, 30,7 m korkea kivitorni.
Valon korkeus vedenpinnasta 34,8 m,
perustuksesta 29,6 m. Luotsiasema.

<b>Särki</b> <i>(Leuciscus rutilus),</i> suolattoman
tai vähäsuolaisen veden kala, selkäpuolelta
mustan harmaa, sivuilta ja vatsapuolelta hopean
valkoinen. Silmät punertavat, perä-, vatsa-
ja rintaevät punaiset. Tavallisin pituus
20-25 cm, mutta kasvaa joskus paljon
suuremmaksikin. Syö pieniä eläimiä, joskus
vesikasvejakin. Kutee varhain keväällä.
Liha ruotoista, vähäarvoista; kutuaikana
sitä kumminkin pyydetään joks. runsaasti.
Suomessa s. on yleinen sekä sisävesissä
että meren saaristossa.

<b>Särkikalat</b> <i>(Cyprinidæ),</i> rakkosuisiin
kuuluvia suolattoman veden kaloja. Suu
pieni, hampaaton, alemmissa nieluluissa
tylpät hampaat; 1 selkäevä.

<b>Särkilahna,</b> särjen ja lahnan
sekasikiö. Saatu muutamia kertoja
Suomessa.

<b>Särkilahti.</b> 1. Ratsutila Pernajassa. —
2. Kartano Taivassalossa,
Särkilahti-Stjernkors-suvun kotitalo.

<b>Särkilahti</b> <sp>(Stjernkors), Iivar
Maununpoika</sp> (k. 1573), sotapäällikkö. —
<b>Särkilahti,</b> <sp>Maunu Niilonpoika</sp>
(k. 1500), Suomen piispa 1489-1500,
tuomiorovastina 1465-89. Julk.
hiippakunnalleen 1492 uudet säännöt,
joissa m. m. määräsi erinäisten
rukousten säännöllisen lukemisen kirkossa
suomeksi. Otti 1495 tarmokkaasti osaa
isänmaan puolustukseen. [Törne (Historisk
Tidskrift för Finland, 1922).] —
<b>Särkilahti,</b> <sp>Niilo Olavinpoika</sp>
(k. n. 1450), valtaneuvos, aikanaan Suomen
huomattavimpia miehiä. — <b>Särkilahti,</b>
<sp>Pietari</sp> (k. 1529), pappi. Liittyi Saksassa
opiskellessaan uskonpuhdistukseen, jota
levitti Suomeen n. 1523 palattuaan; kuoli
arkkiteininä. Päähenkilönä S. Ivalon
samannimisessä romaanissa.

<b>Särkisalmi.</b> 1. Salmi Simpeleessä. —
2. Rautatieasema Elisenvaaran-Savonlinnan
rataosalla, Parikkalan kunnassa,
27 km Elisenvaarasta.

<b>Särkynyt sydän,</b> murtunut sydän (ks. t.).

<b>Särmiö,</b> <sp>prisma,</sp> yhdensuuntaisten,
toisiaan leikkaavien tasojen rajoittama
torvimainen kappale. Us. s. ajatellaan
rajoitetuksi molemmista päistään kahdella, edellisiä
leikkaavalla, keskenään yhdensuuntaisella
tasolla; leikkauskuviot ovat kaksi yhteneväistä
monikulmiota, s:n <sp>pohjat.</sp> Ensinmainitut
tasot (tai näihin sisältyvät s:ta rajoittavat
suunnikkaat) ovat s:n <sp>sivutahkot,</sp> niiden
(keskenään yhdensuuntaiset) leikkausviivat
s:n <sp>särmät.</sp> S:n pohjien väli on s:n
korkeus. S:tä sanotaan särmien luvun mukaan
3-, 4- j. n. e. särmäiseksi. <sp>Suoran s:n</sp>
särmät ovat kohtisuorassa pohjia vastaan.
4-särmäinen s., jonka pohjat ovat suunnikkaita,
on <sp>suunnikas-s. l. paralleelipipedi.</sp>
S:n tilavuus on sen pohjan ja korkeuden tulo.
— <i>Fysiikassa</i> sanotaan s:ksi l. prismaksi
kahden tason ja niiden leikkaussuoran,
taittavan särmän rajoittamaa

<img 1>
Särmiö. <i>A</i> taitesärmä,
φ taitekulma.
</img>
</chapter>

<chapter name="Särmämaneetit-Säteily">
läpinäkyvää kappaletta (huolimatta
kappaleen muista rajapinnoista). Tahkojen
välinen kulma on s:n taittava kulma.
S:n kannaksi sanotaan s:ta leikkaavaa
tasoa, joka on taittavan särmän
suuntainen. Jos s. on optillisesti tiheämpi kuin
ympäristö, niin s:n tahkoa kohtaava
valosäde taittuu s:n läpi kulkiessaan
kantaa kohti. Tulo- ja menosäteiden välinen
kulma on <sp>poikkeama l. deviatsioni.</sp>
Sen suuruus riippuu aineen
taiteindeksistä, taittavasta kulmasta ja
valosäteen suunnasta, saaden
minimiarvonsa, kun tulokulma = menokulma.
Poikkeama on eri suuri eri värisille
säteille, vrt. <sp>Valontaittuminen</sp>
ja <sp>Värinhajaantuminen.</sp>

<b>Särmämaneetit,</b> <sp>harjamaneetit,
kampamaneetit</sp> <i>(Ctenophora),</i>
vapaana uiskentelevia onteloeläimiä, joilla
hyytelömäinen ruumis ja tämän ulkopinnalla
8 pitkittäisriviä väräjäviä uimalehdyköitä.
Kaksineuvoisia. Merieläimiä.

<b>Särmäneulat</b> <i>(Syngnathidæ),</i> pieniä,
tupsukiduksisia merikaloja, joiden ruumis on
hyvin pitkä ja hoikka, suu pieni ja ylöspäin
suuntautuva. Koiras kantaa hedelmöitetyt munat
ja poikaset vatsan alapuolella olevassa
pussissa tai syvennyksessä. <sp>Särmäneula</sp>
<i>(Siphonostoma typhle)</i> elää m. m.
Itämeressä aina Helsinkiin asti idässä ja
Maalahteen asti pohjoisessa. N. 25 cm
pitkä, hidasliikkeinen. Vartalo 7-särmäinen.

<img 1>
Särmäneula.
</img>
— <sp>Merineula</sp> <i>(Nerophis ophidion),</i>
edellistä vähän pienempi, ruumis
sileä, särmätön; käyttää pitkää pyrstöään
kierteishäntänä. Itämeressä, Suomenlahdessa
ja Pohjanlahdessa Vaasaan asti.

<b>Säräisniemi,</b> kunta Oulun läänissä,
Pohjanmaalla, Oulujärven länsirannalla;
1,091,2 km<sup>2</sup>, 3,693 as. (1927).

<b>Säteenmätä,</b> sädemätä (ks. t.). —
<b>Säteensyöpä,</b> hevosen kaviotauti,
säteestä alkava ja lihaskavion sarveisainetta
muodostavaan osaan leviävä tulehdus. Kaviossa
sarveismuodostus taukoaa, ja sen sijasta
kasvaa pehmeätä kasvannaista, joka ennen
pitkää hajoaa tahmeaksi, haisevaksi
massaksi, S:n hoito perustuu leikkaukseen
ja syövyttävien aineiden käyttöön.

<img 1>
Säteensyöpä.
</img>

<b>Säteilevä</b> materia, katodisäteiden
vanha nimitys.

<b>Säteily,</b> energian yleensä
suoraviivainen siirtyminen läpi avaruuden.
Erotetaan aineellinen s. (katodisäteet,
kanavasäteet, radioaktiivisten aineiden α- ja
β-säteet) ja sähkömagneettinen l.
varsinainen s. Sähkömagneettinen s. on
sähköisen ja magneettisen voimakentän
häiriöiden siirtymistä, jonka ajatellaan
tapahtuvan eetterissä. S. siirtyy
vakionopeudella 300,000 km/sek.; sen
värähdystaajuus vaihtelee suuresti (vrt.
<sp>Spektri</sp>), ja tämän, samoin kuin
syntynsä ja havaintokeinojemme mukaan
se jaetaan sähkö-, lämpö-, valo-,
kemialliseen, röntgen- ja γ-säteilyyn. S. on
monokromaattinen, jos se rajoittuu
yhteen ainoaan värähdystaajuuteen.
Tarkoin monokromaattista s:yä ei voi
käytännössä toteuttaa. Luminišenssi ilmenee
alhaisessa lämpötilassa, lämpötila-s.
lähtee korkeaan lämpötilaan kuumennetuista
kappaleista. Stefanin (1879) ja
Boltzmannin (1884) keksimäin lakien mukaan
täysin mustan kappaleen (s. o. kappaleen
joka ei läpäise eikä heijasta s:yä) s. on
suorassa suhteessa sen absoluuttisen
lämpötilan 4:nteen potenssiin.
S.-energian jakautuminen spektrille eri
lämpötiloissa näkyy oheenliitetystä, Lummerin
ja Prinsheimin kokeisiin perustuvasta
piirroksesta. Lämpötilan kohotessa s.-maksimi
siirtyy kohti lyhyempiä aaltoja (suurempaa
taajuutta), jääden kuitenkin yleensä
lämpösäteilyn alueelle. Jokaisen muun kuin
täysin mustan kappaleen s. on kullakin
aaltopituudella pienempi kuin viimemainitun.
Eräiden aineiden selektiivinen s. (esim.
ceriumsuolojen) tekee ne kuitenkin
taloudellisemmiksi valolähteiksi. —
S:n teoriaa tutkiessaan johtui Max
Planck luomaan erkaleoppinsa (vrt.
<sp>Planekin erkaleoppi</sp>).

<img 1>
Säteilyenergian <i>(E)</i>
jakautuminen eri lämpötiloissa.
λ= aallonpituus, lausuttuna
mikroneissa <i>(μ).</i> Pisteviivasta
oikealle ulottuvat
näkymättömät lämpösäteet.
</img>
</chapter>

<chapter name="Säteilyhoito-Sävellyslajit">
<b>Säteilyhoito,</b> radioterapia (ks. t.).

<b>Säteilykeskus,</b> <sp>radiatsionipiste,</sp>
se kohta taivaalla, mistä meteoriittiparven
meteoriitit näyttävät saavan alkunsa.

<b>Säteilypaine.</b> Maxwellin
sähkömagneettinen säteilyteoria johtaa siihen
tulokseen, että jotakin pintaa kohtaava
säteily aiheuttaa paineen tätä pintaa
vastaan, eri suuren, riippuen pinnan
absorptsionista ja heijastuksesta. S:n
olemassaolon oli jo Kepler (1619)
otaksunut. Kokeellisesti sen sai todetuksi
vasta P. Lebedev 1900. Arrhenius ja
Schwarzschild ovat s:n nojalla selittäneet
us. kosmillisia ilmiöitä; edellinen
on sille perustanut maailmojen kehitystä
koskevan teoriansa.

<b>Säteisliike,</b> radiaaliliike (ks. t.).

<b>Säteittäinen,</b> <sp>radiaarinen,</sp> eläin,
kasvi tai näiden osa (esim. teriö), jonka
voi useammassa kuin yhdellä tasolla
jakaa kahteen puoliskoon, jotka ovat
toistensa peilikuvia, vrt. <sp>Bilateraalinen,
Epämukainen, Symmetria.</sp>

<b>Säter</b> <i>[sē-],</i> kaup. Ruotsissa,
Taalainmaassa, Falunista etelään. Kutomatehdas.
2,000 as.

<b>Säterivapaus,</b> aatelismiehen oikeus
olla suorittamatta ratsupalvelusta (=
verovapaus) talosta, jossa asui (säteri).

<b>Sätherberg</b> <i>[sēterbärj],</i> <sp>Herman</sp>
(1812-97), ruots. lääkäri ja runoilija.
Eräät S:n runoista, kuten „Studentsången"
ja „Längtan till landet", ovat sävellettyinä
tulleet tunnetuiksi.

<b>Sävar</b> <i>[sē-],</i> <sp>Säfvar,</sp> pitäjä
Ruotsissa Uumajan koillispuolella. Siellä
venäläiset 1809 pakottivat ruots. joukko-osaston
peräytymään Rataniin.

<b>Sävel,</b> ääni, joka syntyy jaksollisesta
värähtelystä; sen korkeustaso on kiinteä.
Vastakohta: <sp>häly.</sp> — Vaikka
hälyjäkin käytetään s.-taiteessa, ovat s:t
kuitenkin s.-taiteen varsinaisena aineksena.
Taiteelliseen merkitykseen säveltasot
pääsevät vasta keskinäisten tonaalisten
suhteittensa kautta. Matemaattisesti
tutkitaan näitä suhteita määräämällä s:ten
värähdystaajuuksien suhteet. Niin
saatuja murtolukuja sanotaan fysiikassa
<sp>intervalleiksi,</sp> musiikinteoriassa
<sp>intervallien suhdeluvuiksi.</sp>
Mitä yksinkertaisemmalla murtoluvulla
kahden s:n suhde on ilmaistavissa, sitä
kiinteämmin s:t sopeutuvat toisiinsa,
mitä mutkallisempi on suhdeluku, sitä
ristiriitaisempi on s:ten vaikutus. Niinpä
on oktaavin suhdeluku 2/1, puhtaan
kvintin 3/2, j. n. e.

<b>Sävelaihe,</b> <sp>motiivi,</sp> <i>mus.,</i> pienin
itsenäinen sävelrakenteen jäsen. S.
jakautuu usein kahteen tai useampaan
aihelmaan, joilla ei semmoisenaan ole
itsenäistä merkitystä. vrt. <sp>Johtoaihe.</sp>

<b>Sävelala,</b> niiden sävelten kokonaisuus,
jotka ryhmittyvät määrätyn perussävelen
(ks. t.) johtamaksi tonaaliseksi järjestöksi.
S. saa nimensä perussävelestään. S:t jakautuvat
kahteen sävellajiin, duuriin ja molliin, joiden
vastakohtaisuus johtuu s:aan kuuluvien sävelten
erilaisesta järjestäytymisestä.

<b>Sävelalue</b> on itsessään rajaton, koska
ääniä ja säveliä aiheuttavien värähdysten
nopeus voi lisääntyä tai vähentyä
äärettömiin asti. Taiteellisesti käyttökelpoinen
s. rajoittuu niihin säveliin, joissa
värähdysnopeus on 30:sta n. 4,000:een
sekunnissa. Tähänkin s:een sisältyvien
sävelten luku on rajaton. Mutta koska
sävelten taiteellinen vaikutus johtuu
niiden keskinäisistä sopeutuvaisuussuhteista
(vrt. <sp>Sävel</sp>), tulee kussakin
sävellyksessä vain rajoitettu luku säveliä
käytäntöön. Pianolla y. m. kosketinsoittimilla
esiintyvä tarkka s:n rajoitus (12 säveltä
oktaavissa) on kuitenkin vain näennäinen;
se johtuu n. s. tasavireisestä virityksestä,
jossa säveltasot ainoastaan likimäärin vastaavat
niiden todellista korkeutta.

<b>Säveldraama</b> ks. <sp>Ooppera.</sp>

<b>Sävelkorkeus,</b> säveltaso (ks. t.).

<b>Sävelkorva</b> ks. <sp>Säveltajunta.</sp>

<b>Sävellajit.</b> S:ksi nimitetään sävelten
erilaista keskinäistä suhtautumista ja
järjestymistä. S:eja on 2, duuri ja
molli (ks. n.). S. suhtautuvat sävelaloihin
kahdella eri tavalla: 1) yhteiset
pääsävelet, mutta eri sävelala, esim.
C-duuri ja c-molli; 2) yhteinen sävelala,
mutta eri pääsävelet, esim. C-duuri ja
a-molli. Edellisiä nimitetään toistensa
muunnos-s:ksi, jälkimmäisiä rinnakkais-s:ksi.
Nuottikirjoituksessa ilmaisee etumerkintö
sävelalan, mutta vasta sävellyksen tonaalisesta
jäsentelystä käy selville, kumpi rinnakkais-s:sta
siinä vallitsee.

<b>Sävellyslajit</b> johtuvat sävelteoksiin
käytetyistä erilaisista keinovaroista.
Päälajeina erottuvat toisistaan laulu- l.
vokaali- sekä soitin- l. instrumentaalimusiikki.
Nämä ryhmittyvät eri s:ksi ensi sijassa
esittäjien luvun ja keskinäisen suhteen mukaan.
Täten erottuvat esim. soolo- ja kuorolaulut,
duetot, tertsetit, kvartetit ja toisaalta kamari-
ja orkesterimusiikki sekä soolosoitinmusiikki
(säestyksetön tai säestetty). Toisessa
</chapter>

<chapter name="Sävellysmuodot-Sää">
sijassa tulee kysymykseen sävellysten
erikoinen tyyli ja tarkoitusperä. Siitä
johtuvat monenlaiset eri s:n nimitykset,
kuten etydi, uvertyyri, konsertto,
ooppera, oratorio y. m. Muutamat s.
vaativat puitteikseen määrätynlaisia
vastaavia sävellysmuotoja, esim. fuuga,
sonaatti, sinfonia; mutta yleensä s. voivat
esiintyä kokoonpanoltaan monenlaatuisina.

<b>Sävellysmuodot,</b> musiikin muodot. ks.
<sp>Musiikki,</sp> III os., p. 248.

<b>Sävelmaalailu</b> pyrkii kuvailemaan
määrätynlaisia sisäisiä tai ulkonaisia
tilanteita ja ilmiöitä. Selvimmin saavat
sävelellisen vastineensa sellaiset seikat
kuin korkeus ja syvyys, heleys ja synkkyys,
nopeus ja hitaus j. n. e. S. tulee
kyseeseen nimenomaan n. s. ohjelmamusiikissa,
mutta sitä käytetään muissakin musiikin lajeissa.

<b>Sävelmä,</b> melodia (ks. t.). —
<b>Sävelsanelu,</b> musiikkidiktaatti (ks. t.). —
<b>Sävelsuhde,</b> intervalli (ks. t.).

<b>Säveltajunta</b> on eri ihmisillä
erilainen, riippuen siitä, mitä sävelten
ominaisuuksia he kykenevät havaitsemaan.
Nämä ominaisuudet ovat: voima,
aika-arvo, sointi ja korkeustaso. Kolme
ensinmainittua ominaisuutta ilmenee yhtähyvin
hälyissä kuin sävelissä, ja enimpien
ihmisten on helppo niitä käsittää.
Musiikillisesti harjaantumattomatkin henkilöt
havaitsevat, milloin sävelet ovat vahvempia
tai heikompia, milloin hitaampia tai
nopeampia; he erottavat myös sointivärin
puolesta esim. viulunäänen pianonsoitosta.
Toisin on sävelten korkeustason laita.
Siinä kaikki havaitsevat vain sen
ylimalkaiset vastakohtaisuudet, esim.
erottaen naisäänen miesäänestä. Mutta
varsinaiseen s:aan kuuluu ennen kaikkea
eri säveltasojen tonaalisten suhteiden
käsittäminen (vrt. <sp>Sävel</sp>), ja siinä
kohden vaihtelee havaintokyky huomattavasti
eri henkilöillä. Tässä ilmenee ero
„musikaalisten" ja „epämusikaalisten"
henkilöiden kesken. Edellisten tajuntaan
tonaaliset suhteet pääsevät vaikuttamaan,
jälkimmäisiltä ne jäävät havaitsematta.
Tätä havaintokykyä nimitetään
<sp>sävelkorvaksi</sp> Erikoinen merkitys on
n. s. absoluuttisella (ehdottomalla)
sävelkorvalla, johon sisältyy kyky
täsmällisesti muistaa ja pelkältä kuulemalta
tuntea jokaisen sävelen korkeusaste.
Tämä kyky on erinomaisen harvinainen.
Mutta absoluuttisen sävelkorvan merkitys
ei olekaan oleellinen varsinaiselle s:lle,
eikä siihen aina edes liitykään
tavallista tarkempaa sävelsuhteiden
tajuamista. Mutta juuri tähän kohdistuvaa
kykyä, n. s. suhteellista sävelkorvaa, on
pidettävä s:n ytimenä.

<b>Säveltaso</b> l. <sp>sävelkorkeus,</sp>
sävelten värähdystaajuudesta johtuva
ominaisuus, jonka vaikutuksesta sävelet
sijoittuvat kuvittelussamme toinen toistaan
korkeammalle, jolloin suurempaa
taajuutta vastaa korkeampi sävel. Syntyy
mielikuva sävelten sijoittumisesta
jonkinlaiseen avaruustilaan, jossa sävelkulku
liikehtii näkyväisten ilmiöiden tavoin
ylös ja alas. Tämänmukaisesti yleisessä
kielenkäytössä puhutaan sävelkulun
kohoamisesta ja laskeutumisesta.

<b>Säviä,</b> 0,5 km pitkä suluton kanava
Pielaveden ja Nilakan välillä
Rautalammin reitissä. Rak. 1892-95.

<b>Sävträsk</b> ks. <sp>Liljentaali.</sp>

<b>Säyneinen,</b> kunta Kuopion läänissä,
Pohjois-Karjalassa; 188,1 km<sup>2</sup>,
2,736 as. (1927).

<b>Säynäs,</b> <sp>säynävä, säyne</sp>
<i>(Leuciscus idus),</i> särjen sukuun kuuluva
kala, selkä mustanvihreä, sivut
messinginkeltaiset, vatsapuoli valkea;
suomut joks. pienet, silmät keltaiset,
peräevä lanttopäinen. Tav. 35-45 cm pitkä.
Viihtyy parhaiten kirkkaassa vedessä,
syö pieniä pohjaeläimiä, toisinaan pieniä
kalojakin. Hyvänmakuinen. Useimmissa
maamme järvissä sekä Suomenlahden ja
Pohjanlahden saaristoissa, ks. värikuvaliitettä
<sp>Järvikaloja,</sp> II os., p. 224.

<b>Säynätsalo,</b> kunta Hämeen läänissä,
Hämeessä; sen muodostaa Pohjois-Päijänteessä
oleva S:n saari; 3,4 km<sup>2</sup>, 1,024 as.
(1927). Joh. Parviaisen Tehtaat o.-y. (vrt.
<sp>Parviainen</sp>).

<b>Sää</b> on jollakin paikalla tietyllä
hetkellä vallitseva, erilaisten ilmakehän
tekijäin, kuten paineen, lämpötilan,
tuulen, kosteuden, sateen ja pilvisyyden
y. m. yhteisesti muodostama tila. —
Maapallon <sp>troopillisissa seuduissa</sp>
ovat ilmakehän muutokset päivästä
toiseen niin säännöllisiä, että hetken s.
siellä on suunnilleen sama kuin
keskimääräinen <i>ilmanala</i> (ks. t.). Tämä
johtuu siellä vallitsevista tasaisista
lämpö- ja ilmanpaineoloista. Satunnaisia,
lyhytaikaisia, monesti hyvin
tuhoisia häiriöitä aikaansaavat siellä
pyörremyrskyt. <sp>Lauhkeissa</sp> ja
<sp>kylmemmissä</sp> vyöhykkeissä s. on alituisten
vaihtelujen alainen. S:hän vaikuttavat
tekijät esiintyvät suurimmaksi osaksi
ilmameren pohjimmaisessa, n. 10 km
paksussa kerroksessa, <sp>troposfäärissä.</sp>
Havainnollisen kuvan samalla hetkellä
vallitsevasta s:stä suurehkolla alueella
antaa <sp>s.-kartta</sp> (ks. t.). Kunkin

<img 1>
Täysin kehittyneen matalapaineen kaaviollinen
rakenne. Ylhäällä pystysuora leikkaus
keskuksen pohjoispuolelta. Keskellä leikkaus maan
pintaa pitkin. Alhaalla pystysuora leikkaus
keskuksen eteläpuolelta.
</img>

paikkakunnan s. ja sen kulku riippuu
oleellisesti siitä, missä asenteessa se
sijaitsee s:n muutoksia ja häiriöitä
aiheuttaviin tilanteihin nähden.
Määräävinä ovat ilmanpaineen <sp>matalan</sp> ja
<sp>korkean</sp> alueet (minimit ja maksimit)
sekä niiden erilaiset toisarvoiset
muodostumat ilmavirtausten taitekohtineen ja
kussakin niissä vallitsevine ilman
ominaisuuksineen.

Matalassa virtaa maanpinnalla ilmaa
sen keskustaa kohden, pohjoisella
puolen maapalloa vastapäivään kiertäen;
siitä nimitys <sp>sykloni.</sp> Täysin
kehittyneessä matalassa on kahdenlaatuista
ilmavirtausta, joista toinen, kylmä ja
verraten kuiva virtaus, <sp>polaarivirta,</sp>
on kotoisin yleensä pohjoisemmista
seuduista (mustat nuolet kuvassa) ja
toinen, lämmin ja kostea virtaus,
<sp>tropiikkivirta,</sp> eteläisemmistä seuduista
(vaaleat nuolet). Näiden virtausten
kohtaamispaikoissa törmäävät tuulet vinosti
toisiaan vasten. Muodostuvissa
virtausten ja lämpötilan taitekohdissa
lämpimämpi ja keveämpi ilma kohoaa ylös,
muodostaa pilviä ja sadetta (vrt.
<sp>Pilvet</sp> ja <sp>Sade</sp>). Jos lämmin
virtaus puhaltaa kylmää vasten matalan
lämpimän osan etupuolelta, nousee lämmin
ilma loivasti kylmän yläpuolelle,
muodostaen laajat pilvi- ja sadealueet,
jolloin sade on tasaista ja kestävää,
<sp>maadunnainen</sp> eli <sp>maakuntasade.</sp>
Jos taas kylmä virtaus tunkeutuu vinosti
takaa lämpimän alueelle, niin
kylmä ilma työntyy lämpimän ilman
alle ja pakottaa sen kohoamaan ylöspäin
verraten voimakkaasti ja jyrkästi. Tähän
kehittyy kapea pilvi- ja sadealue, jossa
sade on rankkaa ja välistä tulee rakeita
ja on ukkosta.

Matalanalue vaeltaa meidän seuduillamme
tav. lännestä itäänpäin, jolloin
etenemissuunta poikkeaa hiukan oikealle
lämpimän ilmavirtauksen suunnasta maan
pinnan lähellä. — Jos paikkakunta
joutuu olemaan matalan keskuksen
eteläpuolella (oikealla) sen ohi mennessä,
muuttuu sää seuraavalla tavalla.
Taivaalle ilmestyy keveitä harsopilviä (ci).
Ne tihenevät yhtenäiseksi vaipaksi,
jolloin muodostuu renkaita auringon ja
kuun ympärille. Vähitellen ilmestyy
paksumpia ja alempana olevia pilviä (a-st
ja nb) ja tulee kestävä sade. Ilmanpaine
on laskenut koko tämän ajan, ja tuulet
puhaltavat idän ja etelän väliltä. Sateen
lakatessa lämpiää ilma, taivas osaksi
selkenee, ja tuuli pyörähtää lounaan
puolelle. Tällöin sivuutetaan matalan
<sp>lämmin rintama</sp> ja joudutaan sen
lämpimään osaan. Muutamien tuntien
kuluttua ilmestyy taivaalle vaaleita
pilvenhattaroita (a-cu), taivas synkkenee pian,
ja tulee lyhyitä rankkoja sateita ja us.
ukkosta. Tuuli kääntyy länteen ja
luoteeseen ja muuttuu us. puuskaiseksi.
S. jäähtyy ja ilmanpaine alkaa nousta.
On sivuutettu matalan <sp>kylmä
rintama,</sp> jonka sateita seuraa kirkas,
koleahko ja vähitellen laantuva s. — Jos
paikkakunta joutuu matalan keskuksen
pohjoiselle (vasemmalle) puolelle ei kovin
kauas siitä, pysyy se kaiken aikaa
kylmässä alueessa ja ainoastaan sadealueen
pohjoisin osa ulottuu paikkakunnalle.
Ilmanpaine laskee aluksi, mutta nousee
sateen tauottua. Tuuli kiertää idästä
koillisen ja pohjoisen kautta luoteeseen.
— Voimakkaimmin kehittyneitä matalapaineita
sanotaan myös <sp>myrskykeskuksiksi,</sp>
koska ilmanpaineen suurien erojen takia
sen laidoilla tuulen voima nousee myrskyksi.

Matala, vaeltaessaan maapallolla
eteenpäin, käy itse määrätyn kehityskulun.
Ensin se syntyy pienemmästä häiriöstä
kylmän ilman painuessa lämpimän
alueelle, jolloin lämmin virtaus
vuorostaan tunkeutuu kylmän alueelle ja
muodostaa matalan lämpimän osan. Tämän
häiriökohdan edetessä kylmien ja
lämpimämpien seutujen raja-alueita pitkin,
lähenee takaa tuleva kylmävirtaus,
<sp>kylmä rintama,</sp> suuremman
liike-energiansa avulla lämmintä rintamaa sen
edellä niin, että matalan lämmin osa
lakkaamatta kapenee. Kun kylmä
</chapter>
<chapter name="Sääde-Sääksjärvi">
rintama saavuttaa lämpimän <sp>(matalan
sulkeutuminen, okklusioni),</sp> on
matala sivuuttanut voimakkaimman
kautensa ja alkaa heiketä. Matalan
keskiosaan ja yläilmoihin jää vielä lämmintä
ilmaa, mikä sekin vähitellen vähenee.
Matalan kulkua ei ole käsitettävä
vaeltavana ilmajoukkona, vaan lakkaamatta
muuttuvana liiketilana. — Matalat
kulkevat us. 5-6 päivää kestävissä ryhmissä,
jolloin kuhunkin ryhmään kuuluu tav.
4 erillistä keskusta.

Korkeapaineen alueesta virtaa ilma
yleensä kaikille puolille poispäin
<sp>(antisykloni).</sp> Tämän vajauksen korvaa
yläilmoista alaspäin laskeutuva ilma. Kun
yläilmoissa siellä vallitsevan kylmyyden
takia ilma on kuivaa, kykenee tällainen
alaspäin painuva ilma, lämmitessään n. 1
asteen joka 100 m:n laskulle, imemään
itseensä alempien ilmakerrosten kosteutta
ja edistää senvuoksi taivaan selkenemistä,
varsinkin kesällä. Korkean keskusosissa on
joko tyyntä tai heikkoja tuulia. Kesällä
pääsee aurinko esteettä paistamaan, ja
silloin on korkean vallitessa s. lämmintä
ja helteistä. Talvella taas on voitolla
säteily maan ja erityisen voimakkaana lumen
pinnalta avaruuteen, ja seurauksena on us.
kovia pakkassäitä. Monesti on kuitenkin
kylmänä vuodenaikana kerrospilviä
taivaalla, joten pakkasen voima ei pääse
kehittymään. Korkean alueet liikkuvat
tavallisesti hitaasti ja ne ovat
liikeominaisuuksiltaan epäitsenäisempiä
kuin matalat.

Ylläesitetty säähäiriöiden kulku koskee
ilmameren alimpia kerroksia, jotka
ulottuvat vain 3-4 km:n korkeuteen maan
pinnasta. Näiden lisäksi on olemassa
pysyväisempiä häiriökeskuksia, jotka
käsittävät koko troposfäärin ja joskus
osan ylempääkin ilmakehän osaa,
<sp>stratosfääriä.</sp>

<b>Sääde,</b> säätiö (ks. t.).

<b>Säädös,</b> yksipuolinen, velvoittava
tahdonilmaisu l. määräys; säätämisen tulos.
vrt. <sp>Säännös.</sp>

<b>Sääkartta,</b> laajimmassa merkityksessä
joidenkin ilmastotekijäin maant.
jakautuminen kartalle esitettynä. Ilmaston
keskimääräisten olojen valaisemiseksi
laadittuja karttoja sanotaan asianmukaisimmin
<sp>ilmastokartoiksi.</sp> Näitä ovat
<sp>lämpötila-</sp> (isotermi-), <sp>ilmanpaine-</sp>
(isobaari-), <sp>sade-</sp> (isohyeetti-)
y. m. kartat. Tav. tarkoitetaan s:illa
samanaikaisesti vallitsevan sään esityksiä,
<sp>synoptisia karttoja.</sp> Näiden perustalla
tapahtuu nykyaikainen säänennustus

<img 1>
Synoptinen sääkartta.
</img>
(ks. t.) ilmat. laitoksissa. S:aan tarvittavat
erityisten merkkijärjestelmien mukaan laaditut
tiedot tulevat ulkomailta radioteitse, omasta
maasta tav. sääsähkösanomina. Yleensä sääkartta
esittää ilmanpaineen jakautumisen
isobaarien avulla, tuulen suunnan ja voiman
kullakin havaintopaikalla (havaintopaikkaa
kohti vedetty nuolen tapainen, jonka
hännän sulat ilmoittavat voiman siten,
että jokainen pitempi sulka merkitsee
kahta ja lyhyt yhtä beaufortia), taivaan
pilvisyyden, sateen, sumun y. m. sekä
paineen ja lämpötilan numeroilla.
Edellisen lisäksi käyttävät säänennustusten
laatijat erityisiä karttoja esittämään
ilmanpaineen muutoksia määrätyn ajan
kuluessa, ilmavirtausten ratoja, tuulia

<img 1>
Kaaviollinen kuva sääkartan ilmanpainemuodoista.
<i>K</i> korkea, <i>M</i> matala.
</img>
ylemmissä ilmakerroksissa, lämpörintamia,
sade- ja selkeäalueiden leviämistä y. m.
Isobaarien muodostamat ilmanpainemuodot
selviävät kaaviollisesta kuvasta.

<b>Sääksjärvi,</b> 8 km pitkä, 5 km leveä
järvi Kauvatsan ja Kokemäen pitäjien
alueella, Kokemäenjoen pohjoispuolella.
Laskee Kauvatsanjokea myöten Kokemäenjokeen.
</chapter>

<chapter name="Sääksmäki-Sääri">
<b>Sääksmäki,</b> kunta Hämeen läänissä,
Hämeessä, Vanajanselän ympärillä;
215,8 km<sup>2</sup>, 7,962 as. (1927, Valkeakosken
kauppalan asukkaat siihen luettuina).
Jutikkalan, Voipaalan, Rapolan ja Lotilan
kartanot. Helkavirsistään tunnettu
Ritvalan kylä. Kaunis Rapolanharju, jolla
suuri muinaislinna. Harmaakivikirkko
1300-luvulta (laajennettu 1838-41).

<b>Säälasi,</b> <sp>poroskooppi,</sp> vääriin
edellytyksiin perustuva sään ennustuskoje,
putki, jossa on alkoholiseen veteen
liuotettua salmiakkia, salpietaria ja
kamferia.

<b>Sääminki,</b> kunta Mikkelin läänissä,
Etelä-Savossa, Savonlinnan ympärillä;
950,1 km<sup>2</sup>, 12,334 as. (1927).
Lehtiniemen höyrysaha, Pääskylahden
faneeritehdas, Laitaatsillan ja Lypsyniemen
konepajat (lähellä Savonlinnaa). Niittylahden
y. m. kartanot.

<b>Säämiskä</b> (ruots.), säämisköimällä
(ks. <sp>Nahka</sp>) valmistettu pehmeä nahka;
käytetään käsineiksi, vaatetukseen y. m.

<b>Säämjärvi,</b> <sp>Säämäjärvi,</sp> n. 35 km
pitkä, 15 km leveä järvi Aunuksessa,
Suojoen vesistössä. Laskee Tsäp-jokea
myöten Suojokeen.

<b>Säämäjärvi,</b> kunta Aunuksessa, Suomen rajalla.

<b>Säänennustus.</b> Vanhempi, jonkinlaisella
todellisuuspohjalla lepäävä tulevan
sään arviointi l. ennustus perustuu
enimmäkseen erilaisiin huomioihin
ilmakehän määrättyjen tekijöiden ja
ilmiöiden kulusta. Tämä keino on vielä
nykyjäänkin suurena apuna paikallisen sään
ennustamisessa. Nykyaikainen
ilmatieteellisten laitosten toimittama s.
nojautuu ensikädessä synoptisissa
sääkartoissa (ks, <sp>Sääkartta</sp>)
kuvastuvien säätilanteiden perinpohjaiseen
tuntemiseen. Tärkeä merkitys on isobaarien
muodostamilla ilmanpaineen muodoilla,
mataloilla ja korkeilla sekä niiden
alalajeilla ja reunamuodostumilla, kuten
<sp>osamatala, reunamatala, matalan mutka</sp>
ja <sp>sola, painelaakso, paineselänne,
harju, kiila, rinne, satula, ukkospoimu</sp>
(vrt. <sp>Sääkartta</sp>). Sään suurimmat
ja nopeimmat muutokset esiintyvät yleensä
niillä seuduin, joissa isobaareilla on
suurin kaarevuus, sillä tällaisissa paikoissa
ovat ilman katkokohdat ja niiden yhteydessä
ilman liikkeet ylös- ja alaspäin voimakkaimpia.
Itse s. perustuu pääasiassa häiriömuodostumien
ja katkopaikkojen kulun seuraamiseen, jolloin
määrätyt kokemusperäiset tosiasiat ja
teoreettista tietä johdetut säännöt ovat
ohjeena. S. annetaan tavallisesti
ainoastaan lähinnä seuraavaa vuorokautta
varten. Ne levitetään nyk. radiolla,
meillä kahdesti päivässä sekä yleisradiolla
että merenkulkijoita varten Hangon,
Viipurin ja Vaasan radioasemilta. Näiden
yhteydessä lähetetään myös <sp>myrskyvaroituksia</sp>
(ks. t.). Pitkäaikaisen s:n alalla ei
tutkimus ole saavuttanut luotettavia,
käytännöllistä elämää hyödyttäviä tuloksia.

<b>Säännöllinen,</b> <i>geom.</i> S. on kupera
monikulmio, jonka kaikki sivut ja kaikki
kulmat ovat keskenään yhtäsuuret, ja
monitahokas, jonka tahot ovat yhteneväisiä,
säännöllisiä monikulmioita, jotka
muodostavat yhteneväisiä soppia. vrt.
<sp>Monitahokas.</sp>

<b>Säännös,</b> velvoittava julkisen tahdon
ilmaisu, joka sisältää yleisiä määräyksiä
l. ohjeita, vrt. <sp>Säädös.</sp> —
<b>Säännöstely,</b> lakien, asetusten ja muiden
yleisesti noudatettavien ohjeiden antaminen;
jonkin toiminta-alan järjestäminen
säännösten avulla. — <b>Säännösvalta,</b> oikeus
antaa velvoittavia yleisiä määräyksiä l. ohjeita.

<b>Sääntö,</b> yksityistapauksiin
sovellutettava yleinen määräys l. ohje.
vrt. <sp>Johtosääntö, Ohjesääntö.</sp>

<b>Sääntönäisvero,</b> itsenäisinä tiloina
maakirjaan otetuista verotetuista
torpista, ulkopalstoista ja siirtotaloista
suoritettu vakinainen vero, jonka
kantaminen lakkautettiin 1/1 1925 lähtien
muuten paitsi siltä osalta, minkä
Ahvenanmaan maakunta oli oikeutettu
tarpeisiinsa käyttämään (Laki eräiden
maaverojen lakkauttamisesta 29/11 1924).

<b>Sääntöperintö</b> l. <sp>fideikomissi</sp>
on testamenttisäädös, jonka kautta
testamenttaaja määrää, että oikeus hänen
jäämistöönsä tai sen osaan on hänen
kuoltuansa määrätyssä järjestyksessä ja
määrätyllä tavalla siirtyvä jakamattomana
ja vähentämättömänä testamentissa
lähemmin mainituille henkilöille,
<sp>fideikomissaarioille.</sp> S. tehtiin
tavallisesti jonkin omaisuuden, varsinkin
kiinteimistön, niinkuin sukukartanon (mitä
itseään silloin usein sanotaan fideikomissiksi),
säilyttämiseksi suvussa. Nyk. ei
testamentissa saa määrätä omaisuudesta
ensimmäisen vastaanottajan ja hänen
puolisonsa elinaikaa kauemmaksi, kuitenkin
voidaan testamentissa määrätä, kenelle
omaisuus on näiden jälkeen lankeava
(Laki 30/12 1919; Laki 13/2 1920).

<b>Sääri,</b> imettäväisten takaraajain
reiden ja nilkan välinen osa. S:n luustona
on sisäpuolella oleva paksu <sp>sääriluu</sp>
ja sen ulkosivulla oleva heikompi <sp>pohjeluu.</sp>
</chapter>

<chapter name="Sääsket-Sääty">
<b>Sääsket</b> <i>(Nemocera),</i> kaksisiipisten
<i>(Diptera)</i> alalahko. Hyönteisiä, joilla on
pitkät tuntosarvet, pitkät ja kapeat
siivet sekä pitkät ja hoikat raajat.
Heimoista tärkeimmät: 1) <sp>Varsinaiset
sääsket, hyttyset l. itikat</sp>
<i>(Culicidæ),</i> us. sukuja, joiden naaraat imevät
verta ja voivat tällöin levittää tauteja
synnyttäviä mikro-organismeja. Etelämaissa
niitä sanotaan yhteisellä nimellä
<sp>moskiitoiksi.</sp> Tavallisen sääsken <i>(Culex
pipiens)</i> koiras elää kasvien nesteistä,
naaras imee verta alahuulen muodostamalla
imukärsällä, jossa on 4 terävää ylä- ja
alaleukojen muodostamaa pistintä. Laskee
munansa matalaan veteen, missä toukat
ja liikkuvat kotelot elävät. Molemmat
hengittävät ilmaa vedenpintaan pistävien
hengitystorvien kautta. — Muita
sääskisukuja: <sp>horkkasääski</sp> (ks. t., myös
kuva), <sp>keltakuumesääski</sp> <i>(Stegomyia),</i>
<sp>sulkasääski</sp> <i>(Corethra),</i>
<sp>surviaissääski</sp> <i>(Chironomus).</i> —
2) <sp>Mäkärät</sp> <i>(Simulidæ),</i> verraten
lyhytsiipisiä, pieniä, kärpästen näköisiä.
<i>Simulia</i>-lajit esiintyvät Lapissa suurin joukoin ja
tuottavat polttavilla pistoillaan tuskaa
ihmisille ja eläimille. Toukat elävät
juoksevassa vedessä, pohjakiviin, lehtiin
y. m. s. kiinnittyneinä. — 3) <sp>Vaaksiaiset</sp>
(ks. t.). — 4) <sp>Äkämäsääsket</sp> (ks. t.).

<img 1>
Sääsken kehitys: <i>1, 2</i> toukka, <i>3, 4</i> kotelo,
<i>5</i> täysimuotoinen.
</img>

<b>Säästöpankki,</b> rahalaitos, jonka
tarkoituksena on ottaa tallettaakseen
pienimmätkin säästövarat, sijoittaa ne
varmasti sekä maksamalla säästöönpanoista
korkoa herättää ja edistää
säästäväisyyttä. Ensim. s. perustettiin
Braunschweigiin 1765. Suomen ensim. s.
perustettiin Turkuun 1822. V:n 1926 lopussa
oli Suomessa 470 s:ia ja niillä talletuksia
2,422 milj. mk. S:n voi perustaa
vähintään 10 hyvämaineista Suomen
kansalaista, niin myös kunta (Laki sieista
18/10 1918, osaksi muutettu 21/12 1923).
[„Suomen Säästöpankkilaitös 1823-1923".]

<b>Säästöpankkien Keskus-Osake-Pankki,</b>
säästöpankkien omistama helsinkiläinen
pankkilaitos, per. 1909, osakepääoma 40 milj. mk.

<b>Säästöpankkien tarkastus.</b> Säästöpankkien
toimintaa valvoo Valtiovarainministeriö
<sp>säästöpankkien tarkastajain</sp> avulla.
Sitä varten maa on jaettu 6:een tarkastuspiiriin
(Asetus 21/12 1923; Valtiovarainministeriön
päätös 26/2 1924, osaksi muutettu 10/1 1925;
Valtiovarainministeriön päätös 10/1 1925).

<b>Säästöpankkien vakuusrahasto</b> on
säästöpankkien vakavaraisuuden ja
säästöönpanijain saamisten turvaamiseksi
muodostettu rahasto, johon jokaisen
säästöpankin on vuosittain suoritettava
kannatusmaksuna 1/100 % sillä edellisen
tilivuoden päättyessä olleiden
hoitovarojen summasta sekä lisäksi 1/2 %
säästöpankilla samana vuonna olleesta
puhtaasta voitosta, ja josta avustetaan
sellaisia säästöpankkeja, jotka ovat
kärsineet niin suuria tappioita, että niiden
olisi keskeytettävä toimintansa, mutta
joita kuitenkin on pidettävä elinvoimaisina.
Tästä rahastosta voidaan harkinnan mukaan
korvata saamiset, joita säästöönpanijoilla
on suoritustilaan joutuneilta säästöpankeilta
(Laki 30/12 1924; Valtiovarainministeriön
päätös 10/1 1925).

<b>Säätiö</b> l. <sp>sääde</sp> on erityiseksi
juridiseksi henkilöksi järjestetty
varallisuusoikeudellinen kokonaisuus, joka on
tarkoitettu pysyvällä tavalla palvelemaan
määrättyä tarkoitusta. S:t voivat olla
joko julkisoikeudellisia tai yksityisoikeudellisia.
Niiden säännöt vahvistaa nykyjään Tasavallan Presidentti.

<b>Sääty.</b> Tätä nimitystä käytetään
merkitsemään sekä yksityisen henkilön
ulkonaisista elämänoloista, syntyperästä,
ansiotoimesta y. m. seikasta riippuvaa
yhteiskunnallista asemaa että myös yhteisesti
samassa yhteiskunnallisessa asemassa
olevia henkilöitä (oppinut sääty,
kauppias-sääty j. n. e.). Erityisesti s.-sanaa
käytetään neljästä keskiajalla
yhteiskunnallisen työnjaon pohjalla syntyneestä,
erityisillä oikeuksilla varustetusta
yhteiskuntaluokasta: aatelistosta, papistosta,
porvaristosta ja talonpoikais-s:stä. S:jen
erioikeudet ovat Ranskan vallankumouksen
ajoista lähtien pääasiassa tulleet
poistetuiksi. — Kun väestön jakautuminen
s:ihin tuli olemaan perustuksena
eduskuntalaitokselle, alettiin myös näistä
säätykokouksista käyttää nimityksiä
säädyt, valtiosäädyt (maasäädyt,
maakuntasäädyt). Ruotsin ja Suomen
säätyeduskunnista ks. <sp>Säätyeduskunta.</sp>
</chapter>

<chapter name="Säätyeduskunta-Säätäjä">
<b>Säätyeduskunta,</b> Suomen ent. (v:een
1906) nelisäätyinen eduskunta, jonka
muodostivat aatelisto, pappissääty,
porvarissääty ja talonpoikaissääty.
Säätyvaltiopäivät saivat lähinnä alkunsa siten,
että kuninkaan neuvoston kokouksiin
kutsuttiin muitakin henkilöitä, joten ne
laajenivat n. s. herrainpäiviksi.
Unionitaistelujen aikana tuli tavaksi kutsua
herrainpäiville kaikkien säätyjen
edustajia. Kuitenkin v:een 1634 joskus
pidettiin yleisten säätykokousten sijasta
maakuntakokouksia, joissa eri säädyt olivat
edustettuina.

V:n 1869 valtiopäiväjärjestyksen
mukaan valtiopäivät kokoontuivat ainakin
joka viides (myöh. joka kolmas) vuosi
varsinaisille valtiopäiville. Jokaisella
aatelissuvulla oli oikeus olla edustettuna
lähinnä suvun päämiehen kautta.
Pappissäädyn edustajina olivat piispat,
hiippakuntien puolesta 6-10 papiston ja 1-2
oppikoulunopettajien edustajaa, sekä
Yliopistosta 1-2 edustajaa. Porvarissäätynä
olivat kaupunkien edustajat, joiden luku
riippui kaupungin suuruudesta.
Äänioikeus ei ollut yhtäläinen, vaan perustui
verotettuun tuloon, eikä edes yleinen.
Talonpoikaissäädyn edusmiesten vaali
toimitettiin valitsijamiesten kautta.
Äänioikeus yleensä edellytti maanomistusta.
Edustajia valittiin yksi kustakin
tuomiokunnasta. S. lakkautettiin 1906.

<b>Säätyerioikeudet</b> ovat kokonaiselle
yhteiskuntaluokalle, säädylle, suotuja
erikoisetuja. Ritariston ja aatelin s:n
varsinaisena perustuskirjana
Ruotsi-Suomessa pidetään n. s. Alsnön sääntöä
v:lta 1279. Aikain kuluessa ritariston
ja aatelin s:ia on lisäilty, ja lopullisen
muotonsa ne saivat 1723. Pappissäädyn
s. ovat Ruotsi-Suomessa niinikään
peräisin 1200-luvulta ja saivat viimeksi
vahvistuksensa 1723. Porvariston s.
esiintyivät hajanaisina säännöksinä
kaupunkien erioikeuskirjoissa, kuninkaiden
päätöksissä y. m. Kustaa III:n vakuutusta
porvaristolle v:lta 1789 pidetään
porvarissäädyn s:n kodifikatsionina.
Talonpoikaissäädyn miltei ainoana
säätyerioikeutena oli oikeus esiintyä eri
säätynä valtiopäivillä. Kustaa III vakuutti
1789 talonpojille heille jo ennestään
kuuluneen, vaikka aika ajoin rajoitetun
omistus- ja hallintaoikeuden maahansa.
— Nyk. s., jotka tosin ovat perustuslain
luontoisia, ovat suurimmalta osaltaan
menettäneet merkityksensä.

<b>Säätykierto,</b> säädystä toiseen siirtyminen.

<b>Säätytalo,</b> arkkitehti G. Nyströmin
piirustusten mukaan aatelittomien
säätyjen istuntopaikaksi Helsinkiin
rakennettu talo; valmistui 1890; otsikkoa
koristava E. Wikströmin (ks. t., kuva)
kuvaryhmä paljastettiin 1903. Nykyisin
S:oa käytetään m. m. Eduskunnan
valiokuntien ja kirjaston tarpeisiin.

<img 1>
Säätytalo.
</img>

<b>Säätäjä,</b> <sp>regulaattori,</sp>
voimakoneiden kierrosluvun tasaisena pitäjä.
S:n toiminta perustuu keskipakoisvoimaan,
jonka suuruus vuorostaan on kiertonopeudesta
riippuva. S. järjestää höyrykoneissa höyryntuloa,
vesiturbiineissa vedentuloa, polttomoottoreissa
polttoaineen tuloa, aina kuormituksen,
s. o. kierrosluvun mukaan. — S:t ovat
<sp>heiluri-s:iä,</sp> joissa keskipakoisvoiman

<img 1>
Heilurisäätäjä.
</img>
aikaasaavat painot ovat heiluritankojen
päissä, niin että nopeuden noustessa
painot nousevat, jolloin liike siirtyy vipujen
ja tankojen välityksellä esim. kuristusläppään.
Jos tahdotaan käyttää konetta suuremmalla
kierrosluvulla, voidaan s:ssä tavallisesti jousta
tiukentamalla kuormittaa painot niin, että
ne nousevat vasta suuremmalla kierrosluvulla. —
<sp>Akseli-s:ssä</sp> ovat s.-painot

<img 1>
Akselisäätäjä.
</img>
sovitetut akseliin kiinnitettyyn pyörään siten,
että ne (höyrykoneessa) keskipakoisvoimasta
liikkuessaan siirtävät painovipujen varassa
olevaa epäkeskoa, joka vuorostaan vaikuttaa
luistin tai venttiilien toimintaan ja näin höyryn
tuloon silinteriin, taikka vipujen
välityksellä akselia pitkin liikkuvaan
holkkiin, josta liike edelleen otetaan
</chapter>

<chapter name="Säätönäinen oikeus-Södermanland">
säätölaitteeseen (kuristusläppään y. m.). —
<sp>Hyppy-s:ssä,</sp> jota käytetään
polttomoottoreissa, on työnnin, joka liikkuu
pitkin kynnyksellä varustettua pintaa
ja jonka pää sattuu polttoainepumpun
männän tai imuventtiilin varren päähän.
Kun nopeus kiihtyy, niin työnnin sattuu
kynnykseen kovemmalla voimalla ja
hypähtää silloin niin, ettei se tapaakaan
männän tai venttiilin vartta, jolloin
mäntä ei liikahda eikä moottori saa
polttoainetta, josta seuraa, että sen käynti
hiljenee, kunnes työnnin jälleen sattuu
männän varteen.

<b>Säätönäinen oikeus</b> l. <sp>säädännäisoikeus</sp>
on tavanomaisen ja sovinnaisoikeuden vastakohta.

<b>Säätöventtiili,</b> venttiili, jolla, toisin
kuin sulkuventtiilillä, säädetään läpikulkevan
höyryn, kaasun tai nesteen määrää tai painetta.

<b>Söderberg</b> <i>[söderbärj],</i> <sp>Hjalmar</sp>
(s. 1869), ruots. kirjailija. Teoksia:
„Förvillelser", „Pienoiskuvia" (suomen.),
„Martti Birckin nuoruus" (suomen.),
„Doktor Glas", näytelmät „Gertrud",
„Den talangfulla draken", suomen, vielä
„Valittuja sivuja". S. on huomattava
muototaituri. — <b>Söderberg,</b> <sp>Verner</sp>
(s. 1872), ruots. sanomalehtimies ja
historioitsija, v:sta 1924 Nordisk
Familjebokin päätoimittaja.

<b>Söderblom</b> <i>[söderblum],</i> <sp>Nathan</sp>
(s.  1866), ruots. jumaluusoppinut,
arkkipiispa v:sta 1914. Uskonnonhistorian
prof. Upsalassa ja Leipzigissä v:een 1914.
Teoksia: „Religionsproblemet", „Gudstrons
ursprung", julk. „Främmande religionsurkunder".
S. on kirkkojen yhtymisliikkeen (ks. t.) sielu.

<img 1>
N. Söderblom.
</img>

<b>Södergran</b> <i>[södergrān],</i> <sp>Edit</sp>
(1892-1923), Suomen ruotsink. kirjailija,
ekspressionistinen runoilija.

<b>Söderhamn</b> <i>[sö-],</i> kaup. Ruotsissa,
Pohjanlahden rannalla Gävlestä pohjoiseen.
Puuteoll. 12,000 as. — Venäläisten polttama 1721.

<b>Söderhjelm</b> <i>[söderjelm],</i> <sp>Alma</sp>
(s. 1870), historioitsija, W. W. S:n tytär.
V:sta 1906 Helsingin Yliopiston dosentti
(sen ensim. naisdosentti), v:sta 1928
Turun ruots. yliopiston ylim. prof.
Teoksia: „Den stora revolutionen" y. m.
tutkimuksia Ranskan vallankumouksen
historiasta sekä Pietarsaaren (ruots.) ja
Raahen (suomen.) historiat. —
<b>Söderhjelm,</b> <sp>Werner</sp> (s. 1859),
kirjallisuushistorioitsija ja kielimies,

<img 1>
Werner Söderhjelm.
</img>
W. W. S:n poika, lähettiläänä Tukholmassa
v:sta 1919. Romaanisen filologian ylim. prof.
1894-98, germ. ja romaan. filologian prof.
1898-1908, romaan. filologian prof. 1908-13,
kotimaisen ja yleisen kirjallisuushistorian
prof. 1913-19. Pääteokset (kaikki ruots.):
Tavaststjernan, Runebergin (suomen.),
Levertinin ja Linnankosken (suomen.) elämäkerrat,
„Italian renessanssia" (suomen., yhdessä Torsten
S:n kera), „Kotimaisia kulttuurikuvia" (suomen.),
„Åbo-romantiken" y. m. Huomattavat ovat myös
kirjallisuus- ja teatteriarvostelut, julk.
uudelleen „Utklipp om böcker".
— <b>Söderhjelm,</b> <sp>Werner Woldemar</sp>
(1832-1904), prokuraattori 1897-99. Pani 1899
vastalauseen sen johdosta, että Senaatti ei
ennen helmikuun julistuskirjan julkaisemista
tehnyt alistusta asiassa.

<b>Söderholm</b> <i>[sö-],</i> <sp>Karl Gustaf</sp>
(s. 1859), Korkeimman Hallinto-oikeuden
presidentti v:sta 1923; oli Vaasan
hovioikeuden presidenttinä 1917-23,
oikeusministerinä 1918-19 ja 1920, us.
valtiopäivillä, m. m. neljästi varapuhemiehenä.

<b>Söderkulla</b> <i>[sö-],</i> maatila Sipoossa.
Tilalla on aik. toiminut maanviljelyskoulu
ja metsänvartijakoulu.

<b>Söderköping</b> <i>[södertšö-],</i> kaup.
Etelä-Ruotsissa, Göötan kanavan varrella,
Norrköpingista kaakkoon. Kaksi kirkkoa
1200-luvulta. Vesiparannuslaitos. 2,800 as.
— S. oli huomattava kaupunki 1200-1600-luvuilla.

<b>Söderman</b> <i>[sö-],</i> <sp>August</sp> (1832-76),
ruots. säveltäjä. Kirj. näytelmämusiikkia,
soolo- ja kuorolauluja (m. m. „Talonpoikaishäät"),
balladeja soololle ja orkesterille sekä
kirkkomusiikkia. Toimi kapellimestarina
Suomessakin matkailevassa teatterikiertueessa,
joka 1852 Helsingissä esitti hänen näyttämömusiikilla
varustamansa „Regina von Emmeritzin".
S:n tyylillä oli käänteentekevä vaikutus
kansallisen suunnan heräämiseen Ruotsin
musiikissa.

<b>Södermanland</b> <i>[sö-],</i> <sp>Sörmland,</sp>
maakunta Keski-Ruotsissa, Sveanmaan itäosassa.
</chapter>

<chapter name="Södermark-Söul">
<b>Södermark</b> <i>[sö-],</i> <sp>Olof Johan</sp>
(1790-1848), ruots. muotokuvamaalari. Töitä:
Berzeliuksen ja Fredrika Bremerin kuvat.

<b>Söderskär</b> <i>[söderšär],</i> loistomajakka
Suomenlahdessa Porvoon uloimmassa saaristossa,
24 km Harmajasta itään. Valon korkeus
vedenpinnasta 37,8 m, perustuksesta 30,2 m.
Rak. 1862. Luotsiasema.

<b>Söderström</b> <i>[sö-],</i> <sp>Gustaf
Leopold</sp> (1831-1912), porvoolainen
kauppias, kirjankustantaja ja laivanvarustaja. —
<b>Söderström,</b> <sp>Werner</sp> (1860-1914),
kirjankustantaja, G. L. S:n poika. Per.
kustannusliikkeen 1878, joka 1904 muuttui
osakeyhtiöksi.

<img 1>
Werner Söderström.
</img>

<b>Söderström.</b> <sp>Werner Söderström o.-y.,</sp>
kustannusliike, Porvoo, per. 1878, osakeyhtiöksi 1904,
osakepääoma 9 milj. mk., henkilökuntaa n.
400. Omistaa laajan kirjapainon ja sitomon,
syväpainolaitoksen sekä puolet kuvalaattatehtaasta;
toimisto myös Helsingissä. Julk. vuosittain
yli 300 kirjatuotetta ja us. aikakauslehtiä.
Toimitusjohtaja J. Jäntti.

<img 1>
Werner Söderström o.-y:n toimitalo Porvoossa.
</img>

<b>Söderström & C:o</b> <i>[sö-].</i> <sp>Förlags
a.-b. Söderström & C:o,</sp> ruotsink.
kustannusliike, Helsingissä, per. 1891.

<b>Södertälje</b> <i>[södertelje],</i> kaup.
Keski-Ruotsissa, Mälarin lahden rannalla.
Separaattori-, kone- y. m. teollisuutta,
kylpypaikka. 15,000 as. — S. (ennen <i>Telge</i>)
oli keskiajalla ennen Tukholman perustamista
tärkeä kaupunki.

<b>Södertäljen kanava,</b> Ruotsissa,
yhdistää Mälarin Södertäljen kautta
Itämereen; rak. 1806-19, laajennettu ja
syvennetty 1918-24. Valtion omistama.

<b>Södertörn</b> <i>[södertorn],</i>
Södermanlandin maakunnan itäosa.

<b>Södervall</b> <i>[sö-],</i> <sp>Knut Fredrik</sp>
(1842-1924), ruots. kielentutkija, prof. Lundissa.
Pääteos: „Ordbok öfver svenska medeltidsspråket".

<b>Sölvesborg</b> <i>[-rj],</i> kaup. Etelä-Ruotsissa,
Blekingessä, Itämeren rannalla. Hyvä satama. 4,000 as.

<b>Sönderborg</b> (saks. <i>Sonderburg</i>), kaup.
Tanskan Slesvigissä, Als-saarella. Keskiaik. linna
(museona). 10,000 as. — Kuului Saksaan 1864-1919.

<b>Sönderjylland,</b> Slesvig (ks. t.).

<b>Sörensen</b> <i>[sö-].</i> <sp>Herr S.,</sp>
tanskalaisista käytetty leikillinen nimitys.

<b>Sörensen</b> <i>[sö-],</i> <sp>Henrik</sp> (s. 1882),
norj. taidemaalari, Norjan modernistien
johtajia. Maalannut maisemia ja muotokuvia
sekä rajun ekspressionistisia uskonnollisia
sommitelmia.

<img 1>
H. Sörensen: Kaksoismuotokuva.
</img>
— <b>Sörensen,</b> <sp>Sören</sp> (s. 1868),
tansk. kemisti, Carlsbergin oluttehtaan kem.
laboratorion johtaja. Valkuaisaine- ja
hiivatutkimuksia.

<b>Sörmland,</b> Södermanland (ks. t.).

<b>Sörnäinen,</b> Helsingin kaupunginosa
Pitkänsillan pohjoispuolella.

<b>Sörnäs Aktiebolag</b> <i>[sörnēs aktsiebūlāg],</i>
puutavaraliike, Helsinki, per. 1892, osakepääoma
9 milj. mk. Omistaa Verkkosaaren höyrysahan sekä
laatikkotehtaan Helsingissä, edelleen Sunilan
sahan Kotkassa ja Riihivuoren sahan Suolahdessa.

<b>Söul</b> <i>[šaul],</i> <sp>Seul, Hanjang</sp>
(jap. <i>Keidžo</i>), Korean pääkaup., lähellä
Han-joen oik. rantaa. 265,000 as.
</chapter>

<chapter name="T-Taasianjoki">
<h3>T</h3>
<b>T,</b> euroopp.-lat, kirjaimiston 20:s
kirjain. Lyh. T (t) = <i>Titus, Tullius, taara,
tonni, tenori.</i> Roomal. lukumerkkinä =
160; matematiikassa us. parametrin,
fysiikassa ajan ja lämpötilan merkkinä.

<b>Ta,</b> tantaalin (ks. t.) kem. merkki.

<b>Taaffe,</b> <sp>Edvard</sp> (1833-95), itäv.
poliitikko, kreivi. Pääministerinä 1868-70 ja
1879-93 koetti turhaan saada aikaan sovintoa
Itävallan slaav. kansojen kanssa.

<b>Taajaväkinen maalaisyhdyskunta.</b> Jos
maalla sellaisessa paikkakunnassa, jossa on
suurilukuinen, taajassa asuva väestö,
erityisiä oloja ei saada asianmukaisesti
järjestetyiksi maalaiskuntain hallinnosta
voimassa olevien lainsäännösten nojalla,
voidaan alueesta Valtioneuvoston päätöksellä
muodostaa t. m. Se pysyy kuitenkin, samalla
kuin sillä on omat yhdyskunta-asiansa,
edelleenkin osana maalaiskunnasta. Yhdyskunnan
hallinto voidaan määrätä järjestettäväksi 
joko siten, että maalaiskunta valtuustonsa
kautta päättää yhdyskunnankin asioista, tai
niin, että yhdyskunnalle myönnetään valta
valitsemainsa valtuutettujen kautta itse
päättää sitä koskevista asioista, jolloin
sillä on oikeus kantaa veroakin korkeintaan
2 % maksuvelvollisten verotettavista tuloista
viimeisen taksoituksen mukaan (Asetus 15/6
1898, osaksi muutettu lailla 27/3 1919).

<b>Taajuus,</b> värähdysten lukumäärä
aikayksikössä. vrt. <sp>Värähdysliike.</sp>

<b>Taaki</b> (ruots.), aluksen kiinteään
takilaan kuuluva vahva hamppu- tai
rautaköysi, joka maston tai tangon yläpäästä
lähtien tukee sitä keulan puolelta. T. saa
erikoisnimensä asemastaan, esim. isossa
mastossa on iso-t., isossa märssytangossa
isotanko-t., isossa prammitangossa
isoprammi-t. j. n. e.

<b>Taakilamppu,</b> ankkuroituna olevan
laivan merkkilyhty. Valkea valo näkyy
joka suunnalle.

<b>Taala</b> (amer.-suom.), dollari.

<b>Taalain kapinat,</b> kolme Kustaa
Vaasan aikana Taalainmaalla syntynyttä
kapinaa, 1524-25, 1527-28 (n. s.
Taalainjunkkarin, erään Sten Sture nuoremman
pojaksi itseään väittäneen talonpojan
nostama kapina) ja 1531-32 (n. s.
kellokapina, joka sai alkunsa kuninkaan
määräyksestä luovuttaa kirkonkellot
valtakunnan velan maksamiseksi).

<b>Taalainmaa</b> (ruots. <i>Dalarna</i>),
maakunta Keski-Ruotsissa Daljoen kahden
puolen Siljan-järven ympärillä, Sveanmaan
pohjoisin maakunta; 30,970 km<sup>2</sup>,
mistä 29,148 km<sup>2</sup> maata, 260,000 as.
Tärkeä vuorityöalue; kauniin luontonsa
ja terveellisen ilmastonsa vuoksi suosittu
matkailuseutu.

<b>Taalari,</b> talari (ks. t.). — <b>Taaleri</b>
(saks. <i>Thaler</i>), saks. hopearaha, poistettu
käytännöstä 1871.

<b>Taalintehdas</b> (ruots. <i>Dalsbruk</i>),
rautaruukki Dragsfjärdissä, per. 1688,
osakepääoma 20 milj. mk., omistaja A.-b.
Dalsbruk — O.-y. Taalintehdas, jonka
osake-enemmistö 1923 joutui saksalaisille.
T. on Suomen suurin rautaruukki, jossa
masuuni, 2 siemens-martin-uunia,
valssilaitos, höyryvasara, takkirauta- ja
teräsvalimo, konepaja, kettinkipaja ja
naulatehdas (tuotanto 25 milj. mk.; työväkeä
650 henkeä), suuret maa-alat. Tehtaan
läheisyydessä on yhdyskunta, jossa n. 2,700 as.

<img 1>
Taalintehdas.
</img>

<b>Taannehtiva laki</b> on sellainen laki,
joka järjestää myöskin niiden tekojen
tai tapahtumain oikeudellisia vaikutuksia,
mitkä on tehty tai ovat sattuneet, ennenkuin
laki on tullut voimaan. Yleisenä sääntönä on,
etteivät lait saa olla taannehtivia.

<b>Taantumus.</b> <sp>Valtiollisen taantumuksen
ajaksi</sp> on sanottu Napoleonin kukistumisesta
(1814) heinäkuun vallankumoukseen (1830)
ulottunutta aikaa.

<b>Taara,</b> arvelun mukaan virolaisten
aik. palvelema jumala, mahd. sama kuin
skand. Tor.

<b>Taara</b> (arab.), tavaran päällystys sitä
kuljetettaessa, brutto- ja nettopainon ero.

<b>Taasianjoki</b> (ruots. <i>Tessjö å</i>), n. 60 km
pitkä joki Etelä-Suomen rannikkoalueella,
laskee Suomenlahteen n. 10 km Loviisan
kaupungista itään.
</chapter>

<chapter name="Taasinge-Tacitus">
<b>Taasinge</b> <i>[tō-],</i> tansk. luonnonkaunis
saari, Fynin kaakkoispuolella; hedelmäinviljelyä;
70 km<sup>2</sup>, 4,000 as.

<b>Taatelipalmu</b> <i>(Phænix dactylifera),</i>
Pohjois-Afrikasta ja Arabiasta kotoisin
oleva, 10-30 m korkea kaksikotinen sulkapalmu.
Hedelmät, taatelit, ovat marjoja, joissa kova,
luumainen pitkulainen siemen; ne sisältävät
runsaasti sokeria (n. 70 %) ja ovat kotimaassaan
väestön jokapäiväistä ravintoa. T:ja viljellään
yleisesti Pohj.-Afrikan ja Lounais-Aasian
aavikoiden keitaissa, nyk. myös Yhdysvalloissa
Arizonassa ja Kaliforniassa. Suomeen tuotiin
1924 taateleita n. 216,000 kg. — Hedelmämehusta
ja varresta vuotavasta nesteestä valmistetaan
viiniä. Sekä t:ua että sen lähisukuisia <i>Ph.
reclinata</i>a ja <i>Ph. canariensis</i>ta,
viljellään koristuskasveina.

<img 1>
Taatelipalmu, <i>1</i>
hedelmä, <i>2</i> siemen.
</img>

<b>Taatit,</b> Itä-Kaukaasiassa asuvien
tadžikkien nimitys.

<b>Taavetti,</b> rautatieasema Kouvolan-Viipurin
rataosalla, Luumäen kunnassa, 47 km Kouvolasta.

<b>Taavetti</b> (engl.), aluksen partaalle
pystytetty, kiertyvä nostokurki (rana)
veneiden, ankkurien t. m. s. nostamiseksi
joko alukseen tai siitä pois.

<b>Tabasco</b> <i>[-ba'sko],</i> valtio
Etelä-Meksikossa, Atlantin rannikolla,
Pääkaup. <sp>San Juan Bautista l. Villa
Hermosa.</sp>

<b>Tabelli</b> (lat.), taulukko.

<b>Tabellikomissioni,</b> 1756 asetettu
vakinainen komissioni, jolle uskottiin 1749
alulle pannun Ruotsi-Suomen väestötilaston
(tabellilaitoksen) ylin hoito ja koko maata
käsittävien väestötilastollisten
yleistaulukoiden laadinta. T. on maailman
ensim. tilastollinen virasto.

<b>Taberg</b> <i>[tābärj],</i> Etelä-Ruotsin
korkeimpia vuoria (343 m yli merenp.),
jyrkkärinteinen, 120 m ympäristöään
korkeampi. 13 km Jönköpingin eteläpuolella.

<b>Tabernaakkeli</b> (lat.), <sp>sakramenttikaappi,</sp>
kat. kirkoissa käytetty rakennuksen muotoinen
lasiaistiaan kätketyn rippileivän säilytyspaikka;
saattaa olla jopa 1 1/2 m:n korkuinen.

<b>Tabes dorsalis</b> (lat.), <sp>selkäydinkato,</sp>
kroonillinen selkäydintauti, joka
useimmiten syntyy kupan jälkitautina.

<b>Tableaux vivants</b> <i>[-lō' vivā]</i> (ransk.),
taulujen tai veistosten esittäminen
elävien henkilöiden avulla.

<b>Table d'hôte</b> <i>[tabldō't]</i> (ransk.),
ravintolassa yhteinen ateriapöytä;
ateria, jota varten on sama ruokalista.

<b>Tabletti</b> (ransk.), lääkeaine- tai
kemikaalijauheesta puristettu kiekkonen.

<b>Tabloo</b> (ransk.), kuvaelma; numeroin
esitetty yleiskatsaus.

<b>Tabor</b> <i>[tā-],</i> vuori Palestiinassa,
Galilean etelärajalla, 562 m korkea.
Perintätieto sijoittaa T:lle Jeesuksen
kirkastuksen.

<b>Tabor</b> <i>[-ā-],</i> kaup. Tšekko-Slovakiassa,
Böömissä, Praagista etelään. 13,000 as.
— Hussilaiset perustivat T:n 1420
linnoitetuksi leirikseen.

<b>Tabora</b> <i>[-ō'-],</i> kaup. ent. Saksan
Itä-Afrikassa, nyk. Tanganjikan territoriossa,
Tanganjikaan laskevan joen rannalla.
Karavaaniteiden risteys. 25,000 as.

<b>Taborilaiset</b> ks. <sp>Hussilaiset.</sp>

<b>Tabris,</b> <sp>Tebris,</sp> kaup.
Luoteis-Persiassa. Puuvilla- ja silkkikankaiden
valmistusta, hedelmänviljelystä. Venäläisten
miehittämä 1915-18. 180,000 as.

<b>Tabu,</b> polyneesialainen sana, jota
uskontotieteessä käytetään merkitsemään
esinettä tai olentoa, jossa on
ympäristölleen vaarallinen voima ja jota ei
sentähden saa koskea eikä mainita oikealla
nimellä. Sellaisia ovat luonnonkansoilla
esim. muukalainen, vastasyntynyt lapsi,
vainaja, papit ja päälliköt, eräät kasvit
ja eläimet. — T.-nimitystä käytetään
myös merkitsemään „loukkaamatonta",
arvostelun yläpuolella olevaa y. m.

<b>Tabula</b> (lat.), taulu, kertomataulu. —
<b>Tabula rasa,</b> tyhjä kirjoitustaulu.

<b>Tabulatuuri</b> (lat.), <i>mus.,</i>
nuottimerkintä, jota käytettiin 1300-luvulta alkaen
etenkin moniäänisiä soittimia (urkuja,
luuttua y. m.) varten. Nuottien asemesta
merkittiin kirjaimia tai numeroita joko
viivastolle tai riveihin ilman viivastoa.
Merkintäjärjestelmä oli erilainen eri
maissa sekä eri soittimille. T:t olivat alk.
vain moniäänisten sävellysten partituureja
säestäjän käytettäväksi. T.-merkinnän
alkujuurena on kirjainnuottikirjoitus,
jota tavataan useilla vanhoilla
kansoilla. Ainoa Suomessa löydetty t.-teos
on Turun tuomiokirkon koraalikirja
(arvatenkin 1600-luvun loppupuolelta).

<b>Taburetti</b> (ransk.), pieni selkä- ja
käsinojaton tuoli; <i>kuvaan.,</i> ministerin
toimi.

<b>Tacitus,</b> <sp>Publius Cornelius</sp>
(n. 55-117 j. Kr.), roomal. historioitsija.
Konsulina 97, Trajanuksen aikana
</chapter>

<chapter name="Tacna-Tahdinlyönti">
Vähän-Aasian maaherrana. Teoksia: elämäkerta
„Agricola" ja kansatieteellis-maantieteellinen
„Germania" (suomen:t) sekä „Historiæ" ja
„Annales", joissa esittää Rooman keisariajan
historian Domitianuksen kuolemaan. [Gustafsson
(ruots., 1905 ja 1906).]

<b>Tacna,</b> Chilen pohjoisin provinssi;
24,758 km<sup>2</sup>, 42,000 as. — Chile valloitti
T:n Perulta 1883; rauhassa päätettiin
panna 10 v:n kuluttua toimeen kansanäänestys,
kumpann valtioon se tulisi kuulumaan, niutta
se on yhä jäänyt toimittamatta. T:ssa olevaa
satamakaupunkia Aricaa vaatii Bolivia itselleen.
Koko riitakysymyksen Bolivia koetti 1921
saada esille Kansainliitossa. Yhdysvaltain
tarjottua 1922 välitystään piti kansanäänestyksen
tapahtua 1926, mutta lykkäytyi vieläkin.

<b>Tacoma</b> <i>[täko'umə],</i> kaup.
Washingtonin valtiossa, Yhdysvalloissa, Puget
Soundin rannalla, <sp>T.-vuoresta</sp> (4,376 m
korkea, sammunut tulivuori) luoteeseen. Sahoja,
myllyjä, konepajoja; pohj. pacific-radan
päätepiste. Hyvä satama. 100,000
as., joukossa suomalaisia.

<b>Tadžikit,</b> persialaiset, persian kieltä
puhuva iraanilainen kansa. Toisinaan
t:lla tarkoitetaan erikoisesti Afganistanin
iraanilaisia. vrt. <sp>Sartit.</sp>

<b>Tael,</b> kiinal. raha- ja painoyksikkö.

<b>Tænia</b> ks. <sp>Heisimadot.</sp>

<b>Taffeli</b> (saks.), juhlapöytä, pitopöytä;
<sp>t.-kivi,</sp> typistetyn oktaedrin muotoiseksi
hiottu timantti; <sp>t,-maa, laakiomaa,</sp>
laaja ylätasankoalue; <sp>t.-musiikki,</sp>
aterian aikana esitetty soitto; <sp>t.-piano,</sp>
suorakaiteen muotoinen piano; <sp>t.-rahat,</sp>
pöytärahat, edustusrahat; <sp>t.-vuori,
laakiovuori, pöytävuori,</sp> tasalakisia,
jyrkkäreunaisia vuoria, joita erosionin
tuloksena syntyy laakioinaista.

<b>Taffelilahti</b> (engl. <i>Table Bay</i>),
Kapmaassa oleva suuri lahti. Sen
lounaisrannalla Kapkaupunki.

<b>Taffelivuori</b> (engl. <i>Table Mountain</i>)
(= pöytävuori), Etelä-Afrikan lounaiskulmassa
Kapkaupungin eteläpuolella, Taffelilahden
perukassa, hyvin jyrkkärinteinen; 2 km pitkä,
1,082 m yli merenp. Kuva ks. <sp>Kapkaupunki.</sp>

<b>Tafilet,</b> keidasryhmä Luoteis-Afrikassa,
Atlasvuorten eteläpuolella, Marokossa.

<b>Taft</b> <i>[täft],</i> <sp>William Howard</sp>
(s. 1857), Yhdysvaltain presidentti 1909-13
(republikaani), v:sta 1921 ylituomari (ylimmän
tuomioistuimen puheenjohtaja).

<b>Tafti</b> (ransk.), palttinaisidoksinen
raakasilkkilangasta valmistettu kangas.

<b>Taftipaperi,</b> toiselta puolen värjätty
ja kiilloitettu paperi.

<b>Tagaalit,</b> Filippiineillä asuva
malaijikansa, n. 2 milj. Kristityitä.

<b>Taganrog</b> <i>[-o'g],</i> kaup. Ukrainassa,
Asovanmeren rannalla. Viljakauppaa. 100,000 as.

<b>Tagantsev</b> <i>[-ga'-],</i> <sp>Nikolaj
Stepanovitš</sp> (1843-1916), ven.
oikeusoppinut, senaattori. T. osaltaan sai
aikaan, että Suomen 1889 vahvistettu
uusi rikoslaki peruutettiin; 1904 puheenjohtajana
suom.-ven. komiissionissa, jonka tuli määritellä
yleisvaltakunnallisen ja paikallisen lainsäädännön
väliset rajat.

<b>Tagetes patulus,</b> <sp>samettikukka,</sp>
mykerökukkainen 1-vuotinen koristuskasvi,
mykeröt tav. keltaiset, toisinaan
muunkin väriset. Amerikasta kotoisin.

<b>Tagliamento</b> <i>[taljame'-],</i> joki
Koillis-Italiassa, Venetsian maakunnassa,
laskee Adrianmereen. 170 km. Ankaroita
taisteluita 1917.

<b>Taglioni</b> <i>[taljō'ni],</i> kuuluisa it.
tanssijasuku: <sp>Filippo</sp> (1777-1871), hänen
lapsensa <sp>Maria</sp> (1804-84) ja <sp>Paul</sp>
(1808-84).

<b>Tagore</b> <i>[tāgor],</i> <sp>Rabindranath</sp>
(s. 1861), uusint. kirjailija ja ajattelija.
Opiskeltuaan m. m. isänsä, uskonnollisena
johtajana tunnetun Devendranath T:n johdolla
ja Lontoossa T. perusti 1901 maatilalleen Bolpuriin
koulun, jota nykyisinkin johtaa ja jonka
tarkoituksena on kasvattaa nuorisoa kansallisessa
int. hengessä. Nämä T:n kansalliset kasvatusihanteet
näkyvät myös hänen filosofis-uskonnollisissa
teoksissaan, kuten „Sadhana" ja „Persoonallisuus".
Kaunokirjallinen tuotanto käsittää ennenkaikkea
lyriikkaa, kuten „Puutarhuri", satuja ja kertomuksia,
kuten „Koti ja maailma", „Haaksirikko", „Elämäni
muistoja", „Ahnaat paadet", „Gora"
(suomen:t) sekä lyyrillisesti väritettyjä
draamoja, kuten „Pimeän kammion kuningas".
Sai 1913 Nobelin kirjallisuuspalkinnon.

<img 1>
R. Tagore.
</img>

<b>Tahallisuus,</b> dolus (ks. t.).

<b>Tahdas,</b> pasta (ks. t.).

<b>Tahdinlyönti,</b> <i>mus.,</i> iskujen
osoittaminen laulu- tai soittokunnalle.
Muinaisaikoina kuoronjohtaja jalkaa polkemalla
ilmaisi laulajille iskujen kohdat siten
pitäen esityksen rytmillisesti koossa.
</chapter>

<chapter name="Tahiti-Taidekudonta">
Sittemmin siirtyi iskujen osoittaminen
jalanpoljennasta kädenliikkeisiin. Iskua
vastaa oikean käden liike ylhäältä
alaspäin; muut tahtiosat ilmaistaan
toisensuuntaisilla liikkeillä. Vasemman käden
liikkeillä ilmaistaan voimanvaihteita y. m.
tilapäisiä esitykseen kuuluvia seikkoja.

<b>Tahiti</b> (ennen <i>Otaheiti</i>), Seurasaarten
suurin saari; 1,042 km<sup>2</sup>, 12,000 as.
Vuorinen, lukuisia satamia, ihana luonto,
tuottaa helmiä ja helmiäistä. Pääpaikka
<sp>Papeete.</sp> Kuuluu Ranskalle.

<b>Tahitisaaristo,</b> Seurasaaret (ks. t.).

<b>Tahko,</b> Lauri Pihkalan (ks. t.) salanimi.

<b>Tahko</b> ks. <sp>Monitahokas.</sp>

<b>Tahkoamiskone,</b> kone, jolla tasoitetaan
tai silitetään metalli-, puu-, luu-,
kivi-, lasi- y. m. esineitä. On joko
smirgeli-, karborundum- tai muu tahkokivi,
smirgelijauheella tai -kankaalla
päällystetty puukiekko tai valurautakiekko,
jonka terävälle syrjälle valutetaan veden
kera hiekkaa, smirgelijauhetta t. m.,
tai valurautataso, jolla on vedensekaista
teräs- tai tavallista hiekkaa, tai pyörien
yli kulkeva hihna, johon on liimalla
kiinnitetty smirgelijauhetta.

<b>Tahti</b> (lat.), <i>mus.,</i> aika-arvo, jonka
määrätty mitta on sävellystä jaksottavien
rytmillisten puitteiden yleisenä perustana.
T:ien rajat merkitään nuottiviivaston poikki
ulottuvilla pystysuorilla <sp>t.-viivoilla.</sp> —
<b>Tahti-isku,</b> tahdin alkusäveleen
kohdistuva korostus.

<b>Tahtilaji,</b> <i>mus.</i> Sävellyksen t. riippuu
iskualojen sisäisestä rakenteesta ja
keskinäisistä pituussuhteista. Iskualojen ollessa
samanpituiset on t. joko tasajakoinen
tahi kolmijakoinen. Iskualamitan
säännöllisestä vaihtelusta johtuvat
vaihtojakoiset t:t (kolmi- ja viisivaihtoiset).
Tahtien merkinnässä vallitsevasta
epäjohdonmukaisuudesta on johtunut, että
t:ien lukumäärä on enentynyt moninkertaiseksi
saavuttamatta sen parempaa täsmällisyyttä.

<b>Tähtimerkintä</b> l. <sp>tahdinosoitus,</sp>
<i>mus.,</i> ilmaisee tahtilajin (ks. t.) ja
merkitään sävellyksen alkuun
sävellajietumerkinnän oikealle puolelle.
T:ään kuuluu 2 murtoluvun tapaan asetettua
numeroa, esim. 2/4.

<b>Tahtiosa,</b> <i>mus.,</i> aikayksikkö, johon
tahdit lähinnä jakautuvat. T:ien mukaisesti
muodostuu tahdinlyönti eri tahtilajeissa.

<b>Tahto,</b> tieto- ja tunnetoiminnan
rinnalla se sielun perustoiminta, jossa se
ilmenee toimivana l. pyrkivänä. Jos t.
ymmärretään yleensä pyrkimykseksi, niin
se tietoisuuden selvyyteen nähden
osoittaa useita kehitysasteita. Alimmalla
asteella t. esiintyy sielullisena <sp>tarpeena,</sp>
erittäinkin hämärästi tajuttuna
ruumiinliikuntotarpeena. Kun tarpeeseen
sisältyy mielikuva pyrkimyksen
suunnasta tai päämäärästä, sanotaan
t:oa <sp>vietiksi.</sp> Viettiä nimitetään
<sp>haluksi,</sp> kun pyrkimyksen
päämäärästä on mielessä selvä mielikuva, johon
liittyy tietoisuutta siitä, että kuvitellusta
päämäärästä on olemassa askel todelliseen
saavutukseen. Milloin vietti tai halu ei voi
päästä toteutumaan, mutta sen esine yhä
edelleen kuvastuu mieltä viehättävänä, syntyy
<sp>toivomus.</sp> T. on <sp>vallitseva</sp>
t., kuu yksilö tietoisesti harkitsee eri
mahdollisuuksia ja tämän <sp>harkinnan</sp>
pohjalla tekee <sp>päätöksensä.</sp>
— Kysymys t:n <sp>vapaudesta</sp>
on kysymys siitä, riippuuko yksilön
tekemä ratkaisu joka tapauksessa
täydellisesti edellä käyvien vaikuttimien
suunnasta ja voimasta, vai voiko t.
suuntautua päämäärään edellä käyvästä
vaikuttimien syy-yhteydestä riippumatta.
T:n vapauden kieltää <sp>determinismi</sp> (ks. t.),
sen myöntää <sp>indeterminismi</sp> (ks. t.).

<b>Tai,</b> <sp>thai,</sp> Taka-Intiassa ja
Etelä-Kiinassa asuva indokiinalainen
kansaryhmä, johon luetaan siamilaiset,
šan- ja lao-kansat.

<b>Taide,</b> ihmisen toiminta, jolla hän
aisteilla havaittavin keinoin (muotojen,
viivojen, värien, sävelten, sanojen tai
liikkeiden avulla) koettaa herättää
toisissa ihmisissä saman tunnevaikutuksen,
jonka jokin sisäinen tai ulkonainen
havainto on hänessä itsessään synnyttänyt.
Taiteet jaetaan <sp>kuvaama-t:iin</sp>
(rakennus-, kuvanveisto- ja maalaus-t:t),
<sp>kielellisiin t:iin</sp> (runous l.
kirjallisuus) ja <sp>musikaalis-rytmillisiin
t:iin</sp> (sävel-t. l. musiikki ja
tanssi). vrt. <sp>Estetiikka.</sp>

<b>Taidehalli.</b> <sp>Helsingin Taidehalli,</sp>
omistaja Helsingin Taidehallin säätiö, rak.
1927-28 Suomen Taiteilijaseuran aloitteesta
valtion, Taiteilijaseuran ja yksityisten
henkilöiden antamilla varoilla.

<b>Taidehistoria,</b> kuvaamataiteiden hist.
kehityksen tutkiminen. [Tikkanen (1927);
Romdahl (1923); Laurin (1908).]

<b>Taidekudonta.</b> T:aan luetaan
kuvakudonta ja gobeliini. Näistä edellinen
on vanhempaa. Sitä harjoitettiin jo
korkealle kehitettynä muin. Kiinassa,
Egyptissä ja Persiassa. Euroopassa
mainittakoon flaam. ja ransk. seinävaatteet
</chapter>

<chapter name="Taidekäsityö-Taihoku">
<img 1>
Taidekudonta. Kuvakudos „Uhri".
(V. Blomstedtin sommittelema.)
</img>
l. gobeliinit. Gobeliinissa on tekotapa
jossain määrin kuvakudoksesta eroavaa,
kuvakudos kun seuraa mittausop.
ruudutettua mallia, gobeliinin ollessa
muodoiltaan vapaampi, taulumainen. Siinä
kudelanka kiertää loimilankaa seuraten
maalatun mallin vapaita viivoja, —
Nykyaika pyrkii saavuttamaan taiteellisia
arvoja vähemmällä taidolla kuin mennyt aika,
mutta ehkä herkemmin hermoin ja yksinkertaisemmin
keinoin. Taiteellisen arvo voi nykyaikainen
työ saavuttaa rääsymattotekniikankin keinoin.
Suom. kuvakudoksista on mainittava Sigrid
Wickström-Paaerin piirtämät omintakeiset ja
taiteelliset kudokset.

<b>Taidekäsityö</b> käsittää sekä
taidekudonnan että taideompelun.

<b>Taidemuseo.</b> Huomattavimmat t:t
ovat Louvre ja Luxembourgmuseo
Pariisissa, Pitti'n galleria ja Uffizit
Firenzessä, Pradomuseo Madridissa, Eremitaasi
Pietarissa, Dresdenin galleria, Vanha
Pinakoteekki Münchenissä, Rijks
Museum Amsterdamissa, National Gallery
Lontoossa, Kaiser-Friedrich-Museum
Berliinissä, Metropolitan Museum oi Art
New Yorkissa ja Nationalmuseum
Tukholmassa. Suomen t:t: Ateneum ja
Sinebrychoffin kokoelmat Helsingissä sekä
Turun Taidemuseo.

<b>Taideompelu.</b> T:uun katsottiin
ennen kuuluvaksi kaikki tekn. korkealle
kehitetty käsityötaito. Kun nunnat
vuosikymmeniä ompelivat yhtä ainoata
työtä ja sitä tehdessään saavuttivat
ihmeellisen taituruuden, arvosteli
myöhempi aika työn saavutuksen taiteeksi,
vaikka taito olisi oikeampi nimitys. Eri
n. s. taldekäsityölajeista mainittakoon
valkokirjallu (kirkolliset alttariliinat),
häiveompelu (maisema- ja kukkasaiheiset,
tauluja jäljittelevät seinävaatteet),
helmiompelu, korko- ja kultaompelu, arab.
ompelu y. m. Uudenajan alussa korkealle
kehittynyt maalaustaide kohotti taideompelunkin
loistoon, valmistipa Rafaelkin t.-malleja.
Alankomaiden eteläosissa ja Burgundin hovissa
kehittyi häiveompelu korkealle. Myöhemmin
nousee Italia johtavaan asemaan tällä alalla.

<b>Taiderunous,</b> vastakohtana
kansanrunoudelle yleensä nimeltä tunnettujen
henkilöiden ja valmistuttuaan muistiin
kirjoitetut tuotteet. Tekotavaltaan ne
usein, mutta eivät suinkaan aina, ovat
korkeammalla tasolla kuin kansanrunouden
tuotteet, ja niiden sisällys tav.
todistaa korkeammasta sivistystasosta ja
monivivahteisemmasta hengenelämästä.

<b>Taidesalonki,</b> taidenäyttely, taidekauppa.

<b>Taidetaonta,</b> raudan y. m. metallien
valmistaminen taiteellisiksi esineiksi.
Kuuluisia ovat esim. Espanjan goottilaiset,
renessanssin saks. ja 1600-luvun ransk.
rautatyöt sekä rokokootyöt Ranskassa ja
Keski-Euroopassa (ristikkoja, aitauksia y. m.).
Vanhempia rautatöitä on esim. Würzburgissa
ja Versailles'ssa, uusia Tukholman kaupungintalossa.
Suomessa niitä on m. m. Turun tuomiokirkon
hautakuoreissa.

<img 1>
Taidetaonta. Rautainen kuorinovi Turun
tuomiokirkossa.
</img>

<b>Taideteollisuus,</b> koristetaide (ks. t.).

<b>Taidetta kouluihin,</b> taiteilija Venny
Soldan-Brofeldtin aloitteesta 1906
perustettu helsinkiläinen yhdistys, jonka
tarkoituksena on työskennellä taiteen
levittämiseksi kouluihin ja sivistyslaitoksiin.

<b>Taidetyylit.</b> Tärkeimmät hist.
taidetyylit ovat egyptiläinen, kreikkalainen
(joonialainen, doorilainen), bysanttilainen,
arabialainen, romaaninen, goottilainen,
renessanssi-, barokki-, rokokoo-, empire-,
biedermaiertyyli y. m. vrt. <sp>Tyyli.</sp>

<b>Taifunit</b> (kiinank.), Kiinan rannikolla
(tav. heinä-marraskuussa) puhaltavien
pyörremyrskyjen nimitys.

<b>Taiga</b> [ven. äänt. <i>-gā'</i>], siperialainen
tiheä havumetsä.

<b>Taihoku</b> (kun. <i>Taipe</i>), Formosan
pääkaup. 190,000 as.
</chapter>

<chapter name="Taijuen-Taipe">
<b>Taijuen,</b> kaup. Kiinassa, Hoang-hon
lisäjoen Fuen-hon varrella, Šansi'n
maakunnan pääkaup. 50,000 as.

<b>Taikahuilu,</b> Mozartin (ks. t.) ooppera.

<b>Taikalyhty</b> ks. <sp>Projektsionikone.</sp>

<b>Taikapeili,</b> peilimetallista valettu peili,
jonka takapinnalla reliefikuvio. Kun
peilipinta hiotaan, niin valujännitykset
saavat aikaan pinnan epätasaisuuksia,
joten valon interferenssi tuo heijastuskuvassa
esiin reliefikuvan piirteet. T:ja
on valmistettu Kiinassa ja Japanissa.

<b>Taikavarpu</b> ks. <sp>Kaivonkatsonta.</sp>

<b>Taikinamarjapensas</b> <i>(Ribes alpinum),</i>
Etelä- ja Länsi-Suomessa luonnonvaraisena
kasvava viinimarjapensasten näköinen ja
sukuinen pensas. Kaksikotinen, marjat punaiset,
eivät syötäviä.

<b>Taikuus</b> l. <sp>magia,</sp> katsantokanta,
joka pelkillä taioilla pyrkii pitämään
kurissa ja käyttämään hyödykseen
voimia ja henkiä, joita uskonnon alalla
taivutellaan suosiollisiksi rukouksin ja
uhrein. Ne lukemattomat menettelytavat,
joita tapaamme t:n maailmassa, saattavat
olla joko pelon sanelemia suojelevia tai
sellaisia, joilla uskotaan voitavan toista
vahingoittaa. Myöskin sellaisia taikoja on
olemassa, joilla luonnonlakeja tuntematon
ihminen pyrkii vallitsemaan luontoa. Erilaisia
taikatapoja lähemmin tarkastaessa huomaa,
että ne perustuvat n. s. assosiatsioniajatteluun.
Niin esim. osan uskotaan vaikuttavan
kokonaisuuteen tai samankaltaisen samankaltaiseen.
Tuhoamalla ihmisen hius, kynsi tai muu, mikä on
tämän ruumiista irtautunut tai esim.
vaate ja ruoka, mikä on ollut
läheisessä kosketuksessa häneen, uskotaan
voitavan tuottaa tuhoa asianomaiselle
itselleen. Myös ihmisen varjo, kuva
tai jalanjälki saattavat pahansuovan
käsissä olla monenmoisen onnettomuuden syynä.
Esim. siitä, miten tällä asteella pyritään
taianomaisesti vaikuttamaan luontoon,
mainittakoon m. m. sateen tekemisen taika,
joka perustuu luuloon, että maata kastelemalla,
mikä on sateen seuraus, voidaan myös sade
aiheuttaa. [Haddon, „Magic and fetishism" (1906).]

<b>Taille</b> <i>[tai]</i> (ransk.), leikkaus;
ruumiinasento; hartioiden ja vyötäisten
välinen vartalon osa; tätä osaa suojaava
naisten vaatetus; <i>mus.</i> = tenori.

<b>Taille</b> <i>[tai].</i> <sp>La T.</sp> (ransk.), tärkein
välitön vero Ranskassa ennen v:n 1789
vallankumousta, osittain tulo-, osittain
omaisuusvero. Kun ylimmät kansanluokat
olivat siitä vapautetut, oli se kansalle
hyvin rasittava.

<b>Taimen</b> ks. <sp>Lohi.</sp>

<b>Taimisto,</b> maa-alue, jolla kasvatetaan
puiden, pensaiden tai ruohomaisten,
etupäässä monivuotisten, vapaalla maalla
menestyvien koriste- ja hyötykasvien taimia.

<b>Taimyr,</b> Tajmyr (ks. t.).

<b>Tainan,</b> kaup. Formosassa. 85,000 as.
— T. oli v:een 1887 pääkaupunkina.

<b>Tainaron,</b> Matapanin (ks. t.) kreik. nimi.

<b>Taine</b> <i>[tēn],</i> <sp>Hippolyte</sp> (1828-93),
ransk. filosofi ja historioitsija. Pääteokset:
„Histoire de la littérature anglaise"
(1863), jossa selittää kirjallisuuden
kehityksen johtuvan rodusta, ajankohdasta ja
ympäristöstä („miljööstä"), „Taiteen
filosofia" (1865-69, suomen.), jossa sovittaa
kuvaamataiteeseen samanlaisen selitystavan, „De
l'intelligence" (1870), jossa esittää jyrkästi
mekanistisen käsityksen ajatustoiminnan
kehityksestä, sekä „Les origines de la France
contemporaine" (1875-93).

<img 1>
H. Taine.
</img>

<b>Tainio,</b> <sp>Taavi</sp> (s. 1874), sos.-dem.
sanomalehtimies ja poliitikko.

<b>Tainionkoski,</b> koski Vuoksessa,
Niskakosken alapuolella, 5:s koski Imatran
yläpuolella. Putouksen pituus 550 m,
putouskorkeus 5,9 m, keskiveden aikana
45,312 hevosv. T:n rannalla ovat m. m.
Tornator o.-y:n teollisuuslaitokset ja
valtion sulfiittiväkiviinatehdas.

<b>Taipale.</b> 1. Kylä Liperissä, kreik.-kat.
seurakunta, johon kuuluvat Liperin ja
naapuripitäjien kreikanuskoiset. — 2.
Kylä ja lastauspaikka Metsäpirtin pitäjässä
Suvannosta tulevan Taipaleenvirran suussa
Laatokan rannalla. Tämän laskutien Suvanto
uursi 1818. T. oli 1600-luvulla kaupunkina.

<b>Taipaleen kanava,</b> Leppävirran
reitissä, Leppävirran pitäjän etelärajalla
oleva 2-sulkuinen kanava; yhdistää
Unnukan eteläisimmän poukaman Äimisveden
luoteisiin vesiin; rak. 1835-39, täydelleen
uudistettu 1867-71, pituus 564 m, pohjaleveys 8,9 m.

<b>Taipalsaari,</b> kunta Viipurin läänissä,
Etelä-Savossa, Saimaan etelärannalla;
340,7 km<sup>2</sup>, 4,454 as, (1927).

<b>Taipe,</b> Taihoku (ks. t.).
</chapter>

<chapter name="Taipingkapina-Taivalkoski">
<b>Taipingkapina</b> ks. <sp>Kiina,</sp> II osa, p. 503.

<b>Taipumus</b> on joko synnynnäinen tai
elämän kuluessa vähitellen muodostunut
kestäväinen, eri tiloissa ilmenevä halu.
Edellisessä tapauksessa t:sta käytetään
myös nimitystä <sp>luontumus,</sp>
jälkimmäisessä tapauksessa nimitystä
<sp>viehtymys.</sp> Milloin jokin arvokas
luontumus on yksilöllä olemassa harvinaisen
runsaassa määrin, sanotaan sitä <sp>neroksi</sp>
tai <sp>taitolahjaksi l. talentiksi.</sp>
Voimakkaasti kehittyneitä viehtymyksiä taas
ovat <sp>harrastukset</sp> ja <sp>intohimot.</sp>

<b>Tairov</b> <i>[-of],</i> <sp>Aleksandr</sp>
(s. 1885), ven. teatterinjohtaja. Per. 1914
Moskovan kamariteatterin, jonka näyttämöasetukset
ovat tulleet maailmankuuluiksi.

<b>Tais</b> l. <sp>Taizz,</sp> kaup.
Lounais-Arabiassa, Jemenissä. 5,000 as.
— Keskiajan loppupuolella T. oli Etelä-Arabian
sivistyskeskus.

<b>Tais</b> l. <sp>Thais.</sp> 1. Kreik. hetaira,
Aleksanteri Suuren rakastajatar, myöh.
Egyptin Ptolemaioksen puoliso. — 2. Egypt.
pyhimys, alk. hetaira, eli erakkona
suljetussa kammiossa.

<b>Taistelu.</b> Ennen taistelua tehdään
<sp>t.-tiedustelu</sp> vihollisen toimista,
varustuksista y. m. <sp>T.-käskyyn</sp> sisältyy
tieto vihollisesta, t:n tarkoitus ja
määräykset eri joukkojen toiminnalle. T:n
pääosat ovat tykistövalmistelu ja
jalkaväen hyökkäys. Jalkaväki hyökkää joko
yhtenäisissä ketjuissa tai ryhmittäin, siis
avonaisessa järjestyksessä. Ennen suosittiin
suljettua järjestystä.

<b>Taisteluvahvuus,</b> joukko-osaston aseita
käyttävien sotilasten lukumäärä. —
<b>Taisteluyksikkö,</b> taktillinen yksikkö (ks. t.).

<b>Taite,</b> <i>mus.,</i> rytmiyksikkö, johon
sikermä (l. „laulumuoto") lähinnä jäsentyy.
T:den rajat selviävät sävellyksen harmonisesta
ja motiivisesta kokoonpanosta.

<b>Taiteilijaseura,</b> <sp>Suomen T.,</sp>
Helsinki, per. 1864 Sakari Topeliuksen
aloitteesta. Sen tarkoituksena on kotimaisen
taiteen edistämiseksi lähestyttää toisiinsa
taiteilijoita taiteen kaikilta aloilta. Se
järjestää vuosittain taidenäyttelyltä ja
toimeenpanee taidearpajalsia.

<b>Taittovoima,</b> linssin suurennuskyvyn
mitta, = sen (metreissä lausutun)
polttovälin inverssiarvo. T:n mitta on
dioptria (ks. t.).

<b>Taittuminen,</b> <sp>refraktsioni,</sp>
valonsäteen suunnan muutos kahden
erilaisen läpinäkyvän aineen rajapinnalla.
T:n määrä riippuu aineiden laadusta.
Tulokulman sinin suhde taitekulman
sinun on vakio (taitekertoin l. -indeksi).

<b>Taivaanekvaattori,</b> taivaantasaaja.
ks. <sp>Ekvaattori</sp> 2.

<b>Taivaankartta,</b> tähtikartta (ks. t.).

<b>Taivaan mekaniikka</b> ks. <sp>Tähtitiede.</sp>

<b>Taivaannapa</b> ks. <sp>Napa</sp> 2.

<b>Taivaanpalvelus.</b> Samoin kuin
luonnonilmiöt ja -esineet ovat elollistaneet
ihmisten mielikuvituksessa, on taivastakin
alettu pitää sielullisena olentona. Suomen
kielessä on kaksi sanaa, <i>Jumala</i>
ja <i>Ilmari,</i> jotka alk. ovat olleet
taivaanjumalan nimityksiä. Taivaan jumalia ovat
edelleen olleet myös roomalaisten <sp>Juppiter,</sp>
kreikkalaisten <sp>Zeus</sp> ja germaanien
<sp>Ziu l. Tyr.</sp> Turk.-tat. kansat
nimittävät sitä <sp>Tängereksi,</sp> kiinalaiset
<sp>Tieniksi.</sp> Myös alhaisella kehitysasteella
olevilla kansoilla tavataan sille vastineita.
Talvaanjumalan „ylhäinen" asema tekee hänestä
ylijumalan kansojen jumalistossa.

<b>Taivaanranta,</b> horisontti (ks. t.).

<b>Taivaan valtakunta,</b> Länsimaissa
toisinaan Kiinasta käytetty nimitys;
johtuu siitä, että kiinalaiset ovat keisariaan
nimittäneet ,,taivaan pojaksi".

<b>Taivaanvuohi</b> <i>(Telmatias),</i>
kahlaajasuku. <sp>Isot.</sp> <i>(T. gallinago)</i>
on 27-29 cm pitkä, selkäpuolelta punaruskean ja
mustan kirjava, selässä neljä vaaleanruskeata
pitkittäis juovaa; päälaella myös vaalea
pitkittäis juova; vatsa valkoinen.
Koiras päästää lentäessään mäkättävän
äänen, joka syntynee levällään olevan
pyrstön reunasulkien väräjämisestä
linnun äkkiä laskeutuessa. Yleinen
Etelä-Suomesta Lapin perille. Asuu soilla ja
vesiperäisillä rantaniityillä. — <sp>Pieni t,</sp>
<i>(T. gallinula)</i> on edellistä vähän
pienempi, joks. samanvärinen. Asustaa
Lapin ja Pohjois-Suomen saraniityillä.

<img 1>
Iso taivaanvuohi.
</img>

<b>Taivalkoski.</b> 1. Koski <sp>Iijoessa,</sp>
Taivalkosken kirkonkylässä, putouskorkeus
6,6 m. — 2. Koski <sp>Kemijoessa,</sp>
Kemin pitäjässä, n. 2 km Tervolan rajan
eteläpuolella, putouskorkeus 5,8 m,
putouksen pituus 500 m, 54,133 hevosv. —
3. Koski <sp>Oulankajoessa,</sp> Kuusamon
ja Kuolajärven rajalla, putouskorkeus
6,8 m. Luonnonkauneudestaan kuuluisa.
</chapter>

<chapter name="Taivalkoski-Takaharju">
<b>Taivalkoski,</b> kunta Oulun läänissä,
Pohjois-Pohjanmaalla, Oulusta koilliseen;
3,204,8 km<sup>2</sup>, 4,035 as. (1927).

<b>Taivan,</b> Formosan kiinal. ja jap. nimi.

<b>Taivas,</b> <sp>taivaanpallo,</sp> sfäärisessä
astronomiassa ajateltu pallo, jolle
taivaankappaleet projisioidaan niiden
näennäistä asemaa määrättäessä. T:n
keskipiste on havaintopaikassa ja sen säde
äärettömän pitkä. Silmälle t. eli
taivaankansi ei näytä puolipallolta, vaan
laestaan litistyneeltä, minkä vuoksi esim.
Kuu t:n rannalla näyttää suuremmalta
kuin korkeammalla ollessaan. T:n sininen
väri aiheutunee joko ilmamolekyylien tai
korkealla leijailevien (jäätyneiden)
typpikiteiden heijastuksesta.

<b>Taivaskero,</b> Himmelriikki (ks. t.).

<b>Taivassalo,</b> kunta Turun ja Porin
läänissä, Varsinais-Suomen rannikolla;
128,5 km<sup>2</sup>, 3,237 as. (1927).
Harmaakivikirkko 1300-luvulta, siinä
kalkkimaalauksia. Isoisärkilä, Viianen,
Vuorenpää y. m. kartanoita.

<b>Taivukas,</b> oksa, joka taivutetaan
maahan, peitetään osaksi mullalla ja
juurtuneena leikataan irti emokasvistaan
muualle istutettavaksi. Itsestään lisääntyvät
t:iden avulla usein esim. kuuset saaristo-
ja tunturiseuduissa.

<b>Taivutus,</b> <sp>fleksioni,</sp> <i>kieliop.,</i>
niiden eri sanojen, <sp>t.-muotojen,</sp>
muodostaminen, jotka kuuluvat samaan
muotosarjaan l. paradigmaan (ks. t.). T. on
joko <sp>deklinatsionia</sp> l. sijoittelua
(nominien taivutus) tai <sp>konjugatsionia</sp>
(verbien taivutus, s. o. niiden käyttäminen
persoonamuodoissa). Sana, jolla on yksi ainoa
muoto, on <sp>taipumaton.</sp>

<b>Taivutusmomentti,</b> voiman tai
voimain momentti (ks. t.), joka vaikuttaa
johonkin kappaleeseen niin, että tässä
syntyy taivutusjännitys.

<b>Taizz,</b> Tais (ks. t,).

<b>Taj Mahal</b> <i>[tadž],</i> eräälle
suurmogulin puolisolle Intian Agraan
pystytetty verrattomasta kauneudestaan
kuuluisa valkoinen marmorimausolee, rak.
1630-48.

<img 1>
Taj Mahal.
</img>

<b>Tajmyr,</b> suuri niemimaa
Pohjois-Siperiassa Jenisein ja Hatangan
suutahtien välissä. Sen pohjoiskärki
Kap Tšeljuskin on Aasian pohjoisin kohta.

<b>Tajo</b> <i>[tāho]</i> (port. <i>Tejo</i>),
Pyreneitten niemimaan pisin joki, 910 km pitkä.
Alkujuoksu Espanjassa, alajuoksu Portugalissa,
laskee Atlanttiin. T:n suulla on Lissabon.
Vain 130 km aluksilla kuljettavaa.

<b>Tajung,</b> kaup. Kiinassa, Hunanin
maakunnan luoteisosassa Li-joen varrella,
Suomen Lähetysseuran pääasema (avattu
1905). Sivuasemia 10.

<b>Tajunta</b> muodostuu kaikista niistä
toiminnoista, jotka tapahtuvat ihmisen
mielessä. T:n sisällyksenä ovat sekä
mielteet l. tietopuoliset sieluntoiminnat
että tunteet ja tahtomiset. Yhtaikaa
voivat ainoastaan muutamat verraten
harvat sielulliset ilmiöt olla läsnä t:ssa
<sp>(t:n ahtaus).</sp> Kaikki yhtaikaa
tajuisina olevat sieluntoiminnat liittyvät
toisiinsa yhteydeksi <sp>(t:n yhteys).</sp> Ne
kuuluvat yhdelle ja samalle minälle, ovat
sen toimintoja l. tiloja. Sentähden
rakentuu niiden välille moninaisia siteitä,
jotka liittävät ne toisiinsa (ks.
<sp>Mielleyhtymä</sp>). — T:lla on eri selvyyden
asteita. Selvimpänä on se osa t:n
sisällystä, johon tarkkaavaisuus paraikaa
on kiintynyt. Kun tajuava olento
käsittää t:nsa sisällyksen selvinä
mielikuvina, sanotaan sitä <sp>tietoisuudeksi.</sp>
Sen rinnalla on t:ssa melkein aina toisiakin
ilmiöitä, jotka esiintyvät syrjäisempinä ja
heikompina, muttakuitenkin tajuisina.
Näyttääpä olevan olemassa <sp>tajutontakin</sp>
sielunelämää. Erinäisissä tapauksissa sellaiset
ihmisen sielussa piilevät toiminnat, jotka eivät
ole hänen tietoisen t:nsa havaittavissa,
näyttävät yhtyvän siitä riippumattomaksi
kokonaisuudeksi, jota osoitetaan nimillä
<sp>piilo-t.</sp> (sala-t., ali-t.) ja
<sp>kaksois -t.</sp> (ks. n.). — T:sta on
erotettava <sp>itse-t.,</sp> tietoisuus omasta
itsestään l. minästään kaikkien muiden olentojen
vastakohtana. Selvien mielikuvien ja käsitteiden
muotoon kehittynyt itse-t. on <sp>itsetietoisuus.</sp>

<b>Takaaja</b> l. <sp>takausmies.</sp> ks. <sp>Takaus.</sp>

<b>Takaharju,</b> Punkaharjun länsipuolella
oleva, maakannaksilla siihen yhtynyt
harju. Sillä sijaitsee <sp>T:n parantola,</sp>
maamme ensim. keuhkotautiparantola (avattu 1903).
Omistaja O.-y. Keuhkotautisten Parantola.
Sairaspaikkoja 120. ks. kuvaa II os., p. 473.
</chapter>

<chapter name="Takahaši-Takanen">
<b>Takahaši,</b> <sp>Korekijo</sp> (s. 1854),
jap. poliitikko, finanssimies. Japanin
pankin pääjohtaja v:sta 1911. Rahaministerinä
1918-21 ja pääministerinä 1921-22, maanviljelys-
ja kauppaministerinä 1924-25.

<b>Takaheitto,</b> metateesi (ks. t.).

<b>Taka-Intia</b> l. <sp>Indo-Kiina,</sp> itäisin
Aasian kolmesta suuresta eteläisestä niemimaasta;
n. 1,9 milj. km<sup>2</sup>, yli 40 milj. as.
Raja Etu-Intiaa ja Kiinaa vastaan on
epämääräinen. Etelään pistää kapea
Malakan niemimaa. Rannikot ovat lännessä
ja etelässä matalat ja rämeiset, idässä
jyrkemmät. Sisäosissa kulkee
pohjois-eteläsuunnassa rinnakkaisia
poimuvuorijonoja, Näiden välisissä laaksoissa
juoksevat suuret joet Irawadi, Saluën, Menam
ja Mekong, joista Irawadi'lla ja
Mekongilla on laaja suistomaa. Idässä on
Kochin-Kiinan vuorimaa, — <i>Ilmaston</i>
päätekijänä ovat monsuunituulet.
Länsiosa ja Malakan niemimaa ovat
lounaismonsuunin vaikutuksesta runsassateisia,
itä- ja sisäosat, jonne lounaismonsuuni
ei edessä olevien vuorten johdosta pääse,
kuivempia. — <i>Kasvillisuus.</i> Runsassateisilla
seuduilla, vars. länsirannikolla ja
Himalajan rinteillä kasvaa reheviä
troopillisia sademetsiä, kuivemmilla alueilla
varistavat puut lehtensä pouta-ajaksi;
kuivimmilla seuduilla on savanneja.
Tärkein viljelyskasvi on riisi. — <i>Eläimistö</i>
on erittäin runsas. Täkäläisiä muotoja
ovat m. m. gibbonit, eräät puoliapinat,
sarvikuonot, tapiiri, int. norsu, tiikeri,
leopardi. — <i>Väestö</i> on hyvin sekoittunutta.
Pääaineksena ovat indokiinalaiset,
niiden ohella on malaijeja sekä
kiinalaisia, — Hyödyllisiä kivennäisiä on
runsaasti; tärkeimmät ovat paloöljy ja
tina. — <i>Valtiollisesti</i> T. jakautuu
lännessä olevaan Englannin alueeseen, johon
kuuluvat Birma, Straits Settlements ja
Malaijilaiset suojelusvaltiot, keskellä
olevaan itsenäiseen Siamiin ja idässä
olevaan Ranskan Indo-Kiinaan.

<b>Takaisinosto-oikeus.</b> Kiinteistön
kaupassa tehty ehto, että myyjällä tai
jollakin muulla on oikeus määrätystä
hinnasta ostaa myyty kiinteistö takaisin,
on mitätön. Irtaimen kaupassa tällainen
ehto ei ole mitätön (Asetus 20/6 1864).

<b>Takaisinsaanti</b> l. <sp>takaisinvoitto.</sp>
Kun lainhakuasiassa ulosotonhaltija on
hyväksynyt velkojan kanteen, on velallisella
valta, haastatettuaan velkojan, hakea t:ia
siinä oikeudessa, jossa velallisen tulee
vastata velkomisasioissa, ja on haaste
toimitettava velkojalle kuudessa kuukaudessa,
senjälkeenkuin ulosotonhaltijan päätös sai
lainvoiman. Konkurssissa uskotut miehet,
toimitsijamiehet tai velkojat voivat laissa
määrätyn ajan kuluessa panna vireille
oikeudenkäynnin voittaakseen konkurssipesälle
takaisin sellaisen omaisuuden, jonka
velallinen on pesästä sen vahingoksi
luovuttanut. Kun joku oikeudessa on
n. s. yksipuolisella tuomiolla tuomittu
suoritukseen, on hänellä oikeus hakea
seuraavissa käräjissä tai kaupungissa
kuukauden kuluessa t:ia (Ulosottolaki
2:21 ja 3:13; Konkurssisääntö 9/11 1868,
46 §, muutettuna 17/2 1923, ja 47-49 §§
sekä Oikeudenkäymiskaari 12:3 ja 4).

<b>Takajoukko,</b> <sp>jälkijoukko,</sp>
perääntymässä olevasta sotajoukosta erotettu
joukko, jonka tehtävänä on pidättää vihollista.

<b>Taka-Kaspia,</b> Transkaspia (ks. t.).

<b>Takaleikkaussorvi,</b> sorvi, johon on
sovitettu laite, millä voidaan sorvata
viistoselkäisiä hampaita tai särmiä
kappaleeseen; siinä on laite, joka liikuttaa
terää edestakaisin päin kappaletta.

<b>Takamatsu,</b> satamakaup. Japanissa,
Šikokun saarella. 50,000 as.

<b>Takanen,</b> <sp>Johannes</sp> (1849-85),
kuvanveistäjä, synt. muonamiehen poikana
Virolahdella, Opiskeli Kööpenhaminassa
ja Roomassa, jossa asui v:sta 1873.
Töitä: „Kanteletta soittava Väinämöinen"
Monrepos'n puistossa, „Aino" (1876), „Rebekka
kaivolla" (1877), J. V. Snellmanin rintakuva,
toinen (pronssinen) Kuopion kirkkopuistossa,
„Andromeda kallioon kytkettynä", Aleksanteri

<img 1>
Johannes Takanen.
</img>

<img 1>
Takanen: Rebekka.
</img>
</chapter>

<chapter name="Takareki-Takila">
II:n muistopatsaan luonnos. T:n teokset ovat
herkkiä, suloisen luonnollisia ja välittömiä.
[Aspelin (1888).]

<b>Takareki,</b> lyhyehkö reki, käytetään
toisen reen yhteydessä pitkän puutavaran
takapäitä kannattamaan.

<b>Takaus</b> l. <sp>takaussitoumus,</sp>
välipuhe, jolla joku, <sp>takaaja l.
takausmies,</sp> sitoutuu velkojalle vastaamaan
siitä, että velallisen antama sitoumus
tehdä tai olla tekemättä jotakin, tulee
täytetyksi. T. on <sp>mieskohtainen</sp> t.,
kun takaaja on mennyt t:een itse
velallisesta. <sp>Omaisuus-t:ssa</sp> takaaja
sitoutuu vastaamaan velallisen velasta, —
T:ta sanotaan <sp>yksinkertaiseksi
l. lailliseksi</sp> t:ksi, kun takaaja on
sitoutunut suoritukseen vain siinä
tapauksessa, ettei velallinen itse kykene
sitoumusta täyttämään, ja on tällöin
suoritusta ensin haettava velalliselta,
ennenkuin sitä voidaan vaatia takaajalta.
<sp>Omavelkainen, ominais- l. proprie-t,</sp>
on se, kun takaaja ottaa vastatakseen
toisen sitoumuksesta niinkuin omastaan,
ja voidaan tällöin hakea suoritusta
takaajalta ilman että sitä ennen
olisi todettu, ettei velallinen kykene
suoritukseen. — Jos samasta suorituksesta
useammat ovat menneet t:een, voi
takausvastuu näitten kesken olla
<sp>yhteisvastuullinen l. solidaarinen,</sp>
s. o. kukin vastaa omasta ja toistensa
puolesta, tai <sp>pääluvun mukainen
l. pro rata parte,</sp> s. o. kukin
vastaa vain omasta osastaan. —
<sp>Jälki- l. lisä-t:lla</sp> tarkoitetaan
sitoumusta, jossa joku sitoutuu vastaamaan
siitä määrästä, jota velalliselta itseltään
tai velkasitoumuksen varsinaisilta takausmiehiltä
ei saada. — <sp>Vasta-t:ssa</sp> taas
sitoudutaan varsinaiselle takausmiehelle
vastaamaan siitä vahingosta, minkä tämä
joutuu takauksensa johdosta ehkä kärsimään. —
<sp>Täyte-t.,</sp> joka todellisuudessa
ei ole t:ta sen varsinaisessa merkityksessä,
käsittää sitoumuksen vastata siitä velan osasta,
jota ei voida saada velan vakuudeksi pantatun
omaisuuden arvosta.

<b>Takautumiskanne</b> ks. <sp>Takautumisoikeus.</sp>

<b>Takautumislasku</b> l. <sp>ricambiolasku.</sp>
Siirtäjällä, joka on takautuneen vekselin
lunastanut, on oikeus saada edelliseltä
siirtäjältä tai vekselinantajalta
korvaus koko siitä summasta, mikä
hänen on täytynyt maksaa, ynnä sen
korko 6 %:n mukaan v:lta maksupäivästä
lukien, sekä korvaus toteensaatavista
kuluista, kuin myös 1/3 % provisionia.
Näistä eristä kirjoitetaan vekselin
mukana lunastettava t. (Vekselisääntö
29/3 1858, 44 §).

<b>Takautumisoikeus</b> l. <sp>regressioikeus.</sp>
Jos yhteisvastuullisesti l. solidaarisesti
toisten kanssa sitoutunut velallinen on
yksin suorittanut koko sitoumuksen, on
hänellä oikeus vaatia toisilta velallisilta
se, minkä hän on yli oman osuutensa suorittanut.
Samoin on takausmiehellä oikeus vaatia
velalliselta, jos takausmies on joutunut velan
suorittamaan; ja jos takaajia on ollut
useampia sekä vastuu yhteisvastuullinen,
voi takaaja, joka on yksin suorittanut
takauksen, vaatia muilta sen, mitä yli
oman osuutensa on maksanut. Kannetta,
jota velallisen tai takauskumppanien
velvoittamiseksi t:n nojalla ajetaan,
sanotaan <sp>takautumiskanteeksi.</sp>
— Vekselioikeuden mukaan on vekselinhaltijalla
oikeus vekselinantajalta tai keneltä
vekselinsiirtäjältä tahansa vaatia vakuutta
siitä, että vekseli määräpäivänä lunastetaan,
tai myös maksua vekselin sisällyksestä.
Vekselinhaltijan t. pannaan toimeen
<sp>takautuvalla kanteella.</sp>

<b>Takautumisvekseli,</b> vekseli, jonka
on lunastanut sen viimeiseltä maksun
saantiin oikeutetulta henkilöltä joku
vekselin siirtäjistä, jolla vuorostaan
on takautuva vaade edeltäjiään kohtaan.

<b>Takautuva kanne</b> ks. <sp>Takautumisoikeus.</sp>

<b>Takavarikko,</b> asianomaisen
viranomaisen suorittama toimenpide, jolla
määrätty omaisuusesine otetaan säilyyn
joko saamisen tai muun oikeuden
vakuudeksi tai rikosasian yhteydessä rikoksen
selvittämiseksi tai siitä syystä, että
omaisuusesine rikoksen johdosta on
pidettävä menetettynä.

<b>Takavokaali,</b> vokaali, jota
äännettäessä kieli lepoasemastaan työntyy
taaksepäin <i>(a, o, u).</i>

<b>Takiainen</b> <i>(Lappa</i> l. <i>Arctium),</i> suuria,
naaraisiä, mykerökukkaisia ruohokasveja,
joilla on leveät lehdet ja palleroiset
punakukkaiset mykeröt; näiden
kehtosuomut ovat terävä- ja koukkupäiset.
Meillä 4 lajia rikkaruohoina teiden
varsilla, pihoissa, kaatopaikoilla.

<b>Takiaissusi,</b> kehruutehtaissa käytetty
kone, jolla villaan tarttuneet takiaiset
poistetaan siitä. Siinä on karstavalssi.
mihin villa iskeytyy upoten piikkeihin
takiaisten jäädessä pinnalle, mistä nopeasti
pyörivät levyt (veitset) ne irroittavat.

<b>Takila</b> (ruots.), riki (ks. t.).
</chapter>


<chapter name="Takilanlevittäjät-Talaat pašša">
<b>Takilanlevittäjät,</b> aluksen prammisaalingin
päälle vaakasuoraan asentoon kiinnitetyt puu-
tai rautatangot, jotka levittävät ylempää tulevia
partuuneja sivulle ja perään päin.

<b>Takkirauta,</b> harkkorauta (ks. <sp>Rauta</sp>).

<b>Takla-makan</b> ks. <sp>Itä-Turkestan.</sp>

<b>Takografi</b> (kreik.) ks. <sp>Iskunlukija.</sp>

<b>Takomahiili,</b> <sp>pajahiili,</sp>
kivihiililaji, joka soveltuu erikoisesti ahjoissa
käytettäväksi ja joka on murskattu noin
pähkinän kokoiseksi. — <b>Takomahilse,</b>
pajahilse (ks. t.).

<b>Takometri</b> (kreik.) ks. <sp>Iskunlukija.</sp>

<b>Takominen,</b> metallin, tav. raudan
muovaileminen tarve-esineiksi hehkuvana,
toisinaan kylmänäkin. T. suoritetaan käsin
tai konein, välittömästi vasaralla tai
muilla välineillä. T:ssa erotetaan venyttäminen,
lysmääminen (kokoonlyönti), taivutus ja hitsaus.

<b>Takorauta.</b> N. v:een 1300
valmistettiin t. suoraan malmeista n. s.
harkkohyteissä. Sitten valmistettiin
malmeista ensin takkirautaa (ks. <sp>Rauta</sp>),
josta vasta melloittamalla tehtiin
taottavaa rautaa (t:aa ja terästä). Nyk.
on alettu jälleen valmistaa taottavaa
rautaa suoraan malmeista, mutta
sähkökuumennuksella ja kiertävillä
hiilikaasuilla pelkistämällä (ruots. Wibergin
ja Norsk Staalin kokeet). T.-lajit:
ahjoja putlarauta (ei nyk. enää valmisteta),
bessemer- (= hapan), tuomas- (-emäksinen)
ja siemens-martin- (sekä hapanta että emäksistä).
T. on taottavaa ja hitsattavaa, sen vetolujuus
on 3,300-5,000 kg/cm<sup>2</sup>, venyväisyys
15-30 %. vrt. <sp>Teräs.</sp>

<b>Taksa</b> (mlat.), laillisen viranomaisen
erinäisille tavaroille ja palveluksille
asettama hinta, myös itse hintasääntö,
edelleen tariffissa määrätty maksu (esim.
tullitaksa).

<b>Taksamittari,</b> mittari, jota käytetään
vuokra-autoissa ja hevosajoneuvoissa
ajetun matkan ja sen mukaan laskettavan
maksun määräämiseksi ja joka osoittaa
maksun suuruuden.

<b>Taksatsioni</b> (lat.), metsänarvioiminen.

<b>Taksi</b> (saks.), mäyräkoira.

<b>Taksoitus</b> (lat.) on verovelvollisen
tulojen tai varallisuuden arvioiminen
sekä niistä suoritettavan veron tai tämän
perusteen määrääminen, vrt. <sp>Kunnallisverotus.</sp>
— Taksoituslautakunta ks. <sp>Kunnallisverotus.</sp>

<b>Taktiikka</b> (kreik.), taisteluoppi,
sotavoimien käyttämistaito yksityisessä
taistelussa, vrt. <sp>Strategia.</sp> —
<b>Taktillinen arvo.</b> Taistelun taktillinen arvo
määrätään jakamalla voitetun armeijan
miesluvun ja taistelussa kärsimän mieshukan
summa voittajan vastaavalla summalla. Siis mitä
pienemmällä sotajoukolla ja mieshukalla
voittaa taistelun sitä suurempi on sen t. a.
— <b>Taktillinen yksikkö,</b> sotajoukko,
joka omin voimin pystyy suorittamaan
taistelun ja joka siis taktillisessa
suhteessa kykenee toimimaan itsenäisesti.

<b>Taku,</b> Tientsmin linnoitettu satama
Pohjois-Kiinassa Peihon varrella.

<b>Takuu,</b> sitoumus vastata siitä, että
jokin ilmoitettu asianhaara on oikea,
esim. kaupanteossa sitoumus vastata
siitä, että tavara on määrätynlaista, tai
että tavaraan määrättynä aikana ilmaantuneet
viat ilman eri korvausta korjataan.

<b>Takuusopimus.</b> 1. <i>Yksityisoikeudessa</i>
sitoumus, joka turvaa henkilön vahingolta,
mikä on syntynyt siitä, ettei ilmoitettu
tosiseikka tai asiantila pidä paikkaansa.
— 2. <i>Kansainvälisessä oikeudessa</i>
sitoumus, jolla toinen valtio, <sp>garantti,</sp>
velvoittautuu toista valtiota, <sp>garanteerattua,</sp>
kohtaan joko vastaamaan joidenkuiden sopimuksesta
johtuvien velvoitusten täyttämisestä,
<sp>aksessorinen l. liitännäinen</sp> t., tai jonkin
asiantilan voimassapitämisestä, <sp>prinsipaalinen
l. itsenäinen</sp> t. Jos useammat valtiot
yhteisesti menevät takuuseen <sp>(kollektiivinen
t.),</sp> niin syntyy oikeussuhde garanttien välillä
toiselta puolen ja garanteeratun välillä
toiselta puolen sekä garanttien välillä
keskenään. — <sp>Harha-t:iksi l.
pseudogarantiasopimuksiksi</sp> nimitetään
eräänlaisia kansainvälisiä sopimuksia, jotka
ulkonaisesti esiintyvät t:ina, mutta eroavat
niistä siinä, ettei garantian esinettä ole
tarkoin määrätty.

<b>Takuuvakuutus,</b> vakuutusmuoto, jossa
vakuutusyhtiö korvaa työnantajalle hänen
palveluksessaan olevan henkilön mahdollisesti
tuottaman vahingon rahojen y. m. hoidossa.
T:ia myöntävät Suomessa eräät yhtiöt.

<b>Takymetri</b> (kreik.), <sp>pikamittauskoje,</sp>
yhdistetty etäisyysmittari, vaakituskoje ja
teodoliitti. — <b>Takyskooppi,</b> eräs laji
takymetriä.

<b>Talaari</b> (lat.), kantapäihin asti
ulottuva poimullinen virkapuku, jota eräissä
maissa papit, tuomarit y. m. käyttävät.

<b>Talaat pašša</b> (1874-1921), turk.
poliitikko. Sisäministerinä 1909-11 ja v:sta
1913, suurvisiirinä 1917-18. T. sai Enver
</chapter>

<chapter name="Talangi-Tallettaminen">
paššan kanssa aikaan Turkin yhtymisen
maailmansotaan. Sodan aikana T., Enver
pašša ja ulkoministeri Djemal pašša
muodostivat eräänlaisen triumviraatin.

<b>Talangi</b> (ransk.), luonnon-, taitolahja; kyky.

<b>Talari,</b> <sp>taaleri,</sp> ruots. raha, jonka
arvo vaihteli (1776 = 1/6 riksiä), lyöty
hopearahana 1528-1776, v:sta 1624 lyötiin
vaski-t:eita, joiden arvo oli alempi
kuin hopea-t:n.

<b>Talas,</b> <sp>Onni</sp> (s. 1877), lakimies,
Helsingin Yliopiston hallinto-oikeuden
apulainen 1905-23, prof. v:sta 1925,
Senaatin olkeustoimituskunnan päällikkönä
1917-18, lähettiläänä Espanjassa 1919-21,
us. Eduskunnassa.

<b>Talassa,</b> <sp>talatta</sp> (kreik.), meri. —
<b>Talassologi,</b> syvänmerentutkija. vrt.
<sp>Merentutkimuslaitos.</sp>

<b>Talca</b> <i>[-ka],</i> kaup. Keski-Chilessä,
sisämaassa. Vilja-, villa- ja nahkakauppaa. 30,000 as.

<b>Talcahuano</b> <i>[-auā'no],</i> kaup.
Keski-Chilessä, Concepciónin (ks. t.) satama.
Sotasatama. 23,000 as.

<b>Talcum</b> (lat.), talkki.

<b>Talegalla,</b> pensaskana (ks. t.).

<b>Talentti</b> (kreik.). 1. Muin. Kreikassa
korkein paino- ja rahayksikkö (26,2 kg
ja n. 60,000 Smk.). — 2. Taitolahja (talangi).
ks. <sp>Taipumus.</sp>

<b>Tales</b> (n. 600 e. Kr.), kreik. filosofi,
„filosofian isä", synt. Miletoksessa, Oletti
kaiken saaneen alkunsa vedestä.

<b>Tali,</b> pääasiallisesti steariinia sisältävä
kiinteä eläinrasva. vrt. <sp>Rasvat.</sp>

<b>Tali,</b> rautatieasema Viipurin-Antrean
rataosalla, Viipurin pitäjässä, 10 km Viipurista.

<b>Talia,</b> <sp>Taleia</sp> (kreik.), kreik.
muusa, komedian runotar, myöh. kielenkäytössä
näyttämörunouden yleensäkin.

<b>Talich</b> <i>[tālitš],</i> <sp>Vaclav</sp>
(s. 1883), tšek. viuluniekka ja orkesterinjohtaja,
Tukholman Konserttiyhdistyksen ensim. johtaja
v:sta 1926. Säveltänyt pianokappaleita.

<b>Talienvan,</b> Keltaisenmeren lahti
Liau-tungin niemen rannalla. Venäjä vuokrasi
1898 Kiinalta sen ja koko Kuangtungin
25 v:ksi ja rakensi sen lounaisrannalle
Dalnijn (nyk. Dairen) satamakaupungin.
V. 1905 Venäjän oli siirrettävä
vuokraoikeutensa Japanille.

<b>Talioni</b> (lat.), teon kostaminen
samanlaisella teolla.

<b>Talirauhaset,</b> <sp>rasvarauhaset</sp>
ovat imettäväisten säkkimäisiä, ihokarvojen
tuppeen avautuvia ihorauhasia, joiden erite
pitää ihon ja karvat joustavina. vrt. <sp>Iho.</sp>
Kuva I os., p. 1344.

<b>Talismaani</b> (arab.), onnea tuottava
taikaesine, amuletti.

<b>Talis Qualis</b> <i>[tā- kvā-],</i> C. V. A.
Strandbergin (ks. t.) kirjailijanimi.

<b>Talja,</b> <sp>väkipyörästö,</sp> nostolaite,
jossa on kunto- ja irtopyöräpesäke (bloki)
pyörineen ja koukkuineen ja pesäkkeitten pyörien
yli kulkeva köysi. Yhdenkertaisessa t:ssa
on pesäkkeissä vain yksi, moninkertaisessa useampia
pyöriä. T:lla kertaantuu voima yleensä niin
monenkertaisesti, kuin pyöräpesäkkeiden välillä
on köysiä. Käytetään enimmäkseen laivoissa.

<img 1>
Talja.
</img>

<b>Talja</b> l. <sp>vuota,</sp> karvapeitteinen raakanahka.

<b>Taljareepi</b> (ruots.), aluksen kiinteän
takilan tukiköysien (vanttien, partuunien
ja taakien) alapäässä oleva useankertainen
pingoitusköysi.

<b>Talka,</b> köli (ks, t.).

<b>Talkki,</b> pehmeä kivennäinen,
vedenpitoista magnesiumsilikaattia. Väritön
tai vihertävä, lohkeilee suomuiksi, tuntuu
kädessä rasvaiselta. <sp>Rasvakivi l.
steatiitti</sp> on tiivistä t:ia. T:ia on
<sp>talkkiliuske</sp>-nimisessä kivilajissa
ja vuolukivessä sekä puhtaana
magnesiumsilikaattiliuskeissa. Sitä käytetään
ihojauheeksi, räätälinliiduksi y. m.,
tiivistä t:ia sitäpaitsi upokkaihin,
koruesineiksi y. m. s. T:ia saadaan m. m.
Sveitsistä, Tirolista, Erzgebirgestä ja
Uralista. Suomessa sitä on Sotkamon
Talvivaarassa.

<b>Talkkuna,</b> keitetyistä ja kuivatuista
ohrista, kauroista, rukiista, herneistä
valmistettu jauho.

<b>Talkkunaoaivi,</b> <sp>Talkkunapää,</sp>
n. 633 m yli merenp. kohoava tunturi
Saariselässä Suomen Lapissa.

<b>Tallahassee</b> <i>[täləhäsi],</i> Floridan
valtion pääkaup., Yhdysvalloissa. 6,400 as.

<b>Tallberg</b> <i>[-bärj],</i> <sp>Julius</sp>
(1857-1921), helsinkiläinen liikemies ja
lahjoittaja, kauppaneuvos. Per. 1880 suuren
rauta- ja rakennusainekaupan (o.-y:ksi 1925,
osakepääoma ja rahastot n. 10 milj. mk.).

<b>Tallettaminen,</b> välipuhe, jonka kautta
joku, <sp>talteenottaja,</sp> sitoutuu
toisen, <sp>tallettajan,</sp> varalle
säilyttämään jotakin irtainta omaisuutta, joko
yksilö- tai lajiesineitä, <sp>tallekalua,</sp>
velvollisuudella toimittaa tallekalu
aikanaan tallettajalle tai hänen
oikeudenomistajalleen (Kauppakaari XII luku).
</chapter>

<chapter name="Talletus-Tallinna">
<b>Talletus</b> l. <sp>depositsioni,</sp> säilyyn
antaminen, arvoesineiden, rahojen y. m.
paneminen pankkiin tai julkiseen sailyyn.
Pankkitoiminnassa tätä sanaa käytetään yhtä
paljon pankin koko ottolainauksesta.

<b>Talleyrand-Périgord</b> <i>[talrā-perigō'r],</i>
<sp>Charles Maurice de</sp> (1754-1838), T:n
herttua (v:sta 1817). Beneventin ruhtinas
(v:sta 1806), ransk. valtiomies. T. oli aluksi
kirkonmies ja suosiollinen vallankumoukselle,
sitten kuningasmieliseksi epäiltynä Amerikassa
1794-96, ulkoministerinä 1797-1807, jolloin
auttoi Napoleonia valtaan, luopui hänestä
Venäjän retken jälkeen, uudelleen
ulkoministerinä 1814-15, Wienin kongressissa
laillisuusperiaatteen keksijä, lähettiläänä
Lontoossa 1830-34. T. oli taitava diplomaatti;
tunnettu myös rahanahneudestaan. [Loliées
(ruots., 1915).]

<img 1>
Ch. M. de Talleyrand.
</img>

<b>Tallgren</b> <i>[-grēn],</i> <sp>Aarne Michaël</sp>
(s. 1885), muinaistutkija, Helsingin
Yliopiston prof. v:sta 1923, prof. Tartossa
1920-23. Julk. tieteellisiä tutkimuksia
eri kielillä, suomeksi m. m. „Suomen
esihist, kiinteät muinaisjäännökset",
„Muinaistutkimuksen työmaalta", ,,Tietojemme
rajoilta historiassa", „Museomiehen työpöydältä". —
<b>Tallgren,</b> <sp>Anna-Maria</sp> (s. 1886),
kirjailijatar ja kirjallisuusarvostelija,
ed:n sisar. Julk. „Runoilijoita", „Pikapiirtoja
nykyajan kirjallisuudesta", ,,H. Wergeland",
,,P. Verlaine". — <b>Tallgren,</b> <sp>Oiva
Johannes</sp> (s. 1878), kielentutkija, Helsingin
Yliopiston eteläromaanisten kielten ylim. professori
v:sta 1928, ed:n veli. Julk. kielitiet. tutkimuksia.

<b>Talli.</b> Nykyaikaisen t:n tulee olla
valoisa, ilmava, kuiva ja helppo pitää
puhtaana sekä kylliksi lämmin. T.
rakennetaan puusta tai tiilestä. Lattia-aineina
käytetään puuta, sementtiä, kuivaa savea tai
tervasepeliä. Pilttuissa ja karsinoissa
sementtilattia peitetään laudoilla. —
Hevoset pidetään t:ssa joko pilttuissa tai
karsinoissa, Pilttuun, ilman soimen tilaa,
tulee olla ainakin niin pitkä, kuin
hevonen on kuonosta peräluuhun; leveys
10-15 cm suurempi kuin hevosen korkeus.
Karsinan pinta-alan tulee olla 7-8 m<sup>2</sup>;
siitosoriin ja tiineen tai varsatamman
karsinan 9-12 m<sup>2</sup>. Heinät annetaan
heinäsoimesta tai lattialta; väkirehuja
ja apetta varten laitetaan soimi. Paras
soimi saadaan sementistä valamalla;
sen leveys n. 50 cm, pituus 60-65 cm
ja syvyys 40-50 cm. Pilttuun
permannon kaltevuus virtsakouruun päin ei saa
olla suurempi kuin 2-3 cm. Virtsakouru
tehdään leveä, n. 20 cm, mutta vain
pari cm syvä. Karsinan seinät tehdään
pystyyn asetetuista laudoista 120-150 cm
korkeiksi; siitä ylöspäin mieluimmin
raiitavarvuista 2 m korkeiksi. Akkunat
asetetaan korkealle permannosta. Ovi
tehdään tilava, 180-200 cm korkea ja
85-100 cm leveä, mieluimmin kaksiosainen,
jolloin tuuletettaessa yläosa
voidaan pitää auki ja alaosa vedon
välttämiseksi kiinni. Hyvä t. varustetaan
myös isolla, suljettavalla tuuletustorvella.

<img 1>
Tallin sisustus- ja pohjapiirros.
<i>1</i> kaappi l. konttori, <i>2</i>
väkirehusäiliö, <i>3</i> aperuuhi, <i>4</i>
vesiämme, <i>5</i> heinäkaappi, <i>6</i>
väkirehu- ja apesoimet.
</img>

<b>Tallien</b> <i>[taliä'],</i> <sp>Jean Lambert</sp>
(1767-1820), ransk. vallankumousmies.
Innokas terroristi, sitten Robespierren
kukistajia, T:n puoliso <sp>Thérèsia de
Fontenay</sp> (1773-1835) pelasti monta
hirmuvallan vainoamaa.

<b>Tallimestari</b> ja <sp>ylitallimestari,</sp>
korkea arvonimi keisariajan Venäjällä.

<b>Tallinna</b> (vir. <i>Tallinn,</i> saks. ja ruots.
<i>Reval,</i> mistä suom. väännös <i>Rääveli</i>),
Viron pääkaup., Suomenlahden etelärannalla.
Osittain vanhojen muurien ympäröimä varsinainen
kaupunki on säilyttänyt suurelta osalta keskiaikaisen
leimansa. Linna 1200-luvulta (nyk.
hallitusrakennuksena), rilgikogun talo,
tuomiokirkko (rak. 1200-luviilla) y. m. Toompean
mäellä. Raatihuone v:lta 1379, Oleviste
kirik (mainitaan 1267), Niguliste kirik
(mainittu 1316), varustusten tornit
„Pikk Hermann", „Paks Margareta" ja
,,Kik in de Kök", Estonia-teatteri
(Armas Lindgrenin piirtämä), teknillinen
korkeakoulu, musiikkikonservatorio.
Kaupungin laidalla on suuri Katariinan
puisto, jossa ent. kels. huvilinna (rak.
1719, museona) ja siitä eteenpäin
1400-luvulla rakennetun birgittalaisluostarin
rauniot Pirita-puron läheisyydessä. Hyvä
satama; kauppa vilkasta, paperi-,
puutavara-, kutoma- ja viinateoll. 127,000 as.
— V. 1219 Valdemar II Seijr perusti
linnoituksen Toompealle ja sen ympärille
kasvoi T., josta tuli huomattava
hansakaup, Se säilyi verraten itsenäisenä;
</chapter>

<chapter name="Tallium-Tallqvist">
<img 1>
<i>1</i> Rautatieasema, <i>2</i> Satama, <i>3</i> Kapearaiteisen rautatien asema, <i>4</i> Toompean linna ja
Eduskuntatalo, <i>5</i> Raatihuone, <i>6</i> Tuomiokirkko, <i>7</i> Oleviste kirik, <i>8</i> Niguliste kirik, <i>9</i> Kaarli kirik,
<i>10</i> Jaani kirik, <i>11</i> Pörssitalo, <i>12</i> Suomen lähetystö, <i>13</i> Eesti-pankki, <i>14</i> Kredit-pankki,
<i>15</i> Estonia-teatteri ja konserttitalo, <i>16</i> Urheilukenttä (Stadion), <i>17</i> Katariinan puisto, <i>18</i> Taidemuseo.
</img>

antautui Ruotsin alaisuuteen 1561, Venäjän
hallussa 1710-1918. — ks. <sp>kuvaliitettä.</sp>

<b>Tallium,</b> aluminiumryhmään kuuluva
pehmeä metalli, kem. merkki Tl, at.-p.
204,0, om.-p. 11,8, sulamisp. 302°.
Hapettuu kosteassa ilmassa, palaa vihreällä
liekillä. Muodostaa kaksi yhdistyssarjaa,
joista talloyhdistykset (palautuvat
oksidiin Tl<sub>2</sub>O) muistuttavat alkalimetallien
yhdistyksiä, talliyhdistykset (Tl<sub>2</sub>O<sub>3</sub>)
aluminiumin yhdistyksiä.

<b>Tallqvist</b> <i>[-kvist],</i> <sp>Henrik Teodor</sp>
(1839-1912), insinööri, rautatienrakentaja.
Suomen rautatierakennusten ylijohtajana ja
Tie- ja Vesirakennusten Ylihallituksen
yli-insinöörinä 1888-93. — <b>Tallqvist,</b>
<sp>Hjalmar</sp> (s. 1870), matemaatikko ja
fyysikko, prof. Helsingissä v:sta 1907, H. T.
T:n poika. Tutkimukset käsittelevät m. m.
mekaniikkaa, potentsiaaliteoriaa, sähkövärähtelyjä,
säteilyä. Suomeksi julk. „Maailman valtiatar ja
hänen varjonsa" ja „Fysiikan uusi nousukausi". —
<b>Tallqvist,</b> <sp>Josef Verner</sp>
(s. 1862), Helsingin Yliopiston kansantalouden
ja tilastotieteen ylim. prof. 1922-27, K. T:n veli. —
<b>Tallqvist,</b> <sp>Knut</sp> (s. 1865), Helsingin
Yliopiston Itämaiden kirjallisuuden prof. v:sta
1899. Julk. ass. loitsukokoelman ja tutkimuksia
seemiläisten henkilönimien alalta,
edelleen „Y. A. Wallin", esitykset Itämaitten
historiasta ja kirjallisuudesta teoksissa
„Maailmanhistoria" ja „Yleinen
kirjallisuuden historia", „Puolikuun lasku —
Etu-Aasian nousu", „Madonnan esihistoria",
„Kuningas Jumalan armosta", „Babylonisk-assyrisk
religion". — <b>Tallqvist,</b> <sp>Theodor Waldemar</sp>
(1871-1927), suom. lääkäri, H. T. T:n poika.
Sisätautien lääketieteen prof. 1910-27,
tutkinut erikoisesti veritauteja.
</chapter>

<chapter name="Talma-Talousasteet">
<b>Talma</b> <i>[-ā'],</i> <sp>François
Joseph</sp> (1763-1826), ransk. näyttelijä,
mainehikas traagillisten osien esittäjä. Sai
aikaan, että näyttelijät alkoivat esiintyä
historiallisesti oikeissa puvuissa; perusti
uuden teatterin, missä esitettiin
vallankumouksellisia näytelmiä.

<b>Talmadge</b> <i>[tälmidž],</i> <sp>Constance</sp>
(s. 1899), amer. filminäyttelijätär. —
<b>Talmadge,</b> <sp>Norma</sp> (s. 1895), amer.
filminäyttelijätär, C. T:n sisar.

<b>Talmikulta</b> ks. <sp>Messinki.</sp>

<b>Talmud</b> (uushepr.), kahden juut.
tekstikokoelman yhteinen nimitys. T.
sisältää ne tavanomaisen oikeuden lähteet,
joita juutalaiset pitävät oikeusohjeinaan
Mooseksen lain rinnalla ja joita sanotaan
„mišnaksi" ja niihin liittyvän
täydennyksen l. selityksen, jota sanotaan
,,gemaraksi". Gemara syntyi osaksi
Palestiinassa, osaksi Babyloniassa. Kun se
kummallakin taholla liitettiin mišnaan,
syntyi kaksi t:ia. Toinen on „Israelin
maan" l. „Lännen t," l „Jerušalmi"
(Jerusalemilainen), joka todennäköisesti
sai nyk. muotonsa 400-luvulla, Toinen
on ,,T. Babli" (Babylonialainen), joka
syntyi Persian siassanidiruhtinasten
400-luvulla toimeenpanemien vainojen aikana
ja jonka saboreiksi sanotut oppineet
600-luvulla lopullisesti viimeistelivät,
Koska Babylonialainen t. on Palestiinassa
syntynyttä t:ia paljoa suurempi, täyttäen
painettuna 12 paksua nidosta, sekä
täydellisempi ja tärkeämpi, tarkoitetaan
t:lla usein vain sitä. [Strack (saks., 1921).]

<b>Talo,</b> <i>lakit.,</i> itsenäinen ja tav.
rakennettu tila, joka on merkitty maakirjaan
eri numerolla ja veroluvulla.

<b>Talonki</b> (ransk.), <sp>emälippu,</sp>
obligatsionissa tai osakkeessa oleva painettu
osoitus, joka oikeuttaa arvopaperin haltijan
saamaan uuden korko- tai osinkolippuarkin,
kun entinen on loppunut.

<b>Talonkirjat,</b> kiinteistön
omistusoikeuden osoittavat asiakirjat,
useimmiten kiinnekirja.

<b>Talonpoika,</b> henkilö, joka joko
omistaa tai vakaalla asukasoikeudella pitää
hallussaan ja itse perheensä kanssa
viljelee niin paljon manttaaliin pantua
maata, että hän siitä saa ainakin
riittävän toimeentulon; laajemmassa
merkityksessä jokainen maalla asuva,
maanviljelystä tai sen sivuelinkeinoja
harjoittava. — Ruotsissa ja Suomessa
itsenäiset, kruunulle veroa maksavat t: t,
<sp>vero-t:t,</sp> olivat <sp>talonpoikaissäädyn</sp>
pääosana. Valtiopäivillä tämän
säädyn edustajat olivat varmasti mukana
v:sta 1435 lähtien. Valtiosäätynä
talonpoikaissääty pysyi v:een 1866 Ruotsissa,
v:een 1906 Suomessa.

<b>Talonpoikainkulkue</b> (ruots. <i>Bondetåget</i>).
Ruotsin pääministerin K. Staaffin kylmähkö
suhtautuminen puolustuslaitokseen aiheutti
1912 yli 17 milj. kruunun tuottaneen
panssarilaivakeräyksen sekä helmik. 1914 n. s.
talonpoikainkulkueen Tukholmaan (31,300
hengen lähetystö, joka vakuutti kansan alttiutta
uhrauksiin puolustuslaitoksen hyväksi).

<b>Talonpoikaissääty</b> ks. <sp>Talonpoika</sp>
ja <sp>Säätyeduskunta.</sp>

<b>Talonpoikaisylioppilaita,</b> Garborgia
(ks. t.) romaani.

<b>Talonsavu,</b> savu, ruokakunta (ks, t.).

<b>Taloudellinen katselmus.</b> Ev.-lut.
seurakuntain papiston virkataloilla on
rakennuksien ja tiluksien tarkastamista
sekä säädettyjä muita toimenpiteitä
varten joka 5:s v. pidettävä t. k., jonka
toimittaa erikoinen katselmuslautakunta.
Sama katselmuslautakunta toimittaa
samoin väliajoin t:ia k:ia myös ev.-lut.
seurakuntain lukkari-urkurien
virkataloilla (Laki ev.-lut. seurakuntain
papiston virkataloista 4/8 1922,
täytäntöönpanoasetus 29/9 1922; Laki ev.-lut.
seurakuntain lukkari-urkurien palkkauksesta
ja virkataloista 4/8 1922 ja asetus
tämän lain täytäntöönpanosta 29/9 1922).

<b>Taloudellinen oikeus,</b> talousoikeus (ks. t.).

<b>Talous</b> l. <sp>ekonomia</sp> on niiden
laitosten ja toimenpiteiden kokonaisuus,
jotka tarkoittavat ihmisten tarpeiden
tyydyttämiseksi välttämättömien
hyödykkeiden ja palvelusten hankkimista ja
tarkoituksenmukaista käyttämistä.
Taloudellisessa toiminnassaan ihmiset
noudattavat n. s. taloudellista periaatetta,
s. o. he toimivat vain siinä tapauksessa,
että heillä on odotettavissa hyötyä, vain
siiinä tapauksessa, että tulos; näyttää
muodostuvan suuremmaksi kuin uhraus,
— Taloudelliselta kannalta katsoen eri
yhteisöt (perhe, yhtiö, yhdistys, kunta,
valtio) ovat t.-yksiköitä 1. t:ia, Ne ovat
joko <sp>yksityis-t:ia</sp> (perhe, yhtiö,
osuuskunta y. m.) tai <sp>julkisia t:ia</sp>
(kunta, valtio). Sitä yhteyttä, joka syntyy
valtiollisesti järjestyneen kansan eri t:ien
kesken, sanotaan <sp>kansan-t:ksi,</sp> eri
kansant:ien keskinäistä yhteyttä
<sp>maailman-t:ksi.</sp>

<b>Talousasteet.</b> Kansojen taloudellisessa
kehityksessä on pyritty erottamaan eri
kehitysasteita. Tuotannon suuntaa
silmällä pitäen on oletettu viisi t:ta:
1) metsästyksen ja kalastuksen; 2)
karjanhoidon; 3) maanviljelyksen; 4)
</chapter>

<chapter name="Talousmaantiede-Talvisipuli">
maanviljelyksen ja siihen liittyvän
teollisuuden; 5) maanviljelyksen, teollisuuden
ja kaupan aikakaudet. Ottamalla huomioon
talousasteyksikköjen vaihdannan muodot
ja ehdot on saatu seuraavat asteet:
luontaistalous, rahatalous ja luottotalous
(ks. n.). Muiltakin näkökannoilta on
astejaoituksia esitetty.

<b>Talousmaantiede,</b> maantieteen haara,
joka tarkastaa maapalloa ja sen
yksityisiä maita kansojen taloudellisen
toiminnan näyttämönä selvitellen ihmisen
taloudellisen työn ja ympäröivän luonnon
välistä vuorovaikutusta, tämän syltä ja
seurauksia maantieteellisen leviämisen
puitteissa. T:ssä voidaan erottaa
<sp>tuotanto-, kauppa-, liikenne-</sp> ja
<sp>kulutusmaantiede.</sp> [Hildén (1924);
Voionmaa, „Suomen talousmaantieto" (1922),
„Suomen talouselämä" (1928), „Maailman työ
ja tuotanto" (1918-28).]

<b>Talousoikeus.</b> Vakaantuneen jaon
mukaan luetaan meillä joukko
yksityisoikeudellisia ja hallinto-oikeudellisia
säännöksiä, kuten elinkeino-, meri- ja
vesioikeus, maanjako-, metsä- ja
työväenlainsäädäntö y. m., erityiseen t:een.

<b>Talousopetus</b> ks. <sp>Kotitalousopetus.</sp>

<b>Talousosasto</b> ks. <sp>Senaatti.</sp>

<b>Talouspolitiikka</b> käsittää kaikki ne
toimenpiteet, joihin ihmiset yksityisinä
tai järjestöihin yhtyneinä tietoisesti
ryhtyvät taloudellisen elämän edistämiseksi.
Valtiovallan tätä tarkoittavia toimenpiteitä
sanotaan <sp>kansantalouspolitiikaksi.</sp>

<b>Taloustie,</b> tilustie. ks. <sp>Tiet.</sp>

<b>Taloustiede</b> l. <sp>kansantaloustiede</sp>
käsittelee yhteiskuntana elävien ihmisten
taloudellista toimintaa, siitä
syntyviä ilmiöitä ja niiden keskinäistä
yhteyttä. <sp>Teoreettinen</sp> t. tutkii ja
kuvailee sitä, mikä on, ja koettaa
selittää, mistä syystä asiat ovat, niinkuin
ne ovat. <sp>Käytännöllinen</sp> t.
käsittelee talouspolitiikkaa (ks. t.).
Usein t:een luetaan kuuluvaksi myös
<sp>finanssitiede</sp> (ks. t.). [Philippovich
(1914); Gide (1919); Harmaja (1925); Aschehoug
(1925, historia).]

<b>Talousvaliokunta,</b> Eduskunnan
valiokunta, jonka valmisteltaviin kuuluvat
elinkeinotoimintaa ja maan yleistä
taloudenhoitoa koskevat ehdotukset.

<b>Taltta,</b> pitkähkö työkalu, jonka kärki
on leikkaava ja terävä; käytetään
metallityössä tasoittamiseen (tasa-t.),
urien muodostamiseen (risti-t., voideura-t.),
palojen erottamiseen sepäntyössä (lohko-t,,
varsi-t.)- puutyössä tapinreikien tekoon
(sanotaan silloin usein <sp>purasimeksi</sp>)
ja vuolemiseen. Käytetään käsin (käsi-t.)
tai konein (t.-kone, purasinkone,
viilanhakkuukone, paineilma-t.).

<b>Talttakone,</b> puutyökone, jolla
taltataan tai purataan tapinreikiä. T:t
toimivat joko <sp>iskemällä,</sp> jolloin
teränä on tavallinen taltta, tai poraamalla
(kaira-t.), jolloin terä on ontto, neliskulmainen
ja sen sisällä pyörii tavallinen kierukkapora,
joka terää alaspainettaessa poraa puuta ja nostaa
lastuja terän leikatessa reiän neliskulmaiseksi,
tai <sp>jyrsimällä,</sp> jolloin hammasnivelillä
varustettu nivelketju kulkee pystysuoran, lattean
johtoraudan sivua alas, kiertää sen kaarevan pään
ja nousee toista sivua ja näin puuhun painettuna
jyrsii siihen nelisnurkkaisen tapinreiän
(ketjupurasinkone).

<b>Talvi-iltain tarinoita,</b> Topeliuksen
kirjoittama sarja hist. novelleja.

<b>Talvikki</b> <i>(Pirola),</i> varpumaisia pieniä
2-sirkkaisia ruohokasveja, joilla talvehtivat
lehdet. Metsäkasveja. Meillä 7 lajia.

<b>Talvikuningas,</b> Pfalzin vaaliruhtinas
Fredrik V. ks. <sp>Kolmikymmenvuotinen sota.</sp>

<b>Talvio,</b> <sp>Maila</sp> (s. 1871), oik.
<sp>Mikkola,</sp> o. s. <sp>Winter,</sp> kirjailija,
Teoksia: romaanit „Aili", „Kaksi rakkautta",
„Kansan seassa", „Pimeänpirtin hävitys" (1901),
„Juha Joutsia" (1903), „Louhilinna", „Tähtien alla",
„Yölintu", „Niniven lapset", „Elämän kasvot",
„Silmä yössä", „Kurjet", „Kihlasormus", „Kirkonkello",
„Opin sauna", novellikokoelmat „Hämähäkki",
„Näkymätön kirjanpitäjä", „Sydämet", edelleen
näytelmiä ja puhekokoelmia sekä elämäkertoja.
T. on syttyvän aatteellinen ja mielikuvitusrikas
kirjailija. Puoliso: prof. J. J. <sp>Mikkola</sp>
(ks. t.). [Koskimies, „Suomalaisia kirjailijoita
XX vuosisadan alussa" (1927).]

<img 1>
Maila Talvio.
</img>

<b>Talviolympialaiset,</b> olympialaisten
kisojen (ks. t.) talvikilpailut,

<b>Talvipalatsi</b> ks. <sp>Pietari.</sp>

<b>Talvipäivänseisaus</b> ks. <sp>Päivänseisauspisteet.</sp>

<b>Talvisipuli</b> ks. <sp>Sipuli.</sp>
</chapter>

<chapter name="Talviuni-Tammi">
<b>Talviuni.</b> Sellaiset eläimet, jotka
eivät voi talvella hankkia kotimaasta
ravintoaan eivätkä muuttaa lämpimämpiin
maihin, lepäävät talven horrostilassa.
Tällöin niiden veri kiertää hitaasti,
aineenvaihto on hidasta ja ruumiinlämpö
alhainen. T:ta nukkuvat monet hyönteiset,
nilviäiset, sammakkoeläimet, matelijat
sekä eräät imettäväiset (esim. lepakot,
karhu, mäyrä).

<b>Talyš,</b> vuorijono Aserbeidžanissa,
Elbursin haarake. — <b>Talyšit,</b> iraanilainen
kansa Kaukaasiassa Talyšin vuoristossa.
Kieli persiankielen sukuista.

<b>Tamaanit,</b> kalliomäyrät (ks. t.).

<b>Taman,</b> niemimaa Mustanmeren ja
Asovanmeren välissä, Kertšin salmen
itäpuolella. Mustavulkaaneja ja
naftalähteitä.

<b>Tamarindi</b> <i>(Tamarindus indica),</i>
palkokasveihin kuuluva, troopillisen Afrikan
aroilta kotoisin oleva puu. Palko syötävä;
siitä valmistetaan myös lievästi ulostavaa lääkettä.

<b>Tamariski</b> <i>(Tamarix),</i> lämpimissä
maissa kasvavia pensaita. Us. puna- ja
valkokukkaisia lajeja viljellään
Keski- ja Etelä-Euroopassa koristuspensaina.
Siinailla kasvavasta <sp>manna-t:sta</sp>
<i>(T. mannifera)</i> tihkuu erään kilpitäin
piston vaikutuksesta nestettä, jota siellä
myydään mannana (ks. <sp>Manna</sp> 2).

<b>Tamatave,</b> Madagaskarin pääsatama,
itärannikolla. Pyörremyrskyn hävittämä 1927.

<b>Tamaulipas,</b> valtio Koillis-Meksikossa;
79,600 km<sup>2</sup>, lähes 300,000 as. Pääkaup.
<sp>Victoria.</sp>

<b>Tambov</b> <i>[-o'f].</i> 1. Kuvernementti
Keski-Venäjällä; 46,800 km<sup>2</sup>, n. 2,8 milj.
as., joukossa mordvalaisia. — 2. Edellisen
pääkaup., Tsnan varrella. Yliopisto. 72,000 as,

<b>Tamburiini</b> (it.), lyömäsoitin, jolla
tanssijat itse säestävät liikkeitään. T:iin
kuuluu ikäänkuin rummun kehyksen
pelkkä yläreuna ja siihen pingoitettu
nahka. Kehykseen on kiinnitetty kulkusia.

<b>Tamerlan</b> (1336-1405), oik. <sp>Timur
Lenk,</sp> mongol, valloittaja. Otti haltuunsa
1370 Tšagatain kaanikunnan s. o. Turkestanin,
valloitti sitten Keski-Aasian ja maat Kiinan
muurista Moskovaan asti. Teki 1398 sotaretken
Etu-Intiaan. Otti 1402 vangiksi Turkin sulttaanin
Bajasidin Angorassa.

<b>Tamiilit,</b> <sp>tamulit,</sp> dravidoihin
kuuluva kansa Etu-Intian eteläosassa sekä
Ceylonin pohjoisosassa. Heidän kielellään
on runsas kirjallisuus.

<b>Tamjaani,</b> daine-jeanne (ks. t.).

<b>Tamm,</b> <sp>Jaan</sp> (s. 1874), vir. säveltäjä,
Tallinnan konservatorion johtaja v:sta 1923.

<b>Tammann,</b> <sp>Gustav</sp> (s. 1861), saks.
kemisti, prof. Tartossa ja Göttingenissä.
Tutkinut fermenttejä, lejeerauksia, liuoksia y. m.

<b>Tammanyrengas</b> <i>[täməni-],</i>
valtiollinen (demokraattinen) yhdistys New
Yorkissa; sen on ajoittain onnistunut
saada käsiinsä kaupungin hallinto,
jolloin se on haikailematta käyttänyt
valtaansa jäsentensä rikastuttamiseksi
(virkoja jakamalla, tekemällä
hankintasopimuksia).

<b>Tammela,</b> kunta Hämeen läänissä,
Lounais-Hämeessä; 471,5 km<sup>2</sup>, 7,592 as.
(1927). Mustialan maamiesopisto y. m., Mustialan
ja Saaren kartanot. Harmaakivikirkko 1500-luvun
alkupuolelta.

<b>Tammela,</b> Tampereen kaupunginosa,
rautatieaseman itäpuolella.

<b>Tammelinus</b> l. <sp>Tammelin</sp> <i>[ī'-],</i>
<sp>Lauri</sp> (1669-1733), Turun piispa 1728-33,
aiemmin matematiikan prof. 1698-1717, L. P. T:n
pojanpoika. Julk. ensim. suomenk. almanakat. —
<b>Tammelinus,</b> <sp>Lauri Pietarinpoika</sp> (k. 1671),
suom. kirjailija, Tammelan kirkkoherra v:sta 1648. Julk.
suomeksi saarnateoksia ja riimikronikan ,,Ajantieto
Suomenmaan menoist ja uscost" (1658).

<b>Tammerkoski,</b> koski, jossa
Näsijärveen keräytyneet vedet laskevat
Pyhäjärveen. Putouksen pituus 945 m,
korkeus 17,9 m, 27,447 hevosv. T:n
varrella ovat useimmat Tampereen
tärkeimmät teollisuuslaitokset, jotka ovat
padonneet kosken tarpeitaan varten.

<b>Tammi</b> <i>(Quercus),</i> kehtokantaisten
heimoon kuuluva puusuku, jonka lajit
1-kotisia, hedekukat pitkissä norkolssa,
emikukat pienissä pystyissä tähkissä.
Hedelmät, tammenterhot,ovat pähkinöitä
(terhoja), joiden tyveä ympäröi puutunut
kehto. Yli 200 lajia, pohjoisella
pallonpuoliskolla, Suomessa vain 1 laji,
<sp>tavallinen t. l. kesä-t.</sp> <i>(Q. robur),</i>
komea, tuuhealatvuksinen, vääräoksainen
puu. Se kasvaa luonnonvaraisena lihavalla
maalla maamme eteläosissa; varsinkin

<img 1>
Tammi. <i>1</i> kukkiva oksa,
<i>2</i> hedekukkia, 
<i>3</i> emikukka, <i>4</i> pähkinä.
</img>
</chapter>

<chapter name="Tallinna">
<b>TALLINNA</b>

<img 1>
1. Satama.
</img>

<img 1>
2. Näköala Toompealta, asema ja uusinta kaupunginosaa.
</img>

<b>TALLINNA</b>

<img 1>
3. Vanhaa Tallinnaa, taustassa Toompea.
</img>

<img 1>
4. Torikauppa käynnissä.
</img>
</chapter>

<chapter name="Tampere">
<b>TAMPERE</b>

<img 1>
1. Lentokuva, vas. Näsijärvi.
</img>

<img 1>
2. Johanneksenkirkko.
</img>

<img 1>
3. Tehtaalaisia palaamassa työstä.
</img>

<b>TAMPERE</b>

<img 1>
4. Teatteri, Vanha kirkko ja Kirjasto.
</img>

<img 1>
5. Keskikosken tehtaita, vas. Frenckellin paperitehdas, oik. sähkölaitos.
</img>

<img 1>
6. Tehtaita Pyhäjärven puolelta, oik. Verkatehdas.
</img>
</chapter>

<chapter name="Tammihiiri-Tampere">
Karjalan kannaksella ja Turun seuduilla se on
paikoitellen yleinenkin. Jo Etelä-Ruotsissa
kasvaa toinen laji, <sp>talvi-t.</sp>
<i>(Q. sessiliflora),</i> edellistä vähän pienempi.
Välimerenmaissa kasvavan ikivihannan
<sp>rauta-t:n</sp> <i>(Q. ilex)</i> terhoja
syödään. Eteläeuroopp. <i>Q. coccifer</i>asta
saadaan parkkihappoa ja Vähässä-Aasiassa sekä
Etelä-Euroopassa kasvavasta <i>Q. infectori</i>asta,
erään pistiäsen piston synnyttämiä „äkämäomenoita",
joita käytetään kirjoitusmusteen valmistamiseen.
<sp>Korkki-t:ista</sp> ks. <sp>Korkki.</sp>
— Hyvin menestyäkseen t. vaatii ravintorikasta,
tuoretta ja syvää maaperää. T.-metsä voidaan
perustaa joko kylvämällä tai istuttamalla.
Siemenvuosi on kerran 6-8 v:ssa. T:n puuaine
(sydänpuu) on vaalean- t. tummanruskeata,
lujaa ja kovaa sekä hyvin kestävää. Meillä
huonekaluteollisuudessa käytetty t. on miltei
poikkeuksetta ulkolaista. Ominais-p. ks. <sp>Puu.</sp>
— Terhot Keski-Euroopassa sianruokana.

<b>Tammihiiri</b> <i>(Eliomys quercinus),</i>
pienehkön rotan kokoinen jyrsijä;
selkäpuoli harmaanruskea, vatsapuoli
valkoinen; häntä pitkä, tuuheakarvainen.
Elää metsissä, juoksentelee puissa oravan
tavoin. Kaikkiruokainen. Keski- ja
Etelä-Euroopassa, Suomessa harvinaisena
maan kaakkoisosissa.

<img 1>
Tammihiiri.
</img>

<b>Tammikehrääjä</b> <i>(Lasiocampa quercus),</i>
Etelä- ja Keski-Suomessa yleinen
kehrääjäperhonen. Naaraan siivenkärkien
väli n. 80 mm, koiraan 65 mm. Toukka
elää pajulla, koivulla, tammella y. m.
puilla. ks. kuvaliitettä <sp>Perhosia</sp> 13.

<b>Tammikuun Valiokunta</b> ks. <sp>Suomi,</sp>
historia, p. 491.

<b>Tammimäki,</b> 242 m yli merenp.
kohoava vuori Joutsan pitäjässä.

<b>Tammio,</b> n. 2 km pitkä, 1 km leveä
saari Vehkalahden saaristossa, n. 23 km
Haminasta kaakkoon. Ulompana on
Ulko-Tammion pieni saariryhmä.

<b>Tammipeli</b> (ransk.), šakkilaudalla
pelattava kahden hengen nappulapeli.

<b>Tammisaaren maalaiskunta</b> (ruots.
<i>Ekenäs</i>), ruotsink. kunta Uudenmaan
läänissä, Länsi-Uudenmaan rannikolla,
123,9 km<sup>2</sup>, 2,310 as. (1927). Tvärminnen
(ks. t.) eläint. asema. Malmilöytöjä.

<b>Tammisaari</b> (ruots. <i>Ekenäs</i>), kaup.
Uudenmaan läänissä Pohjanpitäjänlahden
rannalla. Harmaakivikirkko (rak.
1653-66). Ruotsink. naisseminaari, 8-luokk.
ruotsink. yhteiskoulu. Piirimielisairaala.
Pakkotyölaitos. 2 verkatehdasta. 3,290 as.
(1927), joista suomenk. lähes 400. —
T. on vanha satamapaikka. Eerik Fleming
aloitti 1528 sen rakennuttamisen
kaupungiksi, sai 1546 kaupunginoikeudet.

<img 1>
Tammisaari.
</img>

<b>Tammisto,</b> Hankkijan kasvinjalostus-
ja koelaitos Helsingin pitäjässä; per.
1913 Hattulaan, siirretty 1916 Helsingin
pitäjään.

<b>Tammisuo,</b> rautatieasema
Viipurin-Antrean rataosalla, Viipurin
pitäjässä, 5 km Viipurista. J. Hallenbergin
teollisuuslaitoksia.

<b>Tammsaare,</b> A. H. ks, <sp>Hansen,</sp> Anton.

<b>Tampa</b> <i>[tämpə],</i> kaupunki
Yhdysvalloissa, Floridan länsiosassa. Tärkeä
satamakaupunki ja kylpypaikka. 95,000 as.

<b>Tampere,</b> kaup. Hämeen läänissä,
Satakunnassa, Näsijärven ja Pyhäjärven
välisellä kannaksella, kahden puolen
Tammerkoskea. T. on ennenkaikkea
kutomateoll.-kaup. („Suomen Manchester");
lähes 200 teollisuuslaitoksesta mainittakoon
Finlaysonin puuvillatehdas, Tampereen
Pellava- ja Rauta-Teollisuus o.-y:n
pellavatehdas, konepaja ja paperimassatehdas,
Tampereen ja Klingendahlin
verkatehtaat, Lapinniemen puuvillatehdas,
trikootehtaat, villatavaratehdas, Attilan,
Aaltosen y. m. kenkätehtaat, Salmisen
nahkatehdas, Frenckellin ja Haarlan
paperitehtaat, kattohuopatehdas, Lokomon y. m.
konepajat j. n. e. Kauppakamari. Piispanistuin.
Lyseo, klassillinen lyseo, tyttölyseo,
tyttökoulu, yhteiskoulu, ruots. yhteiskoulu,
kauppaoppilaitos, Tampereen Teknillinen
oppilaitos. Hämeen Museo Näsilinnassa,
Tampereen Teatteri (oma talo) ja
työväenteatteri. Kaunis tuomiokirkko
(Johanneksenkirkko; L. Sonckin piirustusten
mukaan rak. 1902-07, M. Enckellin ja
H. Simbergin koristama). Suomen
ajanmukaisin kirjastotalo. Emil Wikströmin
</chapter>

<chapter name="Tampereen hiippakunta-Tampereen Työväen Teatteri">
<img 1>
<i>1</i> Aleksanterinkirkko, <i>2</i> Vanhakirkko,
<i>3</i> Johanneksenkirkko, <i>4</i> Teatteri, <i>5</i> Rautatieasema,
<i>6</i> Näsilinna (museo), <i>7</i> Finlaysonin
puuvillatehdas, <i>8</i> Pellavatehdas, <i>9</i> Frenckellin
paperitehdas, <i>10</i> Lapinniemen puuvillatehdas,
<i>11</i> Aaltosen kenkätehdas, <i>12</i> Attilan
kenkätehdas, <i>13</i> Verkatehdas, <i>14</i> Salmisen nahkatehdas,
<i>15</i> Lokomo, <i>16</i> Pyynikki.
</img>
muovailema suihkukaivo. Rakenteilla
veistoksin koristettava uusi silta (Hämeen
silta) Tammerkosken yli. Pyynikki (ks. t.).
52,394 as. (1927), joista n. 2,000 ruotsink.
— <i>Historia.</i> T. sai kaupunginoikeudet
1779, oli vapaakaupunkina 1821-1905.
T:n valloitus 3-5 p. huhtik. 1918 oli
vapaussodan tärkeimpiä tapauksia. [Vallin
(1903-10); Kaukovalta, „Tampereen seudun
kapinahistoria" (1921).] — ks. <sp>kuvaliitettä.</sp>

<b>Tampereen hiippakunta.</b> Siihen
kuuluvat tuomiorovastikunta, Helsingin,
Lohjan, Iitin, Hollolan, Heinolan,
Jyväskylän, Saarijärven, Ruoveden, Oriveden,
Hämeenlinnan ja Tammelan rovastikunnat.
vrt. <sp>Porvoon hiippakunta.</sp>

<b>Tampereen Osakepankki,</b> Tampereella,
per. 1898. Osakepääoma 65 milj. mk.,
haarakonttoreita 42.

<img 1>
Tampereen Pellavatehdas.
</img>
<b>Tampereen Pellava- ja Rauta-Teollisuus
Osake-Yhtiö</b> (oik. <i>Tammerfors Linne-
och Jern-Manufaktur Aktie-Bolag</i>),
Tampereella, per. 1861, osakepääoma 70
milj. mk., työväkeä 3,500 henkeä. Omistaa
Suomen ainoan pellavankehruu-, -kutomo- ja
-valkaisutehtaan sekä konepajan ja puuhiomon
Tampereella ynnä Inkeroisten puuhiomon.
Kaikkien teollisuuslaitosten yhteinen
valmistusarvo oli 1926 113 1/2 milj. mk.

<b>Tampereen Puuvillateollisuus o.-y.,</b>
Tampereen Lapinniemellä, per. 1897,
osakepääoma 24 milj. mk., työväkeä n. 1,000.

<b>Tampereen Sanomat,</b> tamperelainen
6-päiväinen sanomalehti (edistysmielinen),
per. 1866, lakkasi ilmestymästä 1918,
kirjapaino kun paloi kapinassa. Alkoi
uudelleen ilmestyä 1920 Maaseudun Sanomain
nimellä, joka nimi 1924 muutettiin takaisin
Tampereen Sanomiksi.

<b>Tampereen Teatteri,</b> Kaarle Halmeen
1904 perustama, sittenkuin K. Leinon
1903 perustama tamperelainen Suomen
Näyttämö oli keskeyttänyt toimintansa.
Oma talo (K. S. Kallion suunnittelema)
v:sta 1913. Johtajina ovat toimineet
m. m. Pekka Alpo, J. Hahl, Mia Backman,
J. Lahdensuo, T. Puro ja Eino Salmelainen.
Näyttelijävoimista on Simo Kaario huomattavin.

<b>Tampereen Teknillinen Opisto,</b> per.
1911, tekn. keskikoulu, jossa on konerakennus-,
rakennus-, sähkötekn., paperiteollisuus-,
kutomateollisuus- ja kem. osasto.
Oppijakso on 3-vuotinen,pääsyvaatimukset
keskikoulun kurssi ja 2 v:n harjoittelu.
Kun siihen 1923 yhteisen johdon
alaiseksi liitettiin Tampereen
Teollisuus-koulu, sai oppilaitos nimen
<sp>Tampereen Teknillinen Oppilaitos.</sp>

<img 1>
Tampereen Teknillinen Opisto.
</img>

<b>Tampereen Työväen Teatteri,</b> per.
1905, Suomen työväennäyttämöistä
huomattavin. Johtajia m. m. Tilda Vuori
ja Kosti Elo.
</chapter>

<chapter name="Tampereen Verkatehdas o.-y.-Tanhuvaara">
<b>Tampereen Verkatehdas o.-y.,</b>
Tampereella, per. 1858, jolloin sinne
siirrettiin Jokioisten verkatehtaan (per.
1700-luvun lopulla) koneet. Osakepääoma
12,2 milj. mk., työväkeä 650 henkeä.

<b>Tampico</b> <i>[-pī'ko],</i> Meksikon
tärkeimpiä satamakaupunkeja, Rio T:n
laskussa Meksikon lahteen. Petrolinvientiä.
45,000 as.

<b>Tamponi</b> (ransk.), harso- tai
vanutukko, joka pannaan haavaan.

<b>Tamppi</b> (ruots.). 1. Lävistimen
tapainen teräspuikko (tuurna, merasin). —
2. Valjaiden (ks. t.) osa, — 3.
Kutomakoneen pikkerin (syöstäväntyöntäjän)
vastaanottaja. — 4. Puvussa: kokoonvetävä
kangashihna, — 5. Survin- l. survimiskone.
— 6. Värjäämöjen vasaravanutin.

<b>Tampuuri</b> (ransk.), kupolin ja
pendentiivien välinen rakennuksen osa, jolla
kupoli lähinnä lepää; eteinen.

<b>Tamulit,</b> tamiilit (ks. t.).

<b>Tamura,</b> Quelpart (ks. t.).

<b>Tana.</b> 1. Joki Itä-Afrikassa,
Kenia-maassa, — 2. Järvi (myös <sp>Tsana,
Dembea</sp>) Pohjois-Abessiiniassa; 71 km
pitkä, 65 km leveä, 1,755 m yli merenp.
Laskujoki Sininen Niili.

<b>Tanagra,</b> muin. kaup. Boiotiassa
Kreikassa, Sen hautausmaasta on löydetty
runsas määrä polttosavesta tehtyjä
maalattuja pienoisveistoksia (ks. kuvasiv.
<sp>Kreikkalaista taidetta</sp>), jotka
ovat 300-200-luvuilta e. Kr.

<b>Tananarivo,</b> Antananarivo (ks. t.).

<b>Tanaro</b> <i>[tā-],</i> Pon lisäjoki oikealta,
lähtee Merialpeilta, 250 km pitkä.

<b>Tanatos</b> (kreik.), kuolema,
olennoituna kuoleman haltija, Nyksin (yön)
poika, Hypnoksen (unen) veli.

<b>Tandefelt,</b> <sp>Adolf</sp> (1747-1822), Turun
hovioikeuden presidentti 1805-22, myös
hallituskonseljin jäsen, vapaaherra, —
<b>Tandefelt,</b> <sp>Adolf Heribert</sp> (1819-1904),
lahjoittaja, everstiluutnantti, vapaaherra. Lahjoitti
omaisuutensa Kansanvalistusseuralle, Haminan
yhteiskoululle ja Suomalaisen Kansakoulun Ystäville.

<b>Tandem</b> ks. <sp>Höyrykone,</sp> I osa,
p. 1322, kuva 7.

<b>Tandem</b> (lat.), kaksi hevosta peräkkäin
valjastettuina; kahden peräkkäin
istuttava polkupyörä, soutuvene y. m.

<b>tang,</b> harvinainen lyhennys lat. sanasta
<i>tangens</i> = tangentti (ks. t.); tav.
lyhennys on <i>tg.</i>

<b>Tanganjika,</b> <sp>Tanganyika,</sp> suuri
järvi Itä-Afrikassa Belgian Kongon
itälaidalla, 645 km pitkä, 30-80 km leveä.,
pinta-ala 35,000 km<sup>2</sup>. Suurin syvyys
1,277 m. Pohjoisesta laskee T:aan
Rusisi-joki Kivu-järvestä. Laskujoki on Kongon
lisäjoki Lukuga, — T:n löysivät Burton
ja Speke 1858. V:sta 1914 yhdistää rautatie
(Kigoma-Daressalam) sen Intian-mereen.

<b>Tanganjikan territorio</b> (engl.
<i>Tanganyika Territory</i>), ent. Saksan
Itä-Afrikka, nyk. Englannin mandaattialue;
992,000 km<sup>2</sup>, 4,3 milj. as.

<b>Tangeerata</b> (lat.), koskettaa; <i>matem.,</i>
sivuta (ks. <sp>Tangentti</sp>). —
<b>Tangentsiaalinen,</b> tangentin suuntainen.

<b>Tangentti</b> (lat.). 1. <i>Matem.</i> a) <i>Geom.</i>
Käyrän t., <sp>sivuaja,</sp> määrätyssä pisteessä
on se suora, jota tämän pisteen kautta
piirretty käyrän sekantti (ks. t.)
lähenee raja-asemanaan, kun sekantti
kääntyy niin, että sen ja käyrän toinen
leikkauspiste rajatta lähenee kyseellistä
pistettä. Ympyrän t. on kohtisuorassa
sädettä vastaan; sillä ja ympyrällä on yksi
ainoa yhteinen piste. — Kaarevan
pinnan leikkauskäyrien t:t ovat yleensä
samassa tasossa, sen <sp>t.-tasossa.</sp> T:n
ja t.-tason sanotaan <sp>tangeeraavan
l. sivuavan</sp> kyseellistä käyrää tai
pintaa. — b) <i>Trigonometriassa</i> kulman
tai kaaren sinin ja kosinin suhde, lyh. <i>tg,</i>
joskus <i>tang</i> (vrt. <sp>Trigonometria</sp>).
— 2. <i>Mus.</i> Kosketin.

<b>Tangenttibussoli,</b> <i>fys.,</i> eräs laji
galvanometriä. — <b>Tangenttikulma,</b> <i>geom.,</i>
kahden tangentin välinen kulma.

<b>Tanger</b> [ransk. äänt. <i>tāšē'</i>] (arab.
<i>Tandša</i>), kaup. Pohjois-Marokossa,
Gibraltarin salmen rannalla. 47,000 as. —
V. 1912 tehdyssä ransk.-esp. sopimuksessa
T. alueineen (400 km<sup>2</sup>, 70,000 as.)
julistettiin kansainväliseksi, 1923 tehdyssä
engl.-ransk.-esp. sopimuksessa puolueettomaksi
alueeksi, jonka hallintoa valvoo Marokon
sulttaanin sekä Ranskan, Englannin ja Espanjan
edustajista kokoonpantu komissioni; nyk. vaatii
Italia osallisuutta T:n hallintoon.

<b>Tango,</b> alk. argentiinalainen
kansantanssi, muodostettiin Pariisissa
hienostuneeksi, vaikealiikkeiseksi ja
monivuoroiseksi salonkitanssiksi, joka ennen
maailmansotaa levisi ympäri Euroopan.

<b>Tanguutit,</b> tibetiläissukuinen kansa
Koillis-Tibetissä sekä osassa Kiinaa.

<b>Tanhuvaara,</b> n. s. Pappilanniemellä,
3 km Viipurista, sijaitseva naisten
,,voimistelukoti", omistaja Karjalan Naisten
Voimistelutalo o.-y. Päärakennus v:lta
1920, josta alkaen on joka vuosi pidetty
4- ja 2-viikkoisia voimistelu-, leikki-,
uinti- ja urheilukursseja sekä opetettu
rytmillistä voimistelua.

<img 1>
Tanhuvaaran voimisteluhalli.
</img>
</chapter>

<chapter name="Tanis-Tannhäuser">
<b>Tanis,</b> muin.-egypt. kaup. Niilin
deltan koillisosassa.

<b>Tanjore</b> [engl. äänt. <i>tandžoə</i>],
<sp>Tandšur,</sp> kaup. Etu-Intian eteläosassa,
Kaveri'n varrella. T. on ollut Etu-Intian
eteläosien valtiollisen ja uskonnollisen
elämän keskuksia. Lähetysasemia. 60,000 as.

<b>Tankajoki,</b> Raututuntureilta alkava,
Kitiseen vas. laskeva lisäjoki.

<b>Tankar,</b> kalliosaari Pohjanlahdessa,
n. 15 km Ykspihlajasta luoteeseen,
Kokkolan ulkosaaristossa. Rautatorninen
loistomajakka, valonkorkeus vedenpinnasta
37,8 m, perustasta 29,6 m, rak. 1889.

<b>Tankki</b> (engl.). 1. T. l. <sp>hyökkäysvaunu,</sp>
maailmansodan aikana (Sommen taisteluissa 1916)
käytäntöön tullut aseistettu raskas moottorivaunu.
T. liikkuu polttomoottorin käyttämän väkiketjun
avulla, se on panssaroitu, aseistettu
konekivääreillä ja 1-2 pikatykillä, miehistöä
2-13. Taistelussa t:t tav. etenevät
ketjussa, us. keinotekoisen sumun suojassa;
kykenevät liikkumaan vaikeimmassakin
maastossa rikkoen esteet tieltään. —
T.-rakenteisia vaunuja käytetään myös
vetämään tykkejä, sitä paitsi traktoreina
(ks. t.) m. m. maanmuokkaustöissä. —

<img 1>
Suomen armeijan tankki.
</img>
2. Vesi- tai öljysäiliö. — <b>Tankkilaiva,</b>
laiva, jossa öljyn t. m. kuljettamista
varten on suuret säiliöt. — <b>Tankkitraktori</b>
ks. <sp>Traktori.</sp> — <b>Tankkiveturi,</b>
veturi, jossa vesisäiliöt ovat itse
veturissa, tav. kattilan molemmin puolin.

<b>Tanko.</b> 1. Mittatanko, vanha
maanmittausväline; Suomessa t. oli 6
kyynärää pitkä. — 2. Aluksen maston
jatkona oleva pyöröpuu, kuten märssytanko,
prammitanko j. n. e.

<b>Tankoluku.</b> Kun aurinko- l.
sarkajaossa pellot ja niityt tav. oli jaettu
sarkoihin, joiden leveys oli määrätyssä
suhteessa tilan suuruuteen ja mittaus
toimitettiin 6 kyynärää pitkällä tangolla,
tuli t. aurinko- l. sarkajaon aikana
osoittamaan tilan suuruutta,

<b>Tankred Brindisiläinen</b> (n. 1078-1112),
normannilainen ruhtinas, ensim. ristiretken
sankareita. Tuli Bohemundin jälkeen
Antiokian ruhtinaaksi.

<b>Tannaatit,</b> parkkihapon suolat.

<b>Tannalbiini,</b> parkkihapon
valkuaisyhdistys. Lääkkeenä ripulissa.

<b>Tannenberg</b> <i>[-rhj],</i> kylä Itä-Preussin
lounaisosassa. Siellä puolalaiset voittivat
1410 saks. ritariston, ja saksalaiset elok.
1914 venäläiset. Suuri sotamuistomerkki.

<b>Tanner,</b> <sp>Väinö</sp> (s. 1881), sos.-dem.
poliitikko ja osuustoimintamies. Osuusliike Elannon
toimitusjohtaja v:sta 1915, Kulutusosuuskuntien
Keskusliiton hallintoneuvoston puheenjohtaja,
Kansainvälisen Osuustoimintaliiton keskusvaliokunnan
puheenjohtaja v:sta 1927, useasti Eduskunnassa,
sos.-dem. puolueen puoluehallinnon puheenjohtaja
1919-26, senaattorina 1917, ensim. puhtaasti
sosialistisen hallituksen pääministerinä 1926-27.

<img 1>
V. Tanner.
</img>

<b>Tannhäuser</b> <i>[-hoizər],</i> saks,
minnelaulaja, sepitti 1228-65 tanssi- ja
rakkauslauluja sekä ivaili vanhemman
laulajapolven naisihailua, laati seikkailevaa
elämäänsä kuvailevan „Sprüche". Se on
antanut aihetta taruihin, joiden mukaan
T. elettyään Venusluolan nautinnoissa
katuvana saapuu Roomaan ja turhaan
rukoiltuaan paavilta synninpäästöä palaa
takaisin ent. oleskelupaikkaansa. Aiheena
R. Wagnerin T.-oopperassa.
</chapter>

<chapter name="Tanniini-Tanska">
<b>Tanniini,</b> parkkihappo. — <b>Tannoformi,</b>
metyleenklitanniin formaliinin ja tanniinin
yhtymisen tulos. Käytetään haavalääkitykseen
ja suolikatarria vastaan.

<b>Tannuvuoristo,</b> <sp>Tannu-ola,</sp>
Altai-vuorten itäinen jatko Pohjois-Mongoliassa,
n. 600 km pitkä, korkein huippu 3,550 m.

<b>Tanreki</b> ks. <sp>Harjasiilit.</sp>

<b>Tanska</b> (tansk. ja ruots. <i>Danmark,</i>
saks. <i>Dänemark</i>), Keski-Euroopan
pohjoisosassa  oleva kuningaskunta, johon
kuuluu Jyllannin niemimaa (eteläosaa

<img 1>
Vaakuna.
</img>
lukuunottamatta; raja Flensburgin lahden perukasta
niemimaan poikki Syltin saaren keskikohdan
edustalle) sekä n. s. Tanskan saaret
(Itämeressä Själland, Fyn, Ärö, Langeland,
Lolland, Falster, Möen, Amager ja muista erillään
oleva Bornholm, Kattegatissa Samsö, Anholt ja Läsö).
Hallinnollisesti kuuluvat Färsaaret T:aan sekä
siirtomaana Grönlanti; Islanti on sen kanssa
personaaliunionissa. Pinta-ala (ilman Färsaaria)
42,925 km<sup>2</sup>, asukkaita 3,425,000. —
<i>Pinnanmuodostus.</i> T. on matalamäkistä tai aaltoilevaa
alankoa, Korkeimmat kohdat ovat Ejer
Bavnehöj Itä-Jyllannissa (172 m),
Bornholmilla graniittikukkula Rytterknägten
(162 m) ja Själlandilla Gyldenlöves Höj
(126 m). Kallioperä on muualla paitsi
Bornholmissa kerrostuneita kivilajeja,
Pohjois-Jyllannissa ja saariston itäosissa
liitumuodostumia, muualla tavallisimmin
tertiäärikautisia hiekka- ja
savikerrostumia. Maaperä on saarilla ja
niemimaan itäosissa etupäässä moreenisavea,
Jyllannissa on runsaasti hiekkaa, ja
sen matalalla, suoraviivaisella
länsirannikolla on lentohiekkavyöhyke
hiekkakinoksineen („klitteineen"). Länsirannikon
edustalla on matalikkoja, hiekkasärkkiä
ja salakareja; itärannikko on rikas
lahdista ja niemistä. — <i>Joet ja järvet</i>
ovat pieniä. — <i>Ilmasto</i> on lauhkeata
meri-ilmastoa. Heinäkuun keskilämpö on
Kööpenhaminassa +16,6°; tammi- ja
helmikuussa on Jyllannin sisäosissa
kuukauden keskilämpö —0,6°, rannikoilla
tav. silloinkin yli 0°:n. — <i>Kasvillisuus.</i>
Leimanantavana metsäpuuna on pyökki,
jota kasvaa eniten Jyllannin
itärannikolla. Tammea, jonka pyökki on
työntänyt tieltään, kasvaa nyk. runsaimmin
eteläisillä saarilla ja Bornholmissa.
Jyllannissa, erittäinkin sen itärannikolla,
kasvaa rautatammea. Havumetsiä on vain
viljeltyinä. Länsi-Jyllannin nummimailla
on kanerva leimakasvina. Pohjanmeren
rannikon kuteilla kasvaa hiekkaasitovia
heiniä, joiden kiinnittämälle hiekalle
muut ruohokasvit ovat juurtuneet ja
joihin vähitellen istutetaan havupuumetsää.
Maasta on n. 75 % peltoa, puutarhaa ja
niittyä, n. 8 % metsää, loput kanervakankaita
ja lentohietikolta. — <i>Eläimistö</i>
on joks. samanlainen kuin Etelä-Ruotsin
ja Pohjois-Saksan. Meille vieraita eläimiä
ovat metsäkauris ja saksanhirvi sekä
kattohaikara. Kettua isommat petoimettäväiiset
ovat hävinneet. — <i>Väestö.</i> Melkein kaikki
asukkaat ovat tanskalaisia, jotka luetaan
germaanisten kansojen skandinaaviseen ryhmään.
Uskontunnustus ev.-lut. Kansanvalistus erittäin
korkea, Väestöstä asuu n. 1,800,000
henkeä kaupungeissa (n. 53 %). —
<i>Elinkeinot.</i> Maataloudesta, metsänhoidosta ja
kalastuksesta saa 36,<sub>4</sub> % väestöstä
elatuksensa, teollisuudesta ja käsityöstä
27,<sub>8</sub> %, kaupasta ja liikenteestä 16,6 %.
Viljellystä maasta käytetään n. 1/2
viljan, 1/3 rehukasvien ja 1/6 juureksien
viljelykseen. Kotimainen vilja ei riitä
kulutukseen. Karjanhoidossa T. voittaa
sekä karjan laatuun että suhteelliseen
lukumäärään nähden kaikki muut maat.
V. 1921 oli maassa 2,6 milj. nautaeläintä
ja 1,4 milj. sikaa ja lähes 800 meijeriä.
Kalastus tuottaa vientiäkin varten.
Suurteollisuuden kehittymistä vaikeuttaa
kotimaisten raaka-aineiden puute. Maahan
tuotuja raaka-aineita jalostetaan varsin
laajoiksi kasvaneissa margariini- sekä
kone- ja kutomateollisuuksissa. Porsliini-,
sementti-, sokeri-, panimo- ja
myllyteollisuudet sekä laivanrakennus ovat
myös melkoiset. Tärkeimmät vientitavarat:
voi, silava ja liha, munat, elävät eläimet;
tuontitavaroita: vilja, öljykakut,
rautatavarat, kangastavarat, kivihiili.
Tuonti on vientiä suurempi. — Rautateitä
n. 5,000 km. — <i>Raha</i> 1 kruunu
= 100 äyriä. — <i>Hallitusmuoto ja hallinto.</i>
T. on perustuslaillinen perinnöllinen
kuningaskunta. Eduskunta on 2-kamarinen:
maakäräjät <i>(Landsting)</i> vastaa
ylähuonetta, kansankäräjät <i>(Folketing)</i>
alahuonetta. Edellisen jäsenten valitsijain
tulee olla 35 v., jälkimmäisten 25 v.
täyttäneitä. — Paikallishallintoa varten maa
on jaettu 25 amtiin (Färsaaret ovat
yhtenä niistä), kunkin korkein virkamies
on amtmand. Pääkaup. <sp>Kööpenhamina.</sp>

<i>Historia.</i> Esihistoriallisen ajan T:ssa
yhteiskunnalliset ja sivistysolot olivat


<img 1></img>



samanlaisia kuin Skandinaavian
niemimaalla. N. 800 j. Kr. T. joutui lähempään
kosketukseen läntisten ja eteläisten
maiden kanssa; samoihin aikoihin alkavat
viikinkiretket Englantiin ja Ranskaan.
Tansk. kuningas Hemming lopetti 811
sodan Kaarle Suurta vastaan; rajaksi
tuli Eider. T:n valtiollisen yhteyden
toteutti <sp>Harald Sinihammas</sp> (k. n.
985). Hänen valtakuntaansa kuului myös
Holstein ja jonkin aikaa Norja.
Kristinusko, jota Ansgar oli saarnannut jo
vrsta 827, voitti jalansijaa, ja kuningas
kastettiin 960. Hänen poikansa <sp>Sven
Kaksiparta</sp> (n. 985-1014) voitti
Olavi Trygvenpojan 1000 ja valloitti
osan Norjaa sekä Englannin 1013. Svenin
poika <sp>Knuut</sp> hallitsi Englantia ja
veljensä Haraldin kuoltua myös T:aa
(1018-35), yhdistipä valtakuntaansa lyhyeksi
ajaksi myös Norjan. Knuutin kuoltua
erosivat hänen hallitsemansa maat
toisistaan. V. 1047 pääsi T:n
valtaistuimelle Estridin suku (v:een 1412).
Huomattava hallitsija oli <sp>Valdemar I
Suuri</sp> (1157-82), joka valloitti
Rügenin vendeiltä ja käännytti heidät
kristinuskoon. Hänen poikansa <sp>Knuut VI</sp>
(1182-1202) valloitti Holsteinin ja teki
osia Pommerista ja Mecklenburgista
T:sta riippuviksi. Knuutin veli
<sp>Valdemar II Sejr</sp> (1202-41) teki 1219
ristiretken Viroon, mutta Rügeniä
lukuunottamatta menetti valloituksensa
Saksassa. Valdemarien aikana kasvoi
aateliston valta, mikä samoinkuin papiston
suuri valta Valdemar II:n jälkeen
aiheutti sisäisiä sotia ja hajaannusta.
Valtakunnan yhteyden uudisti
<sp>Valdemar Atterdag</sp> (1340-75). Hän anasti
takaisin Skånen y. m. Ruotsille
menetetyt maakunnat sekä Gotlannin, mikä
aiheutti sodan Hansaa vastaan.
Valdemarin tytär <sp>Margareeta</sp> (1387-1412)
yhdisti T:aan Norjan, jonka kuninkaan
Haakon VI:n leski hän oli, ja Ruotsin,
jonka valloitti 1389 Albrekt
Mecklenburgilaiselta. V. 1397 tehdyllä Kalmarin
unionilla koetettiin nämä kolme
valtakuntaa pysyvästi yhdistää. Mutta jo
ensim. unionihallitsijan <sp>Eerik
Pommerilaisen</sp> (1412-39) aikana unioni
hajosi. Hän koetti turhaan valloittaa
1386 irtautunutta Slesvigiä, Ruotsissa
Engelbrekt Engelbrektinpoika aloitti
kapinan, ja lopulta Eerik karkoitettiin
kaikista valtakunnistaan. <sp>Kristoffer
Baijerilaisen</sp> (1440-48) jälkeen tuli
T:n valtaistuimelle vielä hallitseva
(päähaara v:een 1863) Oldenburgin suku.
<sp>Kristian I</sp> (1448-81) sai haltuunsa
Norjan 1450 ja tunnustettiin 1457
Ruotsin kuninkaaksi (karkoitettiin 1463).
V. 1460 hänet lisäksi valittiin Slesvigin
herttuaksi ja Holsteinin kreiviksi.
<sp>Hannu</sp> (1481-1513) jakoi Slesvigin ja
Holsteinin veljensä Fredrikin kanssa, oli
Ruotsin kuninkaana 1497-1501. Hannun
poika <sp>Kristian II</sp> (Tyranni) (1513-23)
yritti kohottaa porvaristoa ja
talonpoikia syrjäyttäen aatelistoa ja papistoa;
koetti turhaan murtaa Hansan valtaa.
Sai Ruotsin haltuunsa 1520 (Tukholman
verilöyly), mutta kun Kustaa Vaasa ja
Jyllannin aatelisto kapinoivat, oli hänen
lähdettävä maanpakoon. Täten unioni
katkesi Ruotsiin nähden, mutta Norjan
suhteen se jatkui v:een 1814.
<sp>Fredrik I:n</sp> (1523-33) aikana Lutherin
oppi levisi T:aan. Hänen kuoltuaan Hansa,
saksalaismielinen porvaristo ja jälleen
sorrettu talonpoikaisväestö n. s.
kreivisodassa yrittivät kohottaa Kristian II:n
uudelleen valtaistuimelle, mutta hanke ei
onnistunut. <sp>Kristian III:n</sp> (1534-59)
aikana uskonpuhdistus vakiinnutettiin
ja uudistuksia toimeenpantiin. Slesvig ja
Holstein jaettiin kuninkaan ja hänen
veljiensä kesken. Hänen seuraajansa
<sp>Fredrik II</sp> (1559-88) kävi Ruotsia
vastaan n. s. seitsenvuotisen sodan.
<sp>Kristian IV</sp> (1588-1648) soti menestyksellä
Ruotsia vastaan (Kalmarin sota 1611-13),
mutta kärsi tappioita ottaessaan osaa
kolmikymmenvuotiseen sotaan ja menetti
1645 Ruotsille Brömsebron (ks. t.)
rauhassa us. maakuntia. <sp>Fredrik III:n</sp>
(1648-70) yritys valloittaa alueet
takaisin menestyi aluksi huonosti (ks.
<sp>Roskilde</sp>), mutta uudessa sodassa saatiin
1660 takaisin Bornholm ja Trondhjemin
lääni. Aateliston mahti murskattiin, ja
kuninkaan valta tuli Griffenfeldin
avustamana rajattomaksi (Kongeloven, 1665).
<sp>Kristian V:n</sp> (1670-99) sota Ruotsia
vastaan 1675-79 ei aiheuttanut
rajanmuutoksia. <sp>Fredrik IV:n</sp> (1699-1730)
ensim. sodan Ruotsia vastaan Kaarle XII
lopetti nopeasti (1700), mutta uuden
yrityksen tuloksena oli, että Ruotsin
liittolaiselta Holstein-Gottorpilta riistettiin
sen osuus Slesvigiä. Maaorjuus
poistettiin, mutta 1733 tuli sen sijaan uusi
„stavnsbaand" (ks, t.) <sp>Kristian VI:n</sp>
(1730-46) aikana. <sp>Fredrik V:n</sp>
(1746-66) seuraajan <sp>Kristian VII:n</sp>
(1766-1808) hallitessa T. 1773 luovuttamalla
Oldenburgin ja Delmenhorstin, jotka
kuningassuku 1667 oli perinyt, sai
Holstein-Gottorpin. Valtakuntaa hallitsi
1771-72 ministeri Struensee, joka suosi
valistuksen aatteita sekä v:sta 1784
</chapter>
<chapter name="Tanskan kieli ja kirjallisuus">
kruununprinssi Fredrik (hallitsijana
<sp>Fredrik VI,</sp> 1808-39). Ministeri
A. P. Bernstorffin johdolla hän poisti
stavnsbaandin. Kun T. 1800 kolmannen
kerran uudisti aseellisen
puolueettomuusliiton Ruotsin ja Venäjän kanssa,
joutui se sotaan Englannin kanssa.
Kööpenhaminaa pommitettiin 1801 ja 1807, ja
T:n oli luovutettava laivastonsa. T. liittyi
nyt Ranskaan ja joutui Venäjän
liittolaiseksi vv:n 1808-09 sodassa Ruotsia
vastaan. Kun Aleksanteri I saadakseen
Ruotsin sotaan Ranskaa vastaan lupasi sille
Norjan, menetti T. sen Kielin rauhassa
1814 saaden korvaukseksi vain Ruotsin
Pommerin, jonka se vaihtoi Preussin
kanssa Lauenburgiin. V. 1834 perustettiin
heinäkuun vallankumouksen: vaikutuksesta
kansanedustuslaitos, johon kuului 4
neuvoa-antavaa kokousta (Holsteinin,
Slesvigin, Jyllannin ja saarien). Samalla
Fredrik VI määräsi Slesvigille ja
Holsteinille yhteisen hallituksen, jonka
johdosta näiden maiden yhteys lujittui.
<sp>Kristian VIII:n</sp> (1839-48) pojan
<sp>Fredrik VII:n</sp> (1848-63) noustua
valtaistuimelle puhkesi Slesvigissä ja
Holsteinissa kapina, jota Preussi ja useat
muut Saksan valtiot avustivat. Kuningas
antoi kansalle perustuslain (1849), ja
kapina kukistettiin, mutta perustuslakia
ei saatu voimaan Slesvigissä. Fredrikin
oli ulkovaltojen painostuksesta
annettava T:lle ja herttuakunnille uusi
yleisvaltakunnallinen perustuslaki, joka
vahvistettiin 1855. Mutta vähää ennen
<sp>Kristian IX:n</sp> (1863-1906)
valtaistuimelle nousua säädettiin 1863 uusi
valtiosääntö, joka oli oleva yhteinen
T:lle ja Slesvigille. Tämä n. s.
marraskuun perustuslaki aiheutti sen, että
Preussi ja Itävalta ryhtyivät sotaan,
valtasivat- Holsteinin ja Slesvigin ja lopulta
koko Jyllannin. T:n oli Wienin
rauhassa 1864 luovutettava Holstein,
Lauenburg ja melkein koko Slesvig. Preussin
ja Itävallan 1866 tekemässä Praagin
rauhassa sovittiin kansanäänestyksestä
Pohjois-Slesvigissä, mutta lupaus
peruutettiin 1878. Sodan jälkeen T:ssa
tarkistettiin perustuslakia 1866 ja ryhdyttiin
tarmokkaisiin toimenpiteisiin
elinkeinoelämän kohottamiseksi. Vasemmisto
saavutti 1872 enemmistön Folketingetissä ja
vaati parlamentaarista hallitustapaa,
mutta vanhoillinen Estrup (pääministerinä
1875-94) Landstingetiin nojaten sitä
vastusti, hallitsipa 9 v. laittoman
finanssilain avulla. V. 1901 saatiin
parlamentaarinen hallitustapa aikaan.
<sp>Fredrik VIII:n</sp> (1906-12) pojan
<sp>Kristian X:n</sp> (v.sta 1912) aikana
äänioikeus ulotettiin naisiin 1918. V. 1917
T. möi Länsi-Intiassa olleet
siirtokuntansa (Saint Croix, Sankt Thomas, Saint
John) Yhdysvalloille. V. 1918 Islanti
tunnustettiin T:n kanssa personaaliunionissa
olevaksi itsenäiseksi valtioksi. V. 1920
Versailles'n rauhansopimuksen perusteella
toimeenpannun kansanäänestyksen jälkeen
Pohjois-Slesvig (4,000 km<sup>2</sup>)
yhdistettiin jälleen T:aan. [Fabricius
(tansk., 1914-15).]

<b>Tanskan kieli ja kirjallisuus.</b>
1. <i>Kieli.</i> Skand. kielten itäskand.
ryhmään kuuluva tanska jaetaan kahteen
kehitysjaksoon, <sp>muinaistanskaan</sp>
ja <sp>nykyistanskaan.</sp> Edellisessä on
kaksi jaksoa:  „ældre dansk" (v:een 1350)
ja „gammeldansk" (n. 1350-1500). —
2. <i>Kirjallisuus.</i> Keskiajan varhaisempi
kirjallisuus liittyy läheisesti kirkkoon
ja uskontoon ja on latinankielistä.
Pyhimysrunoja ja legendoja tärkeämpi on
historiankirjoitus (vrt. <sp>Saxo
Grammaticus</sp>). Keskiajan lopulla
äidinkielistä kirjallisuutta alkaa esiintyä.
Varhaisimmat tanskank. kirjalliset
muistomerkit ovat maakuntalait, esim. Skånen
laki, Själlandin lait, Jydske Lov
ja kirkkolait. Taiderunous on vähäistä
ja enimmäkseen käännöksiä ja
mukailuja ulkomaisista ritarilauluista ja
-kertomuksista. Ne syrjäyttivät vähitellen
kansanlaulurunouden (sankari-, taika-,
ritari- ja hist. lauluja). Tanskan
kirjakielen luo uskonpuhdistaja ja
raamatunkääntäjä Chr. <sp>Pedersen;</sp> virsi-
ja näytelmärunous syntyy. A. S. <sp>Vedel</sp>
(k. 1616) ja A. <sp>Huitfeldt</sp> tutkivat
Tanskan historiaa. 1600-luvun kirjailijoita
ovat virsirunoilija <sp>Kingo</sp> ja <sp>Leonora
Kristina</sp> (Ulfeld). Valistusajan
pääkirjailija on monipuolinen <sp>Holberg,</sp>
muita hengellinen runoilija H. A. <sp>Brorson</sp>
(k. 1764) ja lyyrikko A. <sp>Stub</sp> (k. 1758) 
sekä <sp>Ewald, Wessel, P. A. Heiberg</sp>
(k. 1841) ja M. <sp>Bruun</sp> (k. 1826) sekä
<sp>Baggesen.</sp> Romantiikan johtava kirjailija
on <sp>Öhlenschläger,</sp> muita <sp>Ingemann,
Hauch, Grundtvig, J. L. Heiberg, H. Hertz,
P. Möller,</sp> Chr. <sp>Winter, Blicher,</sp>
Thomasine <sp>Gyllembourg</sp> (k. 1856), F.
<sp>Paludan-Müller, Kierkegaard, H. C. Andersen</sp>
sekä vielä <sp>Ploug, J.Hostrup, Richardt</sp> ja
M. A. <sp>Goldschmidt.</sp> Realismin alkaja ja
johtomies, joskaan ei ajanpitkään kaikkien
tunnustama, on G. <sp>Brandes,</sp> sen
kirjailijat <sp>Topsöe, Drachmann,</sp>

<chapter name="Tanska">
<b>TANSKA</b>

<img 1>
1. Jyllannin nummea.
</img>

<img 1>
2. Jyllannin tasankoa.
</img>

<img 1>
3. Själlandilainen tasankomaisema.
</img>

<b>TANSKA</b>

<img 1>
4. Själlandin liiturannikkoa (Stevnsin klintti).
</img>

<img 1>
5. Kansanpukuinen
tanskatar.
</img>

<img 1>
6. Pyökkimetsää Själlandilla.
</img>
</chapter>
<chapter name="Tanskan taidetta">
<b>TANSKAN TAIDETTA</b>

<img 1>
1. Kröyer: Skagenin kalastajia (Kööpenhamina).
</img>

<img 1>
2. Marstrand: Kohtaus talonpoikaiselämästä (Erasmus Montanus) (Kööpenhamina).
</img>

<b>TANSKAN TAIDETTA</b>

<img 1>
3. Joakim Skovgaard: Suuret vieraspidot (Viborgin tuomiokirkko).
</img>
</chapter>

<chapter name="Tanskan salmi-Tanssi">
<sp>Schandorph, J. P. Jacobsen, Gjellerup,
Pontoppidan</sp> ja H. <sp>Bang.</sp>
Seuraavan ajan kirjailijoista mainittakoon
<sp>Stuckenberg, Michaëlis, Jörgensen, Rode,
Rördam, Knudsen, Skjoldborg, Aakjær,
J. V. Jensen</sp> ja <sp>Andersen-Nexö</sp>
(ks. <sp>Nexö</sp>). [Hansen y. m.,
„Illustreret dansk Litteraturhistorie"
(v:sta 1916).]

<b>Tanskan salmi,</b> Islannin ja
Grönlannin välillä oleva Atlantin osa.

<b>Tanskan taide.</b> T. t:n vanhimmat
merkittävät tuotteet ovat romaaniset
kirkot, esim. Lundin (ks. t., kuva), Viborgin
ja Riben tuomiokirkot; Roskilden (ks. t.,
kuva) tuomiokirkko on välitystyyliä.
Puhtaasti goottilaisista kirkoista
huomattavimpia on P. Pietarin kirkko Malmössä
(nyk. Ruotsissa, kuten myös Lund).
Kotimaisen kuvanveiston tuotteita ovat
eläinkorkokuvin koristetut kastemaljat.
Renessanssiaikana rakennettiin hollantilaiseen
l. Kristian IV:n tyyliin joukko
linnoja, kuten Kronborg ja Frederiksborg
(ks. t., kuva); Rosenborg (ks. t., kuva)
ja Kööpenhaminan (ks. t., kuvaliite)
pörssi ovat saman tyylin ilmauksia
1600-luvun puolella. 1700-luvulla on ransk.
tyylisuunta vallitseva (Amalienborg).
Ensim. suuret kotimaiset taiteilijat
olivat <sp>Abildgaardin</sp> oppilaat
<sp>Thorvaldsen</sp> ja <sp>Eckersberg.</sp>
Viimeksimainitun kansallisesti realistiseen
koulukuntaan kuuluvat <sp>Köbke, C. Hansen,
Roed, Lundbye, P. C. Skovgaard</sp>
ja <sp>Kyhn,</sp> kun sen sijaan <sp>Marstrand</sp>
pyrki lähempään kosketukseen euroopp.
maalaustaiteen kanssa. Thorvaldsenin
jälkeisistä kuvanveistäjistä on <sp>Bissen</sp>
merkittävin. V:n 1880 vaiheilla alkaa
T. t:ssa osin ransk. vaikutuksesta,
mutta kotoisella pohjalla pysyen, uusi
nousu. <sp>Kröyer, Ancher, Philipsen</sp>
ja myöhemmin <sp>Zahrtmann, Hammershöj,
E. Nielsen, J. Skovgaard</sp> ja
<sp>J. F. Willumsen</sp> ovat huomattavia
maalaajia, <sp>Nyrop</sp> merkittävin
arkkitehti, Th. <sp>Bindesböll</sp>
(1846-1908) taideteollisuuden uudistaja ja
K. <sp>Nielsen</sp> etevin kuvanveistäjä.
[Beckett (tansk., v:sta 1924).] ks.
kuvaliitettä <sp>Tanskan taidetta.</sp>

<b>Tanssi</b> (ruots.), ruumiin rytmillistä
liikehtimistä, joka suoritetaan sinänsä
tai musiikin säestyksellä. —
Alkuperäisenä taidemuotona t:ia tavataan
luonnonkansoilla tavallisimmin sota-,
metsästys- ja eläin-t:eina. Us. on niillä myös
uskonnollinen tai myytillinen sisällys
(uhri- ja hautaus-t:t). Korkeammalla
kulttuuritasolla olevien itämaisten
kansojen, kuten intialaisten ja tibetiläisten
uskonnolliset t:t kehittyivät sangen
korkealle tasolle (temppeli- ja
paholais-t:t). Välimerenmaissa tavataan t:ia
aikaisimmin egyptiläisillä, joiden
jumalanpalvelukseen kuvista päättäen on
kuulunut aistillisia tanssimuotoja, Sama
koskee myöskin syyrialaisia,
babylonialaisia, assyrialaisia, juutalaisia ja
Vähän-Aasian kansoja. Kreikan kukoistusajalla
(500-200 e. Kr.) oli t:lla huomattava
sija julkisessa elämässä. Jumaliakin
palvottiin t:lla. T.-taito kuului
yleissivistykseen ja t:n-opetus muodostui
tärkeäksi tekijäksi kasvatuksessa, Helleenit
kehittivät samalla t:n taiteeksi, joka
läheisesti liittyi musiikkiin, runouteen
ja näytelmätaiteeseen. Se sai oman
suojelusjumalattarensa Terpsikoren. Kansallisissa
juhlissa ja mysteerimenoissa, erikoisesti
Dionysoksen juhlissa, oli t:lla keskeinen
sija, Roomalaisten t:n-harrastus rajoittui
sitävastoin enimmäkseen ulkomaisten
tanssijoiden esitysten katselemiseen.
Keskiajalla vanhan ajan t:t menettivät
pakanallis-uskonnoillisen luonteensa,mutta
elivät vielä jonkin aikaa kristillisen
kirkon turvissa n. s. kirkollisissa
t.-juhlissa. Ennenpitkää kirkko hylkäsi
kokonaan t:n, joka jäi elämään kansan
keskuuteen. Uudella-ajalla t:t voidaan
jaoi-tella kolmeen pääryhmään: 1) taide-,
2) seura- ja 3) kansantansseihin (ks. t.).
Taide-t:ssa erotetaan kaksi pääryhmää:
baletti ja plastillinen t. <sp>Baletti</sp>
luotiin Italiassa 1500-luvulla. Kuitenkin
vasta v:n 1700 jälkeen baletin
kukoistusaika alkaa. Huomattavin baletin
kehittäjä on ransk. Jean <sp>Noverre</sp>
(1727-1810). Kehittyneimmät ovat olleet
Pariisin, Milanon, Wienin, Pietarin ja
Moskovan baletit. Viime vuosikymmeninä on
baletin uudistajana esiintynyt ven.
<sp>Fokin,</sp> joka on vapauttanut sen
vanhoista jäykistyneistä kaavoista ja
lähentänyt sitä plastillista tanssia kohden.
Kreik. <sp>plastillista</sp> t:ia on
elvyttänyt ja uudistanut Isadora <sp>Duncan</sp>
(k. 1927, ks. t.). Samaa suuntaa
edustava, mutta musiikin pohjalta lähtenyt
on <sp>Jaques-Dalcrozen</sp> perustama
rytmillinen voimistelu. Näiden laskemalta
pohjalta on plastillinen t. Saksassa viime
aikoina kohonnut korkealle tasolle.
Uusimman suunnan, „vapaan tanssin", luojanaon
pidettävä Rudolf von <sp>Labania</sp> (s. 1879).
Alkukantaisten kansojen tanssimuotoja
tutkimalla hän kehitti oppilaidensa avulla
musiikista vapautuneen „absoluuttisen
t:n". Hänen etevin oppilaansa Mary
<img 1>
Temppelitanssia: intialainen bajadeeri.
</img>

<img 1>
Koreografista
plastiikkaa:
Isadora Duncan.
</img>

<img 1>
Venäläistä balettia:
Anna Pavlova.
</img>

<img 1>
Jaques-Dalcrozen rytmillistä koulua.
</img>

<img 1>
Uudenaikaista plastiikkaa: Labanin koulua.
</img>

<img 1>
Uudenaikaista plastiikkaa: Mary Wigman (vas.),
Lohelandin koulua (oik.).
</img>

<img 1>
Plastillisen tanssitaiteen
uranuurtaja Suomessa: Maggie Gripenberg
</img>
</chapter>
<chapter name="Tanssimusiikki-Tapani I Pyhä">
<sp>Wigman</sp> on tältä pohjalta kehittänyt
yksilöllisen koulunsa. Huomattavimmat
nykyiset plastillisen t:n opistot ovat
Labanin Hampurissa, Hellerau-Laxenburgin
Wienin lähistöllä, Mary Wigmanin Dresdenissä
ja Lohelandin Fuldassa. Kuten baletti syntyi
<sp>seura-t:kin</sp> Italiassa renessanssialkana,
mutta myöhemmin johtoasema siirtyi Ranskalle,
missä salonki-t. saavutti huippunsa
rokokooaikana. Kehityksen huippuna oli
siro menuetti. Muista ranskalalsperäisistä
salonki-t reistä mainittakoon pas de
quatre, pas d'Espagne ja mignon.
Samanaikaisista slaavilaisperäisistä
salonki-t:eista ovat tunnetuimmat vengerka,
krakoviak ja masurkka. Vanhojen
euroopp. salonki-t:ien sijan ovat viime
aikoina valloittaneet uudet amer.
alkuasukas- ja neekeri-t,-muodostelmat (tango,
šimmy, jazz, foxtrot, charleston, black
bottom). [Bie (saks., 1919); Stenström
(ruots., 1918).] ks. <sp>kuvasivua.</sp>

<b>Tanssimusiikki,</b> oik. kaikki laulu tai
soitto, jota tanssin yhteydessä käytetään.

<b>Tanssitauti,</b> <sp>hyppytauti</sp> <i>(chorea),</i>
useimmiten lapsuus- ja nuoruusiässä,
mutta myös vanhemmalla iällä (tällöin
tavallisimmin naisilla) ilmenevä tauti,
jolle on ominaista lihasten nytkähtely ja
tahattomat liikkeet (käsien ja jalkojen
heiluttaminen, virnistelevät ilmeet,
epävarma astunta y. m.). T. on kaikesta
päättäen reumaattista alkuperää, ja
taudinmyrkky vaikuttaa aivokuoren
liikuntokeskuksiin. — Usein lasten t:ia
luullaan pahankurisuuden ilmaukseksi ja
lasta, joka tarvitsee lempeätä hoitoa,
rangaistaan, mistä on seurauksena
taudin paheneminen.

<b>Tanta,</b> kaup. Pohjois-Egyptissä, Niilin
suistamossa. T:ssa pidetään kolmesti
vuodessa suuret markkinat ja
pyhiinvaellusjuhlat. 75,000 as.

<b>Tantaali,</b> harvinainen maametalli, kem.
merkki Ta, at.-p. 181,5, om.-p. 16,5,
sulamisp; 2,850°. Esiintyy yhdessä
niobiumin kanssa tantaliitti- ja
niobiitti-(kolumbiitti-) mineraaleissa. Kestää
happoja, vieläpä kuningasvettäkin.

<b>Tantaliitti,</b> harvinainen, musta,
metallinkiiltoinen tantaalinpitoinen
kivennäinen.

<b>Tantalos,</b> kreik. tarukuningas,
Zeuksen poika, Pelopsin ja Nioben isä.
Rangaistiin jumalien armon väärinkäyttämisestä
ikuisilla kärsimyksillä: vaikka
seisoi leukaa myöten vedessä ei hän
voinut janoaan sammuttaa; hänen päänsä
tasolla oli puissa hedelmiä, mutta hän
ei saanut niitä käsiinsä („T:n tuskat").

<b>Tant de bruit pour. une omelette</b>
<i>[tã də "bryī' pūr yn omle't]</i> (ransk.),
„niin paljoin melua pannukakun vuoksi",
s. o. paljon melua tyhjästä.

<b>Tantieemi</b> (ransk.), osapalkka (ks. t.).

<b>Tanu</b> l. <sp>lakki,</sp> kansanomainen
naisten päähine, joka toisesta taitteen
puoleisesta päästä ommeltiin yhteen ja
taitteen vastaiselta syrjältä varustettiin
kurenauhalla. vrt. <sp>Kansanpuku,</sp>
II osa, p. 300. ks. kuvaliitettä
<sp>Kansanpukuja,</sp> kuva 3.

<b>Taohualuen,</b> Norjan Kiinan-lähetyksen
pääasema, Hunanin maakunnassa, Tsikiangin
varrella. Opetus- ja hyväntekeväisyyslaitoksia,
m. m. ruotsalaisten ylläpitämä Kiinan
luterilainen korkeakoulu.

<b>Taolaisuus,</b> yksi Kiinan kolmesta
pääuskonnosta, jonka perustajana pidetään
Lao-tsea. Siihen kuuluu paitsi siveysoppia,
joka vaatii nöyryyttä, runsaasti taikauskoa.

<b>Taormina</b> (vanhanajan <i>Tauromenion</i>),
kaup. Itä-Sisilian rannikolla, lähellä
Etnaa. Antiikin rakennusten jätteitä.
Suomittu matkailu- ja talviparantolapaikka.
5,000 as. Kuva ks. <sp>Sisilia.</sp>

<b>Tapa</b> on jossakin yhteisössä (kansassa,
heimossa y. m.) vallitseva tottumus, joka
yksityiselle yhteisön jäsenelle esiintyy
sitovana l. velvoittavana toiminnanohjeena.
Se eroaa paljaasta tottumuksesta siinä, että
se on <sp>yhteisöllinen</sp> muodostus; vain
yhteisöllä on t:ja, mutta yksilölläkin voi
olla tottumuksia.

<b>Tapa,</b> rautatiesolmu Virossa. T:ssa
eroavat Tallinnan-Narvan-Pietarin ja
Tallinnan-Tarton-Riian radat.

<b>Tapajoz</b> <i>[-ho'þ],</i> Amazonin oik.
lisäjoki Brasiliassa, lähteet Matto Grosson
valtiossa. N. 2,000 km pitkä, mutta vain
330 km alajuoksulla höyrylaivoin kuljettavaa.

<b>Tapamuoto,</b> modus (ks. t.).

<b>Tapanila</b> (ruots. <i>Mosabacka</i>), pysäkki
Helsingin-Keravan rataosalla, Helsingin
pitäjässä, 13 km Helsingistä.

<b>Tapaninpäivä,</b> toinen joulupäivä,
ensim. marttyyrin Stefanuksen muistopäivä;
liittyy pakanallisen hevosjuhlan viettoon.

<b>Tapani I Pyhä</b> (975-1038), Unkarin
ensim. kuningas, ruhtinas Gézan poika.
N. 990 Géza antoi kastaa itsensä ja
poikansa, joka silloin sai Tapanin
(Istvanin) nimen. V. 997 tämä isänsä
jälkeen nousi valtaistuimelle, kutsui
maahan saks. lähetyssaarnaajia ja
uudisasukkaita sekä ryhtyi asevoimin
pakanuutta hävittämään. Paavi Sylvester II
</chapter>

<chapter name="Tapani Pyhä-Tapporaha">
antoi v. 1000 T:lle kuninkaan arvon.
Tämän jälkeen T. järjesti maan kreivikunnat
(komitaatit) ja julkaisi lakeja.
Kuolemansa jälkeen T. julistettiin pyhäksi
(1083) ja hänen mukaansa on Unkaria
sanottu „Pyhän T:n valtakunnaksi".

<b>Tapani Pyhä</b> (n. 1340-96), syrjäänien
apostoli. Toimi v:sta 1379 lähetyssaarnaajana
syrjäänien asuma-alueilla, nimitettiin 1383
piispaksi. Laati 1372 syrjäänin kieltä varten
kirjaimiston ja käänsi liturgian.

<b>Tapaturmalautakunta</b> ks. <sp>Valtion
tapaturmalautakunta.</sp>

<b>Tapaturmavakuutus,</b> vakuutustoimen
haara, jonka tarkoituksena on
taloudellisen tuen hankkiminen sen varalta,
että vakuutettu tapaturmaisesti
menettää henkensä tai työkykynsä (elinajaksi
tai lyhemmäksi ajaksi, täydellisesti tai
osittain). T. jaetaan <sp>yksityiseen</sp>
ja <sp>yhteiskunnalliseen</sp> l.
työväen-t:seen. Viimeksimainittu on
lainsäädäntötietä järjestetty ja voi olla
pakollinen tai vapaaehtoinen. Meillä
julkaistiin 1895 laki työnantajan
vastuunalaisuudesta työntekijää kohtaavasta
ruumiinvammasta, mikä laki astui voimaan
1898, ja siihen liittyi 1902 laki
merimiesten t:sta. V. 1917 annettiin uusi
laki, joka tuli voimaan 1918. Nyk.
voimassaoleva työväen t.-laki on annettu
17/7 1925 (toimeenpanoasetus 30/11 1925,
osaksi muutettu 13/3 1926; Valtioneuvoston
päätös 17/12 1925). Sen mukaan, eräin
poikkeuksin, jokainen henkilö, joka on
sitoutunut tekemään toiselle tämän
johdon ja valvonnan alaisena ruumiillista
työtä korvausta vastaan tai oppiaksensa
jonkin ammatin, on työssä sattuneen
tapaturman aiheuttaman ruumiinvamman
varalta työnantajansa tai kunnan
toimesta vakuutettava. Vakuutussopimuksia
saavat tehdä 1) valtion vakuutuslaitos,
jos sellainen on perustettu; 2) osakasten
keskinäiselle vastuuvelvollisuudelle
perustettu t.-laitos; ja 3) kotimainen
t.-osakeyhtiö. Suurimmat t.-yhtiömme ovat
<sp>Kullervo, Patria</sp> ja <sp>Sampo</sp> (ks. n.).

<b>Tapetti</b> (kreik.), kankaasta, nahasta
tai paperista tehty seinäverho; nyk.
tarkoitetaan t reillä lähinnä paperi-t:eja,
jotka valmistetaan t.-koneella (keksitty
1852). vrt. <sp>Nahkatapetit.</sp>

<b>Tapettivihreä,</b> indigokarmiinin ja
pikriinihapon seos.

<b>Tapiiri</b> <i>(Tapirus),</i> kavioeläinsuku.
Pää pitkä, kuono lyhyeksi liikkuvaksi
kärsäksi jatkuva. Etujaloissa 4, takajaloissa
3 varvasta. T:ja elää Kaakkois-Aasiassa ja
Etelä- ja Keski-Amerikassa. Ne asustavat
metsäseuduissa kosteiden paikkojen lähellä,
syövät lehtiä ja ruohoja. Taka-Intiassa ja
Itä-Intian saaristossa elävä <sp>int.</sp>
t, <i>(T. indicus)</i> on 2,5 m pitkä,
1 m korkea, vatsapuoli ja jalat mustat,
selkä ja kyljet valkoiset. Etelä-Amerikassa
elävä <sp>amer.</sp> t. <i>(T. americanus)</i>
on edellistä vähän pienempi, yksivärinen, harmaanruskea.

<img 1>
Intialainen tapiiri.
</img>

<b>Tapila,</b> kartano Sauvossa.

<b>Tapio,</b> metsä, myös metsän kuningas
tai emäntä.

<b>Tapio,</b> <sp>Suomen Metsänhoitoyhdistys</sp> T.,
per. 1907, maataloudellisten seurojen
metsätaloudellinen keskusseura, valvoo ja
järjestää maatalousseurojen työtä
yksityismetsätalouden kohottamiseksi;
äänenkannattaja „Tapio".

<b>Tapioka</b> ks. <sp>Arrow-juuri.</sp>

<b>Tapioliitti,</b> musta, vähän metallinhohtoinen,
raskas, harvinainen kivennäinen, kokoomus
sama kuin tantaliitin. Suomessa m. m. Tammelan
pegmatiittilouhoksissa ja Kemiön Skogbölessä.

<b>Tapisseria</b> (ransk.), kanava- y. m.
kankaille tai stramaljille värillisin
langoin, helmin y. m. suoritetut työt.

<b>Tappara</b> (ven.), sotakirves.

<b>Tappelu</b> on yksilön henkeen ja
ruumiilliseen koskemattomuuteen kohdistuva
rikos, joka on tapahtunut silloin, kun
kaksi henkilöä tai useammat, olematta
sanan rikosoikeudellisessa merkityksessä
osallisia samaan pahoinpitelyrikokseen,
ovat tahallaan pidelleet pahoin jotakin
henkilöä, niin että tämä siitä on
saanut kuoleman tai vaikean ruumiinvamman
(Rikoslaki 21:8 ja 9, muutettuina 23/4 1926).

<b>Tappio- ja voittotili,</b> voitto- ja
tappiotili (ks. <sp>Kirjanpito</sp>).

<b>Tappo,</b> surmaamisaikomuksessa,
pikaistuksissa tapahtunut hengen otto
toiselta, <sp>tahallinen</sp> t., tai kuoleman
tuottaminen toiselle huolimattomuudesta tai
varomattomuudesta, <sp>tuottamus-t.</sp> vrt.
<sp>Murha</sp> (Rikoslaki 21:2, 3 ja 4,
muutettuna 23/4 1926, sekä 21:6, 7 ja 10).

<b>Tapporaha,</b> peto- tai vahinkoeläimen
tappamisesta yleisistä varoista suoritettu
palkkio. Suomessa suoritetaan tapetusta
sudesta t:na 400 mk., ahmasta 200 mk.
</chapter>

<chapter name="Tappurakivi-Tarifa">
(poikasista puolet). Suomen vesissä (ei
kuitenkaan Petsamon alueella eikä
Saimaan vesistössä) tapetusta hylkeestä
maksetaan t:aa 50 mk. (Asetus metsästyksestä
20/10 1898, 25 §, muutettuna 23/2 1923;
Valtioneuvoston päätös t:n maksamisesta
tapetuista hylkeistä 2/2 1928).

<b>Tappurakivi,</b> asbesti.

<b>Tappurat,</b> päistäreiden sekaisia lyhyitä
rohtimia (ks. <sp>Pellava</sp>); käytettiin
ennen tukkeina, kehrätään nyk. päistäreistä
puhdistettuina n. s. rohdinlangoiksi.

<b>Taprobane,</b> Ceylonin muin.-kreik. nimi.

<b>Tapti,</b> Etu-Intian länsiosassa oleva 720
km pitkä joki, laskee Cambayn lahteen.

<b>Tapto</b> (alasaks.), iltasoitto (ks. t.).

<b>Tapuli- ja maakaupungit</b> (ruots.
<i>stapel- och uppstäder</i>). 1600-luvun
alkupuolella Ruotsin valtakunnan kaupungit
jaettiin tapuli- ja maakaupunkeihin,
edelliset sen lisäksi ensi- ja toisen
luokan tapulikaupunkeihin. Ensi luokan
tapulikaupungeilla oli oikeus lähettää
laivoja ulkomaille (aktiivinen
tapulioikeus) ja laskea ulkomaalaisia laivoja
satamiinsa (passiivinen tapulioikeus).
Toisen luokan tapulikaupungeilla oli
vain ensinmainittu oikeus. Maakaupunkien
tuli hankkia ulkomaantavaransa
tapulikaupungeista (tapulipakko).
Sensijaan kiellettiin maakaupunkien
hyväksi kaupan harjoittaminen maaseudulla,
paitsi erityisillä vapaarnarkkinoilla. vrt.
<sp>Kauppapakko.</sp>

<b>Tara,</b> Irtyšin (ks. t.) lisäjoki oikealta; 380 km.

<b>Tarabolus,</b> <sp>Tarabulus, Tripolis,</sp>
kaup. Syyriassa, Libanonin mandaattialueella,
läh. Välimeren rantaa (satama El-Mina).
35,000 as. — T. oli vanhalla-ajalla
foinikialainen kauppakaup. Kristittyjen
hallussa 1109-1289.

<b>Tarantassi</b> (ven.), nelipyöräiset,
pitkillä lavasaloilla lepäävät umpivaunut.

<b>Tarantella</b> <i>[-e'-].</i> 1. Napolilainen, ehkä
alk. tarentolainen tanssi. — 2. Soitinsävellys,
jossa jäljitellään t.-tanssin hurjan vauhdikasta
rytmiliikettä.

<b>Tarantella</b> <i>(Tarentula apuliæ),</i> 3,5 cm
pitkä eteläeuroopp. hämähäkki.

<b>Tarantismi,</b> Etelä-Italiassa
1300-1800-luvuilla ajoittain kulkutautina
esiintynyt tanssitauti, jonka otaksuttiin
(aiheettomasti) johtuneen tarantella-hämähäkin
puremasta.

<b>Taranto</b> (vanhan ajan <i>Tarentum</i>),
kaup. Etelä-Italiassa, Apuliassa, T:n
lahden perukassa. Sota- ja kauppasatama.
115,000 as. — T. on spartalaisten
700-luvulla e. Kr. perustama; se oli
mahtavin kreik. siirtola Italian mantereella.
V. 281 T. joutui sotaan Roomaa vastaan
ja piti Epeiroksen kuninkaan Pyrroksen
avulla puoliaan 9 v.

<b>Taranton lahti</b> pistää Joonian merestä
Apulian ja Kalabrian niemimaiden väliin.

<b>Tarascon</b> <i>[-kõ'],</i> kaup,
Kaakkois-Ranskassa, Rhônen rannalla. 9,000 as.
vrt. <sp>Tartarin.</sp>

<b>Tarasp-Schuls</b> <i>[-šuls],</i> terveyslähde-
ja kylpyläseutu Itä-Sveitsissä, Graubündenissä,
Ala-Engadinissa.

<b>Tarde</b> <i>[tard],</i> <sp>Jean Gabriel de</sp>
(1843-1904), ransk. sosiologi; teoksia:
„Les lois de l'imitation", „Études de
psychologie sociale".

<b>Tardieu</b> <i>[-djö'],</i> <sp>André</sp> (s. 1876),
ransk. poliitikko, sanomalehtimies. Vapautettujen
alueiden ministerinä 1918-20, yleisten töiden
ministerinä v:sta 1926. Teoksia: „La paix",
„Devant l'obstacle. L'Amérique et nous".

<b>Tareeraus.</b> 1. <i>Fys.</i> Punnitsemismenetelmä.
Punnittava kappale asetetaan toiseen vaakakuppiin,
toiseen taaraa (lyijykappaleita, hauleja), kunnes
tasapaino syntyy. Sitten kappale poistetaan
ja sen sijaan pannaan vaakakuppiin punnuksia,
kunnes tasapaino syntyy jälleen. T:lla saadaan
oikea punnitustulos, vaikka vaaka olisi virheellinen.
— 2. <i>Kaup.</i> Tavaran päällyksen punnitseminen
taaran määräämiseksi.

<b>Tarentum</b> ks. <sp>Taranto.</sp>

<b>Târgovištea,</b> Têrgovište (ks. t.).

<b>Targûm,</b> V:n T:n kirjojen
arameankielisten käännösten nimitys.

<b>Tarhakäärme</b> <i>(Tropidonotus natrix),</i>
myrkytön, harvoin 1 m:iä pitempi käärme.
Päälaella silmien välissä 3 suurta kilpeä,
pään takana molemmin puolin valkoinen tai
keltainen täplä. Väri vaihteleva: mustanko,
harmaanruskea, mustatäpläinen. Elää rannoilla
ja kosteissa paikoissa, us. asuntojen läheisyydessä,
lähtee itsestään uimaan. Syö sammakoita,
kaloja y. m. s. Laskee elokuussa 15-20
kellanvalkoista, nahkakuorista, rastaanmunan
kokoista munaa lantaläjiin, tunkioihin y. m.
Maamme etelä- ja keskiosissa.

<img 1>
Tarhakäärme.
</img>

<b>Tarifa</b> <i>[-i'-],</i> pieni kaup.
Etelä-Espanjassa Gibraltarin salmen rannalla. Siitä
etelään on Euroopan mantereen eteläisin
kärki Punta Marroqui (36° pohj. lev.).
</chapter>

<chapter name="Tariffi-Tarkka tyyli">
<b>Tariffi</b> (arab.), julkinen maksu- tai
hinta-asteikko. vrt. <sp>Rautateiden
tariffit.</sp> — <b>Tariffipolitiikka,</b>
valtiovallan toiminta nimenomaan
rautatietariffien avulla oman maan tuotannon
tai jonkin tuotantohaaran voimistu
itämiseksi sekä tulli- y. m. kansainvälisten
sopimusten sille mahdollisesti tuottamien
haittojen lieventämiseksi. — <b>Tariffisopimus,</b>
joukkosopimus, työehtosopimus (ks. t.).

<b>Tarik,</b> arab. sotapäällikkö, vei
muhamettilaiset Afrikasta Espanjaan, voitti
länsigootit 711 ja valloitti koko Espanjan.
Hänen nimestänsä on muodostettu sana Gibraltar
(= „Džebel al T.", s. o. T:n kallio).

<b>Tarina</b> <i>[-i'm],</i> joki Itä-Turkestanissa,
juoksee itään, laskee Lobnor-järveen. Lähdejoet
Jarkent ja Kašgar. Pituus n. 1,600 km.

<b>Tarina,</b> kansan muistissa elävä
kertomus, joka esittää todellisen tai
todelliseksi oletetun tapahtuman. Se eroaa
sadusta siinä, että liittyy määrättyyn
paikkaan tai henkilöön ja aikaan ja
sisältää kansan uskomuksia.

<b>Tarinaharjun keuhkotautiparantola</b>
on Kuopion lähellä, n. 1,5 km Siilinjärven
asemalta. Avattu 1913, suljettu 1918,
avattu jälleen 1923. 34 sairaspaikkaa.
Omistaja: Pohjois-Savon Keuhkotaudin
Vastustamisyhdistys.

<b>Tarjanne,</b> <sp>Tarjannevesi,</sp> n. 20 km
pitkä, 10 km leveä järvi Kokemäenjoen
vesistössä, Ruoveden ja Virtain pitäjissä.
T:ssa Pihlajaveden reitin vedet yhtyvät
Ätsärin reittiin.

<b>Tarjanne,</b> <sp>Artturi Johannes</sp>
(s. 1866), kouluneuvos, Kouluhallituksen
kansanopetusosaston osastopäällikkö v:sta
1918. — <b>Tarjanne,</b> <sp>Onni</sp> (s. 1864),
arkkitehti, Teknillisen Korkeakoulun prof.
1908-17 ja v:sta 1921, Yleisten Rakennusten
Ylihallituksen ylitirehtööri 1917-21.
T:n rakennuksista mainittakoon
Kansallispankin talo, Kansallisteatteri ja
Salaman talo, kaikki Helsingissä.

<b>Tarjonta,</b> <i>taloust.,</i> tarkoittaa sekä
hyödykkeiden ja palvelusten kauppaan
viemistä että niiden hyödykkeiden
määrää, joita halutaan myydä.

<b>Tarjottu vala</b> (lat. <i>juramentum
voluntarium</i>). Jos oikeudenkäynnissä joku
tarjoo toiselle valantekoa, ja se, jolle
tarjotaan, siihen suostuu, niin on hänen
lupa valallaan vahvistaa puheensa, olipa
hän kantaja tai vastaaja. Rikosasioissa
ei tämä kuitenkaan ole sallittua
(Oikeudenkäymiskaari 17:34).

<b>Tarkastuskarjakko,</b> <sp>tarkastusasistentti,</sp>
karjantarkastusyhdistysten (ks. t.) kiertävä karjakko.

<b>Tarkastuslautakunta,</b> aikaisemmin
kaupungeissa kunnallistaksoituksesta
tehtyjä muistutuksia tarkastamaan asetettu
lautakunta. Nyk. tämän lautakunnan
nimenä on kaupungeissakin
<sp>tutkijalautakunta.</sp> Tulo- ja
omaisuusverotuslautakunnan sekä
perintöverolautakunnan päätöksistä tehtyjä
valituksia ratkaisemaan on läänien
pääkaupunkeihin asetettu t:ia.

<b>Tarkastusleima</b> ks. <sp>Kultasepän leimat.</sp>

<b>Tarkastusvaliokunta.</b> V:n 1908 V. J:n
mukaan Eduskunnan valiokunta, jonka
tehtävänä on tarkastaa ja hyväksyä
Eduskunnasta lähetettävät toimituskirjat.
Uuden V. J:n mukaan (13/1 1928, 85 §)
nämä tehtävät kuuluvat viidelle Eduskunnan
valitsemalle <sp>tarkistajalle</sp> tai
Eduskunnalle itselleen.

<b>Tarkastusyhdistys,</b> karjantarkastusyhdistys (ks. t.).

<b>Tarkiainen,</b> <sp>Viljo</sp> (s. 1879),
kirjallisuudentutkija, Helsingin Yliopiston
prof. v:sta 1924. Teoksia: „Fredrik Cygnæus
runoilijana", „Aleksis Kivi" (1915, pääteos),
„Cervantes", „Minna Canth", „Ritvalan helka",
„Gustaf v. Numers", „Piirteitä suomalaisesta
kirjallisuudesta". Puoliso Maria <sp>Jotuni</sp> (ks. t.).

<img 1>
V. Tarkkiainen.
</img>

<b>Tarkkaavaisuus</b> on sielullinen
toiminta, jolla ihminen suuntaa tai
keskittää huomionsa yhteen tai muutamiin
harvoihin ilmiöihin; silloin muut seikat,
jotka näiden rinnalla ovat olleet hänen
tajunnassaan, ehdottomasti joutuvat
varjoon, heikentyvät tai häviävät
tietoisuudesta,

<b>Tarkk'ampuja,</b> ennen sotilaat, jotka
olivat aseistetut rihlatuilla kivääreillä;
sitten kiväärillä aseistettu jalkamies
yleensä; v:n 1878 asevelvollisuuslain
pohjalla asetettujen jalkaväkipataljooniemme
sotamiesten virallinen nimitys.

<b>Tarkkanen,</b> <sp>Matti</sp> (s. 1862),
Suomen Lähetysseuran lähetysjohtaja v:sta
1914, rovasti.

<b>Tarkka tyyli,</b> <i>mus.,</i> tarkoittaa
senlaatuista sävellystapaa, jossa esiintyy
itsenäisiä ääniä riippumattomme sävelkulkuineen
(vrt. <sp>Polyfoninen</sp>) ja jossa noudatetaan
kontrapunkti-järjestelmän määräyksiä.
</chapter>

<chapter name="Tarkkavaakitus-Tarton rauha">
<b>Tarkkavaakitus</b> ks. <sp>Vaakitus.</sp>

<b>Tarmo,</b> energia.

<b>Tarmo,</b> <sp>Henkivakuutus o.-y. T.,</sp>
Turussa, per. 1923, vakuutuskanta 31/12 1927
146 milj. mk.

<b>Tarnopol,</b> kaup. Puolassa, Galitsiassa,
Serethin varrella. 31,000 as, —
Taisteluja maailmansodan aikana.

<b>Tarnów</b> <i>[-uf],</i> kaup. Puolassa,
Galitsiassa, Krakovasta itään. 36,000 as. —
Taisteluja maailmansodan aikana.

<b>Taro,</b> tarro (ks. t.).

<b>Tarokki</b> (it.), ikivanha,
erikoislaatuisilla korteilla pelattava
kolmen hengen korttipeli.

<b>Tarpaani,</b> vielä 1800-luvun
loppupuoliskolla Etelä-Venäjän aroilla elänyt
pienikokoinen luonnonvarainen hevoslaji
<i>(Equus Gmelini);</i> toisen käsityksen
mukaan villiytynyt hevonen.

<b>Tarpejin kallio,</b> Roomassa,
Capitolinus-kukkulan lounainen jyrkänne.
Vanhimpana aikana pahantekijät ja
valtionkavaltajat syöstiin sieltä syvyyteen.

<b>Tarquinius Priscus,</b> tarun mukaan
Rooman viides kuningas (616-578 e. Kr.).
— <b>Tarquinius Superbus,</b> tarun mukaan
Rooman viimeinen kuningas (534-510
e. Kr.), edellisen poika. Hallitsi
väkivaltaisesti; karkoitettiin.

<b>Tarragona</b> <i>[-gō'-]</i> (roomal. <i>Tarraco</i>),
samannimisen provinssin linnoitettu
pääkaup. Koillis-Espanjassa, Välimeren
rannalla. Tuomiokirkko keskiajalta,
muistomerkkejä roomalaisajoilta, 28,000 as.

<b>Tarro,</b> <sp>taro</sp> <i>(Colocasia antiquorum),</i>
monivuotinen vehkakasvi, jolla pitkäruotiset,
leveän nuolimaiset lehdet ja suuri, usein ihmispään
kokoinen tärkkelystä sisältävä juurakko. Kotoisin
Etelä-Aasiasta, viljellään troopillisissa ja
subtrooppisissa maissa syötävän juurakkonsa vuoksi.

<img 1>
Tarro.
</img>

<b>Tarsis,</b> Raamatussa mainittu maant.
nimi, maakunta, jonne foinikialaiset
tekivät kaupparetkiä. T. oli luultavasti
Guadalquivirin suun seutu Espanjassa.

<b>Tarsos,</b> <sp>Tarsus,</sp> kaup. Vähän-Aasian
kaakkoiskulmassa läh. merta, Aik. Kilikian
pääkaup., apostoli Paavalin kotipaikka. 18,000 as.

<b>Tartaglia</b> <i>[-ta'lja],</i> <sp>Niccolò</sp>
(n. 1508-59), alk. <sp>Fontana,</sp> it.
matemaatikko. Galilei'n edeltäjä heittoliikkeen
tutkimisessa; keksi kolmannen asteen
yhtälön ratkaisun, jonka Cardano julkaisi.

<b>Tartarin</b> <i>[-rä'],</i> A. Daude'n romaanin
„Tartarin de Tarascon" päähenkilö, yleensäkin
kerskaileva, mutta pelkurimainen rehentelijä.

<b>Tartaros,</b> kreik. kansanuskossa
maanalainen onkalo, titaanien vankila;
pahojen ihmisten kuolemantakainen
vaivansija.

<b>Tartarus,</b> viinikivi.

<b>Tartini</b> <i>[-tī'-],</i> <sp>Giuseppe</sp>
(1692-1770), it. viulutaituri ja -säveltäjä.
Perusti viulunsoitto-opiston Padovaan 1728.
T:n käyränkäyttötaitoon perustuu
nykyinen viulutekniikka. Sävelsi 18
viulukonserttoa, 108 viulusonaattia, joukossa
kuuluisa „Paholaisen trilli", 125 konserttoa
5-ääniselle orkesterille y. m.

<b>Tarton rauha,</b> 14 p. lokak. 1920
Suomen ja Venäjän välillä Tartossa tehty
rauha. Siinä Venäjä luovutti Suomelle
Petsamon alueen Suomen suostuessa
erinäisiin sotilaallisiin rajoituksiin sen
suhteen. Sen sijaan Suomen hallussa olleet
Repola ja Porajärvi palautettiin
Venäjälle liitettäväksi Arkangelin ja
Aunuksen kuvernementtien karjalaisen väestön
muodostamaan ja kansallista
itsemääräämisoikeutta nauttivaan Itä-Karjalan
autonomiseen alueeseen. Suomi sitoutui
sotilaallisesti neutralisoimaan useita
Suomenlahden ulkosaaria, hävittämään Inon ja
Puumalan linnoitukset sekä lähinnä
Venäjän rajaa olevalla merenrannikolla
erinäisiin sotilaallisiin rajoituksiin, niinikään
molemmat sopimuspuolet Laatokalla ja
sen rannikoilla. Lähinnä Venäjän rajaa
(Suomenlahdella) ja Suomenlahden
ulkosaarten kohdalla Suomi suostui
aluevesiänsä rajoittamaan muuten sovitusta
neljän meripeninkulman laajuudesta
(laskettuna rannikosta tai uloimmasta
luodosta). Venäjän valtion ja valtiolaitosten
Suomessa oleva omaisuus siirtyi
korvauksetta Suomen valtion omaksi, samoin
päinvastoin, paitsi että sopimusvaltiot
pidättivät itselleen toisessa maassa
olevasta ent. omaisuudestaan kolme
kiinteistöä sekä palauttivat toistensa alueelle
jääneet laivat. Sotakorvauksia ei
suoritettu, ja Suomi oli vapaa kaikista
Venäjän valtioveloista. Suomen kansalaiset
ja suom. yhtiöt y. m. olivat saavat
</chapter>

<chapter name="Tartraatit-Tasapaino">
Venäjällä olevaan omaisuuteensa kuin
myös Venäjän valtioon kohdistuviin
saamisiinsa ja vahingonkorvaus- y. m.
vaatimuksiinsa nähden samat oikeudet,
jotka Venäjä myönsi enimmän
suositun maan kansalaisille. Eräät T. r:n
pykälistä, kuten Itä-Karjalan autonomia
sekä Suomen kansalaisten Venäjällä
karsimien vahinkojen korvaaminen, ovat
jääneet toteuttamatta. —
Rauhansopimuksen yhteydessä neuvostohallitus
ilmoitti myöntävänsä Inkerin suomalaisille
eräänlaisen kulttuuriautonomian.

<b>Tartraatit,</b> viinihapon suolat.

<b>Tartto</b> (vir. <i>Tartu,</i> saks. <i>Dorpat</i>),
kaup. Virossa, Emajoen rannalla. Yliopisto

<img 1>
Tartto. Kivisiltä.
</img>
(per. 1632, lakkautettuna 1710-1802, alk. saksank.,
venäläistytetty 1895, v:sta 1919 vironk., 4,700 yliopp.,
yliopistoon kuuluu myös eläinlääkärikorkeakoulu),
sen kirjasto (500,000 nid.) on

<img 1>
Tartto. Yliopisto.
</img>
Toomemägi-nimisellä puistomäellä
sijaitsevassa, 1624 palaneen tuomiokirkon
raunioiden korjatussa kuorissa, Jaani
kirik 1200-luvulta, y. m. kirkkoja,
kansallismuseo (Eesti Rahva Museum) kaup:n
ulkopuolella Raadimõisassa, valtionarkisto,
Vanemuine-teatteri (Armas Lindgrenin
piirtämä). Myös Viron korkein oikeus
on sijoitettu T:oon. T. on Viron
sivistyselämän keskus. Taloudellinen
merkitys on vähäisempi. 57,000 as. — T:n
perusti suuriruhtinas Jaroslav I 1030.
V. 1224 kaiparitarit valloittivat T:n,
ja siitä tuli hansakaupunki. V. 1558
venäläiset valloittivat T:n, joka
luovutettiin 1582 Puolalle; kuului Ruotsiin
1625-1704, Venäjään v:een 1917. T:ssa
solmittiin Tarton rauha (ks. t.).

<b>Tarttuvat taudit,</b> <sp>infektsionitaudit,</sp>
bakteerien y. m. pikkueliöiden
aiheuttamat taudit. Tartunnan saamisen
ja taudin puhkeamisen välillä oleva
n. s. itämis- l. inkubatsioniaika on eri
taudeissa eri pitkä, esim. tuhkarokossa
9-12, tulirokossa 2-8 vrk., lavantaudissa
1-3 viikkoa.

<b>Tartuffe</b> <i>[-ty'f],</i> Molièren
samannimisen näytelmän päähenkilö ja siitä
johtuen yleensäkin tekopyhä konna.

<b>Tartumaa,</b> maakunta Itä-Virossa,
Peipsenjärven länsipuolella.

<b>Tartunta,</b> adhesioni (ks. t.).

<b>Taru</b> ks. <sp>Myytti.</sp>

<b>Tarvaala,</b> valtion koulutila
Saarijärvellä. Maanviljelyskoulu,
kotitalouskoulu, karjanhoitokoulu.

<b>Tarvasjoki,</b> ennen <sp>Eurainen,</sp>
kunta Turun ja Porin läänissä, Varsinais-Suomen
keskiosassa; 101,5 km<sup>2</sup>, 2,169 as. (1927).

<b>Tarve,</b> määrätyn puutteen tunto.
Taloudellinen on t. silloin, kun se voidaan
tyydyttää aineellisilla, ulkonaisilla
välineillä tai toisten henkilöiden
palveluksilla.

<b>Tarvepuut,</b> puut, jotka tila tai
ruokakunta omaksi tarpeekseen käyttää rakennus-,
veisto-, aitaus-, poltto- y. m. puina.

<b>Tasaamisjärjestelmä,</b> vakuutusliikkeessä
toisinaan käytetty vakuutusmaksujen
määräämisjärjestelmä, jonka mukaan tasataan
kunkin vuoden menot maksuvelvollisten kesken
yhteisesti maksettaviksi heidän osuutensa mukaan.

<b>Tasa-arvopinta,</b> tasapinta, nivoopinta.
— <b>Tasajatkuinen,</b> jatkuva (ks.
<sp>Jatkuvaisuus</sp>). — <b>Tasakylkinen,</b> <i>geom.,</i>
kolmio, jolla kaksi yhtä pitkää sivua.

<b>Tasalämpöiset,</b> pysyväislämpöiset (ks. t.).

<b>Tasamukainen,</b> <sp>symmetrinen,</sp>
sellainen eliö tai eliön osa, jonka voi
ainakin yhdellä tasolla jakaa kahteen
puoliskoon, jotka ovat toistensa peilikuvia.
Vastakohta: <sp>epämukainen.</sp>

<b>Tasannes-,</b> taso- (ks. t.).

<b>Tasapaineturbiini,</b> aktsioniturbiini (ks. t.).

<b>Tasapaino.</b> Kappaleeseen vaikuttavat
voimat ovat t:saa, jos niiden resultantti
on = 0; kappale saattaa silloin olla joko
levossa tai tasaisessa liikkeessä. Jos
kappaleeseen vaikuttaa ainoastaan
</chapter>


<chapter name="Tasapainoaisti-Tasavalta">
painovoima, niin se on trssa, jos painopiste
ja tukipiste ovat samalla pystysuoralla.
T. on <sp>vakaa, stabiili,</sp> jos painopiste
on tukipistettä alempana, <sp>epämääräinen,
indifferentti,</sp> jos ne yhtyvät,
ja <sp>vaaruva, labiili,</sp> jos tukipiste
on painopisteen alapuolella. Epämääräisessä
t:ssa kappale pysyy, kierrettiin se mihin
asentoon tahansa. — Johdetussa merkityksessä
puhutaan myös <sp>lämpö-</sp> ja <sp>sähkö-t:sta,</sp>
milloin ei tapahdu näiden virtausta.
<sp>Kemiallinen t.</sp> vallitsee, kun
vastakkaiset reaktsionit kumoavat toisensa
(vrt. <sp>Massavaikutuksen laki</sp>).

<b>Tasapainoaisti,</b> aisti, jonka
välityksellä eläimet saavat käsityksen
pään ja ruumiin asennoista ja näiden
muuttumisista. Selkärangattomien t:n elimiin
kuuluu tav. jäykkäkarvaisia aistinsoluja ja
kiinteitä kappaleita (statoliitteja), jotka
painollaan ärsyttävät karvojen välityksellä
aistinsoluja. Selkärankaisten t:n
elin on liittynyt kuuloelimeen (ks. t.);
imettäväisten sisäkorvan kaarikäytävät
ja rakkulat toimivat tasapainoeliminä.

<b>Tasapaino-oppi,</b> statiikka.

<b>Tasapinta.</b> 1. Tason (ks. t.) vanhempi
nimitys. — 2. T., <sp>nivoopinta,</sp> pinta,
jolla jokin suure (esim. painovoima) on
kaikkialla yhtäsuuri. vrt. <sp>Potentsiaali.</sp>

<b>Tasasivuinen,</b> <i>geom.,</i> monikulmio,
jonka kaikki sivut ovat yhtäpitkät. Tasakulmainen
tasasivuinen monikulmio on <sp>säännöllinen.</sp>

<b>Tasasointu,</b> konsonanssi (ks. t.).

<b>Tasasuuntaaja,</b> koje, joka antaa
vaihtovirtaverkosta tasavirtaa.
<sp>Elektrolyyttisessä</sp> t:ssa
on aluminiumanodi, joka sulkee tien
vastakkaiselta virralta, peittyen sähköä
johtamattomalla oksidilla. <sp>Elohopea-t.</sp>
on ilmaton, elohopeahöyryä sisältävä
putki, jossa elohopeakatodi ja hiilianodit,
joiden välille syntyy valokaari.
Elohopeakatodi sulkee tien vastakkaiselta
virralta. <sp>Ioniputki-t.</sp> (t.-putki)
on periaatteelliselta rakenteeltaan
tavallinen ioniputki (ks. t.). T:n antama
virta on sykkäilevää; kondensaattorien
avulla voidaan kahden tai useamman vuoroon
toimivan t:n antama virta saada
voimaltaankin miltei vakinaiseksi.

<img 1>
Elohopea-tasasuuntaaja. <i>A</i> ja
<i>A'</i> anodit, joihin vaihtovirran
johdot kytketään, <i>K</i> katodi,
<i>EA</i> ja <i>Z</i> sytytyskytkimet.
</img>

<b>Tasavallan Presidentti.</b> Suomessa on
17/7 1919 annetun H. M:n mukaan ylin
toimeenpanovalta uskottu T. P:lle ja
hänelle, osaksi yhdessä Eduskunnan kanssa,
osaksi yksin, kuuluu lainsäädäntövallan
käyttäminen. T. P:n asiana on kutsua
Eduskunta ylimääräisille valtiopäiville,
antaa määräys edusta j avaalien
toimittamisesta, avata ja päättää valtiopäivät
sekä määrätä uudet vaalit toimitettaviksi
ja hajoittaa Eduskunta. T. P. voi
yksityisissä tapauksissa, saatuansa
lausunnon Korkeimmalta Oikeudelta, armoa
antamalla kumota rangaistuksen tai
lieventää sitä. T. P:llä on Suomen
sotavoiman ylin päällikkyys, mutta hän voi
sen sodan aikana toiselle luovuttaa.
Sotaväen liikekannallepanosta antaa T. P.
määräyksen Valtioneuvostossa. Hänellä
on valta antaa vieraan maan
kansalaiselle Suomen kansalaisoikeus sekä
vapauttaa Suomen kansalaisuudesta. Suomen
suhteista ulkovaltoihin määrää T. P.,
kuitenkin niin, että eräät sopimukset
ulkovaltain kanssa ovat Eduskunnan
hyväksyttävät ja että sodasta ja
rauhasta päättää T. P. Eduskunnan
suostumuksella. Valtioneuvoston jäsenet,
ministerit, T. P. kutsuu toimiinsa sekä
vapauttaa heidät niistä. Niinikään
useiden ylempäin virkamiesten nimittäminen
virkoihin kuuluu T. P:lle. — T. P:n
valitsee Suomen kansa syntyperäisten
Suomen kansalaisten joukosta 6:ksi
v:ksi kerrallaan. Vaalin toimittaa 300
valitsijamiestä. Näiden vaali, johon
nähden vaalioikeus ja -kelpoisuus on sama
kuin edustajainvaalissa, toimitetaan 15
ja 16 p. tammik. sinä v., jolloin T. P:n
toimikausi päättyy (Laki 19/12 1922). Vaali
tapahtuu pääministerin toimiessa
puheenjohtajana seuraavan helmikuun 15 p. ja
toimitetaan samoin kuin Eduskunnan
puhemiehen vaali (Laki 22/2 1924). Valittu
ryhtyy toimeensa 1 p. maalisk. T. P:n
ollessa estettynä hänen tehtäviään hoitaa
pääministeri. T. P:n palkkio ynnä
edustusrahat ovat nyk. Smk. 700,000:-.

<b>Tasavalta,</b> valtio, jonka
hallitusmuodon mukaan valtion korkein valta ei
kuulu määrätylle henkilölle, valtion
päämiehelle, tämän itsenäisenä oikeutena,
vaan kansalle tai kansanluokalle, joka
välittömästi tai välillisesti edustajiensa
kautta sitä käyttää. Toimeenpanevan
vallan l. hallitusvallan etunenässä on t:issa
tav. yksi henkilö, n. s. <sp>presidentti</sp>
tai toisinaan kolleginen virasto. vrt.
<sp>Suomi,</sp> p. 474.
</chapter>

<chapter name="Tasavaltalainen-Tasso">
<b>Tasavaltalainen</b> <i>(Philetærus socius),</i>
afr. kutojalintu; pesii yhteiskunnittain,
useat parit kun rakentavat katokselliset
pesänsä kiinni toisiinsa, jolloin syntyy
yhteinen suuri katos.

<b>Tasavaltalaiset</b> l. <sp>republikaanit,</sp>
demokraattien rinnalla toinen Yhdysvaltain
valtapuolue, per. 1854 orjuuden vastustajien
yhteenliittymänä. T. ovat ajaneet
suojelustullipolitiikkaa sekä tukeneet
imperialismia ja aktiivista ulkopolitiikkaa.
Useimmat Yhdysvaltain presidenteistä ovat
olleet t:ia.

<b>Tasavireinen</b> ks. <sp>Puhdas.</sp>

<b>Tasavirta</b> ks. <sp>Sähkövirta.</sp>

<b>Tasaväreinen,</b> tasavireinen (ks. <sp>Puhdas</sp>).

<b>Taši-laama</b> ks. <sp>Laamalaisuus.</sp>

<b>Tašilumpo</b> ks. <sp>Šigatse.</sp>

<b>Tasinko,</b> välinsuoritus l. tili
maanjaossa maksettavista korvauksista,
muuttokustannuksista, viljelysparannuksista,
metsästä y. m. s.

<b>Taškent,</b> kaup. Usbekian neuvostotasavallassa,
Turkestanissa. Kotikudontaa ja aseiden valmistusta.
250,000 as. — Kuulunut Venäjään v:sta 1865.

<b>Taskuheinä</b> <i>(Thlaspi arvense),</i>
ristikukkaisten heimoon kuuluva meillä
yleinen valkokukkainen peltojen rikkaruoho,
jonka pyöreähköissä uduissa leveät siipipalteet.

<img 1>
Yleinen taskuheinä,
alh. poikkileikattu litu.
</img>

<b>Taskuhiiret</b> <i>(Geomys),</i> amer.
pienehköjä jyrsijöitä, joilla on ulkopuoliset
poskipussit l. -taskut, mihin ne keräävät
ravintoa.

<b>Taskuravut,</b> lyhytpyrstöiset äyriäiset
<i>(Brachyura),</i> kymmenjalkaisia kilpiäyriäisiä,
joiden takaruumis on lyhyt ja rinnan alle
taipunut. Useimmat lajit merieläimiä.

<b>Taskut</b> ks. <sp>Kivitasku</sp> ja
<sp>Pensastasku.</sp>

<b>Taskuvarkaus,</b> törkeä varkaus, jonka
tekee se, joka varastaa vaatteista, joita
toinen pitää yllään (Rikoslaki 28:2).

<b>Tasman,</b> <sp>Abel</sp> (n. 1603-59), holl.
merenkulkija ja löytöretkeilijä, purjehti
1642-43 Austraalian manteren ympäri ja
löysi tällöin m. m. Tasmanian.

<b>Tasmania,</b> v:een 1856 <sp>Van Diemenin maa,</sp>
Austraalian manteren kaakkoiskulman eteläpuolella
oleva (Bassin salmen erottama) saari; 62,750 km<sup>2</sup>.
T. muodostaa lähisaarineen samannimisen Austraalian
liittovaltioon kuuluvan valtion; 67,894 km<sup>2</sup>,
n. 215,000 as. Pääkaup. <sp>Hobart.</sp> — Alkuasukkaat,
<sp>tasmanialaiset,</sp> kuolivat viime vuosisadan
keskivaiheilla sukupuuttoon.

<b>Taso,</b> geometrian peruskäsitteitä, pinta,
joka sisältää jokaisen suoran, jonka
karissa sillä on kaksi yhteistä pistettä.
T:n määrää kolme sen pistettä tai piste
ja suora tai kaksi toisensa leikkaavaa
suoraa. T:ssa oleva suora jakaa sen kahteen
puoli-t:oon. Kahdella toisensa leikkaavalla
t:lla on yhteisenä <sp>leikkaussuora.</sp>

<b>Tasohöyläkone,</b> metallityössä
käytettävä höyläkone, jonka työpöytä l.
-taso työkappaleineen on edestakaisin liikkuva.

<b>Tasoituskäyrä,</b> <sp>tasoituskaarre.</sp>
ks. <sp>Rautatie,</sp> III os., p. 1166.

<b>Tasoituslasku,</b> matem. menetelmät,
joiden tarkoituksena on jonkin mitatun
suureen oikeimman arvon ja sen
todennäköisen virheen määrääminen useiden
havaittujen arvojen ja näiden
eroavaisuuksien nojalla. T:lla voidaan myös
määrätä funktsionin lauseke sen
havaittujen arvojen perustalla. vrt.
<sp>Pienimmän neliösumman keino,
Havaintovirhe, Todennäköisyys.</sp>

<b>Tasoitusmerkki,</b> palautusmerkki (ks. t.).

<b>Tasopallo,</b> <sp>planiglobium,</sp> tasolle
kuvattu pallon pinta (maapallon kartta).

<b>Tasos,</b> Kreikkaan kuuluva saari
Aigeianmeren pohjoisosassa, Kavalan
lahden suussa; 393 km<sup>2</sup>; 15,000 as.
Pinjametsiä, öljypuun ja viinin viljelystä.

<b>Tasottuva pinta,</b> <i>geom.,</i> sellainen
viivoitinpinta, jonka voi levittää tasoon.
Näitä ovat esim. kalkki silinteri- ja kartiopinnat.

<b>Tasso,</b> <sp>Torquato</sp> (1544-95), it.
runoilija. Oleskeli Ferraran hovissa,
missä prinsessat Lucrezia ja Leonora
d'Este häntä suosivat. Teoksia: paimennäytelmä
,,Aminta" ja eepos „Gerusalemme liberata" (1580),
ensim. ristiretken mainehikas kuvaus. —
Aiheena Goethen näytelmässä „Torquato Tasso".

<img 1>
Torquato Tasso.
</img>
</chapter>

<chapter name="Tassoni-Taube">
<b>Tassoni</b> <i>[-ō'-],</i> <sp>Alessandro</sp>
(1565-1635), it. runoilija. Pääteos koomillinen
eepos „La secchia rapita" (Ryöstetty ämpäri).

<b>Tataarien neuvostotasavalta</b> (tat.
<i>Tatarstan</i>), 1920 per., autonominen
Neuvosto-Venäjään kuuluva neuvostotasavalta
Itä-Venäjällä (Kasaanin, Ufan, Samaran,
Vjatkan ja Simbirskin kuvernementtien
osia); 66,600 km<sup>2</sup>, 2,8 milj. as.
(tataareja, isovenäläisiä, votjakkeja,
mordvalaisia, tseremissejä y. m.). Pääkaup.
<sp>Kasaani.</sp>

<b>Tataarit,</b> eräiden aas. tai Aasiasta
tulleiden kansain yleisnimitys. ks.
<sp>Turkkilais-tataarilaiset kansat.</sp>

<b>Tatar</b> <i>(Polygonum),</i> erinäköisiä
ehytlehtisiä 2-sirkkaisia ruohokasveja,
Suomessa 12 lajia. Viljalajina viljellään
<sp>vilja-t:ta l. tattaria</sp> (ks. t.).
Rikkaruohona pelloilla kasvavat köynneliäs
<sp>kierto-t.</sp> <i>(P. convolvulus)</i> ja
suikealehtinen <sp>ukon-t.</sp> <i>(P. lapathifolium);</i>
pihoilla ja teillä kasvaa pienikukkainen,
kapealehtinen <sp>piha-t.</sp> <i>(P. aviculare).</i>
Eräitä isolehtisiä ja korkeita ulkomaisia lajeja
<i>(P. sachalinense</i> ja <i>P. cuspidatum)</i>
viljellään koristekasveina,

<b>Tataria</b> (väärin <sp>Tartaria</sp>),
keskiaikana Keski-Aasiasta ja turkkilaisten
heimojen asumasta Kaakkois-Euroopasta
käytetty nimitys. <sp>Pikku-T.</sp> oli
Etelä-ja Itä-Venäjä, <sp>Iso-T.</sp> Keski-Aasia ja
<sp>Kiinan T.</sp> Itä-Turkestan.

<b>Tatianos</b> (eli 100-luvulla), krist.
apologeetta, hellenistisesti sivistynyt
syyrialainen.

<b>Tatit,</b> pillisieniä, joiden itiöemä
maitoinen, lakiksi ja kannaksi erilaistunut;
pillikerros lakista helposti irtautuva.
Useat lajit hyviä ruokasieniä, ks.
värikuvaliitettä <sp>Sieniä.</sp>

<b>Tatra,</b> kaksi Karpaattien vuorijonoa.
— 1. <sp>Korkea T.</sp> Länsi-Karpaateissa,
Puolan ja Tšekko-Slovakian rajalla, Karpaattien
korkein kohta. Korkein huippu Gerlsdorfer
Spitze 2,663 m. — 2. <sp>Matala T.,</sp>
edellisen eteläpuolella. Korkein huippu
Djumbir (Gyömber) 2,045 m.

<b>Tatsetti</b> ks. <sp>Narsissi.</sp>

<b>Tattari,</b> tataarilaisista kaupustelijoista
ja kauppiaista käytetty nimitys.

<b>Tattari</b> <i>(Polygonum fagopyrum),</i>
tatarkasveihin kuuluva, 1-vuotinen,
0,2-0,5 m korkea ruohokasvi, jolla on
herttamaisen nuolimaiset lehdet, valkoiset tai
vaaleanpunaiset kukat huiskilossa ja
kiiltävä mustanruskea 3-kulmainen
pähkylä. Näistä valmistetaan suurimoita ja
jauhoja. T. on kotoisin Itä-Aasiasta.
Sitä viljellään paikoitellen Itä- ja
Keski-Euroopassa ja meilläkin jonkin verran

<img 1>
Tattari.
</img>
etupäässä Mikkelin ja Viipurin lääneissä.
Kylvömäärä ha:lle on hajakylvössä 70 kg ja
rivikylvössä 40 kg, sato harita 10-30 hl
jyviä ja 500-1,500 kg varsia, 1 hl
painaa n. 61 kg. V:n 1922 kokonaissato
maassamme oli 482,300 kg; t.-satoonnyk.
niin vähäpätöinen, ettei sitä oteta viralliseen
tilastoon. Erästä toista t.-lajia <i>(P. tataricum),</i>
jolla on vihertävät kukat, terttumaiset kukinnot
ja harmaat, kurttuiset pähkylät, viljellään
myös, vaikkei meillä. Tämä laji on kestävämpi
kuin edellinen ja soveltuu siitä syystä
kylmempään ilmanalaan, mutta sen jyvät
ovat huonompia.

<b>Tatti,</b> <sp>Jacopo</sp> ks. <sp>Sansovino,</sp> J.

<b>Tatuoiminen,</b> ihon koristaminen
kuvioilla ja piirroksilla, jotka esiintyvät
joko arpina tai pistomaalauksina (pieniin
pistoreikiin pannaan väriainetta). T. on
yleistä us. luonnonkansojen, varsinkin
intiaanien, austraalialaisten,
malaijilais-polyneesialaisten ja neekerien
keskuudessa, myös euroopp. merimiesten.
Tatuoimiskuviot ovat poistettavissa siten,
että tatuoitu iho hävitetään hiilihappo-lumella.

<img 1>
Tatuoitu maori.
</img>

<b>Taube,</b> <sp>Evert Vilhelm</sp> (1737-99),
ruots. kenraali ja diplomaatti. Kuolinvuoteellaan
Kustaa III, jonka suosikkeja T. oli, uskoi hänelle
ulkoasioiden hoidon ja määräsi hänet jäseneksi
holhoojahallitukseen, mutta herttua Kaarle ei
hyväksynyt määräystä. — <b>Taube,</b> <sp>Gustaf
Adam</sp> (1673-1732), ruots. sotamarsalkka
ja valtaneuvos, kreivi. Toimi Kaarle
XII:n kuoltua Ulriika Eleonoran ja 1720 Fredrik
I:n korottamiseksi valtaistuimelle. —
<b>Taube,</b> <sp>Hedvig</sp> ks. <sp>Hessenstein.</sp>
</chapter>
<chapter name="Taubila-Tavaratalo">
<b>Taubila,</b> Touvila (ks. t.).

<b>Tauchnitz</b> <i>[tauhnits],</i> <sp>Bernhard,</sp>
leipzigiläinen kustannusliike, B. T:n 1837
perustama, Julk. v:sta 1841 Tauchnitz
Edition-nimistä huokeahintaista engl. kirjasarjaa.

<b>Tauern,</b> kaksi vuorijonoa Itä-Alpeissa
Itävallassa. Läntisempi <sp>Hohe T.</sp>
(Korkea T.) on korkeampi, korkein ryhmä
Glockner, jonka huippu Gross Glockner
3,798 m. — Hohe T:n itäpuolella on <sp>Niedere T.</sp>
(Matala T.). — <sp> T:n rata,</sp> joka
yhdistää Salzburgin Triestiin, kulkee Hohe
T:n läpi 8,5 km pitkässä tunnelissa.

<b>Tauko,</b> paussi (ks. t.).

<b>Taula,</b> koivussa kasvavan taulakäävän
<i>(Fomes fomentarius)</i> kovan
pintakerroksen alla olevasta parin mm:n
paksuisesta ruskeasta kerroksesta valmistettu
aine. Valmistus: kerros pannaan lipeään,
kiehautetaan, kuivataan ja taotaan
vasaralla. T:aa käytettiin ennen m. m.
haavojen sulkemiseen ja tulen sytyttämiseen
tuluksilla.

<b>Tauler,</b> <sp>Johann</sp> (1300-61), saks.
mystikko, dominikaani, etevä saarnamies.

<b>Taunus,</b> Reinin liuskevuorissa oleva
vuoristo Länsi-Saksassa Reinin, Mainin
ja Lahnin välissä, n. 90 km pitkä,
korkein huippu Grosser Feldberg 880 m.
Länsi- ja etelärinteillä viini- ja
hedelmätarhoja. Lukuisia kivennäisvesilähteitä.

<b>Tauria,</b> Krimin niemimaa; ent. ven.
kuvernementti, johon kuului Krimin
niemimaa ja sen pohjoispuolella olevaa
aroaluetta. V:sta 1921 autonominen alue
(ks. <sp>Krim</sp>).

<b>Taurian palatsi,</b> nyk. Uritskijn
palatsi, Pietarissa, rak. 1783, Katariina
II:n lahjoittama Potemkinille, myöh.
duuman istuntopaikka.

<b>Taurian vuoristo,</b> Krimin niemimaan
etelärannikolla oleva vuoristo.
Pääharjanne <sp>Jaila.</sp>

<b>Tauroggen</b> (liett. <i>Tauroge</i>), kaup.
Liettuassa, Tilsitistä koilliseen. 6,600 as.

<b>Taurokolihappo,</b> sapessa esiintyvä
rikinpitoinen yhdistys.

<b>Taurus,</b> Härkä (ks. t., <i>tähtit.</i>).

<b>Taurus,</b> Vähän-Aasian etelärannikolla
oleva reunavuoristo. Sen itäosasta
haarautuu koilliseen <sp>Anti-T.</sp>

<b>Taušeeraus</b> l. <sp>tausia</sp> (it.), kullan,
hopean, kuparin ja messingin vajottamista
l. upottamista rautaan, teräkseen,
pronssiin t. m. metalliin siten, että
näihin n. s. pohjametalleihin tehdään
uurteita, joihin nuo jalommat metallit
lankana taotaan muodostamaan kuvioita.

<b>Tausen</b> <sp>(Tavsen), Hans</sp>
(1494-1561), Tanskan uskonpuhdistusliikkeen
johtomiehiä.

<b>Taussig,</b> <sp>Frank William</sp> (s. 1859),
amer. taloustieteilijä. Teoksia: „Principles
of economics".

<b>Tautioppi,</b> patologia (ks. t.).

<b>Tautokroninen</b> (kreik.), samanhetkinen (ks. t.).

<b>Tautologia (kreik.), ennen sanotun
tarpeeton toistaminen.

<b>Tavajärvi,</b> n. 15 km pitkä, 5 km leveä
järvi Kuusamon itäosassa, Koutajoen
vesistössä. Laskee <sp>Tavajokea</sp> myöten
Pääjärveen. Lähellä Nuorunen ja Ukonvaara.

<b>Tavanomainen oikeus</b> on vakaantuneeseen
tapaan pukeutunut oikeuskäsitys.
Oikeudenkäymiskaaren 1:11 mukaan
maan tapa, jos se ei ole kohtuuton, on
tuomarin ohjeena tuomitessaan, kun
säädettyä lakia ei ole.

<b>Tavaraleima,</b> <sp>tavaramerkki, kauppamerkki,
tehtaanmerkki</sp> on merkki, jota elinkeinonharjoittaja
käyttää erottaakseen oman tavaransa
muitten tavaroista, — Jokainen, joka
Suomessa valmistaa tai myy tavaroita, on
oikeutettu rekisteröimisellä saamaan
yksinomaisen oikeuden käyttää erityistä
tavaraleimaa. <sp>Tavaraleimarekisteriä</sp>
pitää Kauppa- ja Teollisuusministeriö.
Rekisteröidyn tavaraleiman suojeleminen
lakkaa, ellei hakemusta rekisteröiminen
uudistamisesta tehdä 10 v:n kuluessa
rekisteröimispäivästä ja sittemmin ennen
kunkin 10 v:n loppua. Oikeus rekisteröityyn
t:aan seuraa sitä liikettä, jota varten sitä
käytetään. Jos joku luulee tavaraleiman
rekisteröimisen tapahtuneen hänelle vahingoksi,
voi hän ajaa oikeudessa kannetta rekisteröimisen
lakkauttamisesta (Asetus t:ain suojelemisesta
11/2 1889, osaksi muutettu asetuksella
22/1 1903 ja lailla 3/6 1921; Asetus
sisältävä muutetut määräykset eräiden
vieraitten patenttien ja tavaraleimain
suojelemisesta 30/9 1921; Laki kiellosta
käyttää tavaroissa vääriä alkuperää tai lajia
osoittavia merkkejä 8/2 1924).

<b>Tavaraoppi,</b> oppi kauppatavaroista ja
tekniikan raaka-aineista. Oppiaineena
kauppaoppilaitoksissa ja tekn. opistoissa.
[Bonsdorff (1913); „Tavarasanakirja"I-II
(1922); Lindberg, „Tavarasanasto" (1924);
Mitro (1924); „Liike-elämä X. Tärkeimmät
kauppatavarat" (1925).]

<b>Tavaratalo,</b> suurmyymälä (ks. t.).
</chapter>

<chapter name="Tavaravakuutus-Tay">
<b>Tavaravakuutus,</b> <sp>esinevakuutus,</sp>
vakuutusmuodot, jotka eivät kohdistu
ihmisen henkeen tai ruumiiseen.—
Merivakuutuksessa (ks. t.) kargovakuutus.

<b>Tavast,</b> <sp>Arvi Henrikinpoika</sp>
(k. 1599), Savonlinnan isäntä 1575-78,
mukana Pontus De la Gardien Venäjän-retkellä,
Viipurin linnanisäntä 1598-99. Kaarle-herttuan
mestauttama Sigismundin puoluelaisena, —
<b>Tavast,</b> <sp>Ivar</sp> (k. 1599), soturi.
Voitti nuijamiesosaston Padasjoella 1597;
mestattu isänsä A. T:n kera. — <b>Tavast,</b>
<sp>Johan Henrik</sp> (1763-1841), suom.
soturi, kreivi. Otti osaa Suomen sotaan
1788-90, ruots. armeijan päällikkönä Tanskan
sodassa 1808-09, mukana sodassa Napoleonia
vastaan 1813, lähettiläänä Kööpenhaminassa
1814-19. — <b>Tavast</b>, <sp>Maunu</sp> (1357-1452),
Suomen huomattavin kat. piispa. Opiskeli
Praagissa, sitten Eerik XIII:n hovikappalaisena
ja kanslerina, 1412-50 piispana. Kaunisti Turun
tuomiokirkkoa, teetti sinne alttareita ja asetti
uusia pappisvirkoja, perusti Naantalin luostarin.
Toimi Suomen hyväksi myös valtiollisella
alalla. Kävi toivioretkellä Palestiinassa,
vrt. <sp>Olavi Maununpoika.</sp> —
<b>Tavast</b>, <sp>Olavi Niilonpoika</sp>
(k. 1460), Hämeenlinnan isäntä 1440- ja
1450-luvulla, valtaneuvos, M. T:n veljenpoika.

<b>Tavastila,</b> rautatieasema
Kouvolan-Kotkan radalla, Kymin kunnassa,
14. km Kotkasta.

<b>Tavaststjerna</b> <I>[-stšär-],</i> <sp>August</sp>
(1821-82), suom. sotilasvirkailija (toimi
Pietarissa) ja säveltäjä. Esitytti 1868-70
Helsingissä hengellisiä kuorolaulujaan ja
1870 „Semfira"-oopperansa. Sävelsi
näyttämömusiikin Cygnæuksen „Pygmalioniin"
sekä laulu- ja melodraamaosat
näytelmäänsä „Judith och Holofernes" (pain.
1880). — <b>Tavaststjerna</b>, <sp>Karl August</sp>
(1860-98), Suomen ruotsink. kirjailija,
arkkitehti. Julk. „För morgonbris" y. m.
runokokoelmia („Dikter i urval", ilm.
1905, valikoima myös suomen.), epopea
„Laureatus", romaanit „Barndomsvänner" ja
„Kovina aikoina" (suomen.), poikakuvaus
„Lille Karl", novelleja („Valda noveller",
ilm. 1913, valikoima suomen, nimellä
„Kertomuksia ja kuvauksia") sekä näytelmät
„Affärer" ja „Uramo torp". — T. on Suomen 
ruotsink. kirjallisuuden huomattavin
edustaja 1800-luvun lopulla. [Söderhjelm
(ruots., 1913); Kihlman (ruots., 1926).]

<img 1>
K. A. Tavaststjerna.
</img>

<b>Tavda,</b> joki Siperiassa, Irtyšiin
laskevan Toboljin lisäjoki vasemmalta; 690 km.

<b>Taverni</b> (it.), ravintola.

<b>Tavi</b> <i>(Anas crecca)</i>, sorsalintu,
maamme pienin sälönokkainen, 35-39 cm pitkä.
Siipipeili vihreä, koivet harmaat.
Kevätpukuisen koiraan pää ja kaula
ruskeanpunaiset, silmien yläpuolella
tummanvihreä  valkoreunainen  juova. 
Kesäpukuinen koiras ja naaras mustan- 
ja ruosteenruskean kirjavat. Yleinen
koko maassamme. Asuu ojien ja lampien
sekä järvien ruohorannoilla. Munia 7-8,
kermanvalkoiset.

<img 1>
Tavi (koiras).
</img>

<b>Taviokuurna</b> <i>(Pinicola enucleator)</i>,
22-24 cm pitkä peipposlintu, jonka nokka
vahva ja lyhyt, yläleuan kärki alaskaartunut.
Koiras päältä tumman karmiininpunainen,
harmaan ja mustan kirjava, kaula ja rinta
vaaleamman punainen. Naaras harmaa, pää,
kaula ja rinta kellertävät. Pesii
Pohjois-Suomen ja Lapin havumetsissä,
vaeltaa talvisin Keski- ja Etelä-Suomeen.
Syö pihlajan- ja katajanmarjoja, kuusen
silmuja y. m. s., kesällä hyönteisiä ja
toukkia. Pesä puussa tai pensaassa. Munia
3-4, sinivihreät, ruskeatäpläiset.

<img 1>
Taviokuurna.
</img>

<b>Tavisalmi,</b> Kuopion pitäjän ent. nimi.

<b>Tavu,</b> äänne tai äännejakso, joka
lausutaan yhdellä henkäyspainalluksella.
Tavu on <sp>avoin,</sp> kun se loppuu
vokaaliin tai diftongiin, <sp>suljettu,</sp> kun se
loppuu konsonanttiin.

<b>Tavuarvoitus,</b> <sp>šaradi, charadi,</sp>
arvoitus, jossa on selvitettävä jonkin
sanan tavut ja itse sana, jotka tav.
runomuotoisesti kuvataan.

<b>Tay</b> <i>[tei],</i> n. 200 km pitkä joki
Skotlannissa, laskee samannimiseen
Pohjanmeren vuonoon.
</chapter>

<chapter name="Taygetos-Tebris">
<b>Taygetos</b> <i>[-y'-],</i> myös
<sp>Pentedaktylon,</sp> vuoristo Morean
eteläosassa, ulottuu Arkadiasta Kap
Matapaniin. Korkein huippu Elias, 2,409 m.

<b>Taylor</b> <i>[teilə],</i> <sp>Brook</sp> (1685-1731),
engl. matemaatikko, keksi kuuluisan
potenssisarjan, T:n sarjan, josta tuli
differentsiaalilaskennon perusta. —
<b>Taylor,</b> <sp>Frederick Winslow</sp>
(1856-1915), amer. insinööri, työn tieteen
(Taylorin järjestelmän) kehittäjä. —
<b>Taylor,</b> <sp>James Hudson</sp> (1832-1905),
engl. lähetyssaarnaaja, Kiinan Sisämaalähetyksen
(ks. t.) perustaja. — <b>Taylor,</b> <sp>Zachary</sp>
(1784-1850), Yhdysvaltojen presidentti 1848-50.

<b>Taylorin järjestelmä,</b> <sp>työntiede,</sp>
tieteellinen työnjohto, F. W. Taylorin
mukaan nimitetty järjestelmä, jonka
tarkoituksena on työn tehokkuuden
lisääminen työmenetelmien tutkimisen ja
yksityiskohtaisen suunnittelun avulla.
[Sederholm, „Työn tiede" (1915).]

<b>Taylorin sarja,</b> kaava jolla funktsioni
voidaan kehittää potenssisarjan muotoon:
<table>
<td><td c><i>n h</i><sup>n</sup><td>
<td><i>f(x + h) = f (x)</i> + Σ <td c>—— <td><i>f</i><sup>(n)</sup><i>(x) + R</i>
<td><td c>1 <i>n!</i><td></table>

<i>(x</i> ja <i>x + h</i> ovat kaksi muuttujan arvoa,
<i>f(x)</i> sen funktsioni ja <i>f<sup>(n)</sup> (x)</i> tämän
<i>n</i>:s derivaatta, <i>R</i> n. s. jäännöstermi).
Jos sarjaan sijoitetaan <i>x</i> = 0, niin
saadaan <sp>Maclaurinin</sp> sarja.

<b>Taz,</b> n. 1,200 km pitkä joki Siperiassa
Obin itäpuolella, laskee Obin lahteen
yhtyvään n, 420 km pitkään T:n lahteen.

<b>Tb,</b> terbiumin kem. merkki.

<b>Te,</b> telluurin kem. merkki.

<b>Teak</b> <i>[tīk] (Tectona grandis),</i>
Itä-Intiassa kasvava puu (heimo
<i>Verbenaceœ</i>), jolla suuret ehyet lehdet
ja pienet valkoiset kukat. T.-puita viljelläänkin
kovan, tummanruskean puunsa vuoksi, jota
käytetään m. m. laivojen, rautatievaunujen
y. m. s. rakennusaineeksi. — Eräitä air. puita
<i>(Fieldia africana, Pterocarpus erinaceus)</i>
sanotaan <sp>afrikkalaiseksi,</sp> muuatta
austraalialaista <i>(Flindersia australis)</i>
<sp>austraalialaiseksi</sp> t:ksi.

<b>Teatiinit,</b> it. pappisveljeskunta,
vahvistettu 1524.

<b>Teatraalinen,</b> teatterimainen,
teeskennelty.

<b>Teatteri</b> (kreik.), sekä rakennus, jossa
näytelmä esitetään, että näyttämötaide
(ks. t.) yleensä. — T.-rakennus <sp>Kreikassa,</sp>
varsinaisessa syntymämaassaan, oli avonainen
rakennus, joka kehittyi

<img 1>
Antiikkinen teatteri (ennalleen
haahmottelu). <i>1</i> orkestra,
<i>2</i> skene, <i>3</i> proskenion,
<i>4</i> paraskenia.
</img>
Dionysoksen alttaria ympäröivän tanssitantereen,
<sp>orkestran</sp> (vrt. <sp>Orkesteri</sp>)
yhteyteen. Orkestra tav. sovitettiin rinteen
juurelle. Aikaa myöten rinteelle rakennettiin
puolikehän muotoon orkestran ympärille
<sp>katsomorakennus</sp> <i>(teatron),</i> ja
myöhemmin asetettiin orkestran taakse pukujen
vaihtamista y. m. varten teltta l. suojus
<i>(skēnē'),</i> josta näyttämörakennus sai alkunsa.
Tämän etualalla <i>(proskē'nion)</i> näyttelijät
esiintyivät, kun taas laulava ja tanssiva kuoro
edelleen pysytteli orkestralla. Näyttämöä
rajoittivat kummallakin sivulla pienet
<sp>siipirakennukset</sp> <i>(paraskē'nia),</i>
sekä takana näyttämön peräseinä. Sisäänkäytävät
olivat katsomon ja näyttämön välissä. Katsomo
oli tav. hyvin suuri; Ateenan Dionysoksen
t:iin mahtui 17,000 henkeä. Roomal. t.-rakennus
oli pääasiassa samanlainen, mutta rakennettiin
tav. tasaiselle maalle, joten roomal. t:ssa
kehittyi myös ulkopuolinen arkkitehtuuri, orkestra
käytettiin istumapaikoiksi ja varsin, orkestra
siirrettiin näyttämön eteen. Keskiajalla
ei kaivattu erikoisia t.-rakennuksia, vaan
näyteltiin kirkon seinustalle tai torille
rakennetulla lavalla. Vasta 1500-luvun
puolivälissä syntyivät ensiin.katolliset t:t.
Vanhin säilynyt on Vicenzassa (valm.
1584). Se on tehty antiikin t:n malliin
asteittain kohoavine istumariveineen ja
katon muotoilussa on jäljitelty antiikin
t:ssa käytettyä purjekatosta. Tärkeitä
uudistuksia olivat helposti vaihdettavat
kulissit l. näyttämölaitteet, teatterikoneisto
sekä väliverho l. esirippu. Italiasta t:n
rakentamistapa siirtyi muihin maihin, mutta
aluksi Espanjassa ja Englannissa näyteltiin
taivasalla toreilla tai (Englannissa)
ravintoloiden umpeenrakennetuilla pihoilla;
viimeksimainitusta syntyi Shakespearen aikainen
t.-rakennus: pyöreä, tornimainen katoton
puurakennus, jossa näyttämö oli
rakennettu katsomoon. 1600-luvulta t. saa
pääasiassa nyk. muotonsa: katsomo on
näyttämön katkaisema soikio; se jaetaan
permantoon ja toistensa yläpuolella
oleviin parviin („riveihin").

<b>Tebris,</b> Tabris (ks. t.).
</chapter>

<chapter name="Teck-Teema">
<b>Teck</b> <i>[tek],</i> württembergiläinen,
Englantiin siirtynyt aatelissuku; siihen
kuuluu Englannin nyk. kuningatar Mary.

<b>Te Deum,</b> Ambrosiuksen kiitosvirsi (ks. t.).

<b>Tee,</b> teepensaan kuivatut lehdet ja
niistä valmistettu juoma. — <b>Teepensas</b>
<i>(Thea chinensis</i> l. <i>Camellia thea)</i>
on <i>Ternströmiaceæ</i>-heimoon kuuluva kameelian
(ks. t.) lähisukuinen ainavihanta pensas, jota
hoidettuna pidetään n. 2 m korkeana, mutta joka
luonnonvaraisena kasvaa 7-15 m korkeaksi,

<img 1>
Teepensaan oksa.
</img>
puumaiseksi. Lehdet 3-10 cm pitkät,
kiiltävät, nahkeat; kukat valkoiset tai
punaiset, kirsikan kukkien näköiset,
hyvätuoksuiset, yksitellen lehtihangoissa; hedelmä
3-lokeroinen kota. Luonnonvarainen
kantamuoto <i>(T. assamica)</i> kasvaa Assamissa.
Nykyisin t:ta viljellään eniten Etu- ja
Taka-Intiassa, Ceylonissa, Jaavassa,
Kiinassa ja Japanissa, jonkin verran
Brasiliassa, Yhdysvaltain eteläosassa ja vähän
Etelä-Euroopassakin. Istutukset
muistuttavat karviaismarjapuutarhoja. Lehtiä
poimitaan tav. 3-10 v. vanhoista
pensaista. — Hienoin tee, <sp>keisarin- l.
kukkatee</sp> saadaan nuorista silmuista,
tavalliset teelajit saadaan myöhemmin
kerätyistä lehdistä. <sp>Vihreä tee,</sp> jota
Euroopassa käytetään vain vähän, saadaan

<img 1>
Teenviljelystä Japanissa (lehtiä kasoissa).
</img>
nopeasti kuivaamalla lehdet kovassa
kuumuudessa; tavallinen <sp>musta tee</sp>
valmistetaan kuivaamalla lehtiä lievässä
lämmössä, kunnes alkavat kuihtua,
minkä jälkeen ne saavat läjiin
kasattuina käydä ja kuivataan nopeasti (us.
kuumalla ilmalla kuivatushuoneissa).

<img 1>
Teenvienti 1923 eri maista
(milj. kg:oissa).
</img>
Lakastuneista ja maahan varisseista
lehdistä ja pienistä oksista saadaan
eläinten verivettä joukkoon sekoittamalla n. s.
<sp>tilliteetä,</sp> josta Pohjois- ja
Keski-Aasian kansat valmistavat juomaansa. —
Teen virkistävä vaikutus johtuu lehtien
sisältämästä <sp>teiinistä l. koffeiinista</sp>
(1-4,6 %). — V. 1925 oli teen kulutus asukasta
kohden Suomessa 0,84 kg, Ruotsissa 0,65,
Norjassa 0,06, Tanskassa 0,1, Englannissa 4,0,
Hollannissa 1,0, Saksassa 0,07 ja Ranskassa 0,04 kg.
— Maapallon teen tuotanto arvioidaan 700,000-800,000
tonniksi, mistä n. puolet tulee Kiinan osalle;
Kiinan kulutus on kumminkin joks. yhtä suuri kuin
sen tuotantokin.

<b>Teeba,</b> <sp>Theba,</sp> muin. Boiotian
huomattavin kaupunki. Tarun mukaan
Kadmos perusti T:n linnan. T:n tarupiiriin
kuuluvat edelleen Oidipus ja „seitsemän
sankarin" ja heidän poikiensa retket
T:aa vastaan. Sai Epameinondaan ja
Pelopidaan johtamana lyhyeksi aikaa
(378-362 e. Kr.) johtoaseman Kreikassa.
Kapinan johdosta Aleksanteri Suuri
hävitytti kaupungin 335, rakennettu
uudelleen 316 e. Kr. Nyk. T:ssa on 4,000 as.

<b>Teeba,</b> <sp>Teebe, Theba,</sp> muin. kaup.
Ylä-Egyptissä Niilin varrella; oli
keskisen ja uuden valtakunnan aikana
Egyptin (ks. t., historia) pääkaupunkina.
Suurenmoisia raunioita, joista ks.
<sp>Luksor</sp> ja <sp>Karnak.</sp>

<b>Teema</b> (kreik.). 1. Retoriikassa puheen
tai muun tyylillisen esityksen perusajatus. —
2. Kirjallinen käännösharjoitelma äidinkielestä
vieraalle kielelle. — 3. Sanan merkkimuotojen,
s. o. eräiden sellaisten muotojen luetteleminen,
joiden johdolla muut paradigman muodot ovat
helposti muodostettavissa (esim. <i>varvas,
varpaan, varvasta, varpaita</i>). — 4. <i>Mus.</i>
Yksilölliseen kiinteään muotoon avartunut ja
kiteytynyt sävelaihe (ks. t.), jonka kehittelylle
pitempijaksoisen sävellyksen aiheellinen muodostus
rakentuu. Fuugassa on tav. vain yksi t., sonaatissa
aina 2 tahi 3. Muunnelmasarjan t. on laajuudeltaan
täysi lauseke, jopa sikermä.
</chapter>


<chapter name="Teemant-Tehtaanmerkki">
<b>Teemant,</b> <sp>Jaan</sp> (s. 1872), vir.
asianajaja ja poliitikko (maaliit).
Pääministerinä (riigivanem) 1925-27.

<b>Teeri</b> l. <sp>teiri</sp> <i>(Tetrao tetrix),</i>
kanalintu, metson sukulainen. Pyrstö
halkopäinen, koiraalla lyyryn muotoinen.
Koiraksen väreistä ks. värikuvaliitettä
<sp>Lintuja</sp> 20. Naaras on mustan, ruskean ja
valkoisen kirjava. Koiraan pituus
48-59 cm, naaraan 41-48 cm. Marrot
naaraat ovat us. urosten näköisiä. — T. on
levinnyt melkein kaikkialle Pohjois- ja
Keski-Eurooppaan; yleinen koko
maassamme Etelä-Lappia myöten. Asustaa
viljelysmaiden lähellä olevissa metsissä,
metsäisillä saarilla ja järvien
niemekkeillä. Syö silmuja, marjoja, siemeniä.
Pesä maassa pensaan alla tai varpujen
seassa, Munia 8-10, vaaleankeltaisia,
ruskeapilkkuisia. T. on moniavioinen;
keväisin t:t kokoontuvat metsänaukeamille
tai järven jäälle soitimelle: urokset
suorittavat kosintamenoihin kuuluvan
kevätkuherruksen ja tappelevat
keskenään naarasten seuratessa sivulla
toimitusta. T:n rauhoituksesta ks.
<sp>Rauhoitusajat.</sp>

<b>Teeriharju,</b> 334 m yli merenp. kohoava
vuori Puolangan pitäjän kaakkoisosassa.

<b>Teerijärvi,</b> Terijärvi (ks. t.).

<b>Tees</b> <i>[tīz],</i> joki Koillis-Englannissa,
lähteet Penniinien itärinteellä, laskee
Middlesbroughin kohdalla Pohjanmereen.

<b>Teesi</b> (kreik.), „asetettu" l. oletettu
väite; <i>log.</i> t. on se hypoteettisen
arvostelman osaväite, joka lausuu seurauksen,
mikä johtuu edellytetystä ehdosta l.
„hypoteesista"; <i>matem.</i> ks. <sp>Väittämä.</sp>

<b>Teetit</b> (kreik.), vanhanajan Ateenassa
neljäs, kansalaisten alin varallisuusluokka.
T. palvelivat laivastossa soutajina.

<b>Tef</b> <i>(Eragrostis abyssinica),</i>
harvaröyhyinen, pienijyväinen heinä, Abessiiniassa
viljelty leipäviljalaji.

<b>Tegea,</b> muin. kaup. Arkadiassa,
Kreikassa. T. oli esihist. ajalla
Peloponnesoksen huomattavimpia kaupunkeja.

<b>Tegel</b> <i>[tē-],</i> <sp>Berlin-T.,</sp> Berliinin
kaupunginosa, Havelin muodostaman
Tegeler See-järven rannalla, Linna, jonka
puistoon Humboldtin veljekset on
haudattu. Metalli- y. m. teoll. 21,000 as,

<b>Tegel</b> <i>[tē-],</i> <sp>Erik Göransson</sp>
(n. 1560-1636), ruots. historiankirjoittaja,
Yrjänä Pietarinpojan (ks. t.) poika. Kirj.
Kustaa Vaasan ja Eerik XIV:n historiat.

<b>Tegengren</b> <i>[tēgengrēn],</i> <sp>Jacob</sp>
(s. 1875), Suomen ruotsink. runoilija,
kansanopistomies, nyk. pankinjohtajana
Vöyrissä. Julk. us. runokokoelmia, joista
myös ilmestynyt valikoimia, sekä kaksi
kertomuskokoelmaa „Jord och hav".

<b>Tegnér</b> <i>[-ŋnē'r],</i> <sp>Elof</sp> (1844-1900),
ruots. historiantutkija ja kirjastomies,
E. H. V. T:n veli, Lundin yliopiston
kirjastonhoitaja 1883-1900. Teoksia: „Lunds
universitets historia 1668-1868", „Gustaf
Mauritz Armfelt". — <b>Tegnér,</b> <sp>Esaias</sp>
(1782-1846), ruots. runoilija. Kreikankielen
prof. Lundissa 1812-26, sitten Växjön
piispa. T:n pääteos on romanttinen sikermä
„Frithiofs saga" (1825, suomen. „Fritiofin
satu"), jonka pohjana on isl. satu, muita:
isänmaallinen runoelma „Svea", kertovat
runoelmat „Nattvardsbarnen", „Axel",
juhlaruno Ruotsin Akatemian 50-vuotisjuhlaan
y. m. Myös T:n puheet ja kirjeet ovat
huomattavia. T. on Ruotsin kirjallisuuden
suurimpia edustajia; hänen runoutensa on
sävyltään retorista, ulkoasu on loistava ja
aatesisällys ylevä. [Böök (ruots., 1917).]

<img 1>
Esaias Tegnér.
</img>
<b>— Tegnér,</b> <sp>Esaias Henrik Vilhelm</sp>
(s. 1843), ruots. kielentutkija, prof.
Lundissa, Esaias T:n pojanpoika, Teoksia:
,,Om språk och nationalitet", „Språkets
makt öfver tanken", ,,Om poesins språk",
,,Om genus i Svenskan". — <b>Tegnér,</b>
<sp>Torsten</sp> (s. 1888), ruots.
urheilukirjailija, „Idrottsbladetin"
päätoimittaja ja omistaja.

<b>Tegucigalpa</b> <i>[-uþiga'-],</i> Honduraksen
tasavallan pääkaup. Yliopisto. 40,000 as.

<b>Tehdasseurakunta</b> on emäseurakuntaan
samassa suhteessa kuin kappeli. T:aan
kutsuu saarnaajan tehdaslaitoksen omistaja,
ja tuomiokapituli antaa valtakirjan, jos
kutsuttu on virkaan kelpaava.

<b>Teheran</b> <i>[-a'n],</i> Persian pääkaup.,
Elbursin eteläjuurella, Kaspianmeren
eteläpuolella. T:ia ympäröi 20 km pitkä
12-porttinen muuri (rak. 1874). Sitadelli,
jossa hallitsijan palatsi y. m. Karavaaniteiden
risteys. 210,000 as.

<b>Tehinselkä,</b> Päijänteen suurin selkä.

<b>Teho,</b> <sp>efekti, työkyky,</sp>
aikayksikössä suoritettu työ. T:n yksikkö on
tieteellisissä tutkimuksissa sekuntiergi
(ergi/sek.), sähkötekniikassa watti (= 10<sup>7</sup>
sekuntiergiä), muussa tekniikassa
kilogrammametri/sek. (= 9,81 wattia) ja
hevosvoima (= 736 wattia).

<b>Tehtaanmerkki,</b> tavaraleima (ks. t.).
</chapter>

<chapter name="Tehuantepec-Tekla">
<b>Tehuantepec,</b> kaup. Etelä-Meksikossa,
Tyynenmeren rannalla. T:n mukaan on
nimensä saanut T:n <sp>kannas,</sp>
Pohjois-Amerikan kapein kohta Meksikonlahden
(Campechelahden) ja Tyynenmeren (T:n
lahden) välillä, 216 km leveä.

<b>Tehueltšit,</b> Etelä-Amerikassa,
Patagoniassa asuva intiaanikansa.

<b>Teiini,</b> koffeiini (ks. t.).

<b>Teijon tehtaat,</b> Perniössä, maaherra
L. Creutzin perustama 1686, omistaja
v:sta 1891 Tykö Bruks a.-b. — Teijon
Tehtaat o.-y. Osakepääoma 5,4 milj. mk.,
työläisiä n. 250. Yhtiö omistaa
maanviljelyskoneita valmistavan Teijon
tehtaan y. m. teollisuuslaitoksia,
Kirjakkalan ruukin (mustatakeita, per. 1686),
Mathildedalin tehtaan (maanviljelyskoneita,
v:sta 1916) ja O.-y. Suomen Nappitehtaan
Kirjakkalassa.

<b>Teilaus,</b> muinoin käytetty
kuolemanrangaistuksen kovennus, mikä tapahtui
siten, että teloitettu — alkujaan elävänä,
mutta sittemmin vasta kuolleena —
pujotettiin pyörään ja tämä asetettiin
paalun päähän tai muulla tavoin
yleisön nähtäväksi. Väliin t:lla tarkoitettiin
rikoksentekijän jäsenten ruhjomista
pyörällä tai muulla tavalla.

<b>Teili</b> (ruots. <i>Delet</i>), merenselkä
Ahvenanmaan mantereen itäpuolella,
Kumlingin saariston länsipuolella. Suurin
mitattu syvyys 110 m.

<b>Teini</b> (lat.-ruots.) merkitsi ennen
sekä alemman arvoasteen pappia että
oppikoulujen ylempien luokkien oppilasta.
— <b>Teinirahat,</b> maksu, jonka
valtiopäivät 1624 myönsivät köyhien
koululaisten avustamiseksi, että
pitäjänkäynti (ks. t.) voitaisiin poistaa.
1700-luvun lopulle asianomaiset kävivät itse
perimässä t.

<b>Teinperi,</b> Stenberga (ks. t.).

<b>Teiresias,</b> kreik. tarustossa sokea
teebalainen tietäjä.

<b>Teiri,</b> teeri (ks. t.).

<b>Teisko,</b> kunta Hämeen läänissä, Satakunnan
itäosassa, Näsijärven kummallakin puolen;
375,3 km<sup>2</sup>, 4,905 as. (1927).

<b>Teismi</b> (kreik.), uskonnollinen
oppisuunta, joka teroittaa jumaluuden
persoonallisuutta. vrt. <sp>Jumala.</sp>

<b>Teisserenc de Bort</b> <i>[tesrā-də-bō'r],</i>
<sp>Léon</sp> (1855-1913), ransk. meteorologi
ja aerologi; tehnyt leijoilla ja ilmapalloilla
uraauurtavia tutkimuksia korkeammista ilmakerroksista.

<b>Teistikala</b> <i>(Centronotus gunellus),</i>
20-25 cm:n pituinen, liinakalan heimoon kuuluva
merikala. Atlantissa ja Pohjois-Jäämeressä,
Pohjanmeressä, Itämeressä; Suomen lounais-
ja etelärannikolla harvinaisena. Taloudellisesti
arvoton.

<b>Teitti,</b> <sp>Jaakko</sp> (k. 1590-luvun
lopulla), kunink. sihteeri. Toimitti 1555-57
Suomessa tutkimuksen aateliston
väärinkäytöistä (julk. 1894).

<b>Tejas,</b> itägoottien viimeinen kuningas,
kaatui 553 taistellessaan itä-roomal.
päällikköä Narsesta vastaan.

<b>Teje,</b> <sp>Tora</sp> (s. 1893), ruots.
näyttelijätär, Dramatiska Teaternissa 1910-13
ja v:sta 1920.

<b>Tejo,</b> Tajon (ks. t.) port. nimi.

<b>Teju</b> <i>(Tupinambis teguixin),</i> et,-amer.,
jopa 2 m pitkä sisilisko; selkäpuoli
ruskea, vaaleatäpläinen ja -voinen. Syö
hedelmiä ja pieniä eläimiä, kananpoikasiakin.
Liha syötävää.

<b>Tekijä,</b> <i>matem.,</i> luku, joka tasan
sisältyy annettuun lukuun. vrt. <sp>Alkutekijät,
Suurin yhteinen tekijä.</sp>

<b>Tekijänoikeus.</b> Henkisen tuotteen
tekijällä on, eräin laissa säädetyin
rajoituksin, yksinomainen oikeus
saattaa tuotteensa yleisön saataviin, kääntää
ja muunnella, jäljentää sekä monistaa
teostansa, levittää sen monisteita sekä
esittää teoksensa nähtäväksi tai
kuultavaksi. Henkisellä tuotteella tarkoitetaan
jokaista kirjallista, taiteellista tai
tieteellistä tuotetta. Ulkopuolelle t:sta
henkisiin tuotteisiin annetun lain suojan on
jätetty lait, asetukset, julistukset,
viranomaisten, Eduskunnan, valmistelukuntain
ja komiteain, tuomioistuinten sekä
kirkollisten, kunnallisten ja muiden
julkisten edustajistojen asiakirjat, pöytäkirjat,
päätökset, kirjelmät y. m. julkiset
asiakirjat, Eduskunnassa tai muissa julkisissa
edustajistoissa tapahtuneet keskustelut
y. m. s., päivän uutiset ja muut
sanomalehtitiedoitukset sanomalehdissä tai
aikakauskirjoissa. — Tekijä voi luovuttaa
t:nsa toiselle kokonaan tai osittain.
Tekijän kuollessa siirtyy t. hänen
kuolinpesänsä osakkaille lain mukaan. T. on
voimassa tekijän eläessä ja 50 v. sen v:n
lopusta, jona tekijä on kuollut, kuitenkin
vähintään 10 v. teoksen julkaisemisesta.
Nimettä tai salanimellä julkisuuteen
saatettuun teokseen t. kestää yleensä
50 v. sen v:n päättymisestä, jolloin teos
ensin saatettiin julkisuuteen. — T:n
loukkaamisesta on säädetty rangaistus ja
vahingonkorvausvelvollisuus (Laki t:sta
henkisiin tuotteisiin 3/6 1927).

<b>Tekla,</b> pyhimys, erään uusitestamentillisen
apokryfikirjan sankaritar.
</chapter>

<chapter name="Tekniikka-Tekohampaat">
<b>Tekniikka</b> (kreik.). 1. Jonkin työn
suoritus- tai ratkaisutapa. — 2. Teollinen
tuotanto ja sen teoria. Päähaarat: Vuorityö,
kemiallinen, puu- ja paperiteollisuus,
tekstiiliteollisuus, koneenrakennus,
rakennus-t., tie- ja vesirakennus, sähkö-t.
— <b>Teknikko,</b> jonkin teollisuus- tai
muunkin ammatin tekn. puoleen perehtynyt
henkilö. — <b>Teknikumi,</b> teknillinen opisto.

<b>Teknillinen Aikakauslehti,</b>
Suomalaisten Teknikkojen Seuran v:sta 1911
julkaisema aikakauslehti.

<b>Teknillinen Korkeakoulu,</b> Suomen
ylin tekn. oppilaitos, Helsingissä. Se on

<img 1>
Teknillinen Korkeakoulu.
</img>
kehittynyt 1849 toimintansa aloittaneesta
Helsingin Teknillisestä Reaalikoulusta,
jota 1859 laajennettiin ja 1872 muutettiin
Polyteknilliseksi Kouluksi ja 1879
Polyteknilliseksi Opistoksi („Polyteknikumiksi")
sekä 1908 T:ksi K:ksi. Opinto-osastoja
siinä on: 1) <sp>arkkitehtuuri-,</sp>
2) <sp>insinööri-</sp> (tie- ja
vesirakennusta ja maanviljelystekniikkaa
varten), 3) <sp>kone-insinööri-</sp>
(koneenrakennusta, sähkötekniikkaa ja
tehdasteollisuutta varten), 4) <sp>kemiallinen</sp>
ja 5) <sp>maanmittausosasto</sp> sekä
6) <sp>yleinen osasto</sp> (sellaisia
oppiaineita varten, joita ei voida lukea
edellisten ammattialoihin). Hallinnollisesti
T. K. on Kauppa- ja Teollisuusministeriön alainen.
Päästötutkintoa sanotaan <sp>diploomatutkinnoksi.</sp>
Opetusta ja tutkimustyötä varten on olemassa
kokoelmia ja laboratorioita, joista
sähköteknillisellä on oma talo. Korkeakoulun
yhteydessä on aineenkoetuslaitos. Opetusta antavat
professorit, lehtorit ja ylim. opettajat
(yhteensä 54). Opiskelijoiden luku 1927
yht. 720, joista naisia 20, Talo
rakennettu F. A. Sjöströmin piirustusten
mukaan (valm. 1878), myöhemmin kahdesti
laajennettu. T:n K:n ylioppilaskunta on
(v:sta 1921) ollut jakautuneena kahdeksi
osakunnaksi, Tekniikan Ylioppilaat (suomenk.)
ja Teknologföreningen (ruotsink.).

<b>Teknillinen mittajärjestelmä,</b> perusmitat:
pituuden <i>m,</i> painon <i>kg*</i> ja ajan
<i>sek.</i> T:ta m:ää käytetään tekniikassa
CGS-järjestelmän sijaan pääasiassa,
koska sen perusmitat suurempina
paremmin vastaavat käytännön tarvetta; sen
vikana on, että maan vetovoiman
kiihtyväisyys <i>(g)</i> esiintyy kaavoissa siellä,
missä vetovoima ei esiinny (esim. on
<table><td><td c><i>G</i><td>
<td>kappaleen massa <i>M</i> = <td c>—<td>, missä <i>G</i> on
<td><td c><i>g</i><td>
</table>sen paino), mutta puuttuu sieltä, missä
on kysymys maan vetovoimasta.

<b>Teknillinen opetus.</b> Suomen t. o. alkaa
v:sta 1842, jolloin muutamiin kaupunkeihin
perustettiin <sp>sunnuntai-iltakouluja</sp>
käsityöoppilaita varten. V. 1847 annetulla
asetuksella perustettiin tekn. opetusta varten
Helsinkiin, Turkuun ja Vaasaan tekn.
<sp>reaalikouluja,</sp> Turun ja Vaasan
koulut muutettiin 1885 <sp>teollisuuskouluiksi,</sp>
ja samalla perustettiin muihinkin kaupunkeihin
teollisuuskouluja. Sunnuntaikouluista kehittyi
<sp>käsityöläiskouluja</sp> ja näistä ammatilliset
koulut (ks. <sp>Ammattiopetus</sp>). Teknillistä
keskikoulua vastaava Tampereen Teknillinen
Opisto perustettiin 1911. Sitäpaitsi on
Helsingissä yksityinen ruotsink. Tekniska
Läroverket (avattu 1916). — Alemman tekn.
sekä ammattiopetuksen uudestaan järjestäminen
on paraillaan pohdittavana.

<b>Teknillinen Yhdistys,</b> Tekniska
Föreningen i Finland (ks. t.).

<b>Tekniska Föreningen i Finland</b>
<i>[-ē'n-],</i> Helsinki, per. 1880. Julk. kerran
kuussa ilmestyvää aikakauslehteä
„Tekniska föreningens i Finland
förhandlingar" ja viikkolehteä „Teknikern".

<b>Teknologi</b> (kreik.), alk. teollisuudessa
käytettävien aineiden ja niiden
valmistuksen tuntija, nyk. sotilasalalla
arvonimi (insinööri-t.). — <b>Teknologia,</b>
ammattioppi, joka käsittelee työtapoja,
-koneita ja -välineitä, joita käytetään
valmistettaessa luonnontuotteista
tarveaineita ja -esineitä. Jakaantuu
mekaaniseen ja kemialliseen t:aan.

<b>Tekohampaat</b> tehdään sulattamalla
maasälvän, piikiven ja kaoliinin sekä eri
väriaineiden seosta; tav. upotetaan
niihin 2 pientä kulta- tai platinanastaa.
Jos luonnollisesta hampaasta on jäljellä
vahva juuri, voidaan tekohammas kiinnittää
siihen nastan avulla (nastahammas). Poskihampaita,
joiden juuret ovat jäljellä, korvataan tavallisesti
metallikruunuilla, jotka kiinnitetään juureen
sementillä. Jos hampaassa ei ole juurta, käytetään
n. s. siltoja, joiden
</chapter>


<chapter name="Tekohengitys-Telakka">
tukipylväinä on nastahammas, metallikruunu
tai jäljellä oleva luonnollinen hammas.
Ellei siltaa voida tehdä, kiinnitetään t.
suuhun n. s. kitalevyllä, joka tehdään
metallista, kautsusta tai selluloidista ja
laaditaan tarkoin kidan ja ikenien mukaiseksi.

<b>Tekohengitys</b> ks. <sp>Hengitys.</sp>

<b>Tekohunaja,</b> keinollisesti valmistettu
hunajan vastike, pääasiassa rypäle- ja
hedelmäsokerin seos (inverttisokeria).
vrt. <sp>Sokeri.</sp> — <b>Tekokerma,</b>
keinotekoinen kasvirasvasta tehty kerma.

<b>Tekoraamattu,</b> Apostolien tekoja (ks. t).

<b>Tekosilkki,</b> keinotekoinen silkki
(ks. t.). — <b>Tekovilla,</b> <sp>nypös- l.
keinovilla</sp> saadaan repimällä
kuiduiksi villalumppuja, jotka täten tulevat
uudelleen käytäntöön. Myöskin
puolivillaisia lumppuja käytetään t:ksi
(alpakka). T:n nimiä ovat vielä šoddy,
mungo, tibet, moire, buckskin, stocknings.

<b>Teksti</b> (lat.), kirjoituksen tai kirjan
varsinainen sisällys (erotukseksi siihen
liittyvistä muistutuksista, selityksistä
y. m.); laulun sanat; saarnan aiheena
oleva Raamatun kohta.

<b>Tekstiili</b> (lat.), kehruu- ja kutomateollisuuden
alaan kuuluva. — <b>Tekstiiliteollisuus,</b>
kutomateollisuus (ks. t.).

<b>Tekstikritiikki,</b> kirjateosten (tav.
vanhojen) sisällyksen ja muodon
tutkiminen ja arvostelu. Sen tarkoituksena
on esittää niiden teksti mahdollisimman
puhtaana, alkuperäisenä, ja siis, missä
tarjolla oleva tekstimuoto näyttää
poikkeavan kirjailijan itsensä sille antamasta,
mikäli mahdollista palauttaa tämä.

<b>Tekstinkäsittely,</b> <i>mus.,</i> tapa, jolla
säveltäjä on sovittanut yhteen sanojen ja
sävelten erilaiset muoto- ja lausuntavaatimukset.

<b>Tektiitit</b> (kreik.), <sp>lasimeteoriitit,</sp>
meteoriitteja, joiden aines on vihreätä, harvemmin
ruskeaa, läpikuultavaa silikaattilasia.

<b>Tektoniikka</b> (kreik.). 1. Oppi
rakennustaiteen ja taideteollisuusesineiden
yksinkertaisten osien ja ainesten taiteellisesta
käsittelemisestä ja sommittelusta.
— 2. <i>Geol.</i> T. l. <sp>geotektoniikka,</sp>
kallioperän muotoja ja kerrostumissuhteita
käsittelevä geologian haara. — <b>Tektoniset
ilmiöt,</b> kallioperän muotoon ja rakenteeseen
muutoksia aiheuttavat ilmiöt: poimuttuminen,
siirrokset, murtumat.

<b>Tela,</b> kuorman alla pyörivä tai vierivä
puu tai metallilieriö; myöskin nostokoneen
(telarattaan) kela (rumpu), jolle nostoköysi
kiertyy. — <b>Telat,</b> veneen rannallevetokojeet,
pääosana akseli tappien varassa pyörivä tela.

<img 1>
Vetotelakka.
</img>
<b>Telakka,</b> alusten rakennus- ja
korjauslaitos, johon tärkeimpänä osana kuuluu
aluksen kuivallesaantilaitteet sekä
tarpeelliset työpajat. — <sp>Veto-t:ssa</sp> on
rannalla viettorata vaunuineen tai
kelkkoineen, joille alus sovitetaan ja
erilaisilla tuilla tuetaan. — <sp>Kuiva- l,
sulku-t.</sp> (tokka) on rantaan kaivettu

<img 1>
Kuivatelakka. <i>1—5</i> vedentyhjennyskoneisto.
</img>
tai louhittu allas, jonka suu suljetaan
sulkuporteilla tai uivalla ponttoniportilla;
allas pumputaan sitten tyhjäksi. —
<sp>Uiva-t.</sp> on kokoonpantu useasta
vierekkäisestä |__| -muotoisesta säiliöstä, jotka

<img 1>
Uivatelakka, poikkileikkaus.
</img>
upotetaan vettä niihin laskemalla niin
syvälle, että laiva pääsee uimaan t:n
</chapter>

<chapter name="Tel-Aviv-Telkkä">
aukkoon. T:n sivuseiniin sovitetut
pumput tyhjentävät veden säiliöistä, jolloin
t. laivoineen nousee. Sivuseinissä on vielä
korjauspajat y. m. tarvittavia laitteita.

<b>Tel-Aviv,</b> juut., 1909 perustettu
uudisasutusyhdyskunta Jaffassa, Palestiinassa,
T. on sionististen uudisasutuspyrkimysten
keskus. 3,000 as.

<b>Telefania</b> (kreik.), kaukokuvaus (ks. t.).
— <b>Telefoni.</b> 1. Sähkömagneettinen kuulotorvi.
— 2. Sama kuin puhelin. vrt. <sp>Puhelin.</sp>
— <b>Telefonografi,</b> telegrafoni (ks. t.).

<b>Telega</b> <i>[-lē'-]</i> (ven.), avoimet,
istuimettomat nelipyöräiset rattaat.

<b>Telegonia</b> (kreik.), jonkin naaraan
ensiksi hedelmöittäneen koiraan vaikutus
tämän naaraan myöhempiin, toisten
koirasten hedelmöittämisen seurauksena
syntyneisiin jälkeläisiin ja niiden
periytyviin ominaisuuksiin. Kokeelliset
periytyväisyystutkimukset eivät ole antaneet
mitään tukea olettamukselle t:n
olemassaolosta, johon ennen, varsinkin
kotieläinten jalostuksessa, uskottiin.

<b>Telegrafeerata</b> (kreik.), sähköttää. —
<b>Telegrafi,</b> sähkölennätin. —
<b>Telegrafisti,</b> sähköttäjä.

<b>Telegrafoni</b> (kreik.), <sp>telefonografi.</sp>
1. Poulsenin keksimä puheentoistokone, jossa
ääni kiinnitetään magneettisuuden vaihteluina
teräslankaan. — 2. Puhelimeen, lennättimeen
tai radioon yhdistettävä koje, joka fonografin
tavoin vahalieriöön merkitsee tulleen puhelun
tai lennätinsanoman ja joka sen kuuluvasti
jälleen toistaa.

<b>Telegramma</b> (kreik.), sähkösanoma.

<b>Teleki</b> <i>[täläki],</i> <sp>József</sp> (1790-1855),
unk. valtiomies ja historioitsija, kreivi.
Unkarin tiedeakatemian ensim. presidentti;
per. vuosittain annettavan T:n palkinnon
parhaasta unk. huvinäytelmästä. Hänen veljensä
<sp>László</sp> T. (1811-61) oli 1848 Unkarin
lähettiläänä Pariisissa ja myöh. emigranttien
johtajia. Julk. murhenäytelmän „Suosikki"
(unk.). — <b>Teleki,</b> <sp>Pál</sp> (s. 1879), unk.
poliitikko, maantieteen pr of. Budapestissa.
Pääministerinä 1920-21.

<b>Telemakos,</b> Odysseuksen (ks. t.) poika.
Päähenkilönä Fénelonin (ks. t.) kasvatusromaanissa,

<b>Telemarken</b> <i>[tē-],</i> fylke Etelä-Norjassa.
Lukuisien vesiputousten johdosta Norjan
tärkeimpiä teollisuusseutuja.

<b>Telemeteorografi</b> (kreik.), ilmatieteellisten
kojeitten sähkövirralla toimiva kaukomerkitsijä. —
<b>Telemetri,</b> etäisyyden mittausväline. —
<b>Teleobjektiivi</b> (kreik. ja lat.),
kauko-objektiivi, kaukoputken tapaan toimiva
valokuvausobjektiivi.

<b>Teleologia</b> (kreik.), tarkoitusperäisyysoppi,
se olettamus, että ihmisten toiminta
ja historian- ja luonnonkulku on
ennakollisten tarkoitusperien määräämä. —
<b>Teleologinen,</b> tarkoitusperäisyyssopin
mukainen, tarkoitusperiä tavoitteleva. —
<b>Teleologinen todistus</b> Jumalan olemassaolosta
ks. <sp>Jumala.</sp>

<b>Telepatia</b> (kreik.), sielullinen
kaukovaikutus, on selkeänäköisyyden (ks.
<sp>Clairvoyance</sp>) erikoislaji. Siihen on
luettava ne tapaukset, joissa mielikuva
tai jokin muu sieluntila näyttää
suorastaan siirtyvän toisen ihmisen sielusta
toisen sieluun ilman aistien säännöllisen
toiminnan välitystä.

<b>Teleskooppi</b> (kreik.), kaukoputki,
varsinkin peilikaukoputki. —
<b>Teletermoindikaattori</b> (kreik. ja lat,),
kaukolämpömittari, laite, joka sähkövirran
avulla merkitsee lämpömittarin osoitukset
matkan päässä tästä. — <b>Teletermometri</b>
(kreik.), kaukolämpömittari. Umpinaisessa,
vedyllä täytetyssä putkessa on hiili- ja
rautasäie. Lämpötilan noustessa hiilisäikeen
vastus pienenee, raudan suurenee. Määräämällä
vastusten suhde Wheatstonen sillan avulla voidaan
lämpötila todeta empiirisestä asteikosta. ks.
myös <sp>Sähkömittaukset.</sp>

<b>Teleutit,</b> mongolilaisperäinen
turkkilaistunut (tavoiltaan venäläistynyt)
maataviljelevä kansa Siperiassa, Tomskin
kuvernementissa.

<b>Televox</b> (kreik. ja lat.), puhelimeen
yhdistettävä sähkömagneettinen laite,
„koneihminen", joka käskystä toimittaa
rajoitetun määrän etukäteen valittuja,
mutta muuten mielivaltaisia, sähkövirtoja
yhdistelemällä toteutettavia tehtäviä,
sekä ilmoittaa tehtävän suoritetuksi. Konetta
voidaan käyttää esim. sähkövoimalaitoksen
hoitoon, jolloin sen avulla saadaan tiedot
mittarien osoituksista, pannaan koneet
käyntiin ja seisautetaan ne j. n. e.

<b>Telge</b> <i>[-je],</i> Södertäljen (ks. t.)
aikaisempi nimi.

<b>Telineliikkeet,</b> voimistelussa erilaisilla
telineillä, kuten tangolla, nojapuilla,
hyppyarkulla y. m. suoritettavat liikkeet.

<b>Teljä</b> l. T:n <sp>kaupunki,</sp> Kokemäellä
ollut vanha kauppapaikka, hävinnyt
Ulvilan-Porin tieltä.

<b>Telkkä</b> <i>(Glaucion clangula),</i>
sälönokkainen lintu, kokosukeltaja. 38-49 cm
pitkä. Kevätpukuisen koiraksen värit
liitekuvassa <sp>Lintuja.</sp> Naaraan pää on
</chapter>

<chapter name="Tell-Temperamaalaus">
ruskea, yläruumis tummanharmaa, etukaula
ja vatsa valkoiset, rinnalla harmaa
poikkivyö. Yleinen koko maassamme.
Asustaa järvissä, joissa ja ruohoisissa
merenlahdissa. Lento synnyttää vinkuvan
äänen. Pesii onttoihin puihin. Munia 8-14,
vihreänharmaat.

<b>Tell,</b> <sp>Wilhelm,</sp> tarunomainen sveits.
vapaudensankari, kertomuksen mukaan
maamies Uri'n kantonista. Kun hän
Altorfissa 1307 ei osoittanut
kunnioitusta Itävallan herruuden merkiksi
tankoon ripustetulle hatulle, käski vouti
Gessler T:n ampua omenan poikansa
päälaelta, T. suoritti tehtävän, mutta vouti
käski viedä hänet veneessä
Vierwaldstätterjärven toisella rannalla
sijaitsevaan Küssnachtin linnaan. Kun nousi
myrsky, päästettiin T. kahleistaan ja
uskottiin hänelle peräsin. Hän laski

<img 1>
Tellin kappeli (vas.) Vierwaldstätterjärven
rannalla.
</img>
lähelle rantaa, hyppäsi ulkonevalle
paadelle (,,Tellsplatte"), kiirehti Küssnachtiin
päin ja väijyi voutia eräässä solassa
(„Hohle Gasse") sekä ampui hänet
kuoliaaksi, T.-taru on aiheena Schillerin
näytelmässä ja Rossini'n oopperassa.

<b>Tell el-Amarna</b> ks. <sp>Amarna.</sp>

<b>Tellez</b> <i>[teljeþ],</i> <sp>Gabriel</sp> (1571-1648),
salanimi <sp>Tirso de Molina,</sp> esp.
huvinäytelmäkirjailija. Teoksia: „Burlador
de Sevilla", jossa Don Juan-aihetta ensi
kerran on draamallisesti käsitelty.

<b>Telluride</b> <i>[teljuraid],</i> pieni
kaivoskaup. Yhdysvalloissa, Coloradon
valtiossa. Kulta- ja hopeakaivoksia, joissa
työskentelee myös suomalaisia.

<b>Tellus</b> (lat.), maa; personoituna =
kreik. <sp>Gaia</sp> (ks. t.).

<b>Telluuri,</b> rikkiryhmään kuuluva
alkuaine, kem. merkki Te, at.-p. 127,5,
om.-p. 6,2, sulamisp. 452°. Amorfisena
mustaa jauhetta, sulatettuna hopeanvalkeaa,
metallinkiiltoista, lämmön- ja sähkönjohtokyky
hyvä. Yhdistyksissään rikin kaltainen. Luonnossa
vapaana sekä kultaan, hopeaan ja vismuttiin
yhtyneenä.

<b>Telluurio</b> ks. <sp>Planetaario.</sp>

<b>Teloitus,</b> kuolemanrangaistuksen täytäntöönpano.

<b>Tel quel</b> <i>[-kel]</i> (ransk.), varsinkin
hankintasopimuksissa käytetty termi;
osoittaa sitä, että hankkija vapauttaa
itsensä vastaamasta hankittavan tavaran
laadusta.

<b>Temes</b> [unk. äänt. <i>tämäš</i>], Tonavan
vas. lisäjoki, Romaaniassa ja Etelä-Slaaviassa,
laskee Tonavaan vähän Savan suun alapuolella. 440 km.

<b>Temesvar</b> <i>[tämäšvār]</i> (rom.
<i>Timisoara</i>), kaup. Romaaniassa, Baanaatissa
(v:een 1919 Unkarissa). Mylly-, viina- y. m.
teoll., vilja- ja puutavarakauppaa. 90,000 as.

<b>Temintaipale,</b> kapea kannas Keiteleen
kaakkoisperukan ja Konneveden välillä
Rautalammin pitäjässä.

<b>Temis,</b> kreik. uskonnossa järjestyksen
ja oikeuden jumalatar, horain ja moirain äiti.

<b>Temistokles</b> (n. 527-459 e. Kr.),
ateenalainen sotapäällikkö ja valtiomies.
T. oli Aristeideen karkoituksen jälkeen
Ateenan mahtavin mies; sen sotalaivaston
luoja. Pakotti kreikkalaiset Salamiin
voittoisaan taisteluun. Tuomittiin
epäiltynä maankavalluksesta poissaolevana
kuolemaan.

<b>Temmes,</b> kunta Oulun läänissä, Pohjanmaalla,
Oulusta etelään; 120,9 km<sup>2</sup>, 1,266 as. (1927).

<b>Temmesjoki,</b> pieni joki Oulujoen
eteläpuolella, Laskee samaan suistomaahan
kuin Tyrnävänjoki, Liminganjoki ja
Ängeslevänjoki.

<b>Temmirauta,</b> taltta, tasataltta.

<b>Temnikov,</b> kaup. Venäjällä,
Tam-bovin kuvernementissa, Okan lisäjoen
Mokšan varrella. 9,000 as. T:n
piirikunnassa asuu mordvalaisia.

<b>Tempe,</b> Olympos- ja Ossa-vuorten
välissä Kreikassa sijaitseva laakso, kuulu
romanttisesta kauneudestaan.

<b>Tempelhof,</b> Suur-Berliinin eteläinen
kaupunginosa. Sen äärellä suuri T:n
lentokenttä. 35,000 as.

<b>Temperamaalaus,</b> maalaaminen veteen
sekoitetuilla peittoväreillä (erotukseksi
vesivärimaalauksestfi). Käytettiin
taulukuvien valmistamiseen, ennenkuin
öljyvärit tulivat tavallisiksi 1500-luvulla.
Puutaulu peitettiin hienoksi hiotulla
liitupohjalla, johon veteen sekoitetut
värit liimaa, viikunanmehua, munanvalkuaista,
hunajaa y. m. sideaineena
</chapter>

<chapter name="Temperamentti-Tenetinvirta">
käyttäen siveltiin. Maalaus peitettiin
paksulla vernissalla. Vielä jonkinverran
käytännössä.

<b>Temperamentti</b> (lat.), luonteenlaatu
eli -sävy. Hippokrateen ja Galenoksen
mukaan puhutaan vieläkin sangviinisesta,
flegmaattisesta, koleerisesta tai
melankolisesta t:sta.

<b>Temperatuuri</b> (lat.), lämpötila; <i>mus.,</i>
tasavireisen järjestelmän mukainen viritys.

<b>Tempereerata</b> (lat.), lieventää, hillitä,
lauhduttaa.

<b>Tempest,</b> <sp>Marie</sp> (s. 1866), oik.
<sp>Marie Etherington,</sp> engl. näyttelijätär.

<b>Temple</b> <i>[tãpl],</i> <sp>Le T.,</sp> ent.
temppeliherrain talo Pariisissa, vallankumouksen
aikana valtionvankila, purettiin Napoleon III:n aikana,

<b>Temple</b> <i>[templ],</i> <sp>Sir William</sp>
(1628-99), engl. diplomaatti. Sai trippelallianssin
(ks. t.) solmituksi; 1679-80 Kaarle II:n
vaikutusvaltaisimpia neuvonantajia. —
<b>Temple,</b> <sp>William</sp> (s. 1881), engl.
teologi, Manchesterin piispa v:sta 1921;
huomattava kirkonmies.

<b>Tempo</b> (it.), aikamitta (ks. t.).

<b>Temporaalinen</b> (lat,), aikaa koskeva.
ks. <sp>Konjunktsioni.</sp>

<b>Tempora mutantur, nos et mutamur in illis</b>
(lat.), ajat muuttuvat ja me niiden mukana.

<b>Temporäärinen</b> (ransk.), tilapäinen,
väliaikainen.

<b>Temppeli</b> (lat.), pyhäkkö; alk. Rooman
auguurien uskonnollisiin tarkoituksiin
rajoittama tila, yleensä jokainen
rakennuksen suojaama kulttipaikka.

<b>Temppeliherrat,</b> hengellinen
ritarikunta, per. 1118. Sen tarkoituksena oli
suojella Jerusalemissa käyviä
pyhiinvaeltajia rosvojen ja muiden
pahantekijöiden hyökkäyksiltä. Siirtyi 1291
Kyprokseen ja 1306 Ranskaan. Alkuper.
tehtävänsä menetettyään ritaristo oli
antautunut pääasiassa rahaliikkeen
harjoittamiseen. Huhut vääräuskoisuudesta ja
siveettömyydestä antoivat Ranskan
kuninkaalle Filip IV:lle aiheen 1307 nostaa
inkvisitsionioikeudenkäynnin sen jäseniä
vastaan, jotka kaikki samana päivänä
vangittiin. Kidutuksilla saatiin
tunnustuksiakin, ja yli 50 temppeliherraa,
myöhemmin myös suurntestari Jacques de
Molay, poltettiin roviolla. Ritarikunta
lakkautettiin 1312, ja suurin osa sen
omaisuudesta joutui Ranskan valtiolle.

<b>Temps</b> <i>[tã],</i> <sp>Le T.,</sp> pariisilainen
maltillisvanhoillinen iltalehti, jota pidetään
ulkoministeriön puhetorvena, per. 1861.

<b>Tempus</b> l. <sp>tempori</sp> ks. <sp>Aikamuoto.</sp>

<b>Temudžin</b> <i>[-i'n]</i> (n. 1162-1227),
mongol. valloittaja. Yhdisti Baikalin ja
Amurin välillä asuvat mongoliheimot,
kukisti läheiset turkkilaisheimot, huudatti
1206 itsensä suurkaaniksi ja otti
nimen <sp>Tšingis-kaani</sp> (kirjoitetaan
myös <sp>Djingis</sp>). Hän hyökkäsi
1213 Pohjois-Kiinaan valloittaen
Pekingin 1215, lähti 1219 Turkestania ja
edelleen Persiaa ja Luoteis-Intiaa
hävittämään, voitti Venäjän ruhtinaat
Kalka-joella 1223. V. 1224 T. palasi
pääkaupunkiinsa Karakorumiin, lähti Gobi'n
erämaan kautta Länsi-Kiinaan ja
kuoli paluumatkalla. T:n valtakunta
jaettiin hänen 4 poikansa kesken. T. on
maailman suurimpia valloittajia, mutta
yksistään julma ja säälimätön hävittäjä,
jolla ei ollut valtiotaluovaa kykyä.

<b>Tenaakkeli</b> (mlat.), käsikirjoituspidin.
ks. <sp>Kirjapainotaito,</sp> II os., p. 538.

<b>Tenaille</b> <i>[təna'i]</i> (ransk.),
linnoitusmuoto, jossa ulkonevat ja sisälle
kääntyvät kulmat säännöllisesti vuorottelevat.

<b>Tenasiteetti</b> (lat.), sitkeys, vetolujuus.

<b>Tendaguru,</b> vuorimaa ent. Saksan
Itä-Afrikassa, Lindi'n satamakaupungista
länteen. Arvokkaita paleontologisia
löytöjä: liitukauden hirmuliskoja.

<b>Tendeerata</b> (lat.), pyrkiä. —
<b>Tendenssi</b> (ransk.), pyrkimys,
tarkoitus, tarkoituksellisuus; taipumus.

<b>Tenderi</b> (engl.), veturiin yhdistetty
polttoainevaunu.

<b>Tenedos,</b> Turkille kuuluva pieni saari
Aigeianmeren koillisosassa Dardanellien
suun eteläpuolella; 42 km<sup>2</sup>.
Samanniminen pieni kaup.

<b>Teneriffa</b> (esp. <i>Tenerife</i>), suurin
Kanarian saarista (ks. t.); 2,026 km<sup>2</sup>,
180,000 as. Pääkaup. <sp>Santa Cruz.</sp>

<b>Teneriffapitsi,</b> solmittu, seittimäisen
harsea pitsi, jonka esikuvana on n. s.
aurinkopitsi, jota aiemmin valmistettiin
Espanjassa ja Brasiliassa,

<b>Tenetinvirta,</b> kapea virta Sotkamon
reitissä, Pirttijärven ja Nuasjärven välillä.
</chapter>

<chapter name="Tengbom-Tennyson">
<b>Tengbom</b> <i>[-bum],</i> <sp>Ivar</sp> (s. 1878),
ruots. arkkitehti, Ruotsin rakennushallituksen
ylitirehtööri v:sta 1924. Päätyöt Stockholms
Enskilda Bankin toimitalo, Högalidskyrkan,
Kauppakorkeakoulu ja Konserttitalo (kaikki
Tukholmassa).

<img 1>
Tengbom: Tukholman Konserttitalo.
</img>

<b>Tengeliönjoki,</b> Tornionjoen vas.
lisäjoki, alkaa kahdella päähaaralla, jotka
yhtyvät Miekojärvessä; laskee Aavasaksan
kohdalla Tornionjokeen.

<b>Tengström,</b> <sp>Jakob</sp> (1755-1832),
Suomen arkkipiispa. V:sta 1790 jumaluusopin
prof., Turun piispa v:sta 1803, sai 1817
arkkipiispan arvonimen, yliopiston
sijaiskanslerina 1803-17, Porvoon valtiopäivillä
pappissäädyn puhemiehenä. T. otti innolla osaa
isänmaallisiin ja kirjallisiin rientoihin,
julk. hist. tutkimuksia, m. m. Terseruksen
ja Rothoviuksen lat. elämäkerrat sekä
„Afhandling om presterliga tjenstgöringen
och aflöningen i Åbo erkestift". Toimi Åbo
Tidningar-lehden päätoimittajana sekä julk.
runoja. Teologina T. oli vapaamielinen.
Vv:n 1808-09 sodan aikana T. osoitti
venäläisiä kohtaan suurta myöntyväisyyttä,
[Schybergson (ruots., 1899, elämäkerta ja
runot); Anthoni (ruots., 1923).]

<img 1>
Jakob Tengström.
</img>
— <b>Tengström,</b> <sp>Johan Jakob</sp>
(1787-1858), suom. tiedemies, J. T:n
veljenpoika ja vävy, käytännöllisen
filosofian prof. 1827-48. Kehoitti
Aura-lehdessä 1817-18 suomenkielen
tutkimiseen ja kansanrunouden kokoamiseen;
hänen kotinsa oli isänmaalliskirjallisten
harrastusten keskuksena. Julk. m. m. Juhana
Gezelius vanhemman ja nuoremman elämäkerrat
(ruots.) ja „Chronologiska förteckningar
och anteckningar öfver finska universitetets
fordna procancellerer samt öfver faculteternas
medlemmar och adjuncter" (1838). Hänen
poikansa <sp>Johan Robert T.</sp> (1823-46)
oli filosofian dosentti ja lupaava
isänmaallinen kirjailija. [Skr. utg. af Sv.
Litt. Sällsk. i Finland LXIII, 1903.] —
<b>Tengström,</b> <sp>Johan Martin Jakob af</sp>
(1821-90), J. T:n pojanpoika, suom. lääkäri
ja perhostutkija. Tutki erikoisesti maamme
pikkuperhosfaunaa. Kokoelmat Helsingin Yliopistolla,

<b>Tenhola</b> (ruots. <i>Tenala</i>), kaksikielinen
kunta (ruotsi enemmistön kielenä) Uudenmaan
läänissä, Länsi-Uudellamaalla, Suomenlahden
rannalla; 318,9 km<sup>2</sup>, 4,877 as. (1927).
Teollisuuslaitoksia, Lappvikin satama. Lindön
ja Prästkullan kartanot. Harmaakivikirkko v:lta 1329.

<b>Tenhola.</b> 1. Kartano Hattulassa. —
2. Kartano Lemussa.

<b>Teniers</b> <i>[tenīrs],</i> <sp>David</sp> (1610-90),
flaam. maalaaja, sanottu ,,nuoremmaksi"
erotukseksi isästään laatukuvamaalari
<sp>David</sp> T:stä (1582-1649). Kuvannut
talonpoikaiselämää, värittäjänä huomattava.

<img 1>
Teniers: Maalaiskapakka.
</img>

<b>Tenka</b> (ven.). 1. Ven. vaskiraha,
1/2 kopeekkaa, — 2. Vanha tilan suuruuden
mitta l. veroluku Pohjois-Karjalassa,
vastaa 1/32 vanhaa manttaalia.

<b>Tennengebirge,</b> Salzburgin kalkkialppeja.

<b>Tennessee</b> <i>[tenəsī'].</i> Joki
Yhdysvalloissa, Ohion vas. lisäjoki. 1,600 km.

<b>Tennessee</b> <i>[tenəsī'],</i> Yhdysvaltain
eteläisiä keskivaltioita, Mississippi'n ja
Appalakkien välissä, T.-joen alku- ja
alajuoksun kahden puolen; 108,833 km<sup>2</sup>,
2,4 milj. as. Maanviljelystä: maissia,
vehnää, puuvillaa, tupakkaa. Vuorityötä:
kivihiiltä, rautaa. Pääkaup. <sp>Nashville,</sp>
suurin kaup. <sp>Memphis.</sp>

<b>Tennis</b> (engl.), verkkopallo (ks. t.).

<b>Tenniöjoki,</b> Kemijoen n. s. Kemihaaran
suurin lisäjoki, juoksee Tenniöjärven läpi.

<b>Tenno,</b> Japanin keisarin jap. nimitys.

<b>Tennyson</b> <i>[tenisən],</i> <sp>Alfred</sp>
(1809-92), Aldworthin lordi, engl. runoilija. Julk.
lyriikkaa, kuten „In memoriam", ja runoelmia, kuten
„The princess", „Maud", „Idylls of the king"

<img 1>
A. Tennyson.
</img>
</chapter>

<chapter name="Tenojoki-Teollisuus">
ja „Enoch Arden". T. on Englannin
suurimpia runoilijoita 1800-luvulla.
[Tennyson (engl., 1905).]

<b>Tenojoki</b> (norj. <i>Tana</i>), joki Lapissa,
135 km:n matkalla Suomen ja Norjan
välisenä rajana. Lähdejoet Inarijoki ja
Kaarasjoki. Pituus 190 km (Inarijoen
lähteiltä T:n suulle 310 km). Laskee
Tenovuonoon. Lukuisista koskista tärkeimmät
Alaköngäs (norj. <i>Storfossen</i>) ja
Yläköngäs (norj. <i>Övre Storfoss</i>).

<b>Tenori</b> (it.), korkea miesääni. —
<b>Tenoriklaavi</b> ks. <sp>C-klaavi.</sp>

<b>Tenos,</b> Kreikkaan kuuluva saari
Aigeianmeressä, Kykladeissa, 201 km<sup>2</sup>.

<b>Tenovuono,</b> n. 70 km pitkä vuono
Ruijassa. Tenojoki laskee sen pohjukkaan.

<b>Tensioni</b> (lat.), jännitys. —
<b>Tensionijakso</b> ks. <sp>Jännitysjakso.</sp>

<b>Tentaattori</b> (lat.), tutkija, kuulustelija.
— <b>Tentandi,</b> kuulusteltava, tutkinnonsuorittaja.
— <b>Tenteerata,</b> <sp>tenttiä,</sp> tutkia,
toimeenpanna tutkinto; suorittaa tutkinto.
— <b>Tentti,</b> kuulustelu.

<b>Tentyra,</b> Dendera (ks. t.).

<b>Tenzone</b> <i>[-tsō'-]</i> (it.), provencelainen
kilpalaulanta, jossa kaksi runoilijaa käsittelee
vuorosäkeistöin jotain määrättyä kysymystä
(tav. rakkauden alalta).

<b>Teobromiini,</b> dimetyyliksantiini,
puriiniryhmän aine, jota on kaakaossa. Sen
erästä johdannaista käytetään
virtsaa-ajavana aineena.

<b>Teoderik</b> (k. 451), länsigoottien
kuningas 419-451. Voitti Gallian roomal.
sotapäällikön Liboriuksen 439, kaatui
hunneja vastaan taistellen Katalaunisilla
kentillä 451.

<b>Teoderik Suuri</b> (454-526), itägoottien
kuningas. Itä-Rooman keisarin Zenonin
liittolaisena valloitti Odovakarilta
Italian 488-493 ja hallitsi sitä Itä-Rooman
käskynhaltijana, mutta otti sitten
Italian kuninkaan nimen asuen Ravennassa
(ks. t,, kuva T:n haudasta) ja Veronassa;
edisti elinkeinoja ja sivistyselämää. vrt.
<sp>Dietrichin tarina.</sp>

<b>Teodikea</b> (kreik.), jumalanpuolustus,
yritys filosofisesti osoittaa, ettei pahan
olemassaolo ole ristiriidassa viisaaksi,
hyväksi ja oikeudenmukaiseksi ajatellun
jumaluuden kanssa.

<b>Teodoliitti</b> ks. <sp>Tähtitieteelliset kojeet.</sp>

<b>Teodora</b> <i>[-dō-]</i> (k. 548), itäroomal.
keisarinna, Justinianus I:n puoliso, alk.
näyttelijätär. T:lla oli suuri vaikutusvalta
puolisoonsa. [Diehl (1927).]

<b>Teodor Laskaris</b> (k. 1222), Nikaian
keisarikunnan perustaja, Itä-Rooman
keisarin Aleksios III:n vävy.

<b>Teodosius I Suuri</b> (346-395), Rooman
keisari. Tuli 379 Gratianuksen
hallitsijakumppaniksi ja itäosien valtiaaksi. Sai
382 gootit alistumaan antamalla heille
asuinpaikkoja Traakiassa; oli (v:sta 394)
viimeinen koko Rooman valtakunnan
hallitsija. T. yritti kukistaa areiolaisuuden,
kielsi pakanuuden ja julistutti Nikean
uskontunnustuksen ainoaksi lailliseksi.

<b>Teofania</b> (kreik.), Jumalan
näkyväinen ilmestys ihmisille.

<b>Teofrastos</b> (n. 372-287 e. Kr.), kreik.
filosofi, Aristoteleen oppilas ja seuraaja
n. s. peripateettisen koulun esimiehenä.

<b>Teognis,</b> kreik, runoilija,
elegiarunouden pääedustajia, kotoisin
Megarasta, eli 500-luvulla e. Kr.

<b>Teokalli</b> <i>[-a'-],</i> <sp>teocalli,</sp>
muin. meksikkolaisten pyramidinmuotoiset
temppelirakennukset.

<b>Teokratia</b> (kreik.), Valtiomuoto, jossa
jumaluus käsitetään hallitusvallan
omistajaksi. Sellaisia ovat olleet Egyptin
ja Kiinan valtiomuodot, joiden mukaan
hallitsija on ainoastaan jumaluuden edustaja.

<b>Teokritos</b> (s. n. 305 e. Kr.), kreik.
bukolisen runouden pääedustaja, kotoisin
Syrakusasta. Kirj. paimenidyllejä.

<b>Teollinen omistusoikeus</b> on oikeus
keksintöön, tavaramerkkiin, toiminimeen,
kaavaan ja malliin. T:n o:n suojelemiseksi
on tehty kansainvälinen sopimus Pariisissa
20/3 1883, tarkastettu Brysselissä 14/12 1900
ja Washingtonissa 2/6 1911 (Asetukset 9/9 1921,
8/2 1924, 19/9 1924, 9/10 1925 ja 13/4 1926).

<b>Teollisuudenharjoittajain Keskinäinen
Paloapuyhdistys,</b> <sp>Suomen T. K. P.,</sp>
per. 1902, Helsingissä. Vakuutuskanta 6,8
miljardia mk. — <b>Teollisuudenharjoittajain
Keskinäinen Tapaturmavakuutusyhdistys,</b>
<sp>Suomen T. K. T.,</sp> per. 1917, Helsingissä.
Vakuutuskanta 1,2 miljardia mk.

<b>Teollisuuden Keskuslaboratorio,</b>
Suomen teollisuuslaitosten muodostaman
osakeyhtiön A.-b. Centrallaboratorium —
Keskuslaboratorio o.-y:n rakentama
laboratoriorakennus Helsingissä. Oli ensin
Helsingissä Yliopistoin yhteydessä v:een
1916, sitten v:een 1919 Turussa, josta
siirrettiin Helsinkiin omaan rakennukseensa
Etelä Hesperiank. 4:ään. Sisältää nyk. eri
osastot m. m. selluloosan, malmin (Renlundin
säätiön ylläpitämä) ja kivilajien tutkimista varten.

<b>Teollisuus,</b> tuotantotoimi, jonka
tarkoituksena on raaka-aineiden muodon
muuttaminen l. niiden jalostaminen. Jos
pidetään valmistusastetta silmällä,
</chapter>

<chapter name="Teollisuusdemokratia-Teosofia">
jakautuu t. <sp>puolituote-</sp> ja <sp>täysituote-</sp>
eli <sp>valmiste-t:een.</sp> Välineitä silmällä
pitäen on t. joko <sp>käsi-</sp> tai <sp>kone-t:ta.</sp>
<sp>Tuonti-t.</sp> tarkoittaa tuotantoa pääasiassa
oman maan kulutuksen tarpeeksi, kun <sp>vienti-t.</sp>
perustaa tuotantonsa, lähinnä ulkomaan markkinoihin.
Nimitykset <sp>suur-</sp> ja <sp>pien-t.</sp> osoittavat
t.-yritysten suuruutta. vrt. <sp>Kotiteollisuus,
Suomi,</sp> teollisuus.

<b>Teollisuusdemokratia</b> l. <sp>taloudellinen
kansanvalta</sp> on järjestys, jonka tarkoituksena
on hankkia työväelle ja virkamiehille joko
neuvonantajina tai päätösvaltaisina osallisuutta
jonkin yrityksen tai kokonaisen teollisuushaaran
l. -ryhmän liikejohtoon. Tätä varten on viime
aikoina us. maissa joko lainsäädäntö- tai
vallankumoustietä (esiin. Saksassa, Itävallassa,
Tšekko-Slovakiassa, Norjassa, Italiassa, Venäjällä)
tai vapaaehtoisilla sopimuksilla (Englannissa,
Yhdysvalloissa) perustettu n. s. liikeneuvostoja,
työväenneuvostoja, tehdasneuvostoja y. m., jotka
edustavat työväkeä yritysten johtoon nähden.

<b>Teollisuushallitus,</b> 1884 Vuorihallituksen
sijaan perustettu keskushallitus, jonka sijaan
1918 perustettiin Kauppa- ja Teollisuushallitus (ks. t.).

<b>Teollisuusilmakehä,</b> paineen mitta,
1 kg*/cm<sup>2</sup> = 98,1 pietsoa = 0,968
normaali-ilmakehää (Asetus mittaamisesta ja
punnitsemisesta 29/4 1922).

<b>Teollisuuskoulu,</b> alemman tekn.
oppilaitoksen nimitys Suomessa. T. valmistaa
teollisuusammatteihin apulaisia. T:ja on
Helsingissä ja Vaasassa kaksikieliset,
Turussa, Tampereella, Viipurissa, Kuopiossa
ja Oulussa sekä Porissa (yksityinen)
suomenkieliset. Lisäksi on Viipurissa
yksityinen Suomen Sahateollisuuskoulu.

<b>Teollisuusmanttaali,</b> eräille teollisuus-
y. m. laitoksille laskettu manttaali,
jonka mukaan nämä olivat velvollisia
ottamaan osaa yleisiin rasituksiin.

<b>Teollisuusseutujen Evankelioimisseura,</b>
Helsinki, per. 1918. Tarkoitus on herättää
kristillistä vastuuntuntoa ja siihen
perustuvaa uskonnollista ja sosiaalista
toimintaa Suomen kansankirkossa,
erittäinkin pyrkimällä tyydyttämään
maan teollisuusväestön uskonnollisia,
siveellisiä ja yhteiskunnallisia tarpeita.
Seuran työmuodot ovat: teollisuusseuduille
ja syrjäisille työpaikoille järjestetty
esitelmätoiminta sekä työ seuran perustamissa
setlementeissä, joita on <sp>Kalliola</sp>
Helsingissä, <sp>Rovala</sp> Rovaniemessä ja
<sp>Toivola</sp> Kemissä.

<b>Teollisuusvakuutus</b> ks. <sp>Palovakuutus.</sp>

<b>Teologi</b> (kreik.), teologian tutkija tai
opiskelija, jumaluusoppinut. — <b>Teologia,</b>
jumaluusoppi (ks. t.). — <b>Teologian erotutkinto</b>
l. <sp>jumaluusopillinen erotutkinto,</sp> yliopiston
jumaluusopillisessa tiedekunnassa suoritettava
tutkinto, joka tuottaa pätevyyden m. m. papinvirkaan
(papiksivihkimisen jälkeen). — <b>Teologian
kandidaatti</b> l. <sp>jumaluusopin kandidaatti</sp>
ja <sp>teologian lisensiaatti l. jumaluusopin
lisensiaatti,</sp> yliopistollisia jumaluusopillisia
oppiarvoja, viimeksimainittu korkein. — <b>Teologian
tohtori</b> l. <sp>jumaluusopin tohtori,</sp> teologian
lisensiaatille juhlallisessa promotsionissa annettu
oppiarvo sekä honoris causa (ks. t.) muillekin.

<b>Teologinen Aikakauskirja,</b> ilmestyy
Helsingissä v:sta 1896, kaksikielinen.

<b>Teon periaate,</b> opetusmenetelmällinen
periaate, jonka mukaan kunkin opetusaineen
opetukseen on saatava, vars. alemmilla asteilla,
mahdollisimman paljon käden toimintaa.
Levitessään tämä periaate on muuttunut luovan,
omatoimisen työn periaatteeksi, josta suunnan
nimi <sp>työkoulu</sp> (ks. t.). T. p. esiintyy
laajempanakin opetusolojen järjestelyperiaatteena
ja tarkoittaa tällöin paitsi käytännöllisten
opetustapojen suosimista myös käytännöllis-teknillisten
opetusaineiden ottamista koulujen ohjelmaan.

<b>Teonsana,</b> verbi (ks. t.).

<b>Teoreema</b> (kreik.), väittämä (ks. t.).

<b>Teoreetikko</b> (kreik.), henkilö, joka
tuntee jonkin asian teorian; teorian
yksipuolinen harrastaja, — <b>Teoreettinen,</b>
teoriaa koskeva, teoriaan perustuva,
tietopuolinen. — <b>Teoreettinen filosofia,</b>
vastakohtana käytännölliselle filosofialle
(ks. t.) käsittää logiikan ja tieto-opin,
metafysiikan, luonnonfilosofian sekä
sielutieteen, mikäli se kuuluu filosofiaan.
— <b>Teoretiseerata</b> l. <sp>teoretisoida,</sp>
rakennella teorioja, perustaa teorioihin.
— <b>Teoria,</b> tieteellinen selitys,
„tieteisoppi"; tiedonomainen l. älyperäinen
asioiden tarkastaminen; ilmiöiden
selittäminen johtamalla ne deduktiivisesti
yleisistä laeista l. periaatteista.

<b>Teoslaina,</b> teollisuuslaitoksen
irtaimistoa, raaka-aineita ja puolivalmiita ja
valmiita tuotteita vastaan annettu laina.
T:aa vastaa nyk. irtaimistokiinnityslaina
(vrt. <sp>Irtaimistokiinnitys</sp>).

<b>Teosofia</b> (kreik. = jumalanviisaus).
1. Filos. ajattelu, joka kohdistuu
Jumalan olemuksen selville saamiseen
</chapter>

<chapter name="Teosofinen Seura-Teresia">
salaperäisellä, välittömällä näkemyksellä.
Tällaista t:aa ovat harrastaneet esim.
uusplatonilaiset, useat keskiajan
mystikot, uudella ajalla Böhme, Baader,
Schelling y. m. — 2. T:n nimen on
myös omaksunut rouva <sp>Blavatskijn</sp>
(ks. t.) perustama mystillinen
ajatussuunta. Sten mukaan ihminen tutkimalla
ihmiselämässä ilmeneviä salaperäisiä l.
okkultisia voimia voi päästä välittömään
yhteyteen näkymättömän maailman
kanssa ja siten saavuttaa varman tiedon
yliaistillisesta olevaisesta, s. o. Jumalasta,
joka ollen absoluuttinen kaiken perustus
ja persoonaton vaikuttaa sisäisenä
elämänä ja lakina kaikessa olevaisessa.
Ihminen on sisäiseltä olemukseltaan
kuolematon olento, joka kehittyy
täydellisyyttä kohti uusiutuvien
reinkarnatsionien, s. o. uudelleen ruumiistumisten
kautta. Kaikki teot ja ajatukset tuottavat
välttämättömän niitä vastaavan seurauksen;
tämä syyn ja seurauksen laki on <sp>karma.</sp>
Sen johdosta jokaiseen ihmiseen kehittyy
sisäinen luonne l. olemus, jota myös
nimitetään karmaksi ja joka on tulos hänen
työstään ja hänen ajatuksistaan tässä elämässä
ja entisissä inkarnatsioneissa ynnä myös
inkarnatsionien välisissä olotiloissa; sen
mukaisesti hän seuraavissa ruumilstumisissaan
syntyy sellaisiin elämänoloihin, kuin hän
on ansainnut. — Nykyajan teosofisen
liikkeen edustajista mainittakoon vielä
Olcott (ks. t.) ja Annie Besant (ks. t.).
Erikoista t:n haaraa, antroposofiaa (ks. t.),
edusti R. Steiner (ks. t.). Suomessa on
vars. P. Ervast toiminut teosofisen
liikkeen hyväksi. vrt. <sp>Teosofinen
Seura</sp> ja <sp>Ruusu-Risti.</sp> [Ervast (1918);
Blavatsky (1925); Leadbeater (1925).]

<b>Teosofinen Seura.</b> <sp>Suomen T. S.,</sp>
Helsinki, per. 1907, kuuluu osastona
kansainväliseen Teosofiseen Seuraan, jonka
kotipaikka on Adyar Madrasissa (Etu-Intiassa)
ja jonka presidenttinä on Annie Besant. Suomen
T:n S:n ensim. ylisihteeri oli kirjailija
Pekka Ervast, v:sta 1919 on ylisihteerinä
toht. John Sonck. Seurassa on 22 loošia,
yht. 630 jäsentä. T. S. omistaa Helsingissä
talon, jossa seuralla on toimisto, kirjasto,
kokoushuoneet ja juhlasali. Julk. v:sta 1920
kuukausilehteä „Teosofi".

<b>Teplitz-Schönau</b> <i>[-its-šö-]</i> (tšek.
<i>Teplice-Sanov</i>), kaup. ja kylpypaikka
Tšekko-Slovakiassa, Böömissä, läh. Saksan
rajaa. 30,000 as.

<b>Terapeutiikka</b> (kreik.), (taudin)
hoito-oppi. — <b>Terapeuttinen,</b> hoidollinen,
taudinhoitoa koskeva. — <b>Terapia,</b> taudinhoito.

<b>Terassi</b> (ransk.), penger.

<b>Terästi,</b> keinotekoista kiveä, valmistetaan
hiekasta, tiilimurskasta, lasimurskasta ja
väriaineista ynnä sementistä. Käytetään
fasaditiilien ja koristeiden valantaan.

<b>Teratologia</b> (kreik.), oppi eläinten ja
kasvien epämuodostumista.

<b>Terbium,</b> harvinainen maametalli, kem.
merkki Te, at.-p. 159,2.

<b>Terborch</b> <i>[-rk],</i> <sp>Gerard</sp> (1617-81),
holl. muotokuvien ja laatukuvien maalaaja, kuuluisa
silkin ja sametin kuvaaja. [Rosenberg (saks., 1897).]

<img 1>
Terborch: Konsertti.
</img>

<b>Terceira</b> <i>[-þe'ira],</i> Azorien saari,
421 km<sup>2</sup>; 50,000 as. Pääkaup. <sp>Angra.</sp>

<b>Terek,</b> Kaukasus-vuoriston
pohjoisrinteeltä virtaava, Kaspianmereen
laskeva joki, 616 km.

<b>Terengi</b> (ransk.), maasto, maanpinta, maanlaatu.

<b>Terentius,</b> <sp>Publius T. Afer</sp>
(n. 190-159 e. Kr.), roomal. huvinäytelmien
kirjoittaja, alk. orja. Laatinut kreik.
esikuvia- mukaillen huvinäytelmiä, joiden
kieli hienostuneempaa ja rakenne kiinteämpi
kuin hänen vanhemman aikalaisensa Plautuksen.
Vaikuttanut m. m. Molièreen.

<b>Teresia</b> (1515-82), esp. pyhimys
<sp>(Santa Teresa de Jesus).</sp> T. oli
karmeliittanunna, uudisti luostarisäännön
ankaraksi; esp. mystiikan pääedustaja
ja Espanjan suojeluspyhimys.
</chapter>

<chapter name="Terestšenko-Termiitit">
<b>Terestšenko</b> <i>[-e's-],</i> <sp>Mihail
Ivanovitš</sp> (s. 1885), ven. poliitikko. Kuului
1917 väliaikaiseen hallitukseen raha- ja
sitten ulkoministerinä; bolsevikkien
valtaanpäästyä ulkomailla.

<b>Têrgovište</b> <i>[tyrgovi'šte],</i>
<sp>Târgovištea,</sp> kaup. Romaaniassa,
Karpaattien etelä juurella. Öljyn puhdistamista,
11,000 as. — T. oli 1585-1716 Valakian pääkaupunki.

<b>Teriini</b> (ransk.), liemimalja.

<b>Terijoki.</b> 1. Kunta Viipurin läänissä,
Karjalan kannaksella, Suomenlahden rannalla,
Venäjän rajalla; 60,7 km<sup>2</sup>, 8,263 as.
(1927). Valtion keskikoulu yksityisinä
jatkoluokkineen. T:n kylä on Kannaksen
huomattavin liikekeskus ja tiheästi
asuttua huvilaseutua, jossa ennen sotaa
oleskeli kymmeniä tuhansia ven. kesävieraita;
heidän komeista huviloistaan on vielä osa
jäljellä. Merikylpylä. — 2. Rautatieasema
Viipurin-Rajajoen rataosalla, T:n
kunnassa, 80 km Viipurista, myös
Viipurin-Koiviston-T:n radan pääteasema.

<img 1>
Terijoki. Uimarantaa.
</img>

<b>Terijärvi,</b> <sp>Teerijärvi, Tervajärvi,</sp>
ruotsink. kunta Vaasan läänissä, Keski-Pohjanmaalla,
Kruunupyyn joen yläjuoksun varrella; 206,9 km<sup>2</sup>,
3,656 as, (1927).

<b>Terin ranta</b> ks. <sp>Kuollan niemimaa.</sp>

<b>Teriö,</b> kukan sisempi kehälehtikiehkura.
T:n, jonka tehtävänä on suojella kukan sisempiä
osia ja varsinkin houkutella hyönteisiä,
muodostavat <sp>terälehdet,</sp> jotka
tavallisesti ovat värikkäitä (ei vihreitä)
ja joko erillään toisistaan <sp>(erilehtinen t.)</sp>
tai, korkeammalle kehittyneessä kukassa,
yhteenkasvettu rieita <sp>(yhdislehtinen t.).</sp>
Eräissä kukissa (perhomaisissa) on osa
terälehdistä yhteenkasvettunut, osan ollessa
erillisiä. Terälehden lehtimäistä yläosaa
sanotaan <sp>lavaksi,</sp> kapeampaa tyviosaa
<sp>kannaksi</sp> tai jos se on pitkä
<sp>kynneksi.</sp> Yhdislehtisen t:n
leveämpää yläosaa sanotaan laiteeksi,
alempaa, kapeata osaa <sp>torveksi.</sp> Torven
ja laiteen raja on t:n <sp>nielu.</sp>
Muutamissa kukissa on teralehtien sisäsivulla
pieniä lisäkkeitä, jotka muodostavat
<sp>lisä-t:n.</sp> T. on <sp>säteittäinen,</sp>
jos kaikki terälehdet ovat yhtäläisiä, muuten
<sp>vastakohtainen.</sp> T.-muotoja erotetaan useita.
Säteittäisiä erilehtisiä t:itä ovat <sp>ruusumainen,</sp>
melkein kynnetön, tav. 5-lehtinen (mansikka),
<sp>ristimäinen,</sp> 4-lehtinen, kynnen pituus
vaihteleva (nauris), <sp>neilikkamainen,</sp>
5-lehtinen, pitkäkyntinen (neilikka). Säteittäisiä
yhdislehtisiä t:itä ovat <sp>ratasmainen,</sp> hyvin
lyhyttorvinen (peruna), <sp>suppilomainen</sp> ja
<sp>torvimainen,</sp> pitkätorvisia (esikko,
tupakka) ja <sp>kellomainen</sp> (kissankello).
Vastakohtaisia erilehtisiä t:itä ovat
<sp>perhomainen,</sp> jossa 5:stä terälehdestä
2 on yhteenkasvettunut ja muodostavat t:n
<sp>venhon,</sp> muut ovat erillisiä ja muodostavat
t:n sivustoille <sp>siivet</sp> ja ylimmäksi
suuren <sp>purjeen</sp> (hernekukkaiset);
<sp>orvokkimainen</sp> (orvokki). Vastakohtaisia
yhdislehtisiä t:itä ovat <sp>kielimäinen,</sp>
jossa on pillimäinen torvi ja yksipuolinen,
litteä laide (voikukka) ja <sp>huulimainen,</sp>
jossa <sp>ylähuuli</sp> ja <sp>alahuuli</sp>
sijaitsevat vastatusten (pillike).

<b>Termi</b> (kreik.), oppisana; <i>matem.,</i>
jäsen, ks. <sp>Polynomi.</sp> — Lämmintä
kivennäisvettä sisältävä, n. s. terveyslähde.

<b>Termi,</b> <sp>thermi,</sp> lämpömäärän
yksikkö, lyh. <i>th,</i> = 1,000 isoa kaloria
(Asetus 29/4 1922).

<b>Termiikka</b> (kreik.), lämpöoppi.

<b>Termiini</b> l. <sp>termiina</sp> (lat.).
1. <i>Lakit.</i> Määräaika, määräpäivä.
<sp>Preklusiiviseksi</sp> sanotaan t:iä, jos sen
laiminlyönti tuottaa oikeuden menetyksen.
— 2. Lukukausi.

<b>Termiinikauppa,</b> aikakauppa (ks. t.).
— <b>Termiinikeinottelu,</b> termiinikauppojen
yhteydessä tapahtuva keinottelu, jossa
käytetään hyväksi sitä eroa, joka on
mahdollisesti olemassa tavaran hinnassa
kaupanteko- ja toimituspäivänä.

<b>Termiitit</b> <i>(Termitidæ),</i> jyrsijäkorentojen
lahkoon kuuluvia, yhteiskunnittaan eläviä,
muurahaisten näköisiä (mutta näitä vaaleampia)
hyönteisiä, joiden yhteiskuntaelämässä työnjako
on hyvin pitkälle kehittynyt. Suvuttomat
työyksilöt, jotka ovat sukupuolielimiltään
surkastuneita koiraita ja naaraita,
jakautuvat kahteen kastiin: sotilaisiin ja
työ-t:hin; sotilaita voi vielä olla erilaisia,
ja niillä on erilaiset tehtävät, Sukupuoliyksilöitä,
koiraita ja naaraita, on us. kahdenlaisia: varsinaisia
kuninkaita ja kuningattaria ja varakuninkaita ja
</chapter>

<chapter name="Termiitti-Termoskooppi">
<img 1>
Termiittejä. Ylinnä kuningatar,
sen alla siivekäs koiras,
alinna sotilas (vas.) ja
työtermiitti (oik.).
</img>
-kuningattaria; viimeksimainitut tulevat
sukukypsiksi vain siinä tapauksessa, että
varsin. kuningas ja kuningatar tuhoutuvat.
Varsin. kuningattaret voivat hedelmöityksen
jälkeen paisua hyvin suuriksi. Kussakin
yhteiskunnassa on vain 1 kunink. pari.
Pesien muoto ja rakennusaine vaihtelevat
suuresti: on maanalaisia, on puissa olevia,
useimmat ovat kumminkin maan pinnalla ja tällöin
kartion, lakkisienen, pallon y. m. muotoisia.
Rakennusaineeksi käytetään hiekkaa,
multaa tai hienoksi pureksittuja syljellä

<img 1>
Termiitinpesä.
</img>
sekoitettuja puunsiruja. Pesien pinta on
tiivis, ja niistä johtaa käytäviä vain
maan alle. — T. tulevat päivänvaloon
vain parveillessaan. Syövät etupäässä
vain kasviaineita. Jotkut lajit viljelevät
maanalaisissa pesissään sieniä. Paikoitellen
t. käyvät hyvin vahingollisiksi, ne
kun jyrsivät rakennusten seinähirret
ontoiksi, tuhoavat kirjastoja, vaatteita
y. m. T., joita tunnetaan lähes 400 lajia,
elävät troopillisissa maissa, jotkut
harvat lajit Pohjois-Amerikassa ja
Etelä-Euroopassa.

<b>Termiitti,</b> rautaoksidin ja
aluminium-jauheen seos, jota käytetään raudan
hitsaamiseen aluminotermian (ks. t.) avulla. —
<b>Termiittimenetelmä,</b> aluminotermia (ks. t.).

<b>Termini Imerese</b> <i>[-rē'-],</i> kaup.
Italiassa, Sisilian pohjoisrannikolla. Kalastusta,
vientikauppaa. Raunioita roomalaisajoilta.
Kylpypaikka (lämpimiä suolalähteitä). 20,000 as.

<b>Terminismi</b> (lat.), oppi, jonka mukaan
Jumala on ihmisen kääntymiselle asettanut
määräajan, jonka jälkeen se ei ole enää
mahdollinen.

<b>Terminologia</b> (lat.), oppisanasto.

<b>Terminus</b> (lat.), rajapyykki, raja,
rajan jumala.

<b>Termobarometri</b> (kreik.), barotermometri
(ks. t.). — <b>Termodynamiikka,</b> mekaaninen
lämpöteoria. — <b>Termoelektrisiteetti,</b>
lämpösähkö. — <b>Termoelementti,</b> lämpösähköpari
(ks. <sp>Lämpösähkö</sp>). — <b>Termofori,</b> lämpöhoidossa
käytettävä sähkötyyny. — <b>Termografi,</b>
itsepiirtävä lämpömittari. — <b>Termohypsometri,</b>
korkeusmittaukseen käytetty barotermometri. —
<b>Termointegraattori</b> (kreik. ja lat.),
kronotermometri (ks. t.). — <b>Termokauteri</b> (kreik.)
l. <sp>Paquelin'in polttokoje,</sp> ontto,
platinainen, neulan, veitsen y. m. muotoinen
kirurginen koje, jolla polttamalla toimitetaan
leikkauksia.

<b>Termokemia</b> (kreik.), <sp>lämpökemia,</sp>
oppi kem. ilmiöiden ja lämmön suhteesta
toisiinsa. Kem. reaktsionit jaetaan kahteen
pääryhmään, <sp>eksotermisiin,</sp> joissa
lämpöä vapautuu, ja <sp>endotermisiin,</sp>
joissa lämpöä sitoutuu. Eksoterminen on
m. m. palaminen, endotermisiä oksidien
pelkistyminen ja orgaanisten aineiden
syntyminen vihreissä kasveissa.

<b>Termoluminišenssi</b> (kreik. ja lat.),
heikosta kuumentamisesta aiheutuva
valosäteily. vrt. <sp>Luminišenssi.</sp> —
<b>Termomagneettinen teho,</b> magneettisen
kentän vaikutus lämpövirtaan.

<b>Termometri</b> (kreik.), lämpömittari. —
<b>Termometria,</b> lämpötilan muutosten
havaitseminen. — <b>Termoparisto,</b>
lämpöparisto. ks. <sp>Lämpösähkö.</sp>

<b>Termopylai,</b> Tessaliasta Keski-Kreikkaan
Oita-vuoren ja meren välitse johtava tie.
Saanut nimensä („lämpimät portit") lämpimistä
lähteistään. T:n taistelussa 480 e. Kr.
Leonidaan johtamat kreikkalaiset taistelivat
miehuullisesti ylivoimaista persialaisarmeijaa
vastaan.

<b>Termoskooppi</b> (kreik.), laite, joka
osoittaa lämpötilan muutoksia,
kelpaamatta varsinaiseen mittaukseen, —
<b>Termospullo,</b> Dewarin pullo (ks. t.). —
<b>Termostaatti,</b> koje, joka säilyttää
astiaan suljetun nesteen tai kaasun
lämmön muuttumattomana. T:iin kuuluu
kaasuliekki, jonka suuruutta lämpömittarin
tapaisessa putkessa oleva elohopea
säätää, tai sähkölämmitin, johon
</chapter>

<chapter name="Termoterapia-Tertiaarit">
metallilämpömittari yhdistää ja katkaisee
virran. — Myös automaattista palohälytyslaitetta,
joka toimii määrälämpötilassa, sanotaan t:ksi.

<b>Termoterapia</b> (kreik.), lämpöhoito,
kuuman ilman tai kuumien kylpyjen tai
lämpöä synnyttävän sähkövirran
käyttäminen eri tautien parantamiseksi. —
<b>Termotropismi,</b> <sp>lämpökäyristys,</sp>
kasvavien kasvinosien taipumus kääntyä
lämmönlähdettä kohti (lämpöhakuisuus,
positiivinen t.) tai siitä poispäin
(lämpöpakoisuus, negatiivinen t.).

<b>Ternate</b> <i>[-ā'-],</i> Molukkien saari;
137 km<sup>2</sup>, 9,000 as.; samanniminen
pieni kaup.

<b>Terni,</b> kaup. Keski-Italiassa, Roomasta
pohjoiseen. Aseteoll. 28,000 as.

<b>Ternimaito,</b> <sp>juustomaito, pihkamaito,</sp>
synnytyksen aikaan ja muutamia päiviä sen
jälkeen erittyvä kellertävä, joskus punertava
lehmän maito. T:ssa on huomattavasti enemmän
valkuais- ja kivennäisaineita kuin tavallisessa
maidossa.

<b>Ternina</b> <i>[-nī'-],</i> <sp>Milka</sp>
(s. 1863), itäv. oopperalaulajatar, tunnettu
Wagnerin tulkitsijana.

<b>Teromorfit,</b> nisäkäsliskot (ks. t.).

<b>Terpeenit,</b> hiilivety-yhdistyksiä,
symolin hydreeraustuloksia, yhteinen kaava
C<sub>10</sub>H<sub>16</sub>. Ovat hedelmien ja kukkien
haihtuvien öljyjen pääaineksena; niitä
saadaan etenkin <i>Citrus</i>-lajien kukista,
lehdistä ja kuorista.

<b>Terpsikore,</b> yksi yhdeksästä muusasta
(ks. t.), tanssitaiteen edustaja.

<b>Terra,</b> Suomen Maantieteellisen
Seuran (ks. t.) aikakauskirja.

<b>Terra</b> (lat.), maa. — <b>Terra incognita,</b>
tuntematon maa. — <b>Terra firma,</b> mannermaa. —
<b>Terra nullius,</b> ei-kenenkään maa.

<b>Terraario</b> (lat.), lasiseinäinen, tav.
laatikkomainen säiliö, jossa elätetään
erilaisia pieniä maaeläimiä, tav. matelijoita,
ja jonka pohjalle pannaan hiekkaa, kiviä y. m.
elätettävien elinten luonnollisen asuinpaikan
mukaisesti. Hyönteis-t:oita sanotaan
<sp>insektaarioiksi.</sp>

<b>Terra di Siena,</b> sienamaa (ks. t.).

<b>Terrakotta</b> ks. <sp>Saviteollisuus,</sp>
IV os., p. 31.

<b>Terra rossa</b> (it. = punainen maa),
punainen, raudan- ja savenpitoinen
maalaji, jota on Etelä-Euroopassa, varsinkin
karstimaan kuopissa, Jauhettuna ja
pestynä se kelpaa värimullaksi.

<b>Terraville</b> <i>[terəvil],</i> kaivoskylä
Yhdysvalloissa Etelä-Dakotan länsiosassa.
Suomalaisasutusta.

<b>Terrazzo</b> <i>[-a'tso]</i> (it.), valamalla
valmistettu permanto, johon on painettu
erivärisiä kiviä.

<b>Terre Haute</b> <i>[terehōt],</i> kaup.
Yhdysvalloissa, Indianan länsiosassa, Wabashjoen
rannalla. Kivihiilikaivoksia. 70,000 as.

<b>Terrieri</b> ks. <sp>Koira.</sp>

<b>Territoriaali</b> (lat.), alueellinen.

<b>Territoriaaliarmeija,</b> joukko-osasto,
joka täydennetään jostakin määrätystä
valtion osasta.

<b>Territoriaalijärjestelmä,</b> kirkko-oikeudellinen
oppi, jonka mukaan hallitsijalla on oikeus määrätä
maassa vallitseva uskonto. vrt. <sp>Cuius regio,
eius religio.</sp>

<b>Territorialiteettiprinsiippi,</b> alueperiaate (ks. t.).

<b>Territorio,</b> <sp>territoriumi</sp> (lat.),
(valtion) alue. ks. myös <sp>Yhdysvallat.</sp>

<b>Terrori</b> (lat.), <sp>terrorismi,</sp>
hirmuvalta. — <b>Terroriseerata,</b> harjoittaa
hirmuvaltaa, pelotuksella pakottaa.

<b>Terry</b> <i>[teri],</i> <sp>Alice</sp> (s. 1896),
amer. filminäyttelijätär. Puoliso <sp>Rex Ingram</sp>
(ks. t.). — <b>Terry,</b> <sp>Ellen</sp> (s. 1848), engl.
näyttelijätär, mainehikas Shakespearen tulkitsija,
us. H. Irvingin (ks. t.) vastanäyttelijä.

<b>Terseroni</b> (esp.), mulattinaisen ja
valkoisen miehen lapsesta Keski- ja
Etelä-Amerikassa käytetty nimitys.

<b>Terserus</b> <i>[-sē'-],</i> <sp>Johannes Elai</sp>
(1605-78), Turun piispa 1658-64, synt.
Ruotsissa. Jumaluusopin prof. Turussa
1640-58. Menetti piispanvirkansa, koska
oli poikennut vallitsevasta opista.
Linköpingin piispana 1671-78.

<b>Tersites,</b> kreik. taruhenkilö, ruma,
alhainen mies.

<b>Tersmeden</b> <i>[-mē'-],</i> <sp>Carl</sp> (1715-97),
ruots. amiraali. Laajat muistelmat julkaistu.

<b>Terssi</b> (lat.), <i>mus.</i> 1. Asteikon 3:s aste.
— 2. Sävelsuhde kahden sävelen välillä,
jotka diatonisessa asteikkokulussa
esiintyvät kahden puolen jotakin muuta
säveltä. — 3. Kolmisoinnun keskimmäinen
sävel, joka „välittäjänä" liittää yhteen
soinnun äärisävelet.

<b>Tersteegen</b> <i>[-tē'-],</i> <sp>Gerhard</sp>
(1697-1769), saks. mystikko, hartauskirjailija
ja virsirunoilija.

<b>Tertiaarit</b> (lat.), us. munkkikuntiin
kuuluva osasto, jonka jäsenet, miehet ja
naiset, maallisessa kutsumuksessaan eläen
ja munkkilupauksia tekemättä, tahtovat
toteuttaa munkkilaisuuden ihanteita ja
käyttävät luostaripuvun tapaista vaatetusta.
</chapter>

<chapter name="Tertium non datur-Tervajärvi">
<b>Tertium non datur</b> (lat.), kolmatta
(mahdollisuutta) ei ole.

<b>Tertiäärikausi,</b> kenotsooisen
maailmankauden ensim. geol. kausi
(liitukauden ja kvartäärikauden välillä oleva),
jonka muodostumat jaetaan seuraaviin
alaosastoihin: eoseeni, oligoseeni,
mioseeni ja plioseeni. T:lla syntyivät
nykyiset mahtavat poimuvuoret: Alpit,
Apenniinit, Karpaatit, Kaukasus, Himalaja,
Andit y. m. Ilmasto oli Euroopassa
nykyistä paljoa lämpimämpi.
Kaksisirkkaiset kasvit olivat valtakasveja.
Keski-Euroopan ruskohiiliesiintymät
muodostuivat. Jättiläisliskot olivat
kuolleet sukupuuttoon, istukalliset
imettäväiset saavuttivat valta-aseman.

<b>Tertiäärisysteemi,</b> tertiäärikaudella
syntyneet kerrostumat.

<b>Tertseroli</b> (it.), pieni pistoli.

<b>Tertsetti</b> (it.), kolmen solistin
esitettävä laulusävellys.

<b>Tertsiaalikymmenys,</b> kirkkoherralle
kannettu viljakymmenysten kolmannes;
vastakohta: <sp>kruununkymmenys.</sp>

<b>Tertsiini</b> (it.), alk. it. runomuoto,
joka käsittää kolmesta 11-tavuisesta
säkeestä muodostettuja säkeistöjä. 2:nen
säe on loppusoinnullinen seuraavan
säkeistön 1:sen ja 3:nnen kanssa, kun taas
koko t.-sarjan päättää yksinäinen säe,
jolla on yhteinen loppusointu viimeisen
säkeistön keskimmäisen säkeen kanssa.
(Kaava aba, bcb, cdc . . . xyx, y.) T:iä
käytti Dante „Divina commediassa".

<b>Terttu</b> ks. <sp>Kukinto.</sp>

<b>Tertullianus,</b> <sp>Quintus
Septimius Florens</sp> (k. n. v:n 220
jälkeen), lat. kirkonopettaja, kotoisin
Pohjois-Afrikasta. T. on edistänyt latinan
käyttöä kristinuskon palveluksessa,
laatinut apologeettisia kirjoituksia,
kehittänyt kolminaisuus- ja perisyntioppia,
vaatinut ankaraa kirkkokuria, mikä lopulta
vei hänet montanismiin (ks. t.).

<b>Terva,</b> puun, kivihiilen, ruskohiilen,
turpeen y. m. s. hiiltotislauksessa
muodostuva sakea neste, jossa on useita
yhdistyksiä toisiinsa sekoittuneina. —
<sp>Puu-t.</sp> on sakeanko, tumma, öljymäinen,
aromaattinen, karvas neste. Saadaan
puuta hiillytettäessä tervahaudoissa tai
retorttiuuneissa. 100 kg:sta ilmakuivaa
puuta saadaan 3,5-5,5 kg t:aa.
Puu-t. sisältää rasvahappoja; siitä erotetaan
tislaamalla „keveät öljyt" „raskaista".
Keveät öljyt tislau tuvat ensin ja niitä
käytetään kuten bentsiiniä. Raskaista
öljyistä saadaan m. m. kreosoottia, josta
vielä saadaan lääkeaineita: kresolia ja
guajakolia. Tislausjäte on pikeä. Havupuun
t:sta saadaan raakaa tärpättiöljyä
ja hartsiöljyjä, joita käytetään lakkojen
ja vernissojen valmistukseen. Koivu- l.
tuohitervasta (tökötti) saatua öljyä
käytetään ven. juhtinahan valmistuksessa,
vrt. <sp>Puuntislaus. — Turve-t.</sp>
sisältää fenoleja ja neutraaliöljyjä. Siitä
valmistetaan m. m. parafiiniä, kreosoottia
ja asfalttia. — <sp>Ruskohiili-t:sta</sp>
tislataan raakaöljyä ja parafiinimassaa.
Edellisestä saadaan ruskohiiliterva-bentsiiniä
ja solaariöljyä („saks. petrolia"). —
<sp>Kivihiili-t.</sp> on tärkein
t.-laji. Se on hyvin monimutkainen eri
aineiden seos, josta voidaan eristää
useita satoja eri yhdistyksiä; näistä ovat
monet kem. teollisuuden raaka-aineita.
kuten bentsoli, toluoli, ksyloli, naftaliini,
antraseeni, pyreeni, kryseeni, pyridiini,
aniliini, kinoliini. Kivihiili-t:n tuotteita
käytetään suurin määrin m. m.
väriaineiden valmistukseen, lisäksi saadaan
niistä lääke-, tuoksu-, desinfioimis-,
valokuvaus- ja räjähdysaineita y. m.
Kivihiili-t:aa saadaan koksi- ja
valokaasutehtaista sivutuotteena. Sitä
jalostetaan erikoisissa tehtaissa tislaamalla
rautaretorteissa tai vaku'umlaitteissa. Näistä
tulevat höyryt tiivistetään jäähdyttäjissä,
joista tulevat nesteet kootaan tav.
neljänä jakotisleenä: kevyet, keski- ja
raskaat öljyt sekä antraseeni; jäljelle jää
piki. Tisleet jalostetaan edelleen
erilaisiksi tuotteiksi.

<b>Tervahovi,</b> avara tervatynnyrien
säilytysalue (esim. Oulussa). —
<b>Tervahöyry,</b> höyrykoneella varustettu
proomu, yleensä puusta.

<b>Tervajoki,</b> <sp>Pyhännänjoki,</sp>
Suomussalmen reittiin kuuluva joki, alkaa
Hyrynsalmen pienistä suojärvistä;
etelästä lisäjoki <sp>Hiisijoki,</sp> juoksee
Ison-Pyhännän järven läpi. T. laskee
Ristijärven koillispuolella Emäjokeen.

<b>Tervajoki,</b> rautatieasema
Seinäjoen-Vaasan radalla, Isonkyrön
kunnassa, 32 km Vaasasta.

<b>Tervajärvi,</b> Terijärvi (ks. t.).
</chapter>

<chapter name="Tervakoski-Terveysoppi">
<b>Tervakoski,</b> paperitehdas
Janakkalassa, 8 km Ryttylän asemalta,
Tervakosken varrella, per. 1818, v:sta 1864
Terwakoski Aktie Bolagin omistama
(osakepääoma 9 milj. mk., työväkeä 440
henkeä, osake-enemmistö v:sta 1925
Suomen Pankilla). Valmistaa etupäässä
savuke-, silkki-, kirjoitus- ja kirjapaperia;
kaikki virallinen ja setelipaperimme on sieltä.

<img 1>
Tervakosken paperitehdas.
</img>

<b>Tervaleppä</b> ks. <sp>Leppä.</sp>

<b>Tervani,</b> <sp>Irma</sp> (s. 1887), oik.
<sp>Achté,</sp> suom, laulajatar, L. N. ja
Emmy Achtén tytär. V:sta 1907 kiinnitetty
Dresdenin oopperaan, v:sta 1916 naimisissa
Dresdenin puhenäyttämön johtajan Paul
Wiecken kanssa. Esiintynyt Suomessa
sekä konsertti- että oopperalaulajana.

<b>Tervanpoltto</b> on maamme vanhimpia
teollisuuksia. T. toimitetaan
<sp>tervahaudoissa</sp> tai (1860-luvulta
lähtien) myös <sp>tervauuneissa.</sp> Paitsi
tervaa saadaan tärpättiöljyä ja sysiä (vrt.
<sp>Puuntislaus</sp>). Tervakset, joista terva
poltetaan, valmistetaan us. kertaan
osittain kuorimalla l. kolonialla kasvavia
ala-arvoisia puita, jotta pihkanmuodostus
niissä edistyisi. Tervaksina käytetään nyk.
myös paljon kantoja. <sp>Tervahautoja</sp>
on kahta muotoa: 1) loivaan rinteeseen muodostettu
kourumainen ja 2) tasaiseen maahan
rakennettu suppilomainen hauta. Valmiiksi
ladotun haudan, <sp>tervasmiilun,</sp> muoto,
samoin tervaksien ladontatapa vaikuttaa
tervamäärän paljouteen. Miilu peitetään
huonommalla puukerroksella, sammalilla
ja päällimmäiseksi marjanvarsiturpeella.
Sytyttäminen tapahtuu yhtaikaa joka
puolelta. Palaminen koetetaan rajoittaa
ulommaiseen kerrokseen. Johtoputken suu
suljetaan tapilla ja tervaa lasketaan vain
määräajoin. Hautapoltto on vaivaloista
ja ilmoista riippuvaa, ja siinä paljon
arvokkaita aineita haihtuu ilmaan,
imeytyy maahan tai palaa. Hukan estämiseksi
alettiin t:oa harjoittaa muuratuissa
kiviuuneissa ja sittemmin rautalevyistä
tehdyissä retorteissa l. tervauuneissa
(vrt. <sp>Puuntislaus</sp>). [Lassila (1913);
Talvitie, „Puun hiilto . . ." (1924).]

<b>Tervapääskynen,</b> <sp>tornipääskynen</sp>
<i>(Cypselus apus),</i> tavallisten pääskysten
näköinen kirskulintu. Väri mustanruskea, kurkku
valkoinen. Siivet hyvin pitkät ja suipot, nokka
pieni, kita suuri. Maamme etelä- ja keskiosissa
hyvin yleinen, pohjoisempana harvalukuinen.
Pyydystää ilmasta hyönteisiä. Pesä puun kolossa,
kottaraispöntössä tai rakennusten onkaloissa.
Munat, 2-3, valkoiset. Viettää talven Etelä-Afrikassa.

<img 1>
Tervapääskynen.
</img>

<b>Tervasroso,</b> eräiden ruostesienten
<i>(Cronartium</i>-sukuisten) aiheuttama
mäntylajien kasvitauti (vrt. <sp>Ruostesienet</sp>),

<b>Terveydenhoito</b> on laadultaan joko
yksityistä (yksityisten henkilöiden
elämässä toteutettu terveysopin
vaatimusden noudattaminen) tai yleistä
(valtion harjoittamat terveydenhoidolliset
toimenpiteet yhteiskunnan etua
silmälläpitäen). Yleinen t. on
Valtioneuvoston ylimmän valvonnan alaisena
Lääkintöhallituksen johdettavana. Muita
t.-viranomaisia ovat valtion palkkaamat
lääkärit ja muu henkilökunta sekä eräät
kuntain viranomaiset. Myöskin
maaherrojen läänissään sekä
järjestysviranomaisten toiminta-alueellaan tulee
huolehtia troon kuuluvan järjestyksen
ylläpidosta. Jokaiseen kaupunkiin sekä
kauppala- ja maalaiskuntaan on asetettava
yleistä t:oa varten <sp>t.-lautakunta,</sp>
jona eräissä kunnissa voi toimia
kunnallislautakunta. T.-lautakunnan
tehtävänä on pitää huolta yleisestä trsta
kunnassa ja sitä varten erittäinkin valvoa
trsta annettujen säännöksien
noudattamista sekä toimia t:n edistämiseksi,
terveydellisten epäkohtain poistamiseksi ja
tarttuvien tautien vastustamiseksi.
Jokainen tarttuvan taudin tapaus, joka on tai
jonka voidaan epäillä olevan
yleisvaarallista laatua, on ilmoitettava
t.-viranomaisille. Samoin on ilmoitus tehtävä
jokaisesta tällaisen taudin aiheuttamasta
kuolemantapauksesta. Kun yleisvaarallista
tarttuvaa tautia on ilmaantunut tai
syytä on pelätä sitä ilmaantuvan, on
t.-viranomaisilla valta ryhtyä tarpeellisiin
toimenpiteisiin tartuntavaaran
vastustamiseksi sekä taudin ja sen
leviämisen ehkäisemiseksi (Terveydenhoitolaki
1/7 1927; Terveydenhoitosääntö 2/12 1927).

<b>Terveysikkuna,</b> ikkunan yläruudun
avauslaite, jolla sisä- ja ulkolasi yhtaikaa
voidaan avata siten, että ilmavirta ulkoa
tullen kohoaa kattoa kohti.

<b>Terveysoppi,</b> <sp>hygienia,</sp> se
lääketieteen haara, joka käsittelee
ulkonaisten elämänehtojen, kuten ruoan,
vaatteiden, asunnon, koulu- ja työhuoneistojen
y. m. s. vaikutusta ihmisen terveyteen.
[Palmén-Wilskman (1926); Tigerstedt (1921).]
</chapter>

<chapter name="Terveyssisartoiminta-Teschen">
<b>Terveyssisartoiminta,</b> terveydenhoidollinen
neuvontatyö erikoisesti sellaisissa kodeissa,
joiden terveydenhoidossa tarvitaan opastusta.
Suomessa on Kenraali Mannerheimin Lastensuojeluliitto
järjestänyt terveyssisariksi alkoville
sairaanhoitajattarille kursseja, joissa annetaan
käytännöllistä ja tietopuolista opetusta.

<b>Terveyssuola,</b> jauhemainen
lääkesuolaseos, useimmin natriumbikarbonaattia,
magnesiumbikarbonaattia ja sokeria. Käytetään
liiallista vatsahappoa poistamaan.

<b>Tervik</b> <i>[tärvīk],</i> maatila Pernajassa,
Ehrnrootheilla.

<b>Tervo,</b> kunta Kuopion läänissä,
Pohjois-Savossa; 2,957 as. (1927). T. on
äskettäin muodostettu pääasiassa
Luoteis-Karttulasta.

<b>Tervola.</b> 1. Kunta Oulun läänissä,
Pohjois-Pohjanmaalla, Kemijoen kahden
puolen; 1,783,5 km<sup>2</sup>, 4,641 as. (1927).
— 2. Rautatieasema Kemin-Rovaniemen
radalla, T:n kunnassa, 42 km Kemistä.

<b>Tervu,</b> kylä ja en t. lahjoitusmaan
kantatila Kurkijoella, lunastettu 1862,
kantatila ostettu kunnalle, nyk.
kunnallis- ja lastenkotina.

<b>Terzka</b> <sp>(Terzky, Trčka), Adam
Erdmann</sp> (k. 1634), bööm. kreivi,
keisarillinen sotapäällikkö, Wallensteinin
alipäällikkö ja lanko; murhattu.

<b>Terälehdet</b> ks. <sp>Teriö.</sp>

<b>Teräs,</b> karkeneva rautalaji. Seur.
laadut erotetaan: 1) <sp>Hiili-t.</sp> (tavallinen
työkalu-t., vesi-t.), valmistetaan
siemens-martin-uunissa tai upokkaissa
(upokas-hiili-t), harvoin enää pehmeästä
ahjoraudasta kuumentamalla hiilimurskan
seassa (poltto-t., rokko-t., vaiva-t.).
Sisältää hiiltä 0,5-1,7 %, mangaania 0,2-0,6 %
ja piitä 0,1-0,5 %. Vaatii karjetakseen
tuiman jäähdytyksen, siis karkaistava
veteen (siitä nimi vesi-t.). Karkaisulämpöaste
720-850° (karpalopunakuumuus). On
taottavaa. Pehmeitä lajeja voidaan
hitsata ahjossa. Käytetään karkeampiin
työkaluihin: vasaroihin, kirveisiin, myös
veitsiin, viikatteisiin y. m. 2) <sp>Seos-t.</sp>
(erikois-t., ilma-t., ks, myös <sp>Pikateräs</sp>),
sisältää, paitsi yllämainittuja lisäaineita,
myös varta vasten sekoitettuja aineita,
joiden mukaan nimitykset kromi-t., volfram-t.
j. n. e. Kovaa, läpikarkenevaa, karkenee
lievästikin jäähdytettynä, esim. ilmavirrassa
(siitä nimi ilma-t.). Runsaasti seosaineita
sisältäviä laatuja käytetään parhaimpiin
teräkaluihin. Näitä laatuja ovat a) <sp>CRU-t.,</sp>
jota valmistetaan upokkaassa takkiraudasta
happipitoisen malmin avulla melloittamalla.
(Nimi johtuu C. R. Ulfista.) b) <sp>Sähkö-t.,</sp>
joka on sähköuunissa sulatettu, muuten
siemens-martin-tavalla valmistettu. 3) <sp>Rakenne-</sp>
(konstruktsioni-) t., käytetään ankarasti
rasitettuihin koneosiin (lentokonemoottorin
akseleihin y. m.), ei karkene, sisältää vähän
seosaineita. 4) <sp>Kone-t.,</sp> tavallista
valantahiili-t:tä, ei karkene.

<b>Teräskynä</b> ks. <sp>Kynät,</sp> vrt.
<sp>Suomen Teräskynätehdas o.-y.</sp>

<b>Teräspiirros,</b> kuvanvalmistusmenetelmä
ja itse kuva. Teräslevy kuumennetaan
hehkuvaksi ja levy sivellään vernissalla.
Siihen piirretään kuva, jonka jälkeen levy
syövytetään (ks. <sp>Syövytys</sp>). Levy
karkaistaan ja kuvat painetaan kuten
kuparipiirroksesta. T:ta käytetään nyk.
enimmäkseen klišeiden valmistamiseen
seteleitä, postimerkkejä, osakekirjoja y. m.
varten.

<b>Terässora,</b> kivien tahkoamiseen ja
sahaamiseen käytettävät teräsrakeet.
T:aa valmistetaan juoksuttamalla sulaa
terästä veteen. T:aa musertamalla
saadaan <sp>teräsjauhetta.</sp> Käytettäessä
pannaan t. tai teräsjauhe veden kera
tahkoamislaikan ja kiven väliin tai
teräslevyn hankaamaan uraan.

<b>Terästäminen,</b> rautaisen työvälineen
(kirveen, auranterän y. m.) terän tai
pinnan varustaminen teräksellä, joka
karkaistaan. Tämä kiinnitetään hitsaamalla.

<b>Teräsvalu,</b> kone- y. m. osien
valaminen valuteräksestä. Teräsvalimo on tav.
siemens-martin- tai sähköuunin
yhteydessä, harvoin itsenäinen. Teräksen
korkean sulatuslämmön vuoksi täytyy
muottihiekan olla tulenkestävää, jonka lisäksi
muotit ovat poltettavat koviksi ja
huokoisiksi sekä teräksen suuren kutistu
vaisuuden vuoksi varustettavat n. s.
painukuvulla, Samasta syystä ovat
valukappaleet huolellisesti kuumennettavat
kutistumajännitysten poistamiseksi.
Teräsvalukappaleita sanotaan myös
„valuteräksestä" tehdyksi.

<b>Teräsävel,</b> <i>mus.,</i> dominantin l.
huippusävelen kvintti, asteikon 2:nen aste.

<b>Tesaurus</b> (kreik.), aarre, aarrekammio;
käytetään kielitieteellisten (sanakirjojen)
y. m. kokoomateosten nimenä.

<b>Teschen</b> <i>[tešən]</i> (tšek. <i>Tešin,</i>
puol. <i>Cieszyn</i>), kaup. Olsan varrella, kuului
ennen maailmansotaa Itävallan Šleesiaan,
jaettu 1920 Puolan ja Tšekko-Slovakian
kesken. Pääosa, jossa 16,000 as., joutui
Puolalle, rautatieasema ja muudan
esikaup. (8,000 as.) Tšekko-Slovakialle.
</chapter>

<chapter name="Teseion-Testamentti">
<b>Teseion,</b> <sp>Teseuksen temppeli,</sp>
Ateenassa, hyvin säilynyt. Kuva ks. <sp>Ateena.</sp>

<b>Teseus,</b> kreik. tarusankari, Ateenan
kuninkaan Aigeuksen poika. Tappoi
Prokrusteksen, surmasi Minotauroksen
ja pelastui Labyrintista Ariadnen avulla,
Hallitsi sitten Ateenaa ja yhdisti
Attikan pikkuvaltiot. T. ja Peiritoos
taistelivat kentaureja vastaan, koettivat
ryöstää manalasta Persefonen, mutta
joutuivat manalaisten valtaan, kunnes
Herakles heidät sieltä pelasti. Pakeni
Skyrossaarelle, jossa sai surmansa.

<b>Tesla,</b> <sp>Nikola</sp> (s. 1856), itäv.-amer.
fyysikko, keksi n. s. T:n virrat ja
magneettisen kiertokentän (mihin
kolmivaihemoottori perustuu).

<b>Teslan virrat,</b> korkeajännityksisiä
(joku milj. volttia), erittäin
taajavaihteisia vaihtovirtoja (taajuus
100,000-1,000,000 jaksoa sekunnissa). Niiden
synnyttämiseen käytetään induktsionikojetta,
joka varaa kondensaattorin; varaus purkautuu
värähdellen lyhyessä kipinävälissä, joten
induktsionikojeen aikaansaama taajuus kasvaa
moninkertaiseksi. Purkausjohdossa on erikoisen
n. s. Teslan muuntajan primaarikäämi,
muutama harva kierros paksua kuparijohtoa;
T. v. saadaan muuntajan sekundaarikäämistä.
T. v. tekevät ilman sähköäjohtavaksi;
ihmisruumista ne eivät millään tavoin
vahingoita (vrt. <sp>Sähköparannus</sp>),
vaan edistävät aineenvaihtoa,

<b>Tespiai,</b> kaup. muin. Boiotiassa,
Teebasta länteen. T:n yläpuolella olevalla
Helikonilla oli muusain palvontapaikka.

<b>Tespis,</b> ateenalainen runoilija,
perintätarinan mukaan tragedian keksijä. Tarina
kertoo hänen esittäneen näytelmiään
vankkureista. Siitä johtuu <sp>Tespiksen
rattaat</sp> = vaeltava näyttämö, kiertue.

<b>Tessalia,</b> muin. Pohjois-Kreikan
itäosa, Keski-Kreikan, Epeiroksen ja
Makedonian sekä Aigeianmeren välissä.

<b>Tessalonika,</b> Saloonkin muin. nimi.

<b>Tessalonikalaiskirjeet,</b> kaksi Paavalin
Korintissa v. 53 tessalonikalaisille
kirjoittamaa U:n T:n kirjettä.

<b>Tesseraalinen järjestelmä</b> = regulaarinen
järjestelmä. ks. <sp>Kide.</sp>

<b>Tessin,</b> joki ja Sveitsin kantoni. ks.
<sp>Ticino.</sp>

<b>Tessin</b> <i>[-ī'-],</i> <sp>Karl Gustaf</sp>
(1695-1770), ruots. valtiomies, kreivi, N. T.
nuoremman poika. Liittyi holsteinilaiseen
puolueeseen, lähettiläänä Wienissä, sitten
hattupuolueen huomatuimpia miehiä,
maamarsalkkana 1738, lähettiläänä Pariisissa
1739-42, sitten Kööpenhaminassa ja
1745-54 ylihovimarsalkkana, kansliapresidenttinä
1747-52 ja Kustaa III:n opettajana. Turun
yliopiston kanslerina 1745-61; valvoi
yli-intendenttinä Tukholman linnan rakennusta.
Suuri taiteenystävä ja huomattava kaunopuhuja. —
<b>Tessin,</b> <sp>Nikodemus,</sp> vanh. (1615-81),
ruots. arkkitehti. Rakentanut Skoklosterin,
Wrangelin palatsin Tukholmassa (nyk.
hovioikeus), Drottningholmin, Kalmarin
tuomiokirkon ja Ritariholman kirkon
Kaarle XII:n hautakuorin. — <b>Tessin,</b>
<sp>Nikodemus,</sp> nuor. (1654-1728), ruots.
arkkitehti ja valtaneuvos, kreivi, N. T:n
poika. Tuli isänsä kuoleman jälkeen
linnan- ja hoviarkkitehdiksi sekä
Tukholman kaupunginarkkitehdiksi 1682.
Päätti us. isänsä keskenjääneitä töitä.
Hänen suurtyönsä on Tukholman (ks. t.,
kuvaliite) linna, joka tosin valmistui
vasta hänen kuolemansa jälkeen. Rakensi
Steningen linnan ja itselleen palatsin
Tukholmaan (nyk. käskynhaltijantalona).
T. oli aikanansa Ruotsin taide-elämän
johtaja. Sai vaikutusta it. renessanssi-
ja barokkityyleistä.

<b>Tessjö å,</b> Taasianjoki (ks. t.).

<b>Testakti,</b> engl. laki, voimassa
1673-1829. Sen mukaan ei kukaan päässyt
valtion virkaan ellei vannonut, ettei usko
leivän ja viinin muuttumista Kristuksen
ruumiiksi ja vereksi. Tähdätty
katolilaisia ja eriuskolaisia vastaan.

<b>Testamentti</b> (lat.) l. <sp>jälkisäädös</sp>
on oikeustoimi, jossa joku lausuu viimeisen
tahtonsa siitä, mitä hänen kuolemansa jälkeen
hänen jälkeensä jäävälle omaisuudelle on tehtävä.
Suomen oikeuden mukaan on t. määrämuotoinen.
Se voidaan tehdä joko kirjallisesti tai suullisesti,
mutta on kahden todistajan todistettava, ja vain,
poikkeustapauksissa on todistamaton t. pätevä,
n. s. <i>testamentum holographum.</i> T:n tulee
olla tehty terveellä ja täydellä ymmärryksellä
sekä vapaasta tahdosta. T. on yksipuolinen
oikeustoimi ja siis riippumaton t:n-saajan
myönnytyksestä, mutta tulee t:n-saajan
määräajassa ilmoittaa, tahtooko hän ottaa
t:n vastaan. Siinä tarkoituksessa tulee
t:n-saajan <sp>valvoa</sp> t., s. o. kuuden
kuukauden kuluessa siitä, kun hän sai tiedon
t:n-tekijän kuolemasta ja testamentista,
näyttää t. tuomarille. Valvomisen jälkeen
on t:n-saajan toimitettava t:n-tekijän
lähimmille perillisille oikeaksi todistetut
jäljennökset t:sta. Perillisillä on sitten
valta vuoden ja vuorokauden kuluessa moittia
t:ia nostamalla oikeudessa t:n-saajaa vastaan
<sp>t:n-moitekanteen,</sp> — T. voi sisältää
</chapter>

<chapter name="Testi-Teuraspaino">
määräyksen, että jäämistö on annettava
erityisen toimitsijan, <sp>t:n-toimeenpanijan
l. t:n-eksekuuttorin</sp> hoidettavaksi. —
T:n eri lajeja ovat <sp>fideikomissi l.
sääntöperintö</sp> (ks. t.) ja
<sp>keskinäinen t.,</sp> jolla tarkoitetaan
sellaista kahden tai useamman henkilön,
tav. aviopuolisoiden tekemää t:ia, missä
kunkin t:n-tekijän määräykset ovat
riippuvaisia toisistaan useimmiten siten, että
t:n-tekijät määräävät omaisuutensa
lankeavaksi toinen toisilleen. — Maalla
olevaa perimysmaata tai sen vastiketta ei
ole lupa testamentata. Kaupunkilaisoikeuden
mukaan saa testamentata korkeintaan 1/6
omaisuudesta, jos on rintaperillisiä;
mutta ellei ole rintaperillisiä, vaan
muita perillisiä, saa testamentata kaiken
ansaitun kiinteän sekä ansaitun ja perityn
irtaimen omaisuuden sekä korkeintaan puolet
peritystä kiinteästä omaisuudesta. Kun
ainoastaan ulkomaisia perillisiä jää, saa
testamentata kaiken (Perintökaari, luvut 16-18).

<b>Testi</b> (engl.), <i>sielut.,</i> koe, etupäässä
psykoteknillinen kelpoisuuskoe, jolla
tutkitaan henkilöiden yksilöllisiä sielullisia
ominaisuuksia ja kykyjä sekä sen nojalla
heidän sopivaisuuttaan määrättyihin toimiin.

<b>Testimonium</b> (lat.), todistus.

<b>Testis</b> (lat,), todistaja; <i>anat.,</i> kives.

<b>Tetania</b> (ransk.), tav. herkkähermostoisissa
lapsissa ja nuorissa henkilöissä ilmenevä tunti-
jopa päiväkausia kestävä käsien ja jalkojen
lihasten kouristustila. — <b>Tetanus</b> (kreik.),
jäykkäkouristus (ks. t.).

<b>Tête</b> <i>[tēt]</i> (ransk.), pää; kärki. —
<sp>À la tête,</sp> etupäässä, johdossa. —
<sp>Tête-à-tête,</sp> kahdenkeskinen kohtaus
tai keskustelu.

<b>Teternikov,</b> Sologub (ks. t.).

<b>Tetis</b> ks. <sp>Peleus.</sp>

<b>Tetmajer</b> <i>[-mā-],</i> <sp>Ludvig von</sp>
(1850-1905), unk. insinööri, aineenkoetustekniikan
uranuurtaja.

<b>Tetra-</b> (kreik.), neli-.

<b>Tetradynamia</b> (kreik.), <sp>nelivaltaiset,</sp>
Linnén kasvijärjestelmän luokka: 2-neuvoiset,
eriheteiset, 6-heteiset kasvit, joiden heteistä
4 pitempää ja 2 lyhyempää.

<b>Tetraedri</b> (kreik.), nelitahokas; sama
kuin kolmisärmäinen pyramidi. Säännöllisen
t:n (kuva ks. <sp>Monitahokas,</sp> <i>a</i>)
<table><td><td c><i>a</i><sup>3</sup>√2<td>
<td>pinta-ala on <i>a</i><sup>2</sup>√3 ja tilavuus <td c>——— <td>(<i>a</i> = särmä).
<td><td c>12<td>
</table>
<b>Tetraedriitti</b> (kreik.), kuparin- ja
sinkinpitoinen malmi, falertsilaji.

<b>Tetragoninen järjestelmä</b> ks. <sp>Kide.</sp>

<b>Tetrakloorietaani,</b> <sp>asetyleenitetrakloridi,</sp>
CHCl<sub>2</sub>. CH<sub>2</sub>Cl<sub>2</sub>, palamaton neste, kiehuu
147°:ssa, erinomainen, rasvojen, öljyjen,
hartsien y. m. liuotin.                                                  !

<b>Tetrakloorihiili,</b> <sp>hiilitetrakloridi,
tetrakloorimetaani,</sp> ,,tetra", CCl<sub>4</sub>, syntyy
metaanista ja kloorista tai suoraan hiilestä
ja kloorista kloorisulfidin läsnäollessa 900°
lämpötilassa. Raskas neste, om.-p. 1,6,
kiehumap. 76°, ei pala eikä johda sähköä;
tehokas rasvojen liuotin. Käytetään myös
kem. pesuun ja palon sammutusaineena.

<b>Tetrakloorimetaani,</b> tetrakloorihiili (ks. t.).

<b>Tetrakordi</b> (kreik.), nelisävelinen
asteikonkatkelma.

<b>Tetralogia</b> (kreik.), antiikkinen
näytelmäsarja, jossa samaa aihetta käsitellään
sekä tragediakolmikossa että siihen liittyvässä
satyyrinäytelmässä. vrt. <sp>Trilogia.</sp>

<b>Tetrametri</b> (kreik.), nelimittasäe,
neljästä dipodiasta l. kaksoisruno jalasta
muodostunut säe (kaksoisrunojalassa on
tahdit kaksittain yhdistetty yhdeksi
runojalaksi).

<b>Tetrandria</b> (kreik.), Linnén
kasvijärjestelmän luokka: kukat
2-neuvoisia, eriheteisiä, 4-heteisiä,
heteet kaikki yhtä pitkät.

<b>Tetrarkia</b> (kreik.), tetrarkan
hallitusalue. — <b>Tetrarkka,</b> neljännesruhtinas.
maan neljänneksen hallitsija.

<b>Tetronaali,</b> sulfonaalin tapainen unilääke.

<b>Tetuan,</b> Espanjan Marokon pääkaup.,
Välimeren rannalla. 43,000 as.

<b>Teubner</b> <i>[toib-],</i> B. G. <sp>Teubner,</sp>
leipzigiläinen kustannusliike, per. 1824.

<b>Teuraspaino, se osa eläimen elävästä
painosta (ks. t.), joka teurastuksessa jää,
kun nahka, sisälmykset, pää, häntä ja
raajain lihattomat osat etupolvesta ja
kintereestä alaspäin erotetaan.

<i>Eri eläinten t. %:eissa elävästä painosta:</i>
<table b>
<td c>Eläinlaji        <td c>Keskimäär. %  <td c>Vaihdellen %  <td c>Nahka %
<td>Sonni . . . <td c>50           <td c>40—60      <td c>8—8,5
<td>Lehmä . . . <td c>88           <td c>25—55      <td c>6—6,5
<td>Hieho . . . <td c>45           <td c>35—60       <td c>7
<td>Pikkuvasikka . . . <td c>54           <td c>34—68      <td c>9—14
<td>Sika (paineen ja sorkkineen) . . . <td c>72—75         <td c>60—85       <td c>—
<td>Lammas  . . . <td c>45—47         <td c>37—70      <td c>6—7
<td>Hevonen . . . <td c>—           <td c>45—60       <td c>—
</table>
Täysikasvuisesta  naudasta saadaan lisäksi
talia 1-15 kg sekä lampaasta 3-15 kg.
</chapter>


<chapter name="Teurastus-Texasin kuume">
<b>Teurastus.</b> Yleisimmät t.-tavat: 1)
suoranainen verenlaskeminen rintapistolla
tai kaulanleikkauksella (tähän kuuluu
m. m. juutalaisten šektaus), 2) verenlaskeminen

<img 1>
Ampumakone.
</img>
ydinjatkoksen vioittamisen jälkeen (niskapistolla
tai -lyönnillä) sekä 3) verenlaskeminen
tainnutuksen jälkeen. Tainnutus tapahtuu
joko otsalyönnillä, ampuma-aseella tai käyttämällä
teurastusnaamaria. Verenlaskemisen jälkeen

<img 1>
Naudan paloittelu, <i>1</i> pää, <i>2</i> niska, <i>3</i>
etuselkä, <i>4</i> rinta ja etukylki, <i>5</i> lapa, <i>6</i> selkäpaisti,
<i>7</i> paahtopaisti, <i>8</i> ranskanpaisti, <i>9</i> reisi l. paisti,
<i>10</i> kuveliha, <i>11</i> keskikylki, <i>12</i> potkat, <i>13</i>
sorkat, <i>14</i> häntä. Varjostus selkärangan yläpuolella
osoittaa ulkofileetä, ristiviivoitus sen alapuolella sisäfileetä.
</img>

<img 1>
Sian paloittelu, <i>1</i> pää, <i>2</i>
kyljyskappale, <i>3</i> satula,
<i>4</i> kylkiliha, <i>5</i>
sivusilava, <i>6</i> lapa, <i>7</i> kinkku l.
liikkiö, <i>8</i> sorkat.
</img>

<img 1>
Lampaan paloittelu.
<i>1</i> pää, <i>2</i> kyljyskappale,
<i>3</i> satula, <i>4</i> rinta- ja
kylkikappale, <i>5</i> lapa,
<i>6</i> paisti, <i>7</i> sorkat.

nyljetään nahka ja poistetaan sisälmykset.
Sikoja ei nyljetä, vaan niistä poistetaan
harjakset ja karvat joko kärventämällä
tai kalttaamalla, T:n jälkeen liha jäähdytetään.
Ruhojen paloittelemisesta ks. kuvia.

<b>Teurastuslaitos,</b> <sp>teurastamo,</sp>
laitos, jossa teurastus tapahtuu erikoisissa
halleissa. Sisuksien puhdistus suoritetaan
erillisissä puhdistushuoneissa. T:n
yhteydessä ovat välttämättömät ajanmukaiset
<sp>jäähdyttämöt,</sp> joita on tav. 2,
etuja varsinainen jäähdyttämö. Edellisessä
säilytetään lihoja teuraspäivän jälkeiseen
aamuun, jolloin ne joko viedään pois tai
siirretään varsinaiseen jäähdyttämöön,
jossa ilma pidetään +2 — +4° C
lämpöisenä. Muita t:n tärkeitä osastoja ovat:
<sp>saniteettilaitos,</sp> jossa sairaat
eläimet teurastetaan, <sp>destruktori,</sp> jolla
ravinnoksi kelpaamaton liha hävitetään,
<sp>sterilisaattori</sp> ehdollisesti
kelpaavan lihan sterilisoimista varten sekä
<sp>laboratoriot,</sp> joissa lihantarkastusta
varten tarpeelliset tutkimukset suoritetaan.
— Ajanmukalsimmat t:t on meillä Viipurin ja
Tampereen kaupungeilla sekä Karjakeskuskunnan
vientiteurastamo Torniossa ja Lounais-Suomen
Osuusteurastamo r. l. Turussa. vrt.
<sp>Lihantarkastus.</sp>

<b>Teurastusnaamari,</b> väline, joka,
samalla kuin se peittää eläimen silmät, on
varustettu erikoisella lyömis- tai
ampumalaitteella teuraan tainnuttamiseksi.

<b>Teurgia</b> (kreik.), luuloteltu kyky
maagillisin keinoin vaikuttaa jumaliin ja
ihmisiin.

<b>Teutoburgerwald,</b> <sp>Teutoburgin
metsä,</sp> metsäinen, matala, n. 115 km
pitkä poimuvuori Luoteis-Saksassa
Weserin ja Emsin välissä. V. 9 j. Kr.
voittivat Arminiuksen johtamat germaanit
siellä roomalaisen Varuksen legioonat.

<b>Teutonit,</b> germ. kansa, joka
asuinsijoiltaan Pohjanmeren rannalta kimbrien
(ks. t.) kanssa n. 113 e. Kr. hyökkäsi
Galliaan.

<b>Teuva.</b> 1. Kunta Vaasan läänissä,
Etelä-Pohjanmaalla; 558,5 km<sup>2</sup>, 9,356 as.
(1927). Keuhkotautiparantola. — 2.
Rautatieasema Seinäjoen-Kristiinankaupungin
rataosalla, T:n kunnassa, 79 km Seinäjoelta.

<b>Teuvanjoki,</b> pieni joki
Etelä-Pohjanmaalla, laskee Pohjanlahteen
Kristiinankaupungin luona.

<b>Tewfik pašša</b> (1852-92), Egyptin
kediivi 1879-92; sai varsinaiset
hallitsijanoikeudet, joutui riippuvaisuuteen
Englannista.

<b>Texas</b> [engl. äänt. <i>teksəs</i>], valtio
(v:sta 1845) Yhdysvaltain lounaiskulmassa,
Meksikon rajalla; 688,643 km<sup>2</sup>,
4,<sub>7</sub> milj. as. Hedelmällisellä
rannikkovyöhykkeellä viljellään puuvillaa,
sokeria, riisiä, läntisellä ylänköalueella
harjoitetaan vuorityötä (elohopeaa, paloöljyä,
kivihiiltä). Pääkaup. <sp>Austin.</sp>

<b>Texasin kuume,</b> Yhdysvalloissa
kotimainen, muihinkin maihin levinnyt
nautakarjan tauti. Oireita: ripuli,
verinen virtsa, kuume. T. k:n aiheuttaa
muudan punaisia verisoluja tuhoava sporotsooi
(ks. t.), jota eräs vertaimevä punkki levittää.
</chapter>

<chapter name="Texel-Thesleff">
<b>Texel</b> <i>[tessel],</i> Hollannin rannikolla,
Zuiderseen suulla oleva 23 km pitkä, 10 km
leveä saari; 7,500 as. Lampaanhoitoa.

<b>Texte</b> <i>[tekst],</i> <sp>Joseph</sp> (1865-1900),
ransk. kirjallisuushistorioitsija. Teoksia: ,,Rousseau
et les origenes du cosmopolitisme littéraire".

<b>Tezel</b> <i>[tetsel],</i> <sp>Johann</sp>
(n. 1465-1519), saks. dominikaanimunkki. Tuli
toiminnallaan antaneeksi aiheen Lutherin
esiintymiseen anekauppaa vastaan 1517.

<b>Th . . .</b> ks. myös T . . .

<b>Th,</b> toriumin kem. merkki.

<b>Thackeray</b> <i>[þäkəri],</i> <sp>William</sp>
(1811-63), engl. romaanikirjailija. Suomeksi:
,,Samuel Titmarsh eli tarina isosta Hoggartyn
timantista" ja „Henry Esmondin tarina"; muita:
,,The Book of Snobs", ,,Vanity Fair".

<img 1>
W. Thackeray.
</img>

<b>Thaer</b> <i>[tär],</i> <sp>Albrecht</sp> (1752-1828),
saks. maatalousmies, Saksan maatalousope.
tuksen perustaja; vuoroviljelyksen „isä".

<b>Thais.</b> 1. Tais (ks. t.). — 2. <sp>Thaïs,</sp>
Massenet'n (ks. t.) ooppera.

<b>Thalén</b> <i>[talē'n],</i> <sp>Tobias Robert</sp>
(1827-1905), ruots. fyysikko, prof. Upsalassa,
kehittänyt keinon rautamalmikenttien
magneettiseksi tutkimiseksi.

<b>Thalia,</b> Talia (ks. t.).

<b>Thames</b> <i>[temz],</i> joki Etelä-Englannissa,
juoksee Lontoon halki, laskee Pohjanmereen;
n. 360 km pitkä, Oxfordin kohdalla 45 m, Lontoossa
yli 200 m, suussa lähes 9 km leveä. Englannin
tärkein liikennejoki; monilla kanavilla
yhdistetty lähivesistöihin. ks. kuvaliitettä
<sp>Iso-Britannia</sp> 1.

<b>Thane</b> <i>[þein]</i> (angls.), angls.
kuninkaan sotilaallinen seuralainen, 900-luvulta
lähtien perinnöllinen suurtilallinen;
vastasi frankkilaista vasallia.

<b>Thapsus,</b> vanhalla-ajalla kaup.
Pohjois-Afrikassa, meren rannalla Kartagosta
kaakkoon. Sen läheisyydessä Cæsar 46
voitti senaatin puolueen.

<b>Tharaud</b> <i>[tarō'],</i> <sp>Jérôme</sp>
(s. 1874) ja <sp>Jean</sp> (s. 1877), ransk.
kirjailijaveljeksiä. Kirjoittaneet yhdessä
eksoottisaiheisia romanttisoituja matkakuvauksia
sekä käsitelleet juutalaisvastaisissa
romaaneissa Itä-Euroopan juutalaiskysymystä.
Teoksia suomen.: Unkarin vallankumousta
käsittelevä „Kun valtikka on Juudalla".

<b>Thaulow</b> <i>[tau-],</i> <sp>Fritz</sp> (1847-1906),
norj. taidemaalari. Maalannut impressionistisia
maisemia Norjasta ja Ranskasta; varsinkin ovat
kuuluisia hänen taiturimaiset lumikuvansa. ks.
kuvaliitettä <sp>Norjan taidetta</sp> 3.

<b>Thauvonius</b> <i>[-ō'-],</i> <sp>Abraham</sp>
(1622-79), Viipurin hiippakunnan piispa 1672-79.

<b>Théâtre Français</b> <i>[teatrə frāsē'],</i>
virallisesti <sp>Comédie Française,</sp>
Pariisissa, Ranskan huomattavin puhenäyttämö,
per. 1680.

<b>Theatrum europæum</b> (lat.), „Euroopan
teatteri", Saksassa 1600- ja 1700-luvuilla
julkaistu kokoelma lentokirjasia, virallisia
julkaisuja y. m. asiakirjoja.

<b>Theba</b> ks. <sp>Teeba.</sp>

<b>The Chicago Daily Tribune</b> <i>[δə šikā'gou
deili tribjūn],</i> v:sta 1847 ilmestyvä
chicagolainen tasavaltalainen sanomalehti,
Yhdysvaltain suurimpia; levikki yli 1 milj.

<b>Thegerström</b> <i>[tē-],</i> <sp>Robert</sp>
(1857-1919), ruots. muotokuva-, maisema- ja
kukkamaalari.

<b>Theiss,</b> Tisza (ks. t.).

<b>Thelning</b> <i>[tēlniŋ],</i> <sp>Emanuel</sp>
(1767-1831), ruots.-suom. taidemaalari. Töitä;
„Porvoon valtiopäivien avajaiset", muotokuvia.

<b>Themistokles,</b> Temistokles (ks. t.).

<b>Themptander</b> <i>[tempta'-],</i> <sp>Oskar
Robert</sp> (1844-97), ruots. poliitikko.
Pääministerinä 1884-88.

<b>Thénard</b> <i>[tenā'r],</i> <sp>Louis Jacques</sp>
(1777-1857), ransk. kemisti. Keksinyt
vetyperoksidin, valmisti vapaata booria,
kehittänyt orgaanisten aineiden analyysimenetelmiä.

<b>Theotocopuli,</b>  D. ks. <sp>el Greco.</sp>

<b>Thermidor</b> <i>[-dō'r]</i> (ransk.), Ranskan
vallankumouskalenterin yhdestoista kuukausi
(19-20 heinäk. — 17-18 elok.).

<b>Thesleff</b> <i>[te-],</i> <sp>Alexander Amatus</sp>
(1778-1847), kenraali, Suomen kenraalikuvernöörin
apulainen 1833-47, jolloin tosiasiallisesti hoiti
kenraalikuvernöörin tehtäviä, Helsingin Yliopiston
sijaiskansleri 1828-30 ja 1832-47. — <b>Thesleff,</b>
<sp>Arthur</sp> (1871-1920), mustalaistutkija ja
mykologi. Teoksia: „Studier öfver basidsvampfloran
i sydöstra Finland" (Suomen Tiedeseuran „Bidrag")
sekä „Zigenarenes utbredning i Finland" (Maant.
Yhd. aikakauskirjassa) ja ,,Wörterbuch des
Dialekts der finnländischen Zigeuner". [R. Lagerborgin
muistokirjoitus T:n teoksessa „Bibliska naturbilder"
(1921).] — <b>Thesleff,</b> <sp>Wilhelm</sp> (s. 1880),
</chapter>

<chapter name="Theslöf-Thoma">
kenraali; sotaministerinä ja sotaväen
päällikkönä syksyllä 1918. Julk.
muistelmia maailmansodasta (ruots.) sekä
„Släkten Thesleff 1595-1925".

<b>Theslöf</b> <i>[teslöv],</i> <sp>Gösta</sp> (s. 1872),
suom. kenraalimajuri. Oli vapaussodan alussa
etappipäällikkönä ja sitten ylipäällikön
esikuntapäällikkönä.

<b>Theunis</b> <i>[tönī'],</i> <sp>Georges</sp> (s. 1873),
belg. poliitikko. Rahaministerinä 1920-21,
pääministerinä 1921-25.

<b>Theuriet</b> <i>[töriē'],</i> <sp>André</sp> (1833-1907),
ransk. kirjailija. Julk. runokokoelmia,
kuten „Le chemin des bois", „Le bleu et
le noir", sekä vars. maalaiselämää
kuvaavia proosateoksia, kuten „Raymonde",
„Le fils Maugars", „La maison des deux
Barbeaux" sekä „Kuvia ja kertoelmia"
ja „Pahanilmanlintu" (suomen:t).

<b>Thibaud</b> <i>[tibō'],</i> <sp>Jacques</sp> (s, 1880),
mainehikas ransk. viulutaituri, maansa
ensimmäisenä pidetty.

<b>Thibault</b> ks. <sp>France,</sp> Anatole.

<b>Thiele</b> <i>[tīle],</i> <sp>Thorvald</sp> (1838-1910),
tansk. matemaatikko ja tähtitieteilijä. Tutkinut m. m.
kaksoistähtien kiertoratoja.

<b>Thielin galleria</b> <i>[tīlin],</i> Tukholmassa,
v:sta 1924 Ruotsin valtion. Sen perusti
pankinjohtaja E. Thiel, ja käsittää se
pääasiassa uudempaa skand. taidetta.

<b>Thierry</b> <i>[tierī'],</i> <sp>Amédée</sp> (1797-1873),
ransk. historioitsija, Teoksia: „Histoire de la Gaule",
„Histoire d'Attila". — <b>Thierry,</b> <sp>Augustin</sp>
(1795-1856), ransk. historiankirjoittaja, A. T:n veli.
Teoksia: „Histoire de la conquête de l'Angleterre
par les normands".

<b>Thiers</b> <i>[tiä'r],</i> <sp>Adolphe</sp>
(1797-1877), ransk. valtiomies ja historioitsija.
Sisäministerinä 1832, uudelleen 1834-36,
pää- ja ulkoministerinä 1836 ja 1840, sen
jälkeen vapaamielisen vastustuspuolueen
johtajana, v:sta 1848 oikeiston johtajia,
Napoleon III:n maastakarkoittama 1851-52.
V. 1870 vastusti jyrkästi sotaa, toimeenpanevan
vallan johtajana 1871 solmi rauhan Saksan kanssa,
presidenttinä 1871-73. Pääteokset: „Histoire de
la révolution française" (1823-27) ja „Histoire
du consulat et de Pempire" (1845-62).

<img 1>
Adolphe Thiers.
</img>

<b>Thiis</b> <i>[tīs],</i> <sp>Jens</sp> (s. 1870), norj.
taidehistorioitsija, v:sta 1908 Oslon taidemuseon
johtaja. Pääteokset: „Norske malere og bildhuggere",
„Fransk aand og kunst", „Leonardo da Vinci".

<b>Thimig</b> <i>[tīmih],</i> <sp>Hugo</sp> (s. 1854),
saks. teatterimies, Wienin Burgteatterin
näyttelijä, v:sta 1897 ohjaaja ja 1912-17
johtaja sekä v:sta 1924 Max Reinhardtin
Josefteatterin johdossa Wienissä. Hänen
tyttärensä <sp>Helene</sp> (s. 1889) ja poikansa
<sp>Hermann</sp> (s. 1890) ovat myös huomattavia
näyttelijöitä.

<b>Thingvellir,</b> <sp>Thingvalla,</sp> Islannin
ent. kuuluisa Alltingin kokouspaikka
(930-1798), 40 km Reykjavikista
koilliseen oleva tasanko.

<b>Thode</b> <i>[tō-],</i> <sp>Henry</sp> (1857-1920),
saks. taidehistorioitsija. Teoksia: „Franz
von Assisi und die Anfänge der Kunst in Italien",
„Michelangelo".

<b>Thoiry</b> <i>[tuarī'],</i> läh. Genèveä oleva
paikkakunta, jossa Ranskan ja Saksan
ulkoasiainministerit Briand ja Stresemann
1926 kohtasivat toisensa. Tällöin pantiin
alulle Saksan ja Ranskan välinen sovinnollinen
n. s. T:n politiikka.

<b>Tholuck</b> <i>[tō-],</i> <sp>August</sp> (1799-1877),
saks. evankeelinen teologi, prof. Hallessa
1826-77. Teoksia: „Lehre von der Sünde
und vom Versöhner". T. perusti 1872
jumaluusopin ylioppilaille kodin, n. s.
konviktin, joka on tullut esikuvaksi
muille samantapaisille laitoksille.

<b>Thoma</b> <i>[tō-],</i> <sp>Hans</sp> (1839-1924),
saks. taidemaalari. Maalannut laatu- ja muotokuvia,
idyllisiä maisemia, mytologisia ja raamatullisia
kuvia sekä esiintynyt graafikkona ja satujen
kuvittajana. [Beringer (saks,, 1922).]

<img 1>
Thoma: Sadunkerrontaa.
</img>
<b>— Thoma,</b> <sp>Ludwig</sp> (1867-1921), saks.
kirjailija, terävä poliittinen satiirikko ja
taitava Baijerin kansanelämän kuvaaja.
</chapter>

<chapter name="Thomas-Thomson">
<b>Thomas</b> <i>[tomā'],</i> <sp>Albert</sp>
(s. 1878), ransk. sosialistipoliitikko.
Ampumatarveministerinä 1915-17, v:sta 1919
johtanut Kansainliiton työtoimistoa. Käynyt
kahdesti Suomessa.

<img 1>
Albert Thomas.
</img>
<b>— Thomas,</b> <sp>Ambroise</sp> (1811-96), ransk.
oopperasäveltäjä. Tuli 1871 Pariisin
Konservatorion johtajaksi. Kuuluisin hänen
oopperoistaan on „Mignon". — <b>Thomas</b>
<i>[toməs],</i> <sp>James Henry</sp> (s. 1875),
engl. työväen johtaja, toiminut rautatieläisliiton
yleissihteerinä, oli 1924 siirtomaaministerinä.

<b>Thomasfosfaatti,</b> tuomaskuona (ks. t.).

<b>Thomas-Gilchristin menetelmä,</b> Thomasin
menetelmä (ks. <sp>Rauta,</sp> III os., p. 1158).

<b>Thomasius</b> <i>[tomā'-],</i> <sp>Christian</sp>
(1655-1728), saks. oikeusoppinut, prof. Hallessa.
Vastusti noitavainoja ja kidutusta.

<b>Thomaskuona,</b> tuomaskuona (ks. t.).

<b>Thomé</b> <i>[tomē'],</i> <sp>Valter</sp>
(1874-1918), arkkitehti. Rak. K. Lindahlin kanssa
Polyteknikkojen Talon ja Kustannus-o.-y. Otavan
(ks. n., kuvia) talot sekä veljensä <sp>Ivar T:n</sp>
(1888-1918) kanssa pankki- ja asuntotaloja. Suunnitellut
us. asemakaavoja. [Hortling (ruots., 1919).]
— <b>Thomé,</b> <sp>Verner</sp> (s. 1878), taidemaalari,
Valter T:n veli. T. on valomaalauksen varhaisimpia
edustajia Suomessa, esim. „Hiekkarannalla leikkiviä
poikia", soveltanut myös täplämaalausta, esim.
„Poikia uimassa". Maalannut värikkäitä maisemia
ja luontevia muotokuvia. Aikoinaan Septem-ryhmän jäsen.

<img 1>
Verner Thomé: Hiekkarannalla leikkiviä
poikia.
</img>

<b>Thommessen,</b> <sp>Olav Anton</sp> (s. 1851),
norj. sanomalehtimies. Toimitti 1878-1910
Verdens Gang'ia ja 1910-17 perustamaansa
Tidens Tegn'iä. — <b>Thommessen,</b> <sp>Rolf</sp>
(s. 1879), norj. sanomalehtimies ja
taidehistorioitsija, O. A. T:n poika; v:sta 1917
Tidens Tegn'in päätoimittaja.

<b>Thompson</b> <i>[tomsn],</i> <sp>William</sp>
(1785-1833), engl. sosialisti, Owenin oppilas.
Pääteos: „An inquiry into the principles
of the distribution of wealth most
condueive to human happiness" (1824).

<b>Thomsen</b> <i>[to-],</i> <sp>Christian
Jürgensen</sp> (1788-1865), tansk.
muinaistutkija ja museomies. Keksinyt esihist.
ajanjaksojen jaoittelun kivi-, pronssi- ja
rautakauteen. — <b>Thomsen,</b> <sp>Vilhelm</sp>
(1842-1927), tansk. kielentutkija, prof.
Kööpenhaminassa 1887-1912. Tutkinut suom.-ugr.,
turkkilaisia, indoeurooppalaisia y. m. kieliä.
Pääteokset: „Den gotiske Sprogklasses
Indflydelse paa den finske" (1869), jossa
osoittaa, että suomalaisten esiisät n. s.
kantasuomalaisena aikana olivat asuneet germaanien
naapureina ja saaneet näiltä kieli- y. m.
lainoja, „Beröringer mellem de finske og de
baltiske (litauisk-lettiske) Sprog" (1890),
jossa osoittaa, että suomalaiset,
ennenkuin olivat joutuneet germaanien
naapuruuteen, olivat olleet kosketuksissa
liettualais-lättiläisen kansan kanssa, „Ryska
rikets grundläggning genom skandinaverna"
(alk. engl.) sekä ennenkaikkea „Inscriptions
de l'Orkhon déchiffrées" (1896) (vrt.
<sp>Muinaisturkkilaiset kivikirjoitukset</sp>).

<img 1>
Vilhelm Thomsen.
</img>

<b>Thomson</b> <i>[tomsn],</i> <sp>Sir Basil</sp>
(s. 1861), engl. kriminalisti, Scotland
Yardin (ks. t.) etsivän osaston päällikkö
1919-21. Julk. rikospsykologisia teoksia,
— <b>Thomson,</b> <sp>Sir Charles Wyville</sp>
(1830-82), engl. luonnontutkija, prof.
Aberdeenissa, Gorkissa, Belfastissa,
Dublinissa, Edinburghissa. Syvänmerentutkimuksia,
Challenger-retkikunnan (ks. t.) johtaja. Julk.
„The Depths of the Sea" ja „The Voyage of
Challenger in the Atlantic". — <b>Thomson,</b>
<sp>Elihu</sp> (s. 1853), engl.-amer.
sähköinsinööri ja keksijä. — <b>Thomson,</b>
<sp>James</sp> (1700-48), engl. runoilija, T:n
pääteos on huomattava luonnonrunoelma „Seasons"
(= vuodenajat, 1730). Kirj. Englannin
kansallislaulun „Rule Britannia" (1740).
— <b>Thomson,</b> <sp>Sir Joseph</sp> (s. 1856),
engl. fyysikko, sähköpurkausten ja elektronien
tutkija, Sai Nobelin fysiikanpalkinnon 1906.
</chapter>

<chapter name="Thomson-Thrane">
<b>— Thomson,</b> <sp>Thomas</sp> (1773-1852), engl.
kemisti. Otti huomattavasti osaa atomiteorian
kehittämiseen ja vakiinnutti kem. kaavojen käytön
reaktsio-neja esitettäessä. — <b>Thomson,</b>
<sp>William</sp> (1824-1907), aateloituna
<sp>Lord Kelvin,</sp> skotl. fyysikko.
Kuuluisa perustavista töistään termodynamiikan,
sähköopin ja sähkönmittaustekniikan alalta.

<img 1>
William Thomson.
</img>

<b>Thoresen</b> <i>[tō-],</i> <sp>Magdalena</sp>
(1819-1903), o. s. <sp>Kragh,</sp> tansk.-norj.
kirjailijatar. Teoksia: „Fortællinger" ja
„Signes historie".

<b>Thorild</b> <i>[tū-],</i> <sp>Thomas</sp> (1759-1808),
ruots. kirjailija, v:een 1785 <sp>Thorén.</sp>
Oleskeli Englannissa ja Saksassa, jossa oli
Greifswaldin yliopiston kirjastonhoitajana
1795-1808. T. on Ruotsin kirjallisuudessa
ranskalais-klassillisuutta ja valistusajan
järjensivistystä vastustavan tunteilevan suunnan
tienraivaaja ja sellaisena romantiikan edeltäjiä.
Joutui kirjalliseen kiistaan Kellgrenin ja
Leopoldin kanssa („Kritik öfver kritiker").
[Nilsson (ruots., 1915).]

<b>Thorium,</b> torium (ks. t.).

<b>Thorn</b> <i>[torn]</i> (puol. <i>Torun</i>),
linnoitettu kaup. Puolassa, Veikselin oik.
rannalla, ent. Saksan Länsi-Preussissa.
Metalliteoll. Keskiaik. rakennuksia. 40,000
as. — Saks. ritariston perustama 1231.

<b>Thorndike</b> <i>[þōndaik],</i> <sp>Sybil</sp>
(s. 1885), engl. näyttelijätär, huomattava vars.
Shakespearen tulkitsijana.

<b>Thornycroft</b> <i>[þōni-]</i> <sp>Hamo</sp>
(s. 1850), engl. kuvanveistäjä. Teoksia: „Sotilas
kantaa haavoittunutta nuorukaista", „Artemis",
„Jousimies", „Tanssijatar", muistopatsaita. —
<b>Thornycroft,</b> <sp>John</sp> (s. 1843),
engl. laivanrakentaja.

<b>Thornycroftin kattila</b> <i>[þōnikroftin],</i>
torpedolaivoissa käytetty pieni vesiputkikattila,
jossa on yksi yläsäiliö ja kaksi nelikulmaista
sivulaatikkoa. Putket ovat taivutetut S-muotoon
ja sovitetut ylä- ja sivusäiliöiden väliin.
<sp>Yarrowin kattila</sp> on samantapainen,
mutta putket ovat suorat ja kulkevat vinosti
ylhäältä alas.

<b>Thorshavn,</b> Färsaarten pääkaup. 2,500 as.

<b>Thorsson</b> <i>[tūr-],</i> <sp>Fredrik</sp>
(1865-1925), ruots. sos.-dem. poliitikko.
Rahaministerinä 1918-20 (myöhemmin
kauppaministerinä), 1921-23, 1924-25.

<b>Thorvaldsen</b> <i>[tōrvalsen],</i> <sp>Bertel</sp>
(1768-1844), tansk. kuvanveistäjä, uusklassillisuuden
huomattavin edustaja. Toimi kauan Roomassa. Hänen
veistoksistaan, joille on tunnusomaista viivapuhtaus,
jalo yksinkertaisuus ja sopusointu, mainittakoon yleisesti
tunnettu „Kristus" ja „Kaksitoista apostolia"
(Kööpenhaminan Vor Frue-kirkossa), ,,Jason", „Hebe"
(ks. t., kuva), medaljongit „Vuodenajat" sekä

<img 1>
B. Thorvaldsen
(Eckersbergin maalaus).
</img>
„Yö ja päivä". Kööpenhaminassa on erikoinen T:n
Museo (rak. 1839-48), jonne T. on haudattu
(ks. kuvaliitettä <sp>Kööpenhamina</sp>).
[Oppermann (tansk., 1924).]

<img 1>
Thorvaldsen: Kesä.
</img>

<b>Thorwöst</b> <i>[tūr-],</i> <sp>Peter</sp>
(k. 1659), turkulainen teollisuusmies, kotoisin
Hollannista. Perusti Fiskarin tehtaan.

<b>Thot,</b> <sp>Tot,</sp> muin.-egypt. uskonnossa
kuun jumala, viisauden, opin ja kirjoitustaidon herra.

<b>Thoule'n neste</b> <i>[tulē'n],</i>
kalium-elohopeajodidin liuos, om.-p. yli 3.
Käytetään kivilajien om.-p:n määräykseen ja
erotteluun om.-p:n nojalla.

<b>Thrane</b> <i>[trāne],</i> <sp>Marcus Möller</sp>
(1817-90), norj. sosialistiagitaattori,
Norjan työväenliikkeen alkuunpanija.
</chapter>

<chapter name="Thrinax-Thököly">
<b>Thrinax,</b> Antilleilta kotoisin oleva
palmusuku; eräitä lajeja viljellään
huonekasveina ja kasvihuoneissa.

<b>Thuja</b> ks. <sp>Tuija.</sp>

<b>Thule,</b> Tule (ks. t.).

<b>Thulé</b> <i>[tulē],</i> <sp>Anders</sp> (1813-72),
suom, urkujenrakentaja. Perusti 1843 Kangasalan
urkutehtaan, jota hänen poikansa <sp>Bror Axel T.</sp>
(1847-1911) laajensi ja jonka nykyinen johtaja on
viimeksimainitun poika, insinööri Martti
<sp>Tulenheimo</sp> (s. 1883).

<b>Thulen kartano</b> <i>[tū-],</i> verotila Inarin
pitäjän Kaamasen kylässä, Kaamasjoen
rannalla, n. 30 km Inarin kirkolta.
Postiasema. Tunnettu Lapin matkailijain
levähdyspaikkana.

<b>Thulen retkikunnat,</b> tansk. Knud Rasmussenin
(ks. t.) johtamat Grönlannin-retket 1912, 1916-18
ja 1921-24. Nimi johtuu retkikuntain lähtöpaikasta
Grönlannin Kap Yorkin luona sijaitsevasta Thulesta.

<b>Thunberg</b> <i>[tūnbärj],</i> <sp>Clas</sp>
(s.  1893), suom. luistelija. Voittanut Euroopan
luistelumestaruuden 1922 ja 1928, maailmanmestaruuden
1923, 1925 ja 1928 sekä talviolympialaisissa 1924.
Voitti v:n 1928 talviolympialaisissa 500 ja 1,500 m:n
luistelun.

<img 1>
Clas Thunberg.
</img>
— <b>Thunberg,</b> <sp>Daniel af</sp> (1712-88), ruots.
vesirakennusinsinööri, tuli 1747 rakennusmestariksi
Suomen linnoitustöihin, rakennutti Viaporiin
kuivatelakan ja johti koskenperkauksia Suomessa.

<b>Thunin järvi</b> <i>[tū-],</i> Sveitsissä,
Bernin kantonissa, 19 km pitkä, 3 km leveä,
561 m yli merenp. Sen läpi virtaa
Reinin lisäjoki Aar. Tämän niskassa,
lähellä T. j:n länsipäätä on <sp>Thunin</sp>
kaup., jossa 18,000 as.

<b>Thur</b> <i>[tūr],</i> Reinin lisäjoki
vasemmalta, Koillis-Sveitsissä, 131 km pitkä.

<b>Thurgau</b> <i>[tū-],</i> kantoni
Koillis-Sveitsissä, Bodenjärven etelärannalla;
1,006 km<sup>2</sup>, 138,000 as. Pääkaup.
<sp>Frauenfeld.</sp>

<b>Thurn,</b> <sp>Heinrich Mathias von</sp>
(1580-1640), Böömin kapinan johtajia
30-vuotisessa sodassa, kreivi. Ruotsin
palveluksessa v:sta 1629, m. m.
Inkerinmaan kuvernöörinä.

<b>Thurn und Taxis</b> <i>[turn unt taksis],</i>
v:een 1681 <sp>Taxis,</sp> saks. ruhtinassuku,
jolla oli laajoja maaomistuksia Saksassa,
Itävallassa ja Belgiassa. ks. <sp>Postilaitos.</sp>

<b>Thuronius</b> <i>[turō'-],</i> <sp>Andreas</sp>
(1632-65), suom. filosofi, prof. Turussa v:sta
1657, rehtorina 1662-64. [Rein (Hist. Arkisto XVIII).]

<b>Thya</b> ks. <sp>Tuija.</sp>

<b>Thymus</b> (kreik.), kateenkorvarauhanen
(ks. t.); ajuruoho (ks. t.).

<b>Thünen</b> <i>[ty-],</i> <sp>Johann Heinrich
von</sp> (1783-1850), saks. taloustieteilijä.
T. tutki varsinkin maakoron muodostumista ja
koetti myös päästä selville siitä, mikä oli
„luonnollinen" ja oikeudenmukainen työpalkka.
Pääteos „Der isolierte Staat in Beziehung auf
Landwirtschaft und Nationalökonomie" (1826-63).

<b>Thyrén</b> <i>[tyrē'n],</i> <sp>Johan</sp> (s. 1861),
ruots. oikeusoppinut, prof. Lundissa 1894-1926 ja
rehtori 1916-26. Oikeusministerinä v:sta 1926.

<b>Thyreoidea</b> (kreik.), kilpirauhanen (ks. t.).

<b>Thüringen</b> <i>[ty-].</i> 1. Maakunta
Keski-Saksassa, ulottuu Thüringerwaldista ja
Frankenwaldista Harzin etelärinteille ja
Saalesta Werraan. — 2. Saksan valtakunnan
osavaltio, johon kuuluu Preussin alueiden
ympäröimiä alueita Thüringenissä ja jonka
sisäpuolella on preussilaisia alueita;
11,724 km<sup>2</sup>, 1,6 milj. as. Maataloutta
ja teollisuutta. Pääkaup. <sp>Weimar.</sp>
— Vv. 1919-20 yhdistettiin T. seur. valtioista:
Sachsen-Weimar-Eisenach, Sachsen-Meiningen,
Sachsen-Altenburg, Sachsen-Gotha,
Schwarzburg-Rudolstadt, Schwarzburg-Sondershausen,
Reuss-Greiz ja Reuss-Schleiz-Gera.

<b>Thüringerwald</b> <i>[tyriŋərvalt],</i>
metsäinen vuorijono Keski-Saksassa, kulkee
luoteesta kaakkoon, harjanteen korkeus
yleensä 500-650 m yli merenp.

<b>Thyselius</b> <i>[tysē'-],</i> <sp>Carl Johan</sp>
(1811-91), ruots. poliitikko. Ministerinä 1860-63,
1875-80, pääministerinä (ensim. aateliton) 1883-84.

<b>Thyssen</b> <i>[ty-],</i> <sp>August</sp> (1842-1926),
saks. teollisuusmies. Per. 1871 Montanwerke Thyssen & Co,
joka 1918 muutettiin perheyhtiöksi; siihen on liitetty
lukuisia muita tehtaita (T.-Gruppe). Liikkeen nyk.
johtaja T:n poika Fritz T. (s. 1873) on Ruhrin
teollisuuden johtomiehiä.

<b>Thököly,</b> <sp>Tököly</sp> <i>[-li],</i> <sp>Imre</sp>
(1657-1705), unk. kreivi. Unkarilaisten
kapinan johtajana pakotti keisari Leopold I:n
</chapter>

<chapter name="Ti-Tibet">
1681 tekemään myönnytyksiä protestanteille.
T. jatkoi taistelua yhteistoiminnassa Turkin
kanssa, joka tunnusti hänet Ylä-Unkarin
ruhtinaaksi. Turkkilaisten Wienin-retkellä
T. joutui 1683 tappiolle, ja turkkilaiset
pitivät häntä v:een 1686 vankina. V. 1689
hän Siebenbürgenin ruhtinaaksi nimitettynä
hyökkäsi sinne, mutta oli pakotettu peräytymään.
Eli loppuikänsä maanpakolaisena Turkissa.

<b>Ti,</b> titaanin kem. merkki.

<b>Tiainen,</b> <sp>Olli</sp> (1770-1833),
nurmekselainen talonpoikaispäällikkö, johti
v:n 1808 sodassa tilanomistaja Iisak
Steniuksen kanssa Pielisjärven puolustusta.

<b>Tiaiset</b> <i>(Parus),</i> varpuslintusuku.
Nokka suora, lyhyt, kartiomainen. Meikäläisiä
yleisiä lajeja ovat: <sp>talitiainen</sp>
<i>(P. maior)</i> (ks. värikuvaliitettä
<sp>Lintuja</sp> 6), <sp>hömötiainen</sp>
<i>(P. borealis),</i> jonka päälaki ja 
kurkku mustat, selkä tuhkanharmaa, posket
ja vatsapuoli valkoiset, 

<img 1>
Hömötiainen.
</img>
ja <sp>töyhtötiainen</sp> <i>(P. cristatus),</i>
jonka selkäpuoli on harmaanruskea, vatsapuoli
valkoinen, kurkku ja rengas kaulan ympäri
mustat, päälaella pysty, mustan- ja
valkoisenkirjava töyhtö. Etelä-Suomessa elää

<img 1>
Töyhtötiainen.
</img>
vielä <sp>sinitiainen</sp> <i>(P. cæruleus)</i> ja
hömötiaisen näköinen <sp>mustatiainen</sp>
<i>(P. ater),</i> Pohjois-Suomessa <sp>lapintiainen</sp>
<i>(P. cinctus).</i> — T. ovat kaikkiruokaisia,
syövät kumminkin etupäässä hyönteisiä. Jäävät talveksi
maahamme. Pesivät onttoihin puihin ja lahokantoihin.
Munia 7-9, valkoisia, punaruskeatäpläisiä.

<b>Tianšan,</b> Tienšan (ks. t.).

<b>Tiara</b> (lat.), muinaisten pers. ja
muidenkin itämaisten kuninkaiden päähine
(turbaani); nyk. paavin kolminkertainen
kruunu. Kuva ks. <sp>Paavi.</sp>

<b>Tibbu,</b> <sp>teda,</sp> Saharan itäosissa
asuva, berberien, ja neekerien sekakansa. Osa
muhamettilaisia, osa pakanoita.

<b>Tibell</b> <i>[-e'-],</i> <sp>Gustaf Vilhelm af</sp>
(1772-1832), ruots. kenraali. Otti
tehokkaasti osaa Ruotsin sotalaitoksen
uudistamiseen Kustaa IV Aadolfin aikana ja
oli v:n 1808-09 sodan aikana armeijan
yliadjutanttina. [Tingsten (ruots., 1925).]

<b>Tiber</b> (it. <i>Tevere</i>), Keski-Italian
suurin joki, alkaa Apenniineilta Monte
Fumajololta, juoksee Rooman halki,
laskee Tyrrhenan mereen. N. 400 km pitkä.

<b>Tiberian meri,</b> Genesaret (ks. t.).

<b>Tiberias,</b> kaup. Palestiinassa,
Galileassa, Genesaretin järven länsirannalla.
Jerusalemin hävityksen jälkeen juutalaisuuden
keskus. 6,000 as. — T:n perusti Herodes Antipas
n. 26 j. Kr.

<b>Tiberius,</b> <sp>Claudius Nero</sp>
(42 e. Kr.-37 j. Kr.), Rooman keisari 14-37.
Piti hyvää huolta valtakunnan hallinnosta
ja taloudesta; luonteeltaan epäluuloinen
ja julma. Suosikki Sejanus (ks. t.).

<b>Tibesti,</b> tibbujen asuma vuoristoseutu
Saharan itäosassa. Korkein huippu
Tusside, 3,250 m.

<b>Tibet</b> (tibetin kielellä <i>Bodjul,</i> kiinaksi
<i>Sifan</i>), maapallon mahtavin ylänköalue
Sisä-Aasiassa Himalajan ja Kuenlunin välissä,
Kiinasta valtiollisesta riippuvainen alue, rajat
Kiinaa vastaan epämääräiset, pinta-alaa

<img 1>
Tibetiläisiä häränajajia.
</img>
koskevat tiedot vaihtelevat 1,2-2,5 milj. km<sup>2</sup>,
asukaslukua koskevat tiedot 1,5-6 milj. as.
T:n ylätasanko on 4,500-5,000 m korkeata,
kylmää, niukkasateista; notkoissa kuivumassa
olevia suolajärviä. Kasvillisuus niukkaa
arokasvillisuutta. Asukkaat, tibetiläiset,
joiden kieli luetaan indo-kiinalaiseen
kielikuntaan kuuluvaksi, elävät pohjois- ja
keskiosissa paimentolaisina (lampaita, vuohia,
jakkeja), etelä- ja itäosan jokilaaksoissa

<img 1>
Tibetiläinen ratsusotilas.
</img>
</chapter>

<chapter name="Tibet-Tiedeakatemia">
maanviljelijöinä, kasvattaen keinokastelun
avulla ohraa, herneitä, perunoita, hedelmiä y. m.
Kullanhuuhdonta ja kauppa (myskin, villojen,
booraksin vientiä, tiiliteen tuontia) ovat
myös mainittavia elinkeinoja. Uskonto
on erikoislaatuista buddhalaisuutta, n. s.
laamalaisuutta (ks. t.), munkkeja on
n. 1/4 väestöstä; he harjoittavat
luostareissa kauppaa ja käsityötä (m. m.
rukousmyllyjä). Buddhalaisten hengellinen
päämies, Lhasassa asuva Dalai-laama,
on myös maallinen hallitsija. Toimeenpanevaa
valtaa harjoittaa hänen nimittämänsä ministeristö.
— <i>Historia.</i> T. on ollut jo varhain
riippuvaisuussuhteissa Kiinaan, mutta kotimaisten
hallitsijoiden hallitsema. Näistä Dalai-laama
vähitellen kohosi ylimmäksi maalliseksi ja
Taši-laama hengelliseksi päämieheksi. V. 1750
T:n hallitus uskottiin Dalai- ja Taši-laamoille
keisarin komissaarien ylivalvonnan alaisina.
T. sai suurvaltiollista merkitystä Venäjän ja
Englannin Keski-Aasiaa koskevan kilpailun johdosta.
Venäjä oli aluksi voitolla, mutta Japanin sodan
aikana engl. retkikunta tunkeutui 1904 Lhasaan.
Dalai-laama pakeni, ja Taši-laaman kanssa tehdyssä
sopimuksessa T. tuli Englannin vasallivaltioksi.
Kiina yritti puolustaa oikeuksiaan T:ssä
ja miehitti 1910 Lhasan, mutta Kiinan
vallankumouksen jälkeen lakkasi sen
suvereniteetti T:ssä, ja Dalai-laama julisti
1913 T:n riippumattomaksi Kiinasta. Kiinan
sekasorron takia ei lopullista sopimusta sen
kanssa ole voitu tehdä, ja T. on tullut entistä
enemmän riippuvaksi Englannista. [Hedin (1906 ja 1909).]

<b>Tibet.</b> 1. Tibetvuohen pitkä, karkea
villa. vrt. <sp>Kašmir.</sp> — 2. Verraten
arvokas tekovilla, joka on valmistettu
kampavillalankaisista naistenkangas-tilkuista.
— 3. Hieno toimikkainen villakangaslaatu.

<b>Tibullus,</b> <sp>Albius</sp> (n. 54-19 e. Kr.),
roomal. runoilija. Kirjoittanut tunnelmallisia
lemmenlauluja. [Koskenniemi, „Roomalaisia
runoilijoita" (1919).]

<b>Tibur</b> ks. <sp>Tivoli.</sp>

<b>Tiburtius</b> <i>[-u'r-],</i> <sp>Tiburtius</sp>
(1706-87), ruots. pappi. Laatinut muistiinpanoja
Suomen sodasta 1741-42: „Historia om finska
kriget åren 1741 och 1742" (julk. 1817).

<b>Ticino</b> <i>[-tšino]</i> (saks. <i>Tessin</i>).
1. Joki Italiassa ja Sveitsissä, Pon lisäjoki oik.;
2 lähdehaaraa, joista toinen lähtee Sankt
Gotthardilta. Juoksee Lago Maggioren
läpi. Laskee Pavian alapuolella Po-jokeen.
240 km pitkä. — 2. Kantoni Etelä-Sveitsissä;
2,813 km<sup>2</sup>, 153,000 as., enemmistö
italialaisia. Pääkaup. <sp>Bellinzona.</sp>

<b>Ticklén</b> <i>[-ē'n,],</i> <sp>Eero</sp> (1794-1827),
Kärsämäen kappalainen. Sepittänyt runon
„Neidon valitus". — <b>Ticklén,</b> <sp>Pietari</sp>
(1792-1838), koulunopettaja (Oulussa) ja
Teuvan kirkkoherra, E. T:n veli. Kirjoittanut
runoja Oulun Viikkosanomiin.

<b>Tidaholm</b> <i>[tī-],</i> kaup. Ruotsissa,
Vetterin länsipuolella. 4,600 as.

<b>Tidemand</b> <i>[tīdeman],</i> <sp>Adolf</sp>
(1814-76), norj. taidemaalari. Kuvannut norj.
kansanelämää. Töitä: tunnettu sarja
„Maalaishäät", „Intoilijat", „Haugelaisia".
ks. kuvaliitettä <sp>Norjan taidetta.</sp>

<b>Tidens Tegn</b> <i>[tejn],</i> Verdens Gangin
toimittajan O. A. Thommessenin (ks. t.)
1910 perustama oslolainen vapaamielinen
sanomalehti, sulatti 1923 itseensä Verdens
Gangin, omistaa myös iltalehden Oslo
Aftenavis (ent. Örebladet).

<b>Tidikelt,</b> keidasryhmä keskisen
Saharan luoteisosassa, Algerin-Timbuktun
karavaanitien varrella (pääkeidas
<sp>Salah</sp>). 9,000 as.

<b>Tidningar utgifna af ett sällskap i Åbo</b>
<i>[tīd- ūtjīvna āv et selskāp i ōbu],</i>
Suomen ensim. sanomalehti, Aurora-seuran
äänenkannattaja, ilmestyi 1771-78 ja 1782-85
H. G. Porthanin toimittamana.

<b>Tidö</b> <i>[tīdö],</i> linna Ruotsissa, Mälarin
rannalla, Axel Oxenstiernan rakennuttama.

<b>Tieck</b> <i>[tīk],</i> <sp>Johann Ludwig</sp>
(1773-1853), saks. kirjailija, romantiikan
johtajia. Teoksia: kirjeromaani „William
Lovell", satukokoelma „Volksmärchen",
johon sisältyy m. m. „Der blonde Eckert"
ja satiirinen näytelmä „Der gestiefelte Kater".

<b>Tiede</b> on järjestelmällinen kokonaisuus
perusteltuja ja varmoja tietoja.
Asianmukaisinta lienee erottaa t:den
päähaaroina: I. Muodolliset t:t, matematiikka
ja muodollinen logiikka, jotka käsittelevät
ihmisajatuksen itsensä luomia käsitteitä
eivätkä mitään olemassaolevia esineitä.
II. Reaali-t:t, jotka tutkivat tosiasioita,
olemassaolevia esineitä. Ne jakaantuvat
kahteen päähaaraan. 1) Luonnon-t:t, jotka
tutkivat aineellisia esineitä. 2) Henki-t:t
eli humanistiset t:t, jotka tutkivat
inhimillistä sielunelämää (sielu-t. eri
haaroineen) sekä ihmisten sielullisella
toiminnallaan muodostamia tuotteita ja
laitoksia (kulttuuri-t:t l. historialliset
t:t). Oman ryhmänsä muodostaa vielä
filosofia.

<b>Tiedeakatemia</b> ks. <sp>Akatemia</sp> ja
<sp>Suomalainen Tiedeakatemia.</sp>
</chapter>

<chapter name="Tiedekunta-Tiet">
<b>Tiedekunta.</b> Niiden tieteiden mukaan,
joissa yliopistoissa opetusta annetaan,
jakautuvat sen opettajat ja nuoriso t:iin.
vrt. <sp>Helsingin Yliopisto.</sp>

<b>Tiedeseura</b> ks. <sp>Suomen Tiedeseura.</sp>

<b>Tiedge</b> <i>[tīd-],</i> <sp>Christoph August</sp>
(1752-1841), saks. runoilija. Pääteos
opetusrunoelma „Urania". T:n muistoksi
perustettiin Dresdenissä 1841 säätiö
runoilijoiden ja taiteilijoiden tukemiseksi.

<b>Tiedonantopalvelus</b> l. <sp>viestipalvelus,</sp>
<i>sot.,</i> tietojen välittäminen ja
tiedonantoyhteyksien rakentaminen ja
järjestäminen. Välineitä ovat lennätin,
puhelin, vilkkulamppu, radio, viitoitus, tunnus-
ja viesti vaatteet, valoammukset, lähetit,
sotakoirat, kyyhkyset. [Sarlin (1926).]

<b>Tiedustelupalvelus,</b> tietojen
hankkiminen vihollisesta ja yleensä kaikki ne
toimet, joiden tarkoituksena on tilanteen
valaiseminen. <sp>Kaukotiedustelun</sp>
suorittavat ilmailuvoimat, myös ratsuväki
ja osaksi hiihto- ja pyörällyjoukot,
<sp>lähitiedustelun</sp> jalka- ja ratsuväen
sekä hiihtopartiot. Ennen yhteentörmäystä
vihollisen kanssa kehitetään lähitiedustelu
yhä seikkaperäisemmäksi <sp>taistelutiedusteluksi.</sp>

<b>Tie- ja vesirakennushallinto.</b> T.- ja
v:n toimintaa johtaa <sp>Tie- ja
Vesirakennushallitus</sp> (1816-40
Koskenperkaus- ja Kanavatoimen Johtokunta,
1840-60 Tie- ja Vesilaitosjohtokunta,
1860-1925 Tie- ja Vesirakennusten
Ylihallitus), joka on lähinnä Kulkulaitosten
ja Yleisten Töiden Ministeriön alainen
ja jonka alaisena on <sp>Hydrografinen
Toimisto.</sp> Paikallisen tie- ja
vesirakennuksen valvontaa ja hoitoa
varten on maa jaettu yhdeksään piiriin,
joita kutakin johtaa piiri-insinööri
(Asetus 21/2 1925).

<b>Tiejyrä,</b> raskas rauta- tai kivilieriö,
jolla jyrätään tien pintaa. T:ää tav.
käyttää höyrykone tai polttomoottori.

<b>Tielautakunta.</b> Kuhunkin maalaiskuntaan
on kunnanvaltuuston asetettava t., johon
kuuluu kolme jäsentä ja kaksi varajäsentä.
T:n velvollisuutena on nimismiehen avustaminen
maanteiden hoidon ja kunnossapidon valvonnassa,
kunnanteistä annettujen päätösten ja
määräysten toimeenpaneminen, lausuntojen
antaminen ja ehdotusten tekeminen maan- ja
kunnanteitä koskevista asioista y. m. s.
— Kyläteitä varten osakkaat valitsevat
<sp>hoitokunnan.</sp>

<b>Tiemanttaali.</b> Tientekovelvollisuuden
ollessa manttaalin perusteella jaettuna
laskettiin verollepannuille torpille ja
ulkopalstoille, teollisuuslaitoksille ja
kruununpuistoille tierasituksen jakoa
varten manttaali, jota nimitettiin t:ksi.

<b>Tiemestari</b> ks. <sp>Tiet.</sp>

<b>Tienhaara,</b> rautatieasema Viipurin-Simolan
rataosalla, Viipurin pitäjässä, 7 km Viipurista.
Teollisuuslaitoksia.

<b>Tienšan,</b> <sp>Tianšan</sp> (=
taivaanvuoristo), mahtava n. 2,000 km pitkä
vuoristo Keski-Aasiassa, Itä-Turkestanin
pohjoispuolella. Korkeimmat huiput, joista
mainittavin Han l. Khan Tengri, n. 7,000 m
yli merenp.

<b>Tientekovelvollisuus</b> oli alk.
valtakunnan kaikkien asukkaiden rasituksena,
mutta myöhemmin se joutui manttaaliin
pannun maan ja laitosten omistajain ja
haltijain suoritettavaksi, kunnes 11/10 1918
annetulla tielailla, joka tuli voimaan
1/1 1921, valtion rakennettaviksi ja
kunnossa pidettäviksi joutuivat yleiset
maantiet, paikallisteiden tientekovelvollisuuden
jäädessä niiden osakkaille. Nyk. voimassa
olevaan t:een nähden ks. <sp>Tiet.</sp>

<b>Tientsin,</b> kaup. Pohjois-Kiinassa,
Peihon ja Keisarinkanavan varrella.
Pekingin Satamakaup. Yliopisto.
Huomattavaa kauppaa. 800,000 as.

<b>Tieoikeus,</b> objektiivisessa mielessä ne
oikeussäännöt, jotka säännöstelevät teitä
koskevia oikeussuhteita, subjektiivisessa
mielessä jonkin henkilön oikeus tienpitoon
tai -käyttöön.

<b>Tiepolo</b> <i>[-ē'-],</i> <sp>Giambattista</sp>
(1696-1770), it. taidemaalari, venetsialaisen
koulun viimeinen mainehikas edustaja. T. on
freskoilla koristanut useita Vicenzan, Venetsian
ja Madridin palatseja sekä Würzburgin
piispanlinnan. [Sack (saks., 1910).]

<b>Tierauha.</b> Rikoslain 42:7 on säädetty
rangaistus sille, joka yleisellä tiellä,
kadulla, kulkuväylällä tai muussa
julkisessa paikassa tai julkisessa
toimituksessa tai yleisessä kokouksessa
meluamalla tai kiroilemalla häiritsee rauhaa
tai harjoittaa muuta ilkivaltaa.

<b>Tierce</b> <i>[tiəs],</i> engl. nestemitta, =
42 gallonia. vrt. <sp>Mitta.</sp>

<b>Tiernapojat,</b> tähtipojat (ks. t.).

<b>Tiet.</b> <i>Tekn.</i> Rakenteeltaan Suomen t.
luokitellaan seuraavasti: 1) <sp>Vierto-t.,</sp>
6 tonnin kuorma-auto-liikennettä (kuorma
+ auto) varten rakennettuja, vähintään
6 m leveitä, lujia, ajorata vähintään
5 m leveä, paksua sepelikerrosta tai
kivipeittoa, suurin nousu 1:25. 2)
<sp>Ensiluokan t.,</sp> keskiraskasta, suurta
liikennettä ja korkeintaan 4,5 tonnin
autoliikennettä varten rakennettuja,
</chapter>

<chapter name="Tieteellisten Seurain Talo">
vähintään 5 m leveitä, ajorata 4 m leveä,
joko sepelipeitteinen tai lujalla
kantavalla kerroksella varustettu
sorapeitteinen, suurin nousu 1:20-1:15.
3) <sp>Toisen luokan</sp> t., keveämpää yleistä,
korkeintaan 3 tonnin autoliikennettä
varten rakennettuja, 5 m leveitä sorateitä.
4) <sp>Paikallis-t.,</sp> keveätä paikallista
liikennettä varten rakennettuja, 3,6 m
leveitä, heikkoja sorateitä. Lisäksi
on tilus-, polku-, talvi- ja tilapäisiä t:tä.
— Tierakenteessa on seuraavat osat:
tienrunko ajoratoineen, pientareineen ja
luiskoineen, pengermä, oja, ja lisäksi

<img 1>
Tierakenteen poikkileikkaus.
</img>
rumpu, silta, lossi, tukimuuri, kaide,
kilometripylväs,  rajapylväs  ja  tienviitta.
Maanteiden hoito ja kunnossapito
kuuluu Tie- ja Vesirakennushallitukselle,
joka piirikonttoriensa välityksellä
huolehtii niistä. Välittömästi piirikonttorin
alaisena on tiemestari, jonka
pätevyysvaatimuksena on teollisuuskoulun
rakennusosaston kurssi ja tavallisesti
vielä kahden v:n kokemus t:n rakentamisessa,

<img 1>
Tiekarhu.
</img>
lisäksi moottoriajoneuvojen
kuljetustaito. Jatkuvasti teistä huolta
pitämässä on <sp>tievartija.</sp>
Tarkastuslautakuntaan kuuluu tav. nimismies,
tiemestari ja joku tielautakunnan (ks. t.)
jäsen. — Tientekokoneita ovat höyrylapio

<img 1>
Moottorijyrä.
</img>
(ks. t.), kivenmurskaaja (ks. t.)
ja tiejyrä (ks. t.). Tienhoitokoneita ovat
tielana, multuri, jousikaavin, piikkiaura
l. tienrepijä ja tiekarhu l. moottoritiehöylä.
Talvella tarvitaan lumiauroja (ks. t.) sekä
lumiaitoja l. -suojuksia estämään teitä
tukkeutumasta. [Lönnroth, „Tiekäsikirja"
(1927).] — <i>Lakit.</i> T. ovat joko <sp>yleisiä</sp>
tai <sp>yksityisiä</sp> t:ta. Yleisiä t:ta ovat
maantiet, kunnantiet ja kylätiet. Yksityisiä
t:tä ovat tilustiet. <sp>Maanteiksi,</sp>
joiden kunnossapito kuuluu valtiolle,
voidaan määrätä sellaiset kesä- ja
talviajotiet sekä jalkamiehiä ja ratsastajia
varten tarkoitetut polkutiet, jotka
välittävät yleistä kulkuyhteyttä valtakunnan
rajalle tai kaupunkien, maalaiskuntien
tai liikekeskusten välillä taikka
tällaiselta tieltä läheiselle rautatieasemalle tai
yleiseen satamapaikkaan tai muiden
sellaisten paikkojen välillä, missä teiden
katsotaan olevan yleisen tarpeen
vaatimia. <sp>Kunnanteinä</sp> kunnossapidettäviksi
voivat kunnat ottaa ne kesä- ja
talvitiet, jotka välittävät kulkuyhteyttä
kunnan eri kulmakuntien tai suurimpien
kylien välillä tai kylätieltä maantielle,
rautatieasemalle tai -pysäkille tai
satamapaikkaan ja joilla on kunnankeskisessä
liikenteessä yleinen merkitys;
erityisestä syystä kunta voi ottaa muunkin
tien kunnossapidettäväkseen.
<sp>Kyläteillä,</sp> joita aikaisemmin
sanottiin <sp>paikallisteiksi</sp> ja joiden
kunnossapito on niiden osakkaiden velvollisuus,
tarkoitetaan kesä- ja talviteitä, jotka
välittävät kulkuyhteyttä kylien kesken
tai johtavat kylästä maantielle tahi
kunnantielle tai jotka muuten ovat
ainoastaan paikallisten olojen vaatimia.
<sp>Tilustiet l. taloustiet</sp> ovat yksityisiä
teitä maalla, joista yhdelle tai
useammalle kiinteistölle on pysyväistä hyötyä
kotiajotienä tai muuhun kiinteistön
asianmukaisesta käyttämisestä johtuvaan
tarkoitukseen (Tielaki 3/5 1927; Laki
entisten maanteiden ottamisesta valtion
haltuun 3/5 1927; Laki tilusteistä 3/5 1927;
Tieasetus 11/11 1927; Asetus entisten
maanteiden ottamisesta valtion haltuun
annetun lain toimeenpanemisesta 11/11 1927;
Asetus tilusteistä annetun lain
toimeenpanemisesta 11/11 1927).

<b>Tieteellisten Seurain Talo,</b>
Helsingissä, rak. valtion varoilla 1898-99.
Talossa pitää kokouksiaan yli 20 seuraa
ja säilyttää siellä kirjavarastonsa,
arkistonsa y. m. Taloa sekä siinä sijansa
saaneiden seurojen yhteisiä asioita hoitaa
Tieteellisten Seurain Valtuuskunta, joka
</chapter>

<chapter name="Tietgen-Tiikeri">
asetettiin (ensin komiteana), sittenkun
Suomen Tiedeseura 1896 oli anonut
hallitukselta määrärahaa talon
rakentamiseksi tieteellisille seuroille.

<b>Tietgen</b> <i>[tit-],</i> <sp>Carl Frederik</sp>
(1829-1901),. tansk. pankki- ja liikemies.
Oli aloitteentekijänä suurissa liikeyrityksissä,
esim. Det Forenede Dampskibsselskabissa, joka
ylläpiti talviliikennettä Suomen ja Englannin
välillä, Kööpenhaminan raitiotieyhtiössä ja
sähkölennätinyhtiössä, joka vieläkin omistaa
Suomen ja Ruotsin väliset kaapelit, y. m.
[Palmén (1916).]

<b>Tietokritiikki,</b> arvosteleva tutkimus
tiedon pätevyydestä ja mahdollisuudesta
eli siitä, voiko ihminen saavuttaa
varmaa tietoa. — <b>Tietonihilismi,</b> se
käsitys, että pätevän tiedon saavuttaminen
on mahdotonta. — <b>Tieto-oppi</b> on
tutkimus inhimillisen tiedon perusteista,
pätevyydestä ja kehityksestä.

<b>Tietosanakirja</b> ks. <sp>Ensyklopedia.</sp>

<b>Tietosanakirja o.-y.,</b> pääasiassa
Kustannus o.-y. Otavan ja Werner Söderström
o.-y:n Tietosanakirjan julkaisemiseksi perustama,
1906-24 toiminut kirjankustannusliike.

<b>Tietotoimisto</b> ks. <sp>Suomen
Tietotoimisto</sp> ja <sp>Työväen
Sanomalehtien Tietotoimisto.</sp>

<b>Tietäväinen,</b> A. ks. <sp>Untola,</sp> Algoth.

<b>Tieyksikkö</b> on se peruste, jonka
mukaan osallisuus kylätien rakennukseen
ja kunnossapitoon määrätään. T:jen luku
vahvistetaan, sen mukaan kuin kukin
tieosakas tiestä hyötyy, ja on tätä
hyötyä arvosteltaessa huomioonotettava tien
käyttö ja tien vaikutuspiiriin kuuluvan
maan pinta-ala (Tielaki 3/5 1927;
Tieasetus 11/11 1927).

<b>Tiffany</b> <i>[tifəni],</i> <sp>Louis Comfort</sp>
(s. 1848), amer. taiteilija, mainehikas
lasi- ja kultasepäntöiden valmistaja.

<b>Tiflis</b> (georg. <i>Tpilisi</i>), Georgian ja
Trans-Kaukaasian pääkaup., Kuran varrella.
Yliopisto. Vilkasta kauppaa. 350,000 as.

<b>Tigerstedt</b> <i>[tīgerstet],</i> <sp>Axel
Fredrik</sp> (1860-1926), suom. geologi ja
dendrologi, suorittanut omistamallaan Mustilan
tilalla Elimäellä huomattavia viljelyskokeita
ulkolaisilla puilla ja pensailla. Julk. ,,Mustilan
kotikunnas". — <b>Tigerstedt,</b> <sp>Carl</sp>
(s. 1882), fysiologian prof. Helsingin Yliopistossa
v:sta 1920, R. T:n poika. — <b>Tigerstedt,</b>
<sp>Georg Fredrik</sp> (1729-90), everstiluutnantti,
mestattiin maankavaltajana (yhteydestä venäläisten
kanssa). — <b>Tigerstedt,</b> <sp>Gregori</sp>
(1784-1863), everstiluutnantti. Haavoittui
Revonlahdella, Kuopion tarkk'ampujapataljoonan
päällikkönä 1829-31; „vänrikkien" sankareita. —
<b>Tigerstedt,</b> <sp>Karl Konstantin</sp>
(1822-.1902), historioitsija, lehtori. —
<b>Tigerstedt,</b> <sp>Robert</sp> (1853-1923),
suom. fysiologi, fysiologian prof. Tukholman
Karoliinisessa Laitoksessa 1886-1900 ja Helsingin
Yliopistossa 1900-19. Aikansa kuuluisimpia
fysiologian tutkijoita. Lukuisia tutkimuksia ja
julkaisuja, m. m.: „Lehrbuch der Physiologie des
Menschen" (10:s pain. 1923), suom. julkaistu
„Fysiologia", „Terveysoppi", „Väkijuomakysymys",
„Louis Pasteur", „Tieteellistä kritiikkiä".

<img 1>
Robert Tigerstedt.
</img>

<b>Tiglatpileser,</b> neljä Assyrian kuningasta.

<b>Tigranes Suuri</b> (121-36 e. Kr.), Armeenian kuningas.

<b>Tigré,</b> Pohjois-Abessiinian maakunta.
Pääpaikka <sp>Adua.</sp>

<b>Tigris,</b> joki Aasiassa, Mesopotamiassa,
Eufratin kaksois joki, 1,870 km. Lähteet
Armeenian vuorilla. T:n ja Eufratin
yhteinen loppujuoksu on Šat-el-Arab.

<b>Tiheys,</b> kappaleen tilavuusyksiköri
massa. Kappaleen t:n mittaluku
CGS-järjestelmässä on sama kuin sen
ominaispainon. T. on kuitenkin fysiikassa eri
käsite; sen yksikkö on g/cm<sup>3</sup>, kun
ominaispaino on puhdas luku. Nesteiden t:n
asteikoista ks. <sp>Neste.</sp>

<b>Tihon</b> (1858-1925), alk. <sp>Vasilij
Belavin,</sp> Venäjän patriarkka v:sta
1917; riitaantui pian bolševikkihallituksen
kanssa, vangittiin 1922, vapautettiin
1923, mutta pidettiin edelleen valvonnan
alaisena.

<b>Tihunti</b> l. <sp>tiunti</sp> (ruots.), kymmenys.

<b>Tihvina</b> (ven. <i>Tihvinka</i>), Laatokkaan
laskevan Sjasin lisäjoki, 165 km. T:n
<sp>kanava</sp> on osana siitä kanavatiestä,
joka yhdistää Volgan lisäjoen Mologan
Laatokan eteläpuolella kulkevaan kanavaväylään.
T:n varrella on pieni T:n kaup.

<b>Tiikelikone</b> ks. <sp>Painokone.</sp>

<b>Tiikeri</b> <i>(Felis tigris),</i> suurin
kissaeläin: pituus n. 2 m (ilman 90 cm:n
pituista häntää), korkeus hartiain
kohdalta 80-90 cm. Turkki pehmeä ja
kiiltävä, pohjaväri selkäpuolelta
</chapter>

<chapter name="Tiikerihevonen-Tiirat">
<img 1>
Tiikeri.
</img>
ruosteenkeltainen, kyljiltä ja vatsapuolelta
vaaleampi, lukuisia mustia tai ruskeita
poikkijuovia (myös hännässä ja
raajoissa). Etelä- ja Keski-Aasiassa
Aral-järveen ja aliseen Amur-jokeen saakka
(alppimaita lukuunottamatta). Asustaa
mieluimmin tiheissä viidakoissa ja
metsäseuduissa lähellä vettä. Kiipeää puuhun
vain poikkeustapauksissa. Naaras
synnyttää 2-5 poikasta kerrallaan. Intiassa
puhutaan kolmenlaisista t:eistä: <sp>viidakko-t.</sp>
elää asumattomissa seuduissa pyydystäen
luonnonvaraista riistaa, <sp>kylä-t.</sp> asuu
ihmisasutusten lähellä ja surmaa karjaa,
<sp>ihmissyöjä-t.</sp> ahdistaa melkein
yksinomaan ihmisiä. T:n nahka on kallisarvoista,
käytetään matoiksi y. m.

<b>Tiikerihevonen,</b> seepra (ks. t.).

<b>Tiikerikäärme</b> ks. <sp>Jättiläiskäärmeet.</sp>

<b>Tiikerinsilmäkivi,</b> kellanruskea
koristekivi: rapautunutta krokydoliittia ja
kvartsia. Etelä-Afrikassa.

<b>Tiiksjärvi,</b> n. 30 km pitkä, 15 km
leveä järvi Vienan Karjalassa Pääjärven
itäpuolella. Laskee Koutajärveen.

<b>Tiili,</b> keinotekoinen rakennuskivi,
valmistetaan polttamalla savesta ja
hiekasta tai kalkista ja hiekasta,
sementistä, kuonasta, lasista y. m.
tulenkestävästä aineesta. — Savi-t. on ollut
jo ammoin tunnettu ja käytetty. T:ien
värit aiheutuvat oksideista. Kautaoksidi
antaa punertavan värin, ja jos savessa
on samalla runsaasti kalkkia, tulee väri
keltainen. Siniharmaa väri saadaan
pelkistävällä poltolla (sinipolttomenetelmä).
T:n näköpinta (engobipinta) päällystetään
usein värisavella, värisaviuutteella tai
lasituksella. — T.-laatuja erotetaan useampia.
1) <sp>Tiiviit</sp> t:t l. <sp>klinkkeri</sp>-t:t (ks. t.).
2) <sp>Huokoisia</sp> t:ia ovat m. m. fasadi-,
katto-, kouru-, valssi-, uoma-, savupiippu-,
tav. muuri-t:t. 3) <sp>Hohkaiset</sp> t:t
valmistetaan sekoittamalla saveen sahajauhoja,
turvetta, hiilimurskaa y. m. 4) <sp>Tulenkestävät</sp>
t:t kestävät yli 1,350° kuumuuden. Näitä on
„happamia" (kvartsinpitoisia) ja „emäksisiä"
(kalkkipitoisia). Happamia ovat m. m. n. s.
dina-t:t (96-97 % kvartsia), joita käytetään
lasiuuneissa y. m. ja jotka ovat tulenkestävimmät.
— Muuri-t:ien koko oli Suomessa ennen
320 X 160 X 100 mm, nyk. normaalikoko on
meillä 270 X 130 X 75 mm. Saksassa on t:ien
koko 250 X l20 X 63 mm. — <i>Valmistus.</i> T:ia
valmistettiin alk. ilman koneita, saven sotki
karja, ja tiilet muodostettiin käsin, kuivattiin
kentällä ja poltettiin läjässä. Sittemmin
sotkettiin savi tiili- (savi-) kirnulla l.
-ranalla, „lyötiin" muottikehyksellä,
kuivattiin laudoilla katoksissa sekä
poltettiin uunissa. Ensim. t.-koneen keksi 1854
Schlickeisen. N. s. rengasuunin keksi
1858 Hoffmann. Nyk. saven kaivaa kaivuukone,
vaunut vievät sen sekoittajaan, josta se
kulkee kivenerottajaan ja puserrusvalsseihin
sekä lopulta t.-koneeseen, josta se pötkynä
tulee leikkauspöydälle. Leikatut t:t joutuvat
sitten kuivauslaudoille ja kuivausuuniin sekä
lopuksi kehäuuniin. Poltto kestää n. 2 1/4 vrk.,
jäähtyminen n. 10 vrk. —  Kehä- l. rengasuunissa
on 14-16 kammiota käsittävä avonainen tai holvattu
uunikanava. Lämmitys tapahtuu ylhäällä
olevista aukoista. Kammioista on 2-3
kerrallaan polton alaisena, polttoilma tulee
äsken poltettujen ja jäähtymässä
olevien kammioiden kautta siten  itse
kuumeten. Osa tästä ilmasta kulkee
polttovalmiiden kammioiden kautta
kuivattamassa näissä olevia t:iä. Polttovalmiiden
kammioiden välissä on paperiseinä, joka
palaa pois, mikäli poltto siirtyy
kammiosta kammioon. Poltetut ja
jäähtyneet t:t otetaan uunista ja tyhjän tilan
toiseen päähän ladotaan raaka-t:iä.
Näin kiertää poltto kammiosta kammioon.
vrt. <sp>Sementtitiili.</sp> [Vinnari,
„Tiiliteollisuus" (1925).]

<b>Tiiliruukki,</b> Viipurin kaupunginosa,
v:een 1924 esikaupunki.

<b>Tiiliteollisuus.</b> V. 1926 oli Suomessa
98 tiilitehdasta, joissa 2,618 työntekijää
ja tuotannon arvo 66,9 milj. mk.

<b>Tiimalasi,</b> hiekkakello (ks. t.).

<b>Tiineys,</b> eläinten raskaus. T.-aika on
tav. oloissa eri kotieläimillä seuraava:
tammalla 340, lehmällä 280, porolla 217,
lampaalla ja vuohella 150, sialla 114,
kaniinilla 30, koiralla 62, kissalla 56 vrk.

<b>Tiirat</b> <i>(Sterna),</i> pitkäsiipisten
lahkoon kuuluvia, matalajalkaisia, pitkä- ja
suipposiipisiä, halkopyrstöisiä lintuja. —
<sp>Kalatiira</sp> <i>(S. hirundo),</i> 36-42 cm
</chapter>

<chapter name="Tiirikka-Tikli">
<img 1>
Kalatiira.
</img>
pitkä, selkäpuoli harmaa, vatsapuoli valkoinen,
päälaki musta, nokka punainen, mustakärkinen,
koivet punaiset. Yleinen Etelä-Suomesta
Oulujärven rannoille ja Tornioon asti. Asuu
meren ja järvien kareilla ja kivikkorantaisilla
saarilla. Pyytää vedestä pieniä kaloja.
<sp>Lapintiira</sp> <i>(S. macrura)</i> on kalatiiran
näköinen ja kokoinen; nokka kokonaan
punainen, pyrstön reunasulat ulottuvat
siivenkärkiä pitemmälle. Pesii Suomen ja
Venäjän Lapissa. <sp>Raukutiira l.
räyskä</sp> <i>(S. caspia)</i> on edellisiä
suurempi, 48-57 cm pitkä, mustakoipinen,
karkeaääninen ulkokarien asukas. Pesii
Uudenmaan ulkosaaristossa. — Pesivät
aukeilla rannoilla, pesänä usein vain
matala kuoppa. Munat, 2-3, kirjavat.

<b>Tiirikka,</b> lukkojen aukaisemiseen
käytettävä tilapäinen avain; tehdään tav.
rautalangasta.

<b>Tiirismaa,</b> <sp>Tiirismäki,</sp>
Etelä-Suomen korkein vuori, Hollolan pitäjässä,
Vesijärven etelärannalla, 8 km Lahdesta
luoteeseen. Kvartsiittikalliota. 223 m
yli merenp. Suosittu näköalapaikka.

<b>Tiitus.</b> 1. Titus (ks. t.). — 2. I.
Kivisen (ks. t.) salanimi.

<b>Tiivisteet,</b> aineita, joita käytetään
nesteen tai kaasunpitävän liitoksen
aikaansaamiseksi joko toisiinsa yhdistettyjen
(laipat) tai liikkuvien pintojen
(tiivistysholkit, männät) välillä. T:nä
käytetään pellavia, hamppua, nahkaa,
puuvillaa, kumia, asbestia, metallia,
lisäaineena mönjää, kittiä, vernissaa.

<b>Tiivistetty maito,</b> kondensoitu maito,
„milkki".

<b>Tiivistyminen,</b> höyryn muuttuminen
nesteeksi.

<b>Tiivistysholkki,</b> <sp>boksi,</sp>
männänvarsien y. m. tiivistykseen käytettävä
laite. T:ssa on pesäke, johon tiiviste
pannaan, ja sen suuhun sopiva kansi,
jota ruuveilla voidaan tarpeen mukaan
tiukentaa.

<b>Tikal,</b> bat (ks. t.).

<b>Tikankontti</b> <i>(Cypripedium calceolus),</i>
kauniskukkainen, leveälehtinen
kämmekkäiskasvi. Harvinaisena maamme
eteläosissa, kalkkiseuduissa. Us. lajeja
ansarikasveina.

<b>Tikari,</b> lyhyt puukontapainen, us.
kaksiteräinen pistoase.

<b>Tikat</b> <i>(Picidæ),</i> kiipijälintuheimo.
Nokka vahva, suora, särmikäs, kielen
kärki kova, terävä, väkäsekäs, kieli
pitkälle ulos suusta työntyvä, pyrstösulat
jäykät ja joustavat. Hakkaavat koloja
puihin poimiakseen sieltä toukkia ja
hyönteisiä, syövät myös marjoja ja
siemeniä. Pesä puunkolossa, munat
kiiltävän valkoiset. Mustan- ja
valkoisenkirjavia lajeja: <sp>isotikka</sp>
<i>(Dryobates maior)</i> (ks.
värikuvaliitettä <sp>Lintuja</sp> 13),
25,5-27,5 cm pitkä, yleinen Etelä- ja
Keski-Suomessa, <sp>pikkutikka</sp>
<i>(D. minor),</i> 16-17 cm, yleinen koko maassa,
<sp>valkoselkätikka</sp> <i>(D. leuconotus),</i>
27-30 cm, harvalukuinen maan eteläosissa,
<sp>kolmivarpainen tikka</sp> <i>(Picoides
tridactylus),</i> 22-25 cm, yleinen
Lapissa ja Pohjois-Suomessa, harvinainen
etelämpänä. <sp>Harmaapäätikka</sp>
<i>(Picus canus)</i> on selkäpuolelta kellanvihreä,
muuten harmaa, Etelä-Suomessa. ks.
myös <sp>Palokärki.</sp>

<b>Tiketti</b> (amer.-suom.), matkalippu, piletti.

<b>Tikkakoski,</b> Jyväskylän pitäjässä. Sen
varrella on Tikkakosken Rauta- ja
Puuteollisuus o.-y:n (per. 1912,
osakepääoma 2 milj. mk.) omistama konepaja ja
valimo; valmistavat maamoottoreita ja
konekiväärejä.

<b>Tikkanen,</b> <sp>Johan Jakob</sp> (s. 1857),
taidehistorioitsija, P. T:n poika.
Taidehistorian ylim. prof. 1897-1920, vakinainen
1920-26. Julk. tutkimuksia keskiajan taiteesta
sekä „Finska Konstföreningen 1846-96",
„Kuvaamataiteet uudemmalla ajalla" (2:nen
pain. nimellä „Taidehistoria") ja „Tizian".

<img 1>
J. J. Tikkanen.
</img>
<b>— Tikkanen,</b> <sp>Paavo</sp> (1823-73),
sanomalehtimies, fil. toht., Suomettaren
perustajia ja toimittajia.

<b>Tikkuri</b> (mruots.), kymmenen
kappaletta (vars. 10 kpl. nahkoja
turkiskaupassa).

<b>Tikkurila</b> (ruots. <i>Dickursby</i>),
rautatieasema Helsingin-Keravan rataosalla,
Helsingin pitäjässä, 16 km Helsingistä.
Teollisuuslaitoksia, valtion maatalouskoelaitos.

<b>Tikli</b> <i>(Carduelis carduelis),</i>
peipposlintu, 14-15 cm pitkä, syö siemeniä,
talvella ohdakkeiden ja takiaisten
pähkylöitä. Pesä puun oksalla; munia 4-6,
</chapter>

<chapter name="Tiktaali-Tilinpäästö">
valkoisia, tummatäpläisiä ja -viiruisia.
ks. värikuvaliitettä <sp>Lintuja</sp> 11.

<b>Tiktaali,</b> diktaali (ks. t.).

<b>Tilapäinen varallisuusvero,</b> 27/6 1919
annetun lain mukaan v:lta 1918 maksettava
varallisuusvero, jonka esineenä oli
se irtain ja kiinteä omaisuus, mikä
verovelvollisella oli 31/12 1918.

<b>Tilasto,</b> <sp>statistiikka,</sp> on
sellainen tieto oloista ja tapahtumista, joka
saadaan laskemalla ja ryhmiksi
yhdistämällä havaitut yksityistapaukset.
Tilastollista tutkimustapaa noudattaen siis
suurilukuisen yksilömäärän käsittävän
joukon kokoonpano, laatu ja luonne
sekä siinä esiintyvät muutokset saadaan
lasketuiksi ja mitatuiksi. Tilastollisia
tietoja kootaan mitä moninaisimmilta
aloilta. Etupäässä t:n avulla kuitenkin
on selvitetty ihmisyhteiskuntain
joukkoilmiöitä ja niiden kehitystä, kuten
väestöä, kauppasuhteita, varallisuusoloja
y. m. — Tilastollisen havainnonteon suurtöisiä
tehtäviä kykenevät suorittamaan
etupäässä vain valtio, kunnat y. m.
yhteisöt. Siitä syystä olemassa-oleva
tilastollinen aineisto on enimmäkseen
<sp>virallista t:oa.</sp> T.-viranomaisten
esikoinen on tavallaan Ruotsin
<sp>Tabellikomissioni</sp> (ks. t.). Useimmissa
Euroopan maissa tilastolliset toimistot ja
keskusvirastot perustettiin vasta 1830-70-luvuille
ulottuvan kauden aikana. vrt. <sp>Tilastollinen
Päätoimisto.</sp> Myös suuriin kaupunkeihin on
perustettu t.-toimistoja (Suomessa vain Helsinkiin).
— Eri maiden t:oa on viime aikoina pyritty
järjestämään mahdollisimman yhdenmukaiselle
kannalle. Tähän suuntaan toimivat ensin
tilastotieteelliset kongressit ja, niiden
lakattua, 1887 ensi kerran kokoontunut
Kansainvälinen Tilastollinen Instituutti,
joka on eri maiden tilastomiesten
yksityisluontoinen yhdistys.

<b>Tilastollinen Päätoimisto.</b> V. 1865
perustettiin Väliaikainen Tilastollinen
Toimisto, joka 1870 asetettiin
vakinaiselle kannalle ja sen yläpuolelle
Tilastollinen Keskuskomissioni, joka 1884
lakkautettiin, samalla kuin Tilastollinen
Toimisto laajennettuna muodostettiin
T:ksi P:ksi. Sen johtajana on
tirehtööri ja virkamiehinä aktuaareja,
jotapaitsi sosiaalitilastollisella osastolla on
johtaja ja teollisuustilastolla hoitaja.

<b>Tilastollinen Vuosikirja,</b> <sp>Suomen
T. V.,</sp> jossa suppein yhteenvedoin
tehdään selkoa virallisen tilaston tuloksista,
ilmestyy v:sta 1878.

<b>Tilastotiede</b> l. <sp>statistiikka,</sp>
alkujaan valtioiden ja yleensä julkisten
asiain tilaa selvittelevä, ensin Italiassa,
1600- ja 1700-luvuilla varsinkin
Saksassa kukoistanut tiedonhaara. Nyk. t.
tutkii joukkohavaintoihin nojautuen
joukkoilmiöiden luonnetta ja laatua,
vrt. <sp>Tilasto.</sp> Sen selvitettävänä ovat
toisaalta kaikki ne seikat, jotka
koskevat joukkoilmiöiden tutkimistapaa, s. o.
tilastollista tutkimusmenetelmää, toisaalta
se selvitellessään tilastolukujen nojalla
väestö-, siveellisyys-, sivistys- y. m.
yhteiskuntaelämän ilmiöitä toimii
mahdollisimman suureen täsmällisyyteen pyrkivänä
yhteiskuntaoppina muodostaen tavallaan
rungon kaikille muille yhteiskuntatieteille.
Huomattavia t:n tutkijoita ovat
saks. Süssmilch 1700-luvulla, belg.
Quételet 1800-luvulla, myöhempiä ransk.
Bertillon, saks. Engel, Lexis, v. Mayr,
tansk. Westergaard, ruots. Sundbärg,
puol. Bortkiewicz.

<b>Tilattoman väestön lainarahasto</b>
ks. <sp>Asutusrahasto.</sp>

<b>Tilavuus,</b> <sp>volyymi,</sp> kappaleen
suuruus verrattuna johonkin yksikkönä
pidettyyn kappaleeseen, tav. kuutioon,
jonka särmä on yksikön pituinen
(,,kuutiosisällys"). <sp>Tilavuusmitoista</sp>
ks. <sp>Metrijärjestelmä</sp> ja <sp>Mitta.</sp>

<b>Tilavuusmittari,</b> volumenometri (ks. t.).

<b>Tilgmann</b> <i>[tilhjman],</i> <sp>Ferdinand
Christoph</sp> (1832-1911), kivipainaja,
kotoisin Saksasta. Perusti kivipainon
1869, toimi Suomen Pankin setelipainon
ensim. johtajana v:een 1886. T. on
saksantanut „Vänrikki Stoolin Tarinat" y. m.
T:n liike, johon yhdistettiin kirjapaino
ja pelikorttitehdas ja joka tuli maan
huomattavimmaksi, muodostettiin 1895
osakeyhtiöksi.

<b>Tilhi</b> <i>(Bombycilla garrulus),</i>
varpuslintu, n. 20 cm pitkä. Pesii Lapin ja
Pohjois-Suomen havumetsissä, pesä
puussa. Syö kesällä hyönteisiä, talvella
marjoja. Talvisin t:t kiertelevät maamme
eteläosissa saakka, ks. värikuvaliitettä
<sp>Lintuja</sp> 5.

<b>Tili</b> ks. <sp>Kirjanpito</sp> (II os., p. 530).

<b>Tilinpäästö,</b> vastuuvapauden l.
tilivapauden myöntäminen, niiden
henkilöiden toiminnan hyväksyminen, joiden
hallussa jonkin yhteisön, osakeyhtiön,
osuuskunnan, yhdistyksen y. m. s. asioiden
hoito määräkauden aikana on ollut. —
<b>Tilinpäätös</b> ks. <sp>Kirjanpito</sp> (II os.,
p. 533). — <b>Tilintarkastus,</b> tarkastustoimi,
jonka avulla otetaan selko siitä,
ovatko tilit l. kirjanpito asiallisesti,
kirjanpidollisesti y. m. oikeat.
</chapter>

<chapter name="Tilintekovelvollisuus-Timantti">
<b>Tilintekovelvollisuus,</b> velvollisuus
tehdä selko toiminnasta, varsinkin
vieraitten rahavarain tai muun vieraan
omaisuuden hoidosta (Kauppakaari
18:s luku; Konkurssisääntö 9/11 1868, 65 §
ja 7:s luku; Merilaki 9/6 1873, 25 § ja
51 §; Holhouslaki 19/8 1898; Laki
osakeyhtiöistä y. m. 2/5 1895).

<b>Tiliote,</b> jäljennös asiakkaan tilistä
t:n antajan kirjanpidossa, lähetetty
asiakkaalle hänen kirjanpitoonsa
verrattavaksi tai muuten tarkastettavaksi.

<b>Tilitys,</b> välien selvitys asiakkaan
kanssa; tätä tarkoittava laskelma ja maksu.

<b>Tilivapaus,</b> tilinpäästö (ks. t.).

<b>Tilivuosi,</b> aika määrätystä
vuodenpäivästä samaan päivään seur. v., jota
aikaa kirjanpito ja tilinpäätös koskee.
T. on joskus toinen kuin kalenterivuosi.

<b>Tilkitseminen,</b> puu- tai metallisaumojen
tiivistäminen. Höyrykattilain, laivojen,
säiliöiden y. m, niittisaumoja tiivistetään
siten, että levyn ja niittikantojen reunat
lyödään tylppä- (tilkki-) taltalla kasaan,
niin että reuna pusertuu tiiviisti toista
levyä vastaan. Puusaumoihin isketään taltalla
ja vasaralla tav. rohtimia, täppeitä, sammalta y. m.

<b>Tilkka,</b> valtion sotilassairaala
(sisätautiosasto) lähellä Helsinkiä,
Huopalahden tien varrella.

<b>Tillandz,</b> <sp>Elias</sp> (1640-93), Ruotsissa
syntynyt, Suomessa elänyt ja toiminut
lääkäri ja luonnontutkija, Turun yliopiston
lääket. prof. v:sta 1670. Toimitti ensim.
ruumiinavauksen maassamme, perusti anatomisen
museon ja laboratorion lääkkeiden valmistamista
varten, painatti ensim. Suomen kasviston
luettelon ja julkaisi kuvateoksen Suomen
kasveista.

<b>Tilli,</b> diili (ks. t.).

<b>Tillier</b> <i>[tiljē'],</i> <sp>Claude</sp> (1801-44),
ransk. kirjailija ja sanomalehtimies. Teoksia:
satiirinen maaseutukuvaus „Mon oncle Benjamin".

<b>Tilly,</b> <sp>Johann Tserklaes</sp>
(1559-1632), kreivi, saks. sotamarsalkka.
Kolmikymmenvuotisessa sodassa T. Katolisen
Liigan päällikkönä 1620 voitti Böömin
kapinalliset Valkealla vuorella, Tanskan
kuninkaan Kristian IV:n 1626 Lutter
am Barenbergessä ja miehitti tämän
jälkeen Wallensteinin kanssa Jyllannin
niemimaan ja Pohjois-Saksan. Wallensteinin
erottamisen jälkeen T. nimitettiin liigan
ja keisarin yhtyneitten sotavoimien
ylipäälliköksi, hävitti 1631 Magdeburgin.
Kustaa II Aadolfin voittama Breitenfeldissä
ja Lech-virralla, jossa T. haavoittui kuolettavasti.

<img 1>
J. T. Tilly.
</img>

<b>Tilsit,</b> kaup. Itä-Preussissa Memelin
vas. rannalla. Eautateoll. ja kauppaa.
50,000 as. — T:ssä Napoleon 1807 teki
rauhan Preussin ja Venäjän kanssa, ja
viimeksimainitun kanssa liiton.

<b>Tilskueren,</b> tansk. yleissivistyksellinen
aikakauskirja, per. 1884.

<b>Tilusten rauhoittaminen.</b> Kotieläinten
vahingonteolta ovat tilukset rauhoitetut siten,
että jokainen, joka pitää kotieläimiä on velvollinen
niitä niin varjelemaan, etteivät ne pääse toisen
tiluksille. T. r:n toteuttamiseksi voidaan
perustaa erityinen <sp>tilusrauhoitusyhdistys,</sp>
jonka perustajat laativat <sp>tilusrauhoitussopimuksen.</sp>
Tämä, joka on tehtävä vähintään 10 v:ksi, sisältää
yhdistyksen toimintaa järjestävät määräykset ja on
kihlakunnanoikeuden vahvistettava (Laki 18/2 1921, osaksi
muutettu 20/4 1927). vrt. <sp>Aitausvelvollisuus.</sp>

<b>Tilustie</b> ks. <sp>Tiet.</sp>

<b>Tilusvaihto.</b> T:lla tarkoitetaan
tiluksien vaihtamista eri maatilojen kesken
paremman tilussijoituksen aikaansaamiseksi.
T. voi olla joko pakollinen tai
vapaaehtoinen (Asetus jakolaitoksesta
26/10 1916, 53-59, 95-96, 134-135, 141-146,
159 ja 162-163 §§; Asetus menettelystä
maanmittaustoimituksissa 26/10 1916,
24-50 §§; Senaatin päätös 7/11 1916, 34-76 §§;
Vesioikeuslaki 23/7 1902, 1:12 ja 7:11).

<b>Timanin vuoret,</b> Uralin pohjoisosasta
luoteeseen haaroittuva Petšoran länsipuolitse
Jäämeren rantaa kohti kulkeva matala (310 m
korkea) vuorijono.

<b>Timantti</b> (kreik.), jalokivikivennäinen,
kem. kokoomukseltaan pelkkää hiiltä. Kiteytyy
regulaarisesti, yleisin muoto oktaedri.
Väritön, läpinäkyvä; kellerviä, ruskeita
ja sinisiäkin muunnoksia on. Läpinäkymättömiä,
epäsäännöllisinä rakeina esiintyviä t:eja
sanotaan <sp>carbonadoiksi.</sp> T. on kovin
kaikista kivennäisistä; sen om.-p. on
3,5. Sen valontaittamiskyky on erittäin
suuri ja juuri siitä johtuu sen loisto ja
värivivahtelu. — T. on harvinainen
kivennäinen. Suurin tähän asti löydetty
t. on Cullinan (Transvaalista), joka
hiomattomana painoi 620 g (suurimmat
hiotut kappaleet 105,8 g ja 63,3 g).
Varhaisimmat tunnetut t:ien löytöpaikat ovat
</chapter>

<chapter name="Timanttihäät-Timotei">
<img 1>
Luonnontilassa
oleva timantti.
</img>
Itä-Intiassa, 1700-luvun alkupuolella keksittiin
Brasilian (Minas Geraes) t.-rikkaudet, vasta 1867
Etelä-Afrikan. Viimeksimainitusta maasta
saadaan nyk. eniten t:eja. (Kimberleyn t.-tuotanto
oli 1921 29,000 kg.) Nämä ovat siellä entisten
tulivuorien kanavia täyttävässä kivilajissa
(kimberliitissä). Suurimmat etelä-afr.
t.-kaivokset ovat Premier Transvaalissa,
Kimberleyn lähellä olevat lukuisat
kaivokset Kapmaassa ja Jagersfonteinin,
Roberts-Victorin ja Voorspoedin
kaivokset Oranjevaltiossa. Brasilia tuottaa
carbonado-t:eja enemmän kuin
Etelä-Afrikka; tärkein sikäläinen t.-kenttä on
Diamantina (Minas Geraes). T:n
painoyksikkö on karaatti = 200 mg. Arvo
vaihtelee t:n laadun ja hionnan mukaan.
T.-hionnan pääpaikat ovat Amsterdam,
Antverpen ja Lontoo. Tärkeimmät
hiontamuodot ovat briljantti, taffeli ja
ruusukivi. T:eja on onnistuttu valmistamaan
keinotekoisestikin, mutta käytännöllistä
merkitystä ei tällä taidolla ole ollut. —
Väärennettyjä t:eja ovat n. s. <sp>dubleet</sp>
(doubleet), jotka valmistetaan liittämällä
t. joko toiseen t:iin tai jonkin epäjalon
kiven päällysteeksi, sekä n. s.
<sp>similibriljantit,</sp> jotka saadaan
booraksilasia hiomalla. — Paitsi jalokivenä
käytetään t: ia suuren kovuutensa vuoksi
lasinleikkaamiseen, kaiverrukseen ja
kivenhiontaan; tärkeä on t:n käyttö kiviporissa.

<b>Timanttihäät,</b> häiden 60:s vuosipäivä.

<b>Timanttipora</b> ks. <sp>Kivipora.</sp>

<b>Timbre</b> <i>[täbr]</i> (ransk.), sointuväri; leima.

<b>Timbuktu,</b> vanha, aikoinaan kukoistava kaup.
Ranskan Sudanissa, 15 km Nigerin mutkasta
pohjoiseen. 6,000 as., kaupankäynnin aikana
4,000 enemmän. — Ranskalaisten miehittämä 1894.

<b>Time is money</b> <i>[taim iz mani]</i> (engl.),
„aika on rahaa".

<b>Timeo danaos et dona ferentes</b> (lat.),
,,pelkään danaolaisia (kreikkalaisia) silloinkin,
kun he tuovat lahjoja", Vergiliuksen „Æneiksesta".

<b>Times</b> <i>[taimz],</i> <sp>The T.,</sp> suuri
lontoolainen sanomalehti, sai nyk. nimensä
1788. Sen ensim. omistaja ja toimittaja
oli John Walter, jonka jälkeläisiltä T.
siirtyi 1906 osakeyhtiölle. Tämän
osake-enemmistö joutui sittemmin A. H.
Northcliffen haltuun, mutta 1922 uudelle
yhtiölle, jossa Walterit ovat mukana.

<b>Timgad,</b> rauniokaup. Pohjois-Afrikassa,
Algeriassa. Roomalaisten rakennusten raunioita.

<b>Timidi</b> (lat.), pelokas, arka.

<b>Timjamöljy,</b> <sp>timjaminmehu,</sp>
tarha-ajuruohon <i>(Thymus vulgaris)</i>
uutteena saatu haihtuva öljy. Käytetään
yskänlääkkeisiin ja saippuateollisuudessa
hajuaineena,

<b>Timmermans,</b> <sp>Felix</sp> (s. 1886), flaam.
kirjailija. Kirj. kotiseuturomaanit
,,Pallieter", ,,Het kindeken Jezus in
Vlaanderen" ja „Anna Marie".

<b>Timok,</b> joki Balkanin niemimaalla.
Etelä-Slaaviassa, lähellä Bulgaarian rajaa,
Tonavan lisäjoki oikealta. 135 km.

<b>Timokratia</b> (kreik.), hallitusmuoto,
jonka mukaan kansalaisen oikeudet ja
velvollisuudet ovat riippuvaiset heidän
omaisuutensa suuruudesta.

<b>Timoleon</b> (n. 411-337 e. Kr.),
korinttolainen sotapäällikkö. Vapautti Syrakusan
tyranni Dionysoksesta, voitti kartagolaiset
Krimisos-joella Sisiliassa.

<b>Timor,</b> suurin Pienistä-Sundasaarista;
32,600 km<sup>2</sup>, 500 km pitkä, n. 0,8 milj. as.;
väestön enemmistö papualaisia, näiden ohella malaijeja,
kiinalaisia, portugalilaisia, hollantilaisia.
Maanviljelystä ja karjanhoitoa. T:n lounaispuoli
(16,500 km<sup>2</sup>, n. 0,2 milj. as.) kuuluu
Alankomaille ja muodostaa lähisaarten kanssa T:n
hallintopiirin (64,280 km<sup>2</sup>, 1,16 milj. as.),
jonka pääpaikka <sp>Kupang.</sp> Koillisosa
(16,100 km<sup>2</sup>, n. 0,4 milj. as.) on
Portugalin, pääpaikka <sp>Diili.</sp>

<b>Timorlaut</b> l. <sp>Tenimber,</sp>
Alankomaille kuuluva saariryhmä
Pienten-Sunda-saarten itäpuolella,
n. 5,500 km<sup>2</sup>, 25,000 as.
Väestö papualaisien ja negriittojen
sekakansaa. Pääsaari T. l. <sp>Jamdena.</sp>
T:n saaret kuuluvat Molukkien hallintopiiriin.

<b>Timotei,</b> <sp>nurmitähkiö</sp> <i>(Phleum
pratense),</i> tähkien sukuun kuuluva heinäkasvi.
Meillä yleisin ja tärkein kylvöheinä. T:n
siemenviljelystä harjoitetaankin meillä paljon,
etenkin Etelä-Pohjanmaalla. T:n viljelys
alkoi Yhdysvalloissa 1700-luvun keskipalkoilla
ja levisi Timothy Hansenin toimesta Eurooppaan,
jossa kasvi yleisesti tunnetaan hänen nimestään
muodostetulla nimityksellä.

<img 1>
Timotei.
</img>
</chapter>

<chapter name="Timoteikääriäinen-Tintoretto">
<b>Timoteikääriäinen</b> <i>(Tortrix paleana),</i>
pikkuperhonen, etusiivet oljenkeltaiset,
koiraan takasiivet valkoiset, naaraan
ruskeanharmaat. Toukka musta, valkokäsnäinen,
15 mm pitkä, elää heinillä, varsinkin
timoteilla, putkenmuotoisessa, lehdestä
käärimässään pesässä ja aiheuttaa paikoitellen
suurta tuhoa. Yleisin Lounais-Suomessa.

<b>Timoteus,</b> apostoli Paavalin oppilas ja
työtoveri. T. oli Efesoksessa seurakunnankaitsijana;
sinne Paavali lähetti hänelle kaksi kirjettä.
Niiden oikeaperäisyyttä on paljon epäilty.

<b>Timur Lenk</b> ks. <sp>Tamerlan.</sp>

<b>Tina</b> (lat. <i>stannum</i>), metallinen
alkuaine, kem. merkki Sn, at.-p. 118,7, om.-p.
7,29, sulamisp. 232°, kiehumap. 2,270°.
Tunnettu jo esihist. ajalla (vrt. <sp>Kupari</sp>).
Väri hopean valkea, pinta kirkas. Rakenne
kiteinen; taivutettaessa kiteet kitisevät
vastakkain. Hyvin taottavaa ja venyvää
(lehtitina, „tinapaperi"). Alhaisessa
lämpötilassa t. muuttuu allotrooppiseksi
„harmaaksi t:ksi", jauheeksi, jonka om.-p.
on 5,8. Jos valkea t. alle +20°:n lämpötilassa
joutuu kosketuksiin harmaan t:n kanssa, niin
se vähitellen muuttuu harmaaksi (t.-rutto).
T. kestää hyvin ilman vaikutusta. Vasta kovasti
kuumennettuna se palaa kirkkaalla liekillä
t.-oksidiksi (t.-tuhka, SnO<sub>2</sub>). T:aa
käytetään metallien päällystykseen (tinaus)
ja lejeerauksiin, joista tärkeimmät ovat
pronssit (ks. t.) ja juottometallit (t:aa
ja lyijyä). T. esiintyy luonnossa harvoin
pelkkänä, etupäässä oksidina, jolloin sitä
sanotaan t.-kiveksi (kassiteriitiksi). Löytöpaikkoja:
Malakka, Bolivia, Cornwall (Englanti).
— T. muodostaa kaksi yhdistyssarjaa,
<sp>stanno-</sp> ja <sp>stanni</sp>-yhdistykset.
Edelliset palautuvat t.-oksiduuliin, stanno-oksidiin
(SnO), jälkimmäiset t.-oksidiin, stannioksidiin
(SnO<sub>2</sub>). Stannoyhdistyksistä
on tärkeä <sp>stannokloridi</sp> (tina-kloruuri
l. „tinasuola", SnCl<sub>2</sub>), jonka
liuos on voimakkaasti pelkistävä. Tästä
natriumkarbonaatti saostaa stannohydroksidia,
joka liukenee alkaleihin ja näiden
kanssa keitettäessä muodostaa
alkalistannaatteja, mutta liukenee myös
happoihin stannosuoloiksi. Stanniyhdistyksistä
mainittakoon <sp>stannikloridi</sp>
(tinakloridi, SnCl<sub>4</sub>), savuava
gygroskooppinen neste, joka vettä ottaen jähmettyy
,,t.-voiksi". Stannikloridi muodostaa
alkalikloridien kanssa kaksoissuoloja, joista
ammonium-t.-kloridia käytetään värjäyksessä
(„pink-suola"). Stannioksidia vastaava hydroksidi
muodostaa suoloja vain vahvojen happojen kanssa;
se esiintyykin happona (H<sub>2</sub>SnO<sub>3</sub> = Sn (OH)<sub>4</sub>—H<sub>2</sub>O),
jota on kaksi modifikatsionia, tinahappo
ja metatinahappo. Näiden suolat ovat
<sp>stannaatteja</sp> (esim. K<sub>2</sub>SnO<sub>3</sub>,
kaliumstannaatti). <sp>Stannisulfidi</sp>
(,,mussiivikulta", ks. t.) on tiotinahapon
H<sub>2</sub>SnS<sub>3</sub> anhydrosulfidi; itse happoa ei
tunneta, mutta kyllä sen suoloja.

<b>Tina-amalgaama,</b> tinan ja elohopean
lejeeraus; käytettiin ennen peilien
kuvastinpinnan muodostamiseen.

<b>Tinaaminen,</b> tinalla päällystäminen.
Tavallisimmin tinataan rauta- ja
kupariesineitä, edellisiä ruosteen suojaksi,
jälkimmäisiä (keittoastioita) terveydellisistä
syistä. T. suoritetaan upottamalla esine
sulaan tinaan tai keittämällä jauhetun
tai rakeisen tinan ja eräiden suoja-aineiden
(esim. booraksin) kera, tai galvaanisesti.
Vars. tinatun rautapellin, n. s. <sp>läkkipellin</sp>
valmistukseen käytetään suuret määrät tinaa.

<b>Tinamalmi,</b> kassiteriitti (ks. t.).

<b>Tinayre</b> <i>[tinä'r],</i> <sp>Marcelle</sp> (s. 1872),
ransk. kirjailijatar. Teoksia suomen.: Hellé".

<b>Tinel</b> <i>[-e'l],</i> <sp>Edgar</sp> (1854-1912), belg.
säveltäjä. Tuli 1909 Brysselin konservatorion johtajaksi.
Sävelsi 2 oopperaa, oratorion („Franciscus") y. m.

<b>Tingeltangeli,</b> joutavanpäiväinen,
kehittymättömän yleisön huvitteluhalua
hyväkseen käyttävä markkinamainen
esitys, jossa tavallisesti jonkinlaista
rämisevää soittoa.

<b>Tingley</b> <i>[-li],</i> <sp>Katherine</sp> (s. 1852),
pohj.-amer. teosofi, 1890-luvulla
perustetun teosofisen liikkeen haarautuman
The Universal Brotherhood'in presidentti
v:sta 1898. Sen päämaja on Kaliforniassa
Point Lomassa. Sinne T. on Raja-Yogan
nimellä järjestänyt int. Yoga-oppiin
liittyvän kasvatusjärjestelmän,
jonka tarkoituksena on saattaa ihmisen
ruumiilliset ja henkiset voimat entistä
parempaan sopusointuun.

<b>Tingsten</b> <i>[-ēn],</i> <sp>Lars Herman</sp>
(s. 1857), ruots. kenraali ja
sotilaskirjailija. Sotaministerinä 1905-07,
yleisesikunnan päällikkönä 1919-22. Teoksia:
„Taktikens grunder", „Huvuddragen av
forntidens krigskonst".

<b>Tinkal</b> (malaijink.), luonnonbooraksi.

<b>Tinktuura</b> (lat,), rohdosuute,
kasviainesten alkoholi- tai eetteriliuos.

<b>Tintoretto</b> <i>[-e'-],</i> <sp>Jacopo</sp> (1518-94),
oik. Giacomo <sp>Robusti,</sp> it. taidemaalari.
T:n taiteelle on ominaista sommittelun intohimoinen
levottomuus, liikkeiden ja asentojen
</chapter>

<chapter name="Tioalkoholit-Tippu Sahib">
<img 1>
Tintoretto: Pyhä Ehtoollinen.
</img>
rohkeus sekä valon ja varjon voimakas
korostaminen. Etevä väritaiteilija. Töitä:
„Markus pelastaa orjan marttyyrikuolemasta",
„Pyhä Ehtoollinen", „Paratiisi" (22 m pitkä,
Venetsian Dooginpalatsissa), muotokuvia.
[Mayer (saks., 1923).]

<b>Tioalkoholit,</b> merkaptaanit (ks. t.).

<b>Tioanhydridit,</b> sulfoanhydridit. —
<b>Tiocyaani,</b> rodaani (ks. t.). —
<b>Tiohapot,</b> orgaanisia happoja, joiden
yleiskaava R. COSH; syntyvät happokloridien
ja kaliumsulfhydraatin (KSH) reaktsionista.
Pahanhajuisia, värittömiä nesteitä.

<b>Tioniini,</b> Lauthin violetti, tervaväriaine.

<b>Tiorikkihappo,</b> H<sub>2</sub>S<sub>2</sub>O<sub>3</sub>, eräs rikin
happihappo. Sen suoloista tärkein
natriumtiosulfaatti, Na<sub>2</sub>S<sub>2</sub>O<sub>3</sub>, liuottaa hopean
halogeeniyhdistykset; käytetään tästä
syystä valokuvauksessa „kiinnityssuolana".

<b>Tiosulfaatit,</b> tiorikkihapon suolat. —
<b>Tiosuolat,</b> sulfosuolat. — <b>Tiosyaani,</b>
rodaani (ks. t.). — <b>Tioyhdistykset,</b>
sulfoyhdistykset.

<b>Tip,</b> mon. <sp>tips</sp> (engl.), arvailu tai
joihinkin tosiasioihin perustuva olettamus jonkin
kilpailun kulusta, arvopaperinoteerauksista y. m.

<b>Tipasjärvi,</b> Sotkamon itäosassa oleva
järvi, jonka rannalla vahva rikkimalmikerros.

<b>Tipperary</b> <i>[-eiri],</i> kreivikunta ja kaup.
Irlannissa. Maailmansodan aikana yleinen engl.
sotilaslaulu alkoi ,,It's a long, long way to
Tipperary" (= pitkä on matka T:yyn).

<b>Tippukivi,</b> <sp>stalagmiitti</sp> ja
<sp>stalaktiitti,</sp> luolien kattoihin ja
pohjille tav. kalsiumkarbonaatista muodostuneet
puikot ja pylväät. vrt. <sp>Luolat.</sp>

<b>Tippuri,</b> <sp>gonorrea,</sp> tarttuva
sukupuolitauti, jonka aiheuttaa eräs bakteeri,
kaksoiskokki (gonokokki). T. tarttuu
tavallisimmin sukupuoliyhteydessä, mutta
tartunta leviää myös pyyheliinoista,
pesusienistä y. m. s. Miehellä t:n oireet
ilmenevät 2-7 p:n kuluttua tartunnan
saamisesta: virtsatorven suussa tuntuu
kutkua ja kirvelyä vettä laskettaessa, ja
siitä vuotaa märkää. Virtsatorvesta
tulehdus voi levitä syvemmälle: virtsarakkoon,
lisäkiveksiin, prostatarauhaseen. Naisella
t. aiheuttaa aluksi runsasta valkovuotoa,
tulehdus leviää vähitellen munatiehyihin
ja munasarjoihin. Alussa ovat taudin
oireet lievät, joten se us. jää
huomaamatta, myöhemmin se hoidon puutteessa
käy tuskalliseksi. Us. t. leviää myös
peräsuolen ia silmän limakalvoon. T:n
seurauksia ovat us. miehillä virtsatorven
kuroumat, naisilla hedelmättömyys.

<b>Tippurikolotus,</b> <sp>tippurireumatismi,</sp>
tavallisimmin polvessa esiintyvä
tippurista johtuva niveltulehdus.

<b>Tippu Sahib</b> (1751-99), Mysoren
sulttaani 1782-99, Haidar Ali'n poika, Soti
menestyksellä englantilaisia vastaan,
mutta englantilaiset tekivät liiton hänen
</chapter>

<chapter name="Tippu Tip-Tisza">
naapuriensa kanssa ja pakottivat hänet
1792 rauhaan, jossa hän menetti puolet
alueistaan. T. S. teki silloin liiton
Ranskan kanssa, mutta englantilaiset
valloittivat 1799 hänen valtakuntansa.

<b>Tippu Tip,</b> oik. <sp>Hamed ben
Muhammed</sp> (n. 1837-1905), Itä- ja
Keski-Afrikan kuuluisin orjakauppias, 1887-90
ylisen Kongon alueen vallanpitäjä.

<b>Tip-top</b> (engl.), parasta, hienointa.

<b>Tiradi</b> (ransk.), deklamatorinen
lauselma; <i>mus.,</i> juoksutus (laulussa).

<b>Tiraljööri</b> (ransk.), ennen Ranskan
armeijassa avoimessa järjestyksessä
liikkuva sotilas.

<b>Tirana,</b> Albaanian pääkaup., Durazzosta
itään. 14,000 as.

<b>Tiree,</b> Tyree (ks. t.).

<b>Tirehtööri</b> (lat.-ruots.), johtaja,
päällikkö.

<b>Tirén</b> <i>[-ē'n],</i> <sp>Johan</sp> (1853-1911),
ruots. taidemaalari. Kuvannut Pohjois-Ruotsin
(m. m. Lapin) luontoa ja kansanelämää.

<b>Tirkki</b> (ruots.), köysi, joka kannattaa
kahvelipurjeen puomin ulkopäätä.

<b>Tirkkonen.</b> <sp>O.-y. J. Tirkkosen
Seuraajat — A.-b. J. Tirkkonens
Efterträdare,</sp> suuri tamperelainen
kangas- y. m. liike, osakeyhtiönä v:sta
1927, osakepääoma 1,5 milj. mk. Liikkeen
perustivat 1869 puolisot Juhana (k. 1892)
ja <sp>Maria T.</sp> (1842-1919) ja jatkoi
sitä heidän poikansa kauppaneuvos
<sp>Nikolai T.</sp> (1875-1926).

<b>Tirnovo,</b> <sp>Trnovo,</sp> kaup.
Pohjois-Bulgaariassa, Balkanin pohjoisjuurella.
13,000 as. — T. oli 1186-1393 Bulgaarian
pääkaupunkina.

<b>Tiroli,</b> <sp>Tyroli,</sp> alppimaakunta, jossa
m. m. Rätiset alpit, Ötztalin alpit,
Adamello ja Ortler, Hohe Tauern ja Karniset
alpit. V. 1920 T. jaettiin Itävallan ja
Italian kesken. — <sp>Itävallan T.</sp> on
Itävallan „liittomaa" (osavaltio); 12,645 km<sup>2</sup>,
n. 320,000 as. Pääkaup, <sp>Innsbruck.</sp>
Italian T., jonka suurin osa kuuluu
Trenton hallintopiiriin, on 16,200 km<sup>2</sup>
laaja, n. 670,000 as., joista n. 200,000
saksankielisiä.

<b>Tirpitz</b> <i>[-ts],</i> <sp>Alfred von</sp> (s. 1849),
saks. amiraali, meriministerinä 1897-1916.
Toimi tarmokkaasti Saksan sotalaivaston
lisäämiseksi ja kannatti maailmansodan
aikana säälimätöntä vedenalaista sotaa.
Julk. „Erinnerungen".

<b>Tirso de Molina</b> ks. <sp>Tellez,</sp> Gabriel.

<b>Tirva.</b> <sp>Tirva Fabriks a.-b.,</sp> per.
1901, osakepääoma 3,480,000 mk. Omistaa
Valkealassa sahan, kimröökkitehtaan,
y. m. teollisuuslaitoksia sekä Mäntyharjussa
kem. tehtaan, jossa valmistetaan happi- ja
vetykaasua sekä rasvoja.

<b>Tiryns,</b> muin.-kreik. kaup. Argoliksessa
Peloponnesoksella. Suurenmoisia linnanraunioita
toiselta vuosituhannelta e. Kr.

<b>Tischbein</b> <i>[tišbain],</i> <sp>Wilhelm</sp>
(1751-1829), saks. taidemaalari. Pääteos: Goethe
istumassa Rooman Campagnan raunioiden keskellä.

<b>Tischendorf</b> <i>[tiš-],</i> <sp>Konstantin
von</sp> (1815-74), saks. raamatunkriitikko.
Julk. Siinain Katariinan luostarista löytämänsä
tärkeän kreik. raamatunkäskirjoituksen
„Codex Sinaiticus" (1862).

<b>Tisifone,</b> kreik. tarustossa muudan
erinyistä (ks. t.).

<b>Tislata,</b> <sp>destilleerata.</sp> Tislaus on
jähmeän aineen tai nesteen puhdistusta tai
erottelemista haihduttamalla ja jälleen
tiivistämällä; kem. tekniikan tärkeimpiä
työmenetelmiä. Tislauksen lajeja ovat:
tavallinen tislaus, tyhjiötislaus (suoritetaan
alhaisessa paineessa), jaoitteleva l. fraktioiva
tislaus, vesihöyrytislaus, kuivatislaus.

<img 1>
Tislauskoje. <i>A</i> tislausastia,
<i>B</i> sen hattu höyry torvineen,
<i>C</i> jäähdytysputki, <i>D</i>
jäähdytysvesiastia, <i>E</i> sen tuloputki,
<i>f</i> sen poistoputki.
</img>

<b>Tissafernes</b> (k. 395 t. 394 e. Kr.), pers.
ylimys, Sardeen satraappi v:sta 413 e. Kr.

<b>Tissandier</b> <i>[tisãdjē'],</i> <sp>Gaston</sp>
(1843-99), ransk. ilmapurjehtija, kemisti ja
meteorologi. Nousi ensi kerran ilmaan 1868,
sitten m. m. Pariisista sitä 1870 piiritettäessä.

<b>Tisza</b> <i>[tisa]</i> (saks. <i>Theiss</i>), Unkarin
pääjoki, Tonavan lisäjoki vasemmalta.
Lähteet Karpaateilla, juoksee Unkarin
alangon halki, laskee Etelä-Slaavian alueella
Tonavaan; 1,360 km pitkä. Lisäjokia
oikealta Bodrog, Sajó, vasemmalta Szamos,
Körös ja Maros.

<b>Tisza</b> <i>[tisa],</i> <sp>István</sp> (1861-1918),
unk. valtiomies, kreivi, K. T:n poika.

<img 1>
István Tisza.
</img>
</chapter>

<chapter name="Titaani-Tivoli">
Pääministerinä 1903-05, tuli eduskunnan
puhemieheksi 1912, pääministerinä 1913-17;
murhattiin. — <b>Tisza,</b> <sp>Kálmán</sp>
(1830-1902), unk. valtiomies. Pää- ja
sisäministerinä 1875-90.

<b>Titaani,</b> metallinen alkuaine, kem.
merkki Ti, at.-p. 48,1, om.-p. 4,5, sulamisp.
1,795°, hyvä sähkön johtaja, hauras ja
kova (naarmuttaa terästä ja lasia).
T.-oksidi, „titaanivalkea", on viime
aikoina saanut suuren merkityksen
kestävänä ja peittokykyisenä maalivärinä.

<b>Titaanirautamalmi,</b> ilmeniitti (ks. t.).

<b>Titaanit,</b> kreik. muinaistarustossa
Uranoksen l. taivaan ja Gaian l. maaemon
poikia ja tyttäriä, jumalten Tartarokseen
syöksemät. T. kuvataan väkivaltaisiksi olennoiksi.

<b>Titaanivalkea</b> ks. <sp>Titaani.</sp>

<b>Titania,</b> keijujen kuningatar, Oberonin
puoliso.

<b>Titanic</b> <i>[taitä'nik],</i> höyrylaiva, joka
upposi ensim. matkallaan Englannista
New Yorkiin törmättyään jäävuoreen
huhtik. 15 p:n vastaisena yönä 1912.
Laivassa olleesta 2,224 hengestä hukkui 1,513.

<b>Titaniitti,</b> <sp>sfeeni,</sp> ruskea tai
keltainen kivennäinen, kalsiumsilikaattia ja
titaanihappoa. T:ia on syeniitissä ja
dioriitissa. Kirkasta keltaista t:ia
käytetään jalokivenä.

<b>Titchener</b> <i>[titšenə],</i> <sp>Edward
Bradford</sp> (s. 1867), amer. psykologi.
Pääteos: „Experimental Psychology".

<b>Titicaca</b> <i>[-kā'ka],</i> Etelä-Amerikan
suurin järvi, Kordillieerien pääjonojen
välissä, Perussa ja Boliviassa; 200 km
pitkä, 60 km leveä, 3,854 m yli merenp.
Eteläpäästä laskee Desaguadero-joki
laskujoettomaan Aullagas-järveen.

<b>Titreeraus</b> (ransk.), mitta-analyysin
suorittaminen. T:ssa aineen määrä
jossakin liuoksessa mitataan sekoittamalla
siihen toisen aineen liuosta, jonka
pitoisuus on tunnettu, kunnes aineiden
välillä tapahtuva reaktsioni saavuttaa
rajansa, Rajan saavutus todetaan
erikoisen väriaineen, indikaattorin
värinmuutoksesta, jollei itse reaktsioni ole
helposti havaittava. T:ta on kolme
päälajia: neutralisoimisanalyysi (hapon
mittaaminen alkalilla ja päinvastoin),
hapettamis- ja pelkistämisanalyysi ja
saostamisanalyysi. Pitoisuus ilmoitetaan
joko g/cm<sup>3</sup> <sp>(titteri)</sp> tai mole/cm<sup>3</sup>
<sp>(molenormaalisuus)</sp> tai g-ekvivalentti/cm<sup>3</sup>
<sp>(normaalisuus).</sp> T.-liuos lasketaan
asteikolla ja hanalla varustetusta putkesta,
<sp>byretistä,</sp> tutkittavaan liuokseen.
[Palomaa-Mäkinen, „Johdatus kvantitatiiviseen
kemialliseen analyysiin" (1916).]

<b>Tittel,</b> <sp>Bernhard</sp> (s. 1873), itäv.
säveltäjä, v:sta 1915 kapellimestarina
Wienin oopperassa. Säveltänyt orkesteri-
ja kuoroteoksia sekä oopperan „Cesare
Borgias Ende".

<b>Titteli</b> (lat.), otsake, nimi, arvonimi,
virkanimi.

<b>Titteri,</b> silkkilangan numero. ks. myös
<sp>Titreeraus.</sp>

<b>Tittoni</b> <i>[-ō'-],</i> <sp>Tommaso</sp> (s. 1855),
it. valtiomies. Ulkoministerinä 1903-05, 1906-10
ja 1919, lähettiläänä Pariisissa 1910-16.

<b>Tituksen kunniaportti,</b> Roomassa,
Forum Romanumilla, vihitty 81 e. Kr.
Tituksen juutalaisista 70 saaman
voiton kunniaksi. Huomattavia korkokuvia.

<b>Titulatuuri</b> (lat.), henkilön kaikki
kunnia- ja arvonimet. — <b>Tituleerata,</b>
antaa titteli, nimittää henkilöä hänen
arvonimellään. — <b>Titulus,</b> otsikkokirjoitus,
arvonimi; herra se ja se (halveksien).

<b>Titus,</b> apostoli Paavalin oppilas ja
työtoveri; seurakunnan johtajana
Kreetassa. Sinne on U:n T:n Tituksen kirje
lähetetty, se on otaksuttavasti Paavalin
kirjoittama.

<b>Titus,</b> <sp>Flavius Vespasianus</sp>
(40-81), Rooman keisari 79-81, Vespasianuksen
poika. Päätti juutalaissodan valloittamalla
Jerusalemin 70, tuli sitten isänsä
kanssahallitsljaksi. Hallitsi lempeästi;
sai kunnianimityksen „ihmiskunnan rakkaus
ja ihastus". — Aiheena Arvid Järnefeltin
näytelmässä.

<b>Tiuhta,</b> tiuhtapälkit, ks. <sp>Kudonta,</sp>
kuvassa: <i>D,</i> ja <sp>Kangaspuut,</sp>
kuvassa: <i>i.</i> — Myös = nauhapirta,
nauhankudontakoje, joka tekee niisien ja
polkusten virkaa.

<b>Tiundaland,</b> yksi Ruotsin Uplannin
vanhoista n. s. kansanmaista <i>(folkland).</i>

<b>Tiurin linna,</b> keskiajalla linnoitettu
kauppapaikka Karjalassa n. s. Linnasaarella
Tiurinkoskessa Räisälässä. Palkka ollut
asuttuna 1100-luvulta lähtien, varustettuna
nähtävästi keskiajan lopulle. [Appelgren,
„Suomen muinaislinnat" (1891).]

<b>Tiurula,</b> kreik.-kat. seurakunta,
pääasiassa Hiitolan kunnassa.

<b>Tiutia,</b> kunta Aunuksessa Muurmannin
radan länsipuolella.

<b>Tiveden</b> <i>[tīvē-],</i> Keski-Ruotsissa
Vennerin ja Vetterin välillä oleva vuorinen
metsäseutu.

<b>Tivoli</b> (vanhan ajan <i>Tibur</i>), kaup.
Keski-Italiassa, Rooman itäpuolella. Villa
d'Este suurenmoisine puutarhoineen;
raunioita roomalaisajalta. 15,000 as. —
T:ksi sanotaan myös huvittelupaikkoja,
</chapter>


<chapter name="Tizian-Toboljsk">
vars. puistoissa sijaitsevia. Tunnetuin
on Kööpenhaminassa (ks. t., kuvaliite).

<b>Tizian</b> <i>[titsian]</i> (1477-1576), oik.
<sp>Tiziano Vecellio</sp>, it. taidemaalari,
toimi Venetsiassa. Töitä: „Taivaallinen
ja maallinen rakkaus”, „Veroraha”,

<img 1>
Tizian: Omakuva.
</img>
„Pesaron Madonna”, mytologisia kuvia,
Venetsian kaunottarien, m. m. T:n
tyttären Lavinian muotokuvia, „Marian
taivaaseenastuminen”, „Marian
temppelissäkäynti”, „Keisari Kaarle V
Mühlbergin taistelussa”, „Orjantappura-kruunaus”.
T:n maalausten sommittelu on suuripiirteinen ja
niiden väritys syvä ja hehkuva, vanhuudenteoksissa
synkempi, mutta siveltimenkäyttö rohkeampaa.
[Tikkanen (1916).] ks. kuvaliitettä <sp>Italian
taidetta</sp>.

<img 1>
Tizian: Orjantappura-kruunaus.
</img>

<b>Tjumenj</b> <i>[-e'-],</i> kaupunki Tobolin
lisäjoen Turan varrella. Kauppaa,
mattojenkudontaa. 45,000 as.

<b>Tjusterby</b> <i>[tšūsterby],</i> kartano
Pernajassa.

<b>Tjöck</b> <i>[tšök],</i> Kristiinankaupungin
pitäjä (ks. t.).

<b>Tl,</b> talliumin kem. merkki,

<b>Tlaxcala</b> <i>[-aþkā'la],</i> valtio
Sisä-Meksikossa, ylätasangon eteläpään keskiosassa;
4,027 km<sup>2</sup>, 180,000 as. Samanniminen
pääkaup., jossa 2,000 as.

<b>T-leima,</b> kansainvälinen postilaitoksen
käyttämä merkki, jolla leimataan
vaillinaisesti frankkeeratut ja
frankkeeraamattomat lähetykset.

<b>Tlemcen</b> <i>[-se'n],</i> kaup.
Länsi-Algeriassa, 46 km Välimerestä. 27,000 as.

<b>Tlinkit,</b> intiaanikansa Etelä-Alaskassa.

<b>Tmesis</b> <i>[-ē-]</i> (kreik.), runoudessa ja
suomen murrekielessä käytetty lausemuoto,
jossa yhdyssanan molemmat osat ovat muiden
sanojen toisistaan erottamat. Esim. „<i>Ero-</i>
on <i>tuopit</i> tyhjettynä."

<b>Toaletti</b> (ransk.), pesuteline,
peilipöytä (t.-piironki), peseytymistä y. m.
laittautumista varten varattu huone
mukavuuslaitteineen; myös puku.

<b>Toasti</b> (engl.), malja, maljanjuonti;
paahdettu leipäpala.

<b>Toba,</b> et.-amer. intiaanikansa;
Boliviassa ja Argentiinassa Rio Pilcomayon
varsilla.

<b>Tobago</b> <i>[-ā'-],</i> Englannille kuuluva
saari Länsi-Intiassa, Etelä-Amerikan
pohjoisrannikolla, Trinidadista koilliseen;
295 km<sup>2</sup>, n. 24,000 as., neekereitä.

<b>Tobiaan kirja,</b> V:n T:n apokryfikirjoja.

<b>Tobias,</b> <sp>Rudolf</sp> (1873-1918), vir.
säveltäjä, toimi v:sta 1906 Berliinissä,
missä tuli 1910 Musiikkikorkeakoulun
opettajaksi. Sävelsi 2 oratoriota,
pianokuvitelman vir. kansansävelmistä y. m.

<b>Tobler,</b> <sp>Adolf</sp> (1835-1910),
mainehikas sveits.-saks. romanisti, prof.
Berliinissä. Teoksia: „Vermischte Beiträge
zur französischen Grammatik” ja „Vom
französischen Versbau”.

<b>Toboggan,</b> intiaanien keksimä
mäkikelkka, jonka muodostaa edestä kaarelle
taivutettu lauta.

<b>Tobol</b> <i>[tabo'l],</i> joki Venäjän Aasian
länsiosassa, Irtyšin lisäjoki vas., laskee
Toboljskin kaupungin kohdalla Irtyšiin;
1,600 km pitkä, kalaisa.

<b>Toboljsk.</b> 1. Ent. kuvernementti
Länsi-Siperiassa (nyk. vain piiri Uralin
alueella). Siellä asuu venäläisten ohella
m. m. Siperian suomalaisia (ks. t.),
ostjakkeja, voguuleja ja samojedeja. —
2. Kaup. Länsi-Siperiassa, Irtyšin oik.
rannalla, Kalastusta. 15,000 as. —
Tsaariperhe oli 1917-18 vankina T:ssa.
</chapter>

<chapter name="Toby-Todistajanvala">
<b>Toby</b> <i>[tūby],</i> myös <sp>Tuovila,</sp>
pysäkki Seinäjoen-Vaasan rataosalla,
Mustasaaren kunnassa, 14 km Vaasasta.

<b>Tocantins</b> <i>[-kanti'nz],</i> suuri joki
Brasiliassa; 2,640 km pitkä. Laskee
Marajó-saaren itäpuolitse Atlanttiin
222 km pitkään, suussaan 64 km leveään
suulahteen Rio Paraan.

<b>Toccata</b> <i>[tokkā'ta]</i> (it.), <i>mus.,</i>
kosketinsoittimella (uruilla, pianolla)
esitettävä sävellys, jonka sävy on juhlallisen
loistelias. Alk. t. oli kirkollinen
liturgisen toimituksen alkusoitto.

<b>Tocqué</b> <i>[tokē'],</i> <sp>Louis</sp> (1696-1772),
ransk. taidemaalari, aikansa suosituimpia muotokuvaajia.

<b>Tocqueville</b> <i>[tokvi'l],</i> <sp>Alexis de</sp>
(1805-59), ransk. poliitikko ja
valtiollinen kirjailija, Teoksia: „De la
démocratie en Amérique", ,,L'ancien régime
et la révolution".

<b>Todennäköisyys,</b> <i>matem.</i> Jonkin
tapahtuman t:n selvillesaamiseksi
tutkitaan, kuinka monta mahdollista eri
tapausta on kaikkiaan ajateltavissa ja
kuinka monessa näistä tapahtuma
sattuisi, jos se todella toteutuisi. T. on
jälkimmäisten lukumäärän suhde edellisten
lukumäärään. T.-laskennalla on suuri
merkitys perinnöllisyysopissa ja
vakuutusmatematiikassa.

<b>Todistaja</b> l. <sp>vierasmies</sp> on
sellainen oikeudenkäynnin ulkopuolella oleva
henkilö, joka suullisesti oikeuden edessä
ilmoittaa, mitä hän itse on havainnut
jostakin oikeudenkäyntiin välittömästi
tahi välillisesti vaikuttavasta seikasta.
— <i>T:n yleiseen kelpoisuuteen</i> kuuluu,
että t. on 15 v:n ikäinen, että hänellä
on järjen käyttö sekä sellaiset aistimet
ja ruumiilliset kyvyt, jotka ovat
välttämättömiä kyseellisen tosiasian
havaitsemiseen sekä havaintonsa ilmoittamiseen
tuomarille, että hänellä on hyvä maine ja
että hän käsittää valan merkityksen.
<i>T:n erikoiskelpoisuuteen</i> nähden
vaaditaan, ettei hänellä ole osaa asiassa eikä
hyötyä tai vahinkoa odotettavissa asian
ratkaisusta ja ettei hän ole sellaisessa
suhteessa asiassa osalliseen, mikä voi
heikontaa todistajan luotettavaisuutta.
T:n kelpoisuuden puutetta sanotaan
<sp>todistajanjääviksi</sp> (ks. t.). —
<i>Todistamisvelvollisuus</i> on julkisoikeudellinen
velvollisuus, joka oikeusturvallisuuden
vuoksi on olemassa jokaisella, joka
laillisesti kutsutaan todistamaan.
Niskoittelusta seuraa rangaistus.
Todistamisvelvollisuutta vastaa t:n oikeus
<sp>todistajanpalkkioon,</sp> s. o. korvaukseen
niistä kustannuksista, mitkä tämän
velvollisuuden täyttäminen on t:lle
tuottanut. Todistajanpalkkio on sen
asianosaisen maksettava, joka on t:n
kutsuttanut; virallisen syyttäjän kutsumille
t:ille maksetaan palkkio etukäteen
valtion varoista, ja ovat ne sitten tuomitun
valtiolle korvattava tai jäävät ne
valtion vahingoksi. — <i>Todistajan
kuulustelua</i> johtaa oikeuden puheenjohtaja,
ollen asianosaisella oikeus hänen välityksellään
tehdä kysymyksiä. Ennen kuulustelua on
t:n tehtävä <sp>t:n-vala</sp> (ks. t.). —
Eräiden oikeustointen syntymiseen on
säädetty määrämuotona t:in läsnäolo, n. s.
<sp>solenniteetti-t:t</sp> (Oikeudenkäymiskaari
17:s luku, jota myöhemmin on useilla laeilla
ja asetuksilla muutettu ja täydennetty).

<b>Todistajaksi kelpaamattomuus.</b>
Kansalaisluottamuksen menettämisen sijasta
tuomitaan 18 v. nuorempi henkilö olemaan
määräajan, korkeintaan 3 v. todistajaksi
kelpaamattomana (Rikoslaki 3:2, mom. 2).

<b>Todistajanjäävit.</b> Todistaa ei saa se,
joka on valapatto, kunniansa
menettäneeksi tuomittu tai sellaisesta
rikoksesta syytettynä, ei vastapuoli eikä
ilmeinen vihamies; ei mielipuoli eikä 15 v.
nuorempi, ei tuntematon ja vieras,
ennenkuin hänen maineestaan saadaan
tieto, ei se, joka tunnustaa sellaista
uskonoppia, että hänellä on
todistajanvalasta väärä ja vahingollinen
ajatus; ei ilmiantaja rikosasiassa eivätkä
ne, jotka ovat siitä huhua levittäneet
tai muilta sen vain kuulleet; eivät ne,
jotka jommankumman asianosaisen kanssa ovat
sellaisessa sukulaisuudessa tai lankoudessa,
jossa avioliitto 1734 v:n lain
Naimiskaaren 2:sen luvun mukaan ei ole
luvallinen, siihen luettuna serkku
sukulaisuuden, vaan ei lankouden kannalta,
ilmoitettiinpa heidät todistamaan vastoin tai
myöten, ollen laki sama, vaikka
ainoastaan kihloissa ollaan; ei se, jolla
itsellään tai jonka sukulaisilla on asiassa osa
tai siitä mahdollisesti hyötyä tai vahinkoa
odotettavana (Oikeudenkäymiskaari 17:7).

<b>Todistajanvala.</b> Ennenkuin todistajaa
tuomioistuimessa kuullaan, on hänen
vannottava vala, jolleivät asianosaiset,
silloinkuin tämä on heidän vallassaan, ole
siitä luopuneet. T. on vannottava käsi
kirjalla, Raamatulla, molempain riitapuolten
tai heidän asiamiestensä läsnä ollessa.
Kreik.-kat. kirkkokunnan jäseniltä, jotka
vannovat seisoen avatun evankeliumikirjan
edessä, kolme oikean käden ensimmäistä sormea
</chapter>

<chapter name="Todistaminen-Togo">
ylösnostettuina, ottaa valan, eräin
poikkeuksin, sen kirkkokunnan pappi. Kun
mooseksenuskolainen tekee valan, vannoo hän
„Jumalan ja hänen pyhän lakinsa kautta".
Joka ei kuulu mihinkään uskontokuntaan
tai jota uskontokuntansa oppi estää
tekemästä valaa, antaa vakuutuksen
kunniansa ja omantuntonsa kautta
(Oikeudenkäymiskaari 17:16; asetus
kreikkalais-katolisen kirkkokunnan jäsenten
valantekemisestä 28/5 1926-, 1-2 §§; Laki
mooseksenuskolaisista 12/1 1918, 5 §;
Uskonnonvapauslaki 10/11 1922, 9 §).

<b>Todistaminen,</b> <i>lakit.,</i> oikeudenkäynnissä
sellaisten perusteiden esittäminen
tosiasian olemassaolon tueksi, että
tuomioistuin voi katsoa sen todelliseksi.
Näitä perusteita l. niitä seikkoja, joista
tuomari voi päättää jonkin tosiasian
olemassaolon, sanotaan tavallisesti
<sp>todistusperusteiksi.</sp> Ne ulkonaiset
välineet, joiden avulla todistusperusteet
saatetaan tuomioistuimen tietoon, ovat
<sp>todistuskeinoja.</sp> Todistuskeinoina
Suomen oikeuden mukaan ovat kirjalliset
todistukset, katselmus, tunnustus,
asianosaisen vala, todistajat ja asiantuntijat.
Esitettyjen todistusten vaikutuksen
harkinta, joka kuuluu tuomioistuimelle, voi
olla joko <sp>vapaa</sp> tai lain määräyksillä
<sp>sidottu.</sp> Tämän mukaisesti erotetaan
kaksi todistusteoriaa. 1) <sp>Legaalinen
l. lakisääntöinen todistusteoria</sp>
pyrkii ulkonaisten tunnusmerkkien
avulla sitovasti määräämään ne edellytykset,
joilla eri todistuskeinoja voidaan
käyttää, sekä sen todistusvoiman, mikä
kullakin yksityisellä todistusperusteella
on. 2) <sp>Vapaa todistusteoria</sp>
vaatii sekin, että todistusten harkinnan
tulee rakentua objektiivisille l.
yleispäteville perusteille, mutta se ei koeta
sitovilla määräyksillä säännöstellä niiden
todistusarvoa eikä käyttämisehtoja, vaan
jättää tuomioistuimen asiaksi, ottamalla
varteen yksityistapauksessa esiintyvät
asianhaarat, vapaasti harkita todistusten
vaikutusta. — Ne tosiasiat, jotka ovat
todistelun kohteena, ovat joko
<sp>todistustosiasioita,</sp> s. o. sellaisia,
joilla on välitön merkitys asian ratkaisulle,
tai myöskin <sp>todistusaiheita l.
-perusteita,</sp> joiden nojalla voidaan
tehdä johtopäätös todistustosiasiaan
nähden Todistusta, jonka tarkoituksena on
hankkia varmuus todistustosiasiasta,
sanotaan <sp>suoranaiseksi todistukseksi,</sp>
ja todistusta, joka lähinnä kohdistuu
todistusaiheeseen, niin että siitä
voidaan tehdä ainoastaan johtopäätöksiä
tosiasiaan nähden, <sp>epäsuoraksi- l.
indisiotodistukseksi.</sp> — Todistamista
oikeudenkäynnissä eivät kaipaa yleisesti
tunnetut l. notoriset seikat eivätkä
myöskään oikeusedellyttämykset (ks. t.).

<b>Todistus</b> (lat. <i>demonstratio</i>), <i>log.,</i>
väitteen todeksi osoittaminen siten, että se
johdetaan edellytyksistä, jotka ennen
tiedetään tosiksi. T. on siis päätelmä (ks. t.)
tai sarja päätelmiä. Sitä väitettä, jonka
totuus on osoitettava, sanotaan <sp>todistettavaksi</sp>
<i>(demonstrandum),</i> niitä edellytyksiä, joiden
nojalla se todistetaan, <sp>todistusperusteiksi.</sp>

<b>Todistusvelvollisuus</b> l.
<sp>toteennäyttövelvollisuus,</sp> asianosaiselle
kuuluva velvollisuus oikeudenkäynnissä
todistaa jokin asianhaara. T. on
siviiliprosessissa jaettu yleensä siten, että
kantaja on velvollinen näyttämään toteen
kaikki ne seikat, jotka luovat sen
oikeuden, jonka hän tahtoo saattaa voimaan;
vastapuoli on velvollinen toteennäyttämään
ne seikat, joiden hän väittää estäneen tai
kumonneen oikeuden. Kun nojaudutaan seikkaan,
joka on elämän yleisen säännön mukainen, eikä
ole mitään, joka tekisi sen epätodenmukaiseksi,
niin on vastapuolen, jos hän kieltää tuon
seikan, esitettävä todisteita väitteensä tueksi.
Rikosprosessissa on syyttäjä yleensä
velvollinen näyttämään toteen kaikki ne
seikat, jotka laissa ori säädetty rikoksen
olemassaolon edellytyksiksi. Syytetyn on
näytettävä ne seikat, joiden hän väittää
kumonneen valtion rangaistusoikeuden.

<b>Todistusvoima,</b> se arvo, mikä
todistukselle, varsinkin kirjalliselle, on
annettava. T. on joko muodollinen l. sellainen
ominaisuus että se voi todistaa, tai
aineellinen l. julkilausuman merkitys
todistettavana olevalle seikalle. Katselmuksella
on t. sellainen, että vastatodistelua
ei ole sallittu. Kirjallisten todistusten
t. on tuomioistuimen vapaasti harkittavissa.
Poikkeuksena ovat kaupanpitokirjat, joiden
t:sta on säädetty asetuksella 3/3 1868.

<b>Toga</b> (lat.), Rooman kansalaisten
rauhan aikana käyttämä päällysvaate. ks.
<sp>Puku,</sp> myös kuvaa.

<b>Togal,</b> asetyylisalisyylihappoa
(aspiriinia), kiniiniä, litiumsuoloja,
magnesium-superoksidia ja kaoliinia sisältävien,
reumatismin lääkkeeksi käytettyjen
tablettien lääkenimi.

<b>Togo,</b> siirtomaa-alue Afrikassa,
Ylä-Guineassa, Orjarannikolla. Kuului
1884-1914 Saksalle. Jaettiin 1920 kahteen
mandaattialueeseen: Englannin hallinnon
alaiseen länsiosaan (engl. <i>Togoland,</i>
</chapter>

<chapter name="Togo-Toiminimi">
33,770 km<sup>2</sup>, 190,000 as.), joka
hallinnollisesti on liitetty Kultarannikkoon
(ks. t.), ja Ranskan hallinnan alaiseen
itäosaan (johon kuuluu koko T:n rannikko;
52,000 km<sup>2</sup>, 750,000 as.; pääkaup.
<sp>Lome</sp>). Puuvillan, kaakaon, kopran ja
palmuöljyn vientiä.

<b>Togo,</b> <sp>Heihatširo</sp> (s. 1847), jap.
amiraali, kreivi. Kunnostautui sodassa
Kiinaa vastaan 1894-95, Japanin laivaston
ylipäällikkönä 1904-05, jolloin m. m.
tuhosi Venäjän laivaston Tšusiman salmessa.

<img 1>
Heihatširo Togo.
</img>

<b>Toharin kieli,</b> Itä-Turkestanissa
1900-luvun alussa käsikirjoituksista ja
seinäkirjoituksista löydetty indoeuroopp.
kieli, lähinnä italialaisia ja kelttiläisiä
kieliä.

<b>Tohmajoki</b> (alajuoksun nimenä
<sp>Helylänjoki</sp>), alkaa Tohmajärven
pitäjästä, juoksee Tohmajärven, Rameenjärven,
Pitkäjärven ja Ruokojärven läpi, laskee
Laatokkaan n. 5 km Sortavalan koillispuolella.

<b>Tohmajärvi,</b> 7 km pitkä, n. 3 km
leveä järvi samannimisessä pitäjässä.

<b>Tohmajärvi.</b> 1. Kunta Kuopion läänissä,
Pohjois-Karjalassa; 690,9 km<sup>2</sup>,
6,355 as. (1927). Suoviljelyskoeasema.
Jouhkolan hovi. Puukirkko v:lta 1751. —
2. Rautatieasema Sortavalan-Joensuun
rataosalla, T:n kunnassa, 52 km Joensuusta,

<b>Toholampi,</b> kunta Vaasan läänissä,
Keski-Pohjanmaalla, Lestijoen keskijuoksun
varsilla; 544,6 km<sup>2</sup>, 5,437 as. (1927).

<b>Tohtori</b> (lat.), henkilö, joka
tieteellistä väitöskirjaansa puolustettuansa ja
lisensiaattitutkinnon suoritettuansa on
juhlallisissa vihkiäisissä tai ilman
saavuttanut jonkin tiedekunnan korkeimman
oppiarvon (t:n arvon); t:n arvo voidaan
antaa myös kunnianosoituksena <i>(honoris causa).</i>
Eräissä teknillisissä korkeakouluissa saavutetaan
t.-insinöörin (ks. t.) arvo julkaisemalla tekn.
väitöskirja. Jokapäiväisessä puheessa t.
usein merkitsee lääkäriä yleensä, vaikkei
tämä olisikaan saavuttanut t:n arvoa,
T:n-vihkiäisiä toimeenpantiin jo
1100-luvulla. vrt. <sp>Promotsioni.</sp>

<b>Tohtori-insinööri,</b> tekn.
korkeakouluissa suoritettava oppiarvo.
Tutkintoon kuuluu meillä väitöskirja
sekä kolme jotakin hyväksyttyä tekn.
erikoisalaa käsittävää opinnäytettä,
joista yksi voidaan vaihtaa puhtaasti
tieteelliseen aineeseen.

<b>Tohu vabohu</b> (hepr.), maailman alkutila, kaaos.

<b>Tohveli.</b> 1. Kangas, doffeli (ks. t.).
— 2. Matala, pehmeä, usein kankaasta tai
huovasta valmistettu avokenkä.

<b>Tohvelieläin</b> <i>(Paramæcium),</i> muudan
ripsieläin.

<b>Tohvelisankari,</b> vaimonsa
määräämisvallan alainen aviomies.

<b>Toijala.</b> 1. Akaan kirkonkylä.
Yhteiskoulu; teoll.-laitoksia, — 2.
Rautatieasema Akaassa Hämeenlinnan-Tampereen
rataosalla, 39 km Hämeenlinnasta, 40 km
Tampereelta. T:sta haarautuu rata
Turkuun, avattu 1876, 128 km. Satamarata
Konhonselän rantaan.

<b>Toimeenpaneva valta</b> on sanan
laajimmassa merkityksessä se valtiovalta,
mikä ei ole lainsäädäntöä; ahtaammassa
merkityksessä se tarkoittaa hallintoa
lainkäytön vastakohtana.

<b>Toimeksianto,</b> mandaatti (ks. t.).

<b>Toimikas</b> ks. <sp>Sidos.</sp>

<b>Toimikelpoisuus,</b> oikeustoimikelpoisuus (ks. t.),

<b>Toimikirja</b> ks. <sp>Nimittämiskirja.</sp>

<b>Toimilupa,</b> konsessioni (ks. t.).

<b>Toimimies.</b> Jokaisen ulosotonhaltijan
luokse on määrätty luotettava ja muuten
sopiva henkilö, joka t:n nimellä on
velvollinen virkaedesvastuun alaisena
olemaan asianmukaisen valtakirjan nojalla
apuna asiakirjain antamisessa, välipäätösten
sekä muitten päätösten ja asiakirjain
ottamisessa ja lähettämisessä, päivän
ilmoittamisessa, jona päätös julkipanon
jälkeen annetaan, kuin myös tietojen
antamisessa samoista seikoista, joista yleisön
tulee saada selkoa siltä, joka ulosotonhaltijan
luokse on pantu saapuvia asiakirjoja
vastaanottamaan (Asetus toimimiesten
asettamisesta ulosotonhaltijan luokse
31/10 1896).

<b>Toiminimi</b> l. <sp>firma.</sp> Jokainen, joka
tahtoo harjoittaa kauppa-, tehdas-,
käsityö- tai muuta liikettä, jonka
tarkoituksena on välittömän aineellisen edun
saavuttaminen, on, eräin poikkeuksin,
velvollinen ennen elinkeinon aloittamista
kaupparekisteriin merkittäväksi
ilmoittamaan sen nimen, jolla hän aikoo
harjoittaa liikettään ja jota hän siinä
tarvittavissa allekirjoituksissa aikoo käyttää.
Sellaista nimeä sanotaan t:ksi l. firmaksi
(Asetus kaupparekisteristä sekä
toiminimestä ja prokurasta 2/5 1895, 2:nen
luku, osaksi muutettuna 14/2 1925 ja 5/2 1926).
</chapter>

<chapter name="Toimintakelpoisuus-Tokio">
<b>Toimintakelpoisuus,</b> kyky sellaiseen
toimintaan, jolla on oikeudellista
vaikutusta, s. o. toimintaan, joka
oikeudellisesti otetaan huomioon pätevänä
tahdon, — joko luvallisen tai luvattoman —,
ilmaisuna. vrt. <sp>Oikeustoimikelpoisuus.</sp>

<b>Toimitsijamies</b> ks. <sp>Konkurssi.</sp>

<b>Toimituskirja,</b> viranomaisen suorittamastaan
toimituksesta yksityisille antama asiakirja,
tavallisimmin pöytäkirjanote.

<b>Toimituskunta</b> ks. <sp>Senaatti.</sp>

<b>Toimitusvaliokunta,</b> 20/7 1906 V. J:n
mukaan Eduskunnan valiokunta, jonka
tehtävänä oli laatia ja toimittaa
Eduskunnasta menevät kirjelmät sekä
valtiopäiväpäätös. 13/1 1928 V. J:ssä
ei t:aa ole määrätty asetettavaksi,
vaan Eduskunnasta menevät kirjelmät ja
valtiopäiväpäätöksen laatii ja toimittaa
Eduskunnan kanslia viiden tarkistajan
valvonnan alaisena (85 §).

<b>Toimivalta,</b> kompetenssi (ks. t.).

<b>Toise</b> <i>[tuā'z],</i> ransk. vanha
pituusmitta, = 6 jalkaa = 1,95 m.

<b>Toisintokuume</b> <i>(typhus recurrens),</i>
eräiden mikro-organismien (spirillien)
aiheuttama tarttuva kuumetauti, jossa
5-7 päivää kestävät ankarat kuume- ja
kuumeettomat kaudet vuorottelevat. T. on
meillä joks. harvinainen. Tartunnan
välittäjiä ovat vaatetäi ja lude.

<b>Toisvesi,</b> <sp>Toivesi,</sp> 15 km pitkä,
3 km leveä järvi Ätsärin reitin alajuoksussa
Virtain pitäjässä. Laskee Keiturinvirran
ja Herraskosken kautta Vaskiveden pohjoispäähän.

<b>Toivakka,</b> kunta Vaasan läänissä,
Hämeen itärajalla, Jyväskylästä kaakkoon;
333,0 km<sup>2</sup>, 2,856 as. (1927).

<b>Toivalansalmi,</b> salmi
Kallaveden-Muuruveden kulkuväylällä,
n. 7 km Kuopiosta koilliseen, Vaajasalon
pohjoispuolella. T. on kuuluisa Sandelsin
urhoollisesta puolustautumisesta 1808.

<b>Toivonen,</b> <sp>Nestor</sp> (1865-1927),
kunnallisneuvos, liikemies ja mestariampuja.
Testamentannut huomattavan omaisuutensa
Suomen Voimistelu- ja Urheiluliitolle.

<b>Toivoniemi,</b> kruununtila Inarissa
Vastusjärven rannalla Kaamasjoen suussa.
Tilalla harjoitetaan maanviljelystä ja
puutarhanhoitoakin.

<b>Toivonliitto,</b> lasten raittiusjärjestöistä
käytetty nimitys.

<b>Tojama,</b> kaup. Japanissa, Hondon
keskiosassa, Japanin meren rannalla.
70,000 as.

<b>Tojohaši,</b> kaup. Japanissa, Hondon
etelärannalla. 85,000 as.

<b>Tokaj,</b> <sp>Tokay,</sp> viineistään kuuluisa
Pohjois-Unkarissa Tiszan varrella sijaitseva
suurkunta (kauppalamainen alue).

<b>Tokanpoika</b> <i>(Gobius),</i> piikkieväisiin
kuuluva kalasuku, pieniä, muutaman
cm:n pituisia merikaloja, ihmisen
taloudessa arvottomia. Suomenlahden
saaristossa <sp>musta t.</sp> <i>(G. niger)</i> ja
<sp>vaalea t.</sp> <i>(G. minutus).</i>

<b>Tokat,</b> kaup. Turkissa, Vähän-Aasian
koillisosassa. 30,000 as.

<b>Tokelau,</b> <sp>Unionisaaristo,</sp>
Englannille kuuluva atollisaariryhmä
Tyynessämeressä Samoan saarista pohjoiseen;
14 km<sup>2</sup>, 1,000 as. Guanokerroksia.

<img 1>
Tokio. Asakujan kauppakatu.
</img>

<b>Tokio</b> <i>[tōkjō]</i> (v:een 1869 <i>Jeddo</i>),
Japanin pääkaup., Hondon etelärannalla.
Keisarin palatsi, Buddhan temppeleitä.
4 yliopistoa. Julkiset rakennukset ja
</chapter>

<chapter name="Tokka-Tolstoj">
liiketalot ovat kaupungin keskuksessa
kivestä, mutta asunto- ja yksityistalot
yleensä matalia puurakennuksia. Silkki-,
posliini- ja metalliteoll. 2 milj. as. T. ja
sen Satamakaup. Jokohama vahingoittuivat
1923 pahoin maanjäristyksessä ja tulipalossa.

<b>Tokka</b> (ruots.). 1. Sulkutelakka (ks.
<sp>Telakka</sp>). — 2. Kovaksi kimpuksi
kierretty lankanippu.

<b>Tokoi,</b> <sp>Oskari</sp> (s. 1873),
sosialistipoliitikko. Eduskunnan puhemiehenä 1913,
Suomen Ammattijärjestön puheenjohtajana 1912-17,
Senaatin talousosaston varapuheenjohtajana
maalisk.—elok. 1917, v:n 1918 kapinahallituksessa
elintarvekomissaarina. Pakeni Venäjälle,
englantilaisten palveluksessa Muurmannin
legioonassa, nyk. Kanadassa.

<b>Tokologia</b> (kreik.), synnytysoppi.

<b>Toksalbumiinit,</b> myrkyllisiä
valkuaisaineita, joita syntyy m. m.
bakteerien aineenvaihdon tuloksina.

<b>Toksiinit</b> (kreik.), mikro-organismien
elimistössä synnyttämät, kem. kokoomukseltansa
tuntemattomat myrkylliset aineenvaihdontuotteet.

<b>Toksikologia</b> (kreik.), myrkkyoppi.

<b>Toksova,</b> suom. seurakunta
Inkerinmaalla Karjalan kannaksella
Pietarista pohjoiseen.

<b>Tokušima,</b> kaup. Japanissa, Šikokun
itäpäässä. 75,000 as.

<b>Toland</b> <i>[toulənd],</i> <sp>John</sp> (1670-1722),
engl. deisti. Pääteos: „Christianity not mysterious".

<b>Toledo</b> [esp. äänt. <i>-ē'δo</i>]. 1.
Samannimisen provinssin pääkaup. Espanjassa,
Tajo-virran varrella. T:lla on keskiaik. leima.
Suurenmoinen tuomiokirkko (rak. 1227), linna
Alkazar, kaupunginportti Puerta del Sol, kaksi
maurilaisaikaista siltaa, Arkkipiispan (Espanjan
primas) istuin. Aseteoll. (,,T:n miekat").
25,000 as. — T. oli roomalaisaikana
tärkeä linnoitus, länsigoottien pääkaup.
576-711, maurien aikana kauan itsenäinen,
espanjalaisten valloittama 1085, minkä
jälkeen Kastilian pääkaup. — 2. T. [engl.
äänt. <i>tolī'do</i>], kaup. Ohiossa,
Yhdysvalloissa, läh. Erie-järveä. Korieteoll.
Vilja- ja hiilikauppaa. 300,000 as.

<b>Toleranssi</b> (lat.), suvaitsevaisuus; <i>tekn.,</i>
<sp>sieto, lupapoikkeama,</sp> sallittu
eroavaisuus määrämitasta tai -arvosta. —
<b>Tolerantti,</b> suvaitsevainen. —
<b>Tolereerata,</b> suvaita, sietää.

<b>Tolima,</b> tulivuori Etelä-Amerikan
Kordillieereissä, Kolumbian valtiossa, 5,616 m
yli merenp. — Samanniminen Kolumbian hallintoalue.

<b>Tolkkinen,</b> kylä Porvoon pitäjässä,
teollisuuslaitoksia.

<b>Toll,</b> kenraali E. B. <sp>Löfströmin</sp>
(ks. t.) nimi vapaussodassa.

<b>Toll,</b> <sp>Johan Kristoffer</sp> (1743-1817),
ruots. valtiomies, kreivi. T. oli
Kustaa III:n lähimpiä apulaisia v:n 1772
vallankaappauksessa. Toimi seur. v:ina
tarmokkaasti puolustuslaitoksen
parantamiseksi. Armfeltin salaliiton johdosta
vankeudessa 1795-96, mutta saavutti
Kustaa IV Aadolfin täysi-ikäisyyden aikana
suuren vaikutusvallan. Koetti estää
kuningasta sekantumasta sotaan Napoleonia
vastaan. Pelasti 1807 Pommerissa armeijan
joutumasta ranskalaisten vangiksi.

<b>Tollander & Klärich</b> <i>[-a'- et klärih],</i>
<sp>Aktiebolaget Tollander & Klärichs Tobaksfabrik,</sp>
helsinkiläinen tupakkatehdas, per. 1840, osakeyhtiönä
v:sta 1897, lopetti toimintansa 1925.

<b>Toller,</b> <sp>Ernst</sp> (s. 1893), saks.
kirjailija. Kirjoittanut ekspressionistisia,
vallankumouksellis- ja pasifistishenkisiä
näytelmiä, joista suomeksi esitetty
„Hinkemann" ja ,,Koneiden murskaajat".

<b>Tolonen,</b> <sp>Kaarle Leonard</sp>
(1845-1902), lähetyssaarnaaja ja pappi.
Toiminut Ambomaalla ja Yhdysvalloissa
(Ishpemingissä v:sta 1888).

<b>Tolpo,</b> <sp>Nils</sp> (1770-1853), Tammelan
kirkkoherra, teol. toht. Julk. m. m. ensim.
Turun hiippakunnan matrikkelin (1807).

<b>Tolppakengät,</b> patsaskengät (ks. t.).

<b>Tolstadius</b> <i>[-ā'-],</i> <sp>Erik</sp> (1693-1759),
ruots. pappi ja herätyssaarnaaja, toimi Tukholmassa.

<b>Tolstoj</b> <i>[-o'i],</i> <sp>Aleksej
Konstantinovitš</sp> (1817-75), ven. kirjailija,
kreivi. Julk. runoja, runokertomuksia
ja hist. näytelmiä, joista suomen.
„Ruhtinas Serebrjani", „Tsaari Feodor
Joannovitsh" ja „Iivana julman soturi". —
<b>Tolstoj,</b> <sp>Aleksej Nikolajevitš</sp>
(s. 1882), ven. kirjailija. Julk. romaaneja
ven. tilanomistajien elämästä ja näytelmiä.
— <b>Tolstoj,</b> <sp>Lev (Leo) Nikolajevitš</sp>
(1828-1910), ven. kirjailija, kreivi. Myrskyisen
nuoruutensa aikana T. oli sotapalveluksessa
Kaukaasiassa ja otti osaa Krimin sotaan.
Käytyään Länsi-Euroopassa, joka tuotti T:lle
suuren pettymyksen, hän 1861

<img 1>
Leo Tolstoj.
</img>
</chapter>

<chapter name="Tolteekit-Tomunimijä">
asettui asumaan maatilalleen Jasnaja
Poljanaan toimien siellä kansanopettajana.
1870-hivun lopulla T:n kirjallinen
työskentely sai uskonnollis-filosofisen
luonteen. Hän vastustaa sotaa, jopa
koko nykyistä valtio- ja yhteiskuntarakennetta;
hän on idealistinen anarkisti. Lopulta
T. pakeni kotoaan elääkseen kansan parissa,
mutta kuoli pakomatkalla, T:n vaikutus on
ulottunut kautta sivistyneen maailman;
Suomessa on Arvid Järnefelt hänen tunnetuin
oppilaansa. Parhaissa teoksissaan T. on
mestarillinen psykologi ja erittäin
havainnollinen realisti, esitystapa on korutonta.
Teoksia suomen.: „Lapsuus, poikaikä, nuoruus",
„Sevastopoli", ,,Kasakat", suuri hist, romaani
Napoleonin Venäjän-retkestä „Sota ja rauha"
(1865-69), perheromaani „Anna Karenina"
(1873-76), „Tunnustus", „Evankeliumi",
,,Mikä on uskoni", näytelmä „Pimeyden valta",
„Kreuzer-sonaatti", „Isäntä ja renki",
yhteiskunnallinen romaani „Ylösnousemus"
(1898) y. m. [Solovjev (1900); Kalima (1908);
Laurila (1910).]

<b>Tolteekit,</b> historiallis-myytillinen
intiaanikansa Meksikossa, jota atsteekit
pitivät sivistyksensä oppimestareina ja
joiden valtakunnan he 1000-luvulla j. Kr.
kukistivat.

<b>Toltti</b> (ruots.), 12 kpl., lautamitta.

<b>Toluidiinit,</b> <sp>aminotoluolit,</sp>
toluolin johdannaisia, tärkeitä väriteollisuuden
raaka-aineita.

<b>Toluoli,</b> metyylibentsoli, C<sub>6</sub>H<sub>5</sub>. CH<sub>3</sub>,
väritön, 110°:ssa kiehuva, palava neste.
Käytetään liuottimena ja erinäisten kem.
teollisuuden tuotteiden, m. m. räjähdysaine
trotyylin (trinitro-t:n) lähtöaineena.

<b>Tolupalsami,</b> Amazonin alueella
kasvavasta <i>Myroxylon toluifera</i> nimisen
puun (<i>Leguminosæ</i>-heimosi) punaruskeata
hartsia, joka, lopulta murenee keltaiseksi
jauheeksi. Käytetään kosmeettisiin tarkoituksiin.

<b>Tolvajärvi,</b> luonnonkaunis järvi
Korpiselän pitäjässä. Laskee Tolvajokea pitkin
Koitajoen vesiin.

<b>Tolvuja,</b> kunta Aunuksessa, Äänisjärveen
pistävässä niemessä.

<b>Tomaatti</b> <i>(Solanum lycopersicum),</i>
perunalle lähisukuinen 1-vuotinen
ruohokasvi, jolla päätöpariset lehdet ja
keltaiset kukat. Hedelmä suuri, kiiltävä,
kypsänä tav. punainen, herkullinen, mehevä
marja, jossa us. laaduissa pitkittäisiä
uurteita, Kotoisin Etelä-Amerikasta,
nyk. meilläkin Etelä-Suomessa yleinen
viljelyskasvi. [Jotuni (1919).]

<img 1>
Tomaatti.
</img>

<b>Tomahawk</b> <i>[toməhōk],</i> Pohjois-Amerikan
intiaanien sotakirves, jota voitiin
käyttää sekä isku- että heittoaseena.

<b>Tombakki</b> ks. <sp>Messinki.</sp>

<b>Tombola</b> (it.), eräs numeroarpapeli;
uurna tai astia, josta arvat nostetaan.

<b>Tomi,</b> ent. kaup. Mœsiassa
Mustanmeren rannalla läh. nyk. Constantaa.
Tunnettu Ovidiuksen karkoituspaikkana.

<b>Tomisti,</b> Tuomas Akvinolaisen (ks. t.)
kannattaja. vrt. <sp>Skotisti.</sp>

<b>Tomj,</b> joki Länsi-Siperiassa, Obin
lisäjoki oikealta, laskee Tomskin kaupungin
alapuolella Obiin. 726 km pitkä.

<b>Tommy Atkins</b> <i>[-mi ätkinz]</i>
l. <sp>Tommy,</sp> engl. sotamiehen
leikillinen nimitys.

<b>Tompa,</b> <sp>Mihály</sp> (1817-68), unk.
runoilija; muodosti aikalaistensa Aranyn
ja Petöfi'n kanssa loistavan runoilijakolmikon.

<b>Tompuri,</b> <sp>Elli</sp> (s. 1880),
näyttelijätär. Johtanut Tampereen Teatteria
1904-05 ja Vapaata Näyttämöä Helsingissä
1919-20. Esiintynyt Saksassa ja vieraillut
Yhdysvalloissa.

<b>Tomsk.</b> 1. Ent. kuvernementti (nyk.
vain piiri) Länsi-Siperiassa. Asukkaista
vähäinen määrä ostjakkeja ja ostjakki-samojedeja.
— 2. Kaup. Länsi-Siperiassa, Obin lisäjoen
Tomjin rannalla. Yliopisto (per. 1888),
tekn. korkeakoulu, vuoriopisto. Kauppa
huomattava. 75,000 as. — Per. 1604.

<b>Tomu</b> l. <sp>pöly</sp> sisältää maan
pintakerroksista hankautunutta hiekkaa ja
savea, lantahiukkasia, nokea, erilaisia
pikkueliöitä, varsinkin bakteereja y. m. s.;
asuinhuoneissa leijaavassa kevyessä n. s.
hiudepölyssä on runsaasti m. m.
vaatteista irtautuneita hiukkasia;
teollisuuslaitoksien t:ssa on kulloinkin
kyseessäolevalle teollisuudelle ominaisia
hiukkasia, joista toiset voivat ärsyttää m. m.
hengityselimiä mekaanisesti, toiset kemiallisesti.

<b>Toimimaa,</b> lössi (ks. t.).

<b>Tomunimijä.</b> 1. Tomua synnyttäviin
koneisiin sovitettu tomunpoistolaite.
Siinä on imuri (ekshaustori), joka imee
tomun tämän syntymäkohdalta ja painaa
sen veteen, kivilatomukseen tai
kangassiivilöihin. T. edellytetään Suomen
työväen suojelulaissa 4/4 1914. — 2.
Huonekalujen, vaatteiden, lattioiden y. m.
tomunpoistokone. Suuremmissa on varsinainen
imukone, josta letkut johdetaan
</chapter>

<chapter name="Ton.-Tontiinijärjestelmä">
<img 1>
Tomunimijä amer. mallia.
</img>
huoneisiin, pienemmissä on sähkömoottorin
pyörittämä imutuuletin, joka imee pölyn
putkeen ja painaa sen siiviläpussiin.
Pienimmissä on käsi-imupalkeet,

<b>Ton.,</b> tonnin lyhennys.

<b>Tonaalinen</b> (lat.), <i>mus.</i> T:iksi
nimitetään niitä sävellyksen rakenteessa
ilmeneviä ominaisuuksia, jotka johtuvat
sävelten melodisista ja harmonisista suhteista.
— <b>Tonaalisuus</b> l. <sp>tonaliteetti,</sp>
<i>mus.,</i> on sävelten tonaalisten ominaisuuksien
kokonaisvaikutus.

<b>Tonava,</b> Euroopan toiseksi pisin joki
(2,860 km pitkä), Keski- ja Kaakkois-Euroopassa.
Lähteet Schwarzwaldin eteläosassa, Badenissa;
juoksee Württembergin, Baijerin ja Itävallan
halki, sitten jonkin matkaa Tšekko-Slovakian ja
Unkarin rajajokena, kääntyy n. s. T:n
pohjoismutkauksessa vähän Budapestin
pohjoispuolella suorakulmaisesti etelään, virtaa
Unkarin poikki Etelä-Slaavian alueelle,
muodostaa sitten ensin Etelä-Slaavian ja
Romaanian, sitten Bulgaarian ja Romaanian
välisen rajan, kääntyy pohjoiseen
Romaanian alueelle, tekee täällä
äkkimutkan itään ja laskee 2,600 km<sup>2</sup> laajan
suistomaan halki Mustaanmereen.
Tärkeimmät suuhaarat ovat Kiliä, Sulina
ja St. Georg; jokiliikenne kulkee Sulinaa
pitkin, muita haaroja haittaavat
hiekkasärkät. Etelä-Slaavian ja Romaanian
rajalla Orsovan luona T. puhkaisee
vuoriston muodostaen ahtaan laakson,
Rautaportin, jonka uoma 1890-96 tehtiin
liikennekelpoiseksi. Lisäjokia T:lla on 120,
joista 34 kuljettavaa; tärkeimmät niistä
ovat Iller, Lech, Isar, Inn, Traun, Leitha,
Rába, Drava, Sava ja Morava oikealta,
March, Tisza, Oltu, Sereth ja Pruth vas.
Kun T. on melkein kokonaan kulkukelpoinen,
on se erittäin tärkeä liikenneväylä. ks.
kuvaliitettä <sp>Budapest</sp> 1.

<b>Tonavan ruhtinaskunnat,</b> Moldovan
ja Valakian (Romaanian) ent. yhteisnimitys.

<b>Tongamaa,</b> Etelä-Afrikan liittovaltion
provinssin Natalin pohjoisosa.

<b>Tongasaaret,</b> <sp>Ystävyyden saaret,</sp>
Englannin omistama saariryhmä (n. 200 saarta)
Polyneesiassa, n. 400 km Fidžisaarista
kaakkoon; 1,010 km<sup>2</sup>, 24,000 as.
Itäiset saaret alavia korallisaaria, läntiset
korkeita, tuliperäisiä. Suurin saari,
<sp>Tongatabu,</sp> 430 km<sup>2</sup>.
Tongalaiset, jotka ovat läheistä sukua
samoalaisille, ovat kristittyjä.
Maanviljelystä (kopraa, banaaneja, jamsjuurta).
Pääkaup. <sp>Nukualofa</sp> Tongatabulla.

<b>Tonkapuu</b> <i>(Dipteryx),</i> troopillisesta
Amerikassa kasvava hernekukkaisiin
kuuluva puu, jonka palossa vain 1 siemen.
<i>D. odorata</i>n 5 cm pitkiä, 1 cm leveitä
hyvätuoksuisia siemeniä, <sp>tonkapapuja,</sp>
käytetään kumariininpitoisuutensa vuoksi
kosmeettisiin aineisiin.

<b>Tonking,</b> Ranskan Indo-Kiinaan v:sta
1885 kuuluva siirtomaa-alue, Taka-Intian
koillisosassa, Kiinan rajalla; 105,000 km<sup>2</sup>,
7,16 milj. as. Riisin, raakasilkin, puuvillan,
sokerin vientiä. T:n ja samalla koko Ranskan
Indo-Kiinan pääkaup. on <sp>Hanoi.</sp>

<b>Tonnaaši</b> (ransk.), aluksen kantavuus
tonneissa l. tonnimäärä; tonnisto.

<b>Tonni</b> (lyh. <i>ton.</i>), metrinen t. = 1,000 kg.
Muita t:eja: <sp>long t.</sp> = 2,240 engl. naulaa
= 1,016,05 kg, <sp>short t.</sp> = 2,000 engl.
naulaa = 907,<sub>18</sub> kg, <sp>rekisteri-t.,</sp>
laivan kantavuuden mitta = 2,8316 m<sup>3</sup>.

<b>Tonnikala</b> l. <sp>tonnokala</sp> <i>(Thynnus
vulgaris),</i> makrillin sukuinen piikkieväinen,
2-3 m pitkäksi ja 150-300 kg:n painoiseksi kasvava
merikala. Elää Atlantissa, Välimeressä ja
Mustassameressä. Varsinkin Välimeressä suurkalastuksen
kohteena. Liha hyvää, rasvaista.

<img 1>
Tonnikala.
</img>

<b>Tonnimaksu,</b> lästimaksu (ks. t.).

<b>Tonsillit</b> (lat.), nielurisat (ks. t.).

<b>Tonsuura</b> (lat.), room.-kat, ja
kreik.-kat. kirkossa hengelliseen säätyyn
otettaessa noudatettu toimitus, jossa piispa
tai hänen edustajansa rukoillen leikkaa
papiksi pyrkivältä hiuksia. T:ksi
sanotaan myös kohtaa, mistä hiukset on
poisajettu. T. on nöyryyden merkki.

<b>Tontiinijärjestelmä,</b> henkilöryhmäjärjestelmä,
jota käytetään muutamien henkivakuutus- ja
elinkorkolaitosten voitonjaossa. Henkivakuutusyhtiö
ryhmittää vakuutettunsa jonkin sovitun
perusteen mukaan, kullekin ryhmälle tuleva
liikevoiton osuus hoidetaan sen hyväksi
ja jaetaan määrävuosien kuluttua esim.
joka 5:ntenä tai 10:ntenä vuonna vielä
</chapter>

<chapter name="Tontti-Topelius">
elävien, vakuutuksensa voimassa pitäneiden
osakkaiden kesken. Suomessa on eräänlainen t.
käytännössä vain Turun Elinkorkolaitoksessa.

<b>Tontti</b> l. <sp>talonasema</sp> on
rakennuksia varten rajoitettu maa-alue,
varsinkin kaupungissa.

<b>Tonttikaava,</b> yksityiskohtaista karttaa
kaupunkien tai taajaväkisten yhdyskuntien
tonteista tehtäessä käytetty mittakaava
1:500 tahi 1:1,000 tai mainitunlaisista
alueista yleiskarttaa laadittaessa
käytetty mittakaava 1:2,000 (Senaatin
päätös maanmittaustoimituksissa
noudatettavista ohjeista 7/11 1916, 25 §).

<b>Tonttivero,</b> tonttiäyri (ks. t.).

<b>Tonttiäyri,</b> alk. kaupungeissa olevista
tonteista suoritettu vuokra, joka
sittemmin toisissa kaupungeissa sai veron
luonteen ja toisissa muodostui
kiinteistörasitukseksi (ks. t.).

<b>Tooke</b> <i>[tūk],</i> <sp>Thomas</sp> (1774-1858),
engl. taloustieteilijä, vapaakaupan
kannattaja. Pääteos: „History of Prices".

<b>Toolse</b> (saks. <i>Tolsburg</i>), keskiaik.
linnan rauniot Virossa, Suomenlahden
rannalla, 4 km Kundan satamasta länteen.

<b>Toomi,</b> <sp>tomus</sp> (lat.), osa;
kirjateoksen osa tai nide.

<b>Toonika,</b> perussävel (ks. t.).

<b>Tooninen</b> (lat.), <i>lääket.,</i> jännittynyt;
myös: vahvistava; <sp>tooninen kouristus,</sp>
yhtämittainen kouristus.

<b>Toora</b> (hepr.), Mooseksen laista
käytetty nimitys, myös koko Pentateukki
(ks. <sp>Mooseksen kirjat</sp>).

<b>Topaasi,</b> kivennäinen, kokoomukseltaan
fluorinpitoista aluminiumsilikaattia.
Läpinäkyvät muodot ovat tav. keltaisia;
yleisiä jalokiviä. Ne voivat olla
värittömiäkin tai vaaleansinisiä (brasilial.
safiiri), vaaleanpunaisia (ruusu-t.) tai
tummanpunaisia (brasilial. rubiini).

<b>Tôpe,</b> stûpa (ks. t.).

<b>Topeka</b> <i>[topī'kə],</i> Kansasin pääkaup.,
Yhdysvalloissa, Kansas-joen varrella.
Teoll. ja viljakauppaa. 50,000 as.

<b>Topelius</b> <i>[-ē'-],</i> <sp>Sakari,</sp>
vanh. (1781-1831), Uudenkaarlepyyn kaupunginlääkäri
1811-31, M. Toppeliuksen (ks. t.) poika. Julk.
5 vihkoa „Suomen kansan vanhoja runoja ynnä myös
nykyisempiä lauluja". [Suomi III: 13.1 —
<b>Topelius,</b> <sp>Sakari</sp> (oik. <sp>Zacharias</sp>)
(1818-98), Suomen ruotsink. kirjailija, S. T:n poika.
T. syntyi Kuddnäsissä läh. Uuttakaarlepyytä
14 p. tammik. 1818. Yliopp. 1833,
fil. maist. 1840, fil. lis. 1844, Helsingfors
Tidningarin toimittaja 1841-60, Suomen
historian ylim. prof. 1854-63, Suomen,
Venäjän ja Pohjoismaiden historian prof.

<img 1>
Sakari Topelius.
</img>
1863-76, yleisen historian prof. 1876-78,
yliopiston rehtori 1875-78. Kuoli
Koivuniemellä (ks. t.) 12 p. maalisk. 1898.
— T. on julk. runokokoelmat „Ljungblommor"
(1845), „Nya blad" (1870) ja „Ljung"
(1889, valikoima suomen.), joukossa
isänmaallisia runoja ja luonnonkuvauksia,
kuten „Jäänlähtö Oulunjoesta", „Mä
oksalla ylimmällä", „Aamulaulu" ja ,,Vaasan
marssi", pääasiassa historialliset romaanit
ja kertomukset „Talvi-iltain tarinoita"
(„Vinterqvällar", 1849-67, m. m.
„Rautakylän vanha paroni", „Suomen
herttuatar", „Ljungarsin taru", „Kuninkaan
hansikas", „Viheriä kammari Linnaisten
kartanossa", „Vinsentti Aallonhalkoja"),
„Välskärin kertomuksia" („Fältskärens
berättelser", 1851-66), „Tähtien turvatit"
(„Stjärnornas kungabarn", 1886-87),
näytelmiä ja dramatiseerauksia, kuten
„Regina von Emmeritz" (1853), ooppera
„Kung Carls jagt" ja näytelmäruno
„Kypron prinsessa" („Princessan af
Cypern", 1860), sitten verrattomia satuja
„Lukemisia lapsille" („Sagor", 1847-52,
„Läsning för barn", 1865-96) ja lukukirjat

<img 1>
Sakari Topeliuksen työhuone (Herttonaisten
museossa).
</img>
„Luonnonkirja" („Naturens bok", 1856), „Maamme
kirja" („Boken om vårt land", 1875), edelleen
„Lehtisiä mietekirjastani" („Blad ur min tänkebok",
1898), „Elämäkerrallisia muistiinpanoja"
(„Självbiografiska anteckningar", 1922)
y. m. Suurin osa T:n teoksia on suomen.
— T. on kirjailijana romantikko,
mielenlaadultaan lempeä ja uskonnollinen;
nimenomaan nuorisossa hän on
herättänyt jaloja tunteita ja harrastusta
isänmaan menneisyyteen. [Vasenius I-IV
(1912-27; ruotsiksi myös V); Vest (1906).]
</chapter>

<chapter name="Topiikka-Torikauppa">
<b>Topiikka</b> (kreik.), puhetaidossa
käytetty oppisana, jolla tarkoitetaan taitoa
löytää ja käyttää yleisiä lauselmia ja
todistusperusteita retorisesti käsiteltävää
ainetta varten.

<b>Topografia</b> (kreik.), jonkin paikan tai
seudun yksityiskohtaisen tarkka maant.
esitys. Myös maant. mittausoppi.
Topografisista kartoista ks. <sp>Kartta.</sp>

<b>Toppaaminen</b> (ruots.), aluksen
raakapuun tai puomin toisen pään
kohottaminen toista korkeammalle.

<b>Toppelius,</b> <sp>Mikael</sp> (1734-1821),
oululainen kirkkomaalaaja. Opiskeli
Tukholmassa. Koristanut Pohjanmaalla ja
Savossa n. 40 kirkkoa, m. m. Haukiputaan,
Paltamon ja Sotkamon kirkot barokkityylisillä
maalauksilla, jotka osoittavat mielikuvitusta
ja alkuperäisyyttä. [Nervander (1905).]
— <b>Toppelius,</b> <sp>Woldemar</sp> (s. 1858),
taidemaalari, upseeri. Kuvannut myrskyistä
merta ja rantamaisemia.

<b>Toppila,</b> <sp>Toppilansalmi,</sp> Oulun
ulkosatama. Uleå-yhtiön saha.

<b>Toppila,</b> <sp>Heikki</sp> (s, 1888), kirjailija.
Teokset: „Helvetin koira", „Valkolan vaarin
jouluviinat", „Auringon nousun maahan".

<b>Topsöe</b> <i>[-sö],</i> <sp>Vilhelm Sigurd</sp>
(1840-81), tansk. kirjailija ja sanomalehtimies.
Teoksia: ,,Jason med det gyldne Skind",
„Nutidsbilleder", „Fra Studiebogen".

<b>Toque</b> <i>[tok]</i> (ransk.), jalojen metallien
hienousmitta (1/100) Kiinassa ja Birmassa.

<b>Tor,</b> <sp>Thor</sp> <i>[tūr],</i> skand.
ukkosenjumala, sama kuin eteläisempien
germaanien <sp>Donar.</sp>

<b>Torajyvä,</b> härkäjyvä (ks. t.).

<b>Torakat</b> <i>(Blattoidea),</i> juoksujalkaisten
ryhmään kuuluvia litteäruumiisia,
pitkäjalkaisia suorasiipisiä hyönteisiä,
joista eräät elävät syöpäläisten tavoin
ihmisasunnoissa. Sellainen on meillä
paikoitellen varsin yleinen vaaleanruskea
<sp>russakka</sp> <i>(Phyllodromia germanica).</i>
Se on 12-13 mm pitkä, peitinsiivet ulottuvat
yli takaruumiin kärjen. Suomeen se on levinnyt
1800-luvun alussa. Sitä ennen eli täällä
tummanruskea 19-26 mm pitkä

<img 1>
Russakka, oik. koiras,
vas. naaras.
</img>
<sp>torakka</sp> <i>(Periplaneta orientalis),</i>
jonka siivet ovat lyhyet, naaraalla
tyngiksi surkastuneet; russakka näyttää sen
tunkevan tieltään ja hävittävän
sukupuuttoon maastamme. Taatelinvärinen
28-32 mm pitkä, tropiikeissa
luonnonvaraisena elävä <sp>amerikantorakka</sp>
<i>(Periplaneta americana)</i> on sokerilastien
mukana joutunut Turun ja Helsingin
sokeritehtaisiin ja viihtyy niissä hyvin.
Suomessa elää luonnonvaraisena yleinen
<sp>lapintorakka</sp> <i>(Ectobia lapponica).</i>

<b>Torberniitti,</b> uraanikiille.

<b>Tordenskjold</b> <i>[-šold],</i> <sp>Peter</sp>
(1691-1720). norj. merisankari, vara-amiraali.
Suuressa pohjan sodassa T. saavutti
voittoja ruotsalaisista, esim. Dynekilenin
lahdessa läh. Norjan rajaa 1716, valloitti
Miarstrandin 1719 ja hävitti Gööteporia
vastaan hyökätessään suurimman osan Ruotsin
kaleerilaivastoa.

<b>Toreadori</b> (esp.), ratsastava härkätaistelija.

<b>Torell</b> <i>[-e'l],</i> <sp>Otto Martin</sp>
(1828-1900), ruots. luonnontutkija, teki
tutkimusmatkoja Islantiin, Huippuvuorille
(A. E. Nordenskiöldin kanssa) ja
Grönlantiin, missä tutki jääkauden geologiaa
ja suoritti syvänmerentutkimuksia. Vv. 1871-97
Ruotsin geologisen tutkimuksen johtaja.

<b>Torelli-Torriani</b> <i>[-e'- -ā'-],</i> <sp>Maria</sp>
(1846-1920), it. romaanikirjailijatar, tunnettu
salanimellä <sp>La Marchesa Colombi.</sp>

<b>Torer Hund</b> <i>[tū-],</i> norj.
suurtalonpoika. Teki 1026 norjalaisen Karlin
kanssa kuuluisan retken Bjarminmaahan
ja ryösti siellä Jomalin temppelin. Oli
1030 talonpoikien johtajana Stiklestadin
taistelussa. Siellä hänen sanotaan
keihäällään surmanneen kuningas Olavi Pyhän.

<b>Torero</b> <i>[-ē-]</i> (esp.), härkätaistelija.

<b>Torgamentti</b> ks. <sp>Lattia.</sp>

<b>Torgau,</b> kaup. Keski-Saksassa,
Preussissa, Elben varrella. Hartenfelsin
renessanssilinna. 15,000 as.

<b>Torgaun artikkelit,</b> uskonnollisia
menoja käsittelevä evank. oppineiden
mietintö. Augsburgin tunnustuksen esitöitä.

<b>Torgils Knuutinpoika,</b> Tyrgils
Knuutinpoika (ks. t.).

<b>Torianiitti,</b> uraania, toriumia ja
radiumia sisältävä musta harvinainen
kivennäinen. Ceylonissa.

<b>Toriitti,</b> harvinainen musta
kivennäinen, toriumsilikaattia, Norjassa.

<b>Torikauhu,</b> agorafobia (ks. t.).

<b>Torikauppa.</b> Kaupanteossa toreilla,
kaduilla ja teillä sekä satamissa ja muilla
</chapter>

<chapter name="Torino-Tornion-Haaparannan yhdysrata">
yleisillä paikoilla on noudatettava
asianomaisesti vahvistettuja järjestyssääntöjä.
Eri maksua maalaiskansan ja maatilain
haltijain kaupanpidosta yleisellä
myyntipaikalla ei saa määrätä, paitsi milloin
siinä käytetään kauppakojua, myymäpöytää
tai erotettua myyntipaikkaa, jolloin siitä
on suoritettava säädetyt maksut kunnalle
tai muulle myyntipaikan haltijalle (Laki
elinkeinon harjoittamisen oikeudesta 27/9 1919).

<b>Torino</b> <i>[-rī'-]</i> (saks. <i>Turin</i>),
kaup. Pohjois-Italiassa Alppien juurella.
Tuomiokirkko 1400-luvulta, hallitsijasuvun
hautakirkko Superga (T:n ulkopuolella).
Yliopisto (per. 1412). Italian
huomattavimpia teollisuuskeskuksia (autto-,
kutoma- y. m. teoll.). 525,000 as. — T. oli
vanhalla-ajalla gallialaisten keskuksia,
1562-1865 Savoiji'n suvun hallituskaup.

<b>Toriseva,</b> 3 luonnonkaunista pientä järveä
Virtain pitäjässä (Ala-, Keski- ja Ylä-T.).

<b>Torium,</b> harvinainen metalli, kem.
merkki Th, at.-p, 232,4. Radioaktiivinen
aine (oikeastaan plejadi). T.-oksidia
käytetään hehkukappaleina valaistustekniikassa
(Auerin sukka).

<b>Torkel Knuutinpoika,</b> Tyrgils Knuutinpoika (ks. t.).

<b>Tormay</b> <i>[tormai],</i> <sp>Cecilia</sp> (s. 1876),
unk. kirjailijatar. Teoksia suomen.: „Vanha talo".

<b>Tornado</b> <i>[-ā'-]</i> (esp.), pyörremyrskyn
nimitys Pohjois-Amerikassa,

<b>Tornæus</b> <i>[-nē'-],</i> <sp>Johannes Jonæ</sp>
(k. 1681), Ala-Tornion ja siihen kuuluvan
lappalaisalueen kirkkoherra v:sta 1640, Lapin
tutkija ja lapink. kirjailija („Manuale
lapponicum", 1648).

<b>Tornator.</b> <sp>A.-b. Tornator o.-y.,</sp>
Imatra, per. 1887, osakepääoma 30 milj.
mk. Omistaa Ruokolahden pitäjässä
Tainionkoskella puuhiomon, paperitehtaan,
lankarullatehtaan, sulfiitti selluloosatehtaan
ja voima-aseman, samassa pitäjässä sijaitsevat
Immalan ja Harakan sahalaitokset sekä Lahdessa
rullatehtaan. Työväen lukumäärä 2,300 henkeä.
V:sta 1919 omistaa valtio yhtiön osake-enemmistön.

<img 1>
Tornatorin tehtaita Tainionkoskella.
</img>

<b>Tornberg</b> <i>[tūrnbärj],</i> <sp>Karl Johan</sp>
(1807-77), ruots. itämaisten kielten tutkija,
prof. Lundissa.

<b>Torni.</b> Varhaisimmat t:t arvatenkin
olivat puolustus- tai piiritystarkoituksiin
rakennetut. Taiteellista merkitystä
t:t saivat kirkkojen yhteydessä
keskiajalla, aluksi erillisinä kellotorneina
(kampaniili), sitten kirkon kanssa
elimellisessä yhteydessä. Romaanisissa
kirkoissa t:eja saattoi olla 7:kin.
Goottilaisten katedraalien etufasadien
parillisista trista toinen on usein jäänyt
keskeneräiseksi (vrt. <sp>Strassburg,</sp> kuva).
Maailman korkeimmat t.-rakennukset ovat:
Pariisin Eiffeltorni (ks. t.) 300 m, Nauenin
antenni-t. 260 m, Eilvesen antenni-t.
(Hannoverissa) 250 m, Woolworth Building
New Yorkissa (ks. t., kuvaliite) 241 m,
Metropolitan Lifen t. New Yorkissa 213 m;
korkeimmat kirkon-t:t ovat Kölnin (156 m)
ja Ulmin tuomiokirkkojen (152 m).

<b>Tornihaukka,</b> <sp>tuulihaukka</sp>
<i>(Falco tinnunculus),</i> 33-39 cm pitkä
jalohaukka, Koiraan selkäpuoli punaruskea,
tummatäpläinen; pää, niska, takaselkä ja pyrstö
siniharmaat, likellä pyrstön kärkeä leveä
musta poikki juova; vatsapuoli kellertävä,
tummatäpläinen. Naaraan pää ja niska
vaaleanruskeat, mustatäpläiset, pyrstössä
leveän poikkijuovan lisäksi us. kapeita.
Yleisin haukkalaji Etelä- ja
Keski-Suomessa. Viihtyy parhaiten pelto- ja
hakamaitten lähettyvillä. Syö hyönteisiä,
hiiriä, myyriä ja sisiliskoja, on
maanviljelijälle erittäin hyödyllinen. Lekuttaa
usein pitkän aikaa paikallaan ilmassa saalista
tähyillen. Pesä tav. männyssä, us.
vanhassa variksenpesässä. Munia 3-4,
kellervät, punaruskeatäpläiset. Rauhoitettu
koko vuoden. Muuttolintu ks. värikuvaliitettä
<sp>Lintuja</sp> 15.

<b>Tornio,</b> kaup. Oulun läänissä, Tornion,
joen varrella joen länsi- l. Ruotsin
puoleiseen rantaan maatuneella Suensaarella.
Puutavaran vientiä, lähistöllä suuria
sahoja. Valtion yhteislyseo. Puukirkko
(rak. 1684-86). Ulkosatama <sp>Röyttä.</sp>
Rautatie- ja jalkasilta Haaparannan
puolelle. 2,231 as. (1927). Sai
kaupunginoikeudet 1621. Laskettu Suomeen
kuuluvaksi v:sta 1809.

<img 1>
Tornio. Taustassa Alatornion kirkko, ylhäällä oik. Haaparanta.
</img>

<b>Torniojärvi,</b> 70 km pitkä, 9 km leveä
tunturijärvi Ruotsin Lapissa lähellä
Norjan rajaa. Laskujoki Tornionjoki.

<b>Tornion-Haaparannan yhdysrata,</b>
valmistunut 1919, pituus Suomen puolella
2,7 km ja Ruotsin puolella 0,8 km.
</chapter>

<chapter name="Tornionjoki-Torppa">
<b>Tornionjoki</b> l. <sp>Torniojoki,</sp> alkaa
Torniojärvestä. On <sp>Tärännönjoki</sp>-nimisen
haaran kautta yhteydessä Kainuun joen kanssa.
Saa vasemmalta Ruotsin puolella virtaavan
<sp>Lainiojoen</sp> lisävedet ja senjälkeen
<sp>Muonionjoen,</sp> minkä jälkeen on Suomen
ja Ruotsin välisenä rajana suuhunsa saakka,
Aavasaksan kohdalla siihen laskee vas.
<sp>Tengeliön-joki.</sp> Pituus 408 km. Suussa ovat
Tornion ja Haaparannan kaupungit. Suomen
alueella olevista koskista ovat suurimmat
Vuoennonkoski, Jylhäkoski, Kattilakoski
ja Matkakoski.

<b>Tornion Lappi,</b> Ruotsin vallan aikana
nyk. Enontekiötä vastaava alue.

<b>Tornion rata</b> ks. <sp>Oulun rata.</sp>

<b>Tornion-Tengeliönjoen rata,</b> n. 76 km,
avattu liikenteelle Karunkiin 1915, loppu
Kaulinrantaan (joka on pääteasema) 1928.

<b>Tornipääskynen,</b> tervapääskynen (ks. t.).

<b>Tornisteri</b> (saks.), reppu; sotamiehen
selkälaukku.

<b>Toronto</b> <i>[-ro'-],</i> kaup. Kanadassa,
Ontarion pääkaup., Ontariojärven rannalla.
Yliopisto. Metalli-, kutoma-, mylly- ja
tupakkateoll. 525,000 as.

<b>Torp,</b> <sp>Alf</sp> (1853-1916), norj.
kielentutkija, sanskritin ja vertailevan
kielitieteen prof. Kristiaaniassa. Teoksia:
„Etymologisk ordbog over det norske og
det danske sprog", „Nynorsk etymologisk
ordbog" sekä prof. M. Hægstadin kera
„Gamal-norsk ordbog".

<b>Torpedo,</b> vedenpinnan alla kulkeva,
omalla liikevoimalla varustettu vihollisen
laivojen tuhoamiseksi tarkoitettu
räjähdyskappale. Ensimmäisen käytäntöön
soveltuvan t:n rakensi Fulton 1801. Nyk.
käytetään sikarinmuotoisia, tav. 4-7 m
pitkiä kala-t:oja (keksijät itäv. Luppi ja
engl. Whitehead), jotka tehdään
Karaistusta pronssista. Liikevoiman antaa
3-silinterisen puristetulla ilmalla
käyvän koneen pyörittämä potkuri. Pisin t:n
kulkema matka on 16,5 km.

<img 1>
Kalatorpedo. <i>a</i> pää, <i>b</i> ilmasäiliö,
<i>c</i> syvyysaparaatti, <i>d</i> kone,
<i>e</i> tunnelikappale, <i>f</i> pyrstökappale.
</img>

<b>Torpedonhävittäjä,</b> oikeastaan
<sp>torpedoveneen hävittäjä</sp> (engl.
<i>destroyer</i>), torpedovene, jota käytetään
etupäässä oman laivaston suojelemiseksi
torpedoveneiden hyökkäyksiltä. Viimemainittuja
isompia ja raskaammin aseistettuja.
Kuva ks. <sp>Sotalaivoja</sp> 9, 11.

<b>Torpedoristeilijä</b> (engl. <i>torpedo-cruiser</i>),
panssaroimaton pienehkö risteilijä, aseistettu
keveällä tai keskiraskaalla tykistöllä ja
torpedoilla. Jäämässä pois käytännöstä.

<b>Torpedovene</b> (engl. <i>torpedoboat</i>),
sujakka, matala, hyvin nopeakulkuinen
sotalaiva; deplasementti n. 300-600 ton.,
nopeus jopa 40 meripenikulmaa tunnissa;
aseistuksena useampia torpedoputkia ja
8-15 cm:n pikatykkejä. Käytetään isompien
sotalaivojen tuhoamiseen torpedoilla.
Soveltuu myös vedenalaisten ahdistamiseen,
miinojen laskemiseen, vartio- ja viestittämispalvelukseen.
Kuva ks. <sp>Sotalaivoja</sp> 7.

<b>Torppa,</b> <sp>Juho</sp> (s. 1859),
kunnallisneuvos, valtiopäivämies (kuudesti
talonpoikaissäädyssä, us. Eduskunnassa).

<b>Torppa</b> ks. <sp>Maanvuokra.</sp> —
<b>Torpparikysymys,</b> kysymys torppariolojen
järjestelystä, sai Suomessa ratkaisunsa,
kun 15/10 1918 säädettiin laki
vuokra-alueiden lunastamisesta. vrt.
<sp>Vuokra-alueen lunastaminen.</sp>
</chapter>

<chapter name="Torquay-Toscanini">
<b>Torquay</b> <i>[tōki],</i> kaup.
Lounais-Englannissa, Cornwallin niemimaan
etelärannalla. Terrakottateoll. Kylpylä- ja
talvenviettopaikka. 40,000 as.

<b>Torquemada</b> <i>[torkemā'da],</i> <sp>Thomas de</sp>
(n. 1420-98), esp. dominikaanimunkki. Espanjan
yli-inkvisiittorina (v:sta 1485) osoitti suurta
julmuutta poltattaen tuhansia kerettiläisiä.

<b>Torre del Greco</b> <i>[-gre'kko],</i> kaup.
Etelä-Italiassa, Vesuviuksen juurella
Napoli'n-lahden rannalla. Merikylpylä. 46,000 as.

<b>Torrensin järvi</b> <i>[torənz-],</i> suolaräme
Etelä-Austraaliassa, n. 200 km pitkä ja 25 km leveä.

<b>Torresin salmi,</b> merensalmi
Austraalian mantereen pohjoiskärjen ja
Uuden-Guinean välillä; 185 km leveä. Lukuisia
saaria ja koralliriuttoja, Ensimmäisenä
sen kautta purjehti esp. L. V. de Torres.

<b>Torrey</b> <i>[tori],</i> <sp>Reuben Archer</sp>
(s. 1856), pohjoisamer. herätyssaarnaaja.
T. oli 1889-1908 raamattukoulun johtajana
Chicagossa ja v:sta 1912 raamattuopiston
johtajana Los Angeleksessa. Eräitä teoksia
suomen.

<b>Torricelli</b> <i>[-tše'lli],</i> <sp>Evangelista</sp>
(1608-47), it. fyysikko ja matemaatikko,
ilmapuntarin keksijä.

<b>Torricelli'n koe</b> <i>[-tše'l-],</i> elohopealla
täytetyn, n. 1 m pituisen putken asettaminen
alassuin elohopea-astiaan, ilmanpaineen
osoittamiseksi. Putken noustessa pystysuoraan
elohopea jää siihen n. 760 mm:n korkeuteen,
vastaten ulkoilman painetta; yläpuolelle jää n. s.
<sp>Torricelli'n tyhjiö.</sp> — <b>Torricellin laki,</b>
<sp>Torricelli'n väittämä,</sp> lausuu, että
nesteen purkautumisnopeus astian pohjaan tehdystä
aukosta on riippumaton nesteen ominaispainosta
ja = √ 2<i>gk,</i> missä <i>g</i> on painovoiman
kiihtyväisyys ja <i>k</i> pinnan ja aukon korkeusero.

<b>Torronsuo,</b> Tammelan pitäjässä oleva
laaja yhtenäinen rahkasuo, pinta-ala
2,600 ha. Turve miltei kaikkialla
lahoamatonta rahkaturvetta n. 3-4 m:n
syvyyteen, keskiosissa aina 5-6 m:iin saakka.
T. on vielä melkein kokonaan luonnontilassa.

<b>Torsajärvi,</b> n. 15 km pitkä järvi
Hiitolanjoen vesistössä.

<b>Torshälla</b> <i>[tūrshella],</i> kaup.
Keski-Ruotsissa, Mälariin etelästä laskevan
Eskilstunan joen varrella. 1,900 as.

<b>Torsioni</b> (lat.), kiertäminen,
kiertyminen, kierto. — <b>Torsionivaaka,</b>
kiertovaaka (ks. t.).

<b>Torso</b> (it.), päätön ja raajaton ihmisen
tai eläimen ruumista esittävä veistokuva,
tav. särkynyt, joskus vartavasten sellaiseksi
veistetty.

<b>Torstensson,</b> <sp>Lennart</sp> (1603-51),
ruots. sotamarsalkka, valtaneuvos, kreivi.
Otti 1635-40 Banérin alipäällikkönä osaa
kolmikymmenvuotiseen sotaan, ylipäällikkönä
1641-45, jolloin voitti Piccolomini'n
Breitenfeldissä 1642, valloitti 1643-44 melkein
koko Jyllannin sekä saavutti 1645 Jankowin
voiton; erosi päällikkyydestä sairauden takia.
T. oli tunnettu armeijansa nopeista liikkeistä.

<img 1>
L. Torstensson.
</img>

<b>Tortyyri</b> (ransk.), kidutus;
<sp>torteerata,</sp> kiduttaa.

<b>Torun,</b> Thorn (ks. t.).

<b>Torvi,</b> käyrätorvi (ks. t.). —
<b>Torviseitsikko,</b> soittokunta,
johon kuuluu 7 vaskipuhallussoitinta. —
<b>Torvisoittimet,</b> vaskipuhaltimet (ks. t.).

<b>Tory</b> <i>[tōri],</i> engl. vanhoillinen
puolue. Esiintyi ensim. kerran Kaarle II:n
hallitusajan loppupuolella kuninkaan ja
anglikaanisen kirkon etujen valvojana.
Nimitys lienee johtunut irl. kat.
rosvojoukoista, jotka 1640-luvulla asettuivat
Kaarle I:n puolelle. Sitoutumatta
määrättyyn ohjelmaan puolue esiintyi
vanhoillisena uskonnollisissa, valtiollisissa ja
yhteiskunnallisissa kysymyksissä; sen
pääkannattajat olivat osa aatelistoa ja
korkeakirkolliset. 1830-luvulla nimitys
„vanhoilliset" alkoi syrjäyttää
t.-nimityksen. vrt. <sp>Whig.</sp>

<b>Tosca,</b> Puccini'n (ks. t.) ooppera.

<b>Toscana,</b> <sp>Toskana,</sp> ent.
suurherttuakunta, nyk. maakunta Keski-Italiassa,
Apenniinien ja Välimeren välissä, Arnon
ympärillä. — T. vastaa osittain muin.
Etruriaa, Keskiajalla se oli jakaantuneena
us. valtioihin. V. 1569 Medici't saivat
T:n suurherttuan arvon, joka 1737
siirtyi Lothringenin herttualle Frans
Stefanille. V. 1801 Napoleon teki siitä
Etrurian kuningaskunnan ja liitti sen 1808
Ranskaan. Oltuaan 1814-60 uudelleen
suurherttuakuntana T. liittyi Sardiniaan
kansanäänestyksen perusteella ja 1861
Italian kuningaskuntaan.

<b>Toscanini</b> <i>[-ī'ni],</i> <sp>Arturo</sp>
(s. 1867), it. kapellimestari, jolla on nykyajan
etevimmän maine. Milanon Scala-oopperassa
1898-1907 ja v:sta 1921, välillä New Yorkin
Metropolitan-oopperassa.
</chapter>

<chapter name="Tositapa-Toukohärkä">
<b>Tositapa,</b> indikatiivi (ks. t.).

<b>Tosna,</b> Tusinajoki (ks. t.).

<b>Totaalinen,</b> <sp>totaali</sp> (lat.),
täydellinen, yleinen, kokonais-.

<b>Totalisaattori</b> (lat.), vedonlyönnin
tarkastuslaitos. Yhdistysrekisteriin merkityt,
Suomessa toimivien siitos-, ravi- ja
ratsastusseurojen keskusjärjestöt voidaan
oikeuttaa hevoskilpailun yhteydessä
panemaan toimeen vedonlyöntejä t:ia
käyttäen. Vedonlyöntiin osalliseksi pääsee
suorittamalla rahapanoksen (10, 20, 50
tai 100 mk.). Vedonlyönnistä kertyvien
panoksien kokonaismäärästä menee
valtiolle hevoskasvatuksen edistämiseen 20 %
ja asianomaiselle yhtymälle 10 % sekä
loput, 70 %, jaettuina täysissä markoissa,
vedonlyönnissä voittaneille suhteellisesti
panoksien suuruuteen, osamarkkojen
langetessa yhtymälle (Asetus vedonlyönnistä
hevoskilpailuissa 19/11 1927).

<b>Totaliteetti</b> (ransk.), kokonaisuus.

<b>Totemismi,</b> luonnonkansoilla tavattava
uskomus, jonka mukaan heimon (perheen)
katsotaan olevan läheisessä suhteessa
johonkin eläimeen tai kasviin, <sp>totemiin,</sp>
jota palvellaan heimon (perheen)
kantaisänä. Samaan totemheimoon
kuuluvia pidetään sukulaisina, joilla ei ole
lupaa mennä keskenään naimisiin.

<b>Tóth</b> <i>[tōt],</i> <sp>Ede</sp> (1844-76),
unk. näytelmäkirjoittaja. Teoksia suomen.:
kansannäytelmä „Kylän heittiö". — <b>Tóth,</b>
<sp>Kálmán</sp> (1831-81), unk. runoilija ja
huvinäytelmien kirjoittaja.

<b>Toti</b> l. <sp>tuutinki</sp> (engl.),
konjakista, sokerista ja kuumasta vedestä
valmistettu juoma.

<b>Totila</b> (k. 552), itägoottien kuningas
541-552. Valloitti Itä-Roomalta suurimman
osan Italiaa, mutta kärsi tappion 552 ja
kaatui taistelussa.

<b>Totleben</b> <i>[tōtlē-],</i> <sp>Eduard</sp> (1818-84),
ven. kenraali, kreivi. Laittoi Sevastopolin
hyvään puolustuskimtoon ja puolusti sitä
taitavasti 1855. Valloitti Plevnan 1877,
ylipäällikkönä Turkin sodassa 1878-79.

<b>Totmes,</b> neljän Egyptin faaraon nimi.
T. III (1501-1447 e. Kr.) vahvisti
Egyptin valtaa Syyriassa ja Nubiassa.

<b>Tott,</b> <sp>Aake</sp> (1598-1640), sotapäällikkö,
Henrik Klaunpoika T:n ja kuningas
Eerik XTV:n tyttären Sigrid Vaasan
(1566-1633) poika. Tuli valtaneuvokseksi
1630, sotamarsalkaksi 1631. Kustaa Aadolf
sanoi häntä ,,lumiaurakseen". Haudattu
Turun tuomiokirkkoon n. s. Tottien
hautakuoriin (kuva I osa p. 1137-38).
— <b>Tott,</b> <sp>Aake Yrjänänpoika</sp>
(k. 1520), Hämeenlinnan isäntä 1507-20;
tanskalaisten mestauttama.
— <b>Tott,</b> <sp>Eerik Akselinpoika</sp>
(k. 1481), Ruotsin valtionhoitaja 1457 ja
1466-67. T. oli aluksi unionin ystävä,
mutta kannatti myöh. Kaarle Knuutinpoikaa.
Hänellä oli Viipurin linna hallussaan v:sta 1457,
niinikään Hämeenlinna ja us. vuosina Turun
linna, V. 1475 hän perusti Olavinlinnan.
— <b>Tott,</b> <sp>Iivar Akselinpoika</sp>
(k. 1487), tansk. ja ruots. valtaneuvos,
E. A. T:n veli. Hallitsi v:sta 1464 Gotlantia
melkein itsenäisesti; sitäpaitsi hänellä oli
hallussaan suurin osa Suomea. T. oli
Kaarle Knuutinpojan vävy ja kannattaja;
liittyi myöh. Sten Sturen vastustajiin.
— <b>Tott,</b> <sp>Ingeborg</sp> (k. 1507),
Sten Sturen puoliso 1467-1503, sai
leskieläkkeekseen Hämeenlinnan, jossa asui.
— <b>Tott,</b> <sp>Klaus</sp> (1630-74),sotamarsalkka,
kreivi, A. T:n poika. Valtaneuvos v:sta 1653,
Kristiina-kuningattaren suosikki; myöh. Liivinmaan
kenraalikuvernöörinä (1665-72).
— <b>Tott,</b> <sp>Klaus Aakenpoika</sp> (n. 1527-92),
sotapäällikkö, Suomen (tai sen osien)
käskynhaltija 1576-90 (ajoittain).
— <b>Tott,</b> <sp>Lauri Akselinpoika</sp> (k. 1483),
Raaseporin ja Viipurin linnanisäntä, E. A. T:n veli.
— <b>Tott,</b> <sp>Tönne Eerikinpoika</sp>
(k. 1522), valtaneuvos, Raaseporin ja 1513-22
Viipurin linnanisäntä; tanskalaisten mestauttama.

<b>Tottesund,</b> kartano Maksamaan kunnassa.

<b>Tottijärvi,</b> kunta Hämeen läänissä,
Kaakkois-Satakunnassa, Turun ja Porin läänin
rajalla; 51,3 km<sup>2</sup>, 1,397 as. (1927).

<b>Tottijärvi,</b> allodisäteri Vesilahdella, Laukon
(ks. t.) kera Standertskjöld-Nordenstam-suvun fideikomissi.

<b>Totuus.</b> Tavallisen käsityksen mukaan
t. on yhtä kuin ne mielikuvat ja ajatukset,
jotka pitävät yhtä olevaisen kanssa l. antavat
siitä tarkasti vastaavan kuvan.

<b>Touggourt,</b> Tuggurt (ks. t.).

<b>Toukka</b> ks. <sp>Muodonvaihdos.</sp>

<b>Toukohärkä</b> <i>(Meloë),</i> 1,5-4 cm pitkä,
teräksensininen pehmeäruumiinen kovakuoriainen;
leiminsiipiä ei ole, peitinsiivet peittävät vain
pieninä lehtimäisinä levyinä takaruumiin etukulmat.
Naaraan takaruumis pullea. Reisinivelistä tihkuu
keltaista nestettä, joka nostaa ihmisen ihon rakolle.
Kehitys monimutkainen: munasta kuoriutuu pieni

<img 1>
Toukohärkä.
</img>
</chapter>

<chapter name="Toukola-Tower">
vikkeläliikkeineri toukka, joka kiipee
kukkaan, tarttuu siinä käyvän kimalaisen
tai mehiläisen karvoihin, kulkeutuu sitten
tämän pesään loiseksi ja paisuu paksuksi,
lyhytjalkaiseksi. Tätä astetta seuraa n. s.
valekotelo, sitten kolmas toukka-aste ja
tämän jälkeen kotelo.

<b>Toukola</b> (ruots. <i>Majstad</i>), Helsingin
kaupunginosa, Vanhankaupungin lahden
rannalla. Huvila-asutusta. Arabian
posliini-, kaakeli- ja fajanssitehdas.

<b>Toukola,</b> kristillis-yhteiskunnallinen
työkeskus Viipurin Sorvalissa; per. 1924.
Laitosta, ylläpitää Paul Nicolayn
kristillis-yhteiskunnallisen työkeskuksen
kannatusyhdistys. T:n työ jakaantuu
uskonnolliseen haaraan, huoltotyöhön (lasten
poliklinikka, lastenhoidonneuvonta,
sairashoito ja lastentarha), sivistystyöhön
(vapaaopisto) sekä nuorisotyöhön (kerhot,
päiväkoti, kasvitarha, kesäleiri).

<b>Toul</b> <i>[tūl],</i> linnoitettu kaup.
Koillis-Ranskassa, Moselin rannalla. 15,000 as.
— Kuulunut Saksaan v:een 1552.

<b>Toulon</b> <i>[tulō'],</i> kaup.
Kaakkois-Ranskassa, Välimeren rannalla
Marseille'sta itään. Ranskan tärkein sotasatama
Välimeren puolella; asevarikko. 120,000 as.

<b>Toulouse</b> <i>[tulū'z],</i> kaup.
Lounais-Ranskassa, Garonnen rannalla. Kirkko
Saint-Sernin (pääasiassa 1100-luvulta),
kaunis raatihuone. Yliopisto (per. 1229).
Tupakka-, paperi- ja metalliteoll. 180,000
ns. — T. oli 419-507 länsigoottien
valtakunnan pääkaup.

<b>Toulouse-Lautrec</b> <i>[tulūz-lōtre'k],</i>
<sp>Henri de</sp> (1864-1901), ransk.
taidemaalari ja piirtäjä. Tullut tunnetuksi
terävästi luonnehtivilla, väritykseltään
hienostuneilla kivipiirroksillaan Pariisin
huvielämästä.

<b>Tour,</b> <sp>Q. de la</sp> ks. <sp>La Tour.</sp>

<b>Tour</b> <i>[tūr]</i> (ransk.), matka, retki;
vuoro. — <sp>Tour et retour,</sp> meno ja paluu.

<b>Touraine</b> <i>[turē'n],</i> ent. maakunta
Länsi-Ranskassa, Loiren keskijuoksun
ympärillä, ,,Ranskan puutarha".

<b>Tourcoing</b> <i>[turkuä'],</i> kaup.
Pohjois-Ranskassa, läh. Belgian rajaa, melkein
kasvanut kiinni Roubaix'hen. Villa- ja
puuvillateoll. 80,000 as.

<b>Tournai</b> <i>[turnē']</i> (flaam. <i>Doornijk</i>),
kaup. Lounais-Belgiassa, Schelden
varrella. Romaaninen tuomiokirkko.
Mattojen valmistusta. 36,000 as.

<b>Tourneerata</b> (ransk.), kiertää, kääntää.

<b>Tournefort</b> <i>[turnfō'r],</i> <sp>Joseph
Pitton de</sp> (1656-1708), ransk.
kasvitieteilijä ja lääkäri, huomattavin
kasvisystemaatikko ennen Linnétä. Esitti kasvien
tekojärjestelmän, joka pohjautui, kukan
kehälehtien ominaisuuksiin.

<b>Tours</b> <i>[tūr],</i> kaup. Länsi-Ranskassa,
Loiren rannalla. Tuomiokirkko St.-Gatien.
Lääket. ja farmaseuttinen tiedekunta.
Väkijuoma- ja kutomateoll. 77,000 as.

<b>Tourujoki,</b> n. 2 km pitkä joki
Jyväskylän koillispuolella, Palokan ja
Jyväsjärven välillä. vrt. <sp>Lohikoski.</sp>

<b>Tourula,</b> rälssitila Yläneellä, Ahlströmeillä.

<b>Tourville</b> <i>[turvi'l],</i> <sp>Anne
Hilarion de Cotentin</sp> (1642-1701), ransk.
merisankari, kreivi. Kunnostautui 1688-97
merisodassa englantilaisia ja hollantilaisia
vastaan.

<b>Toussaint-Langenscheidtin opetusmenetelmä</b>
<i>[tusä'-laŋgenšaitin],</i> saksalaisen
Langenscheidtin (ks. t.) ja ranskalaisen Charles
Toussaintin (1813-77) ensin 1856 käyttämä vieraiden
kielten kirjeellinen itseopiskelumenetelmä.

<b>Toussaint L'Ouverture</b> <i>[tusä' luverty'r],</i>
<b>Pierre</b> (1746-1803), neekerikenraali, alk.
orja. Hänestä tuli 1798 Haitien valtias sodittuaan
menestyksellisesti ranskalaisia, espanjalaisia ja
englantilaisia vastaan. Vangittuna 1802 vietiin
Ranskaan, jossa kuoli.

<b>Tout</b> <i>[tū]</i> (ransk.), kaikki.

<b>Toutain,</b> <sp>lampivimpa</sp> <i>(Aspius
rapax),</i> iso, lähemmä metrin pituiseksi
kasvava särkikala. Siellä täällä
harvinaisena Etelä-Suomen järvi-, joki- ja
merenrantavesissä. Vanhemmalla iällä petokala.
T:ksi sanotaan myös <sp>turpaa</sp> (ks. t.).

<b>Tout comme chez nous</b> <i>[tū kom še nū]</i>
(ransk.), aivan niinkuin meillä.

<b>Touvila,</b> <sp>Taubila,</sp> kartano Viipurin
läänin Pyhäjärvellä. T. on ollut
lahjoitusmaana v:sta 1734, siirtyi 1774
Freederickszeille. V. 1785 vapaaherra A.
Freedericksz esitti talonpojille uuden
verovälikirjan, johon nämä eivät suostuneet, ja
asia johti pitkälliseen oikeudenkäyntiin.
Hallitsevan senaatin päätös sisälsi, että,
jolleivät asianomaiset voineet veroista
sopia, oli ne määrättävä oikeudessa.
Freedericksz teki ehdotuksen, joka 1801
pääkohdiltaan vahvistettiin ja näin
syntyi kuuluisa T:n välikirja. Talonpojat
kieltäytyivät tottelemasta, jolloin heitä
uhkasakoilla, raipparangaistuksilla ja
asevoimalla siihen pakotettiin. Useat
alustalaiset näyttävät muuttaneen pois tai
karanneen, koska 1809 kolmattakymmentä
taloa oli jäänyt kylmille. Nyk. omistaja
kauppaneuvos Karl Fazer.

<b>Tower</b> <i>[tauə],</i> <sp>The T.,</sp> Lontoon vanha
linna, Thamesin vas. rannalla, alettu
</chapter>

<chapter name="Tower-Traditsioni">
rakentaa 1070-luvulla. Vilhelm Valloittajan
ajoista T. oli toisinaan kuninkaiden asuntona,
ja ennenkaikkea käytettiin sitä valtiovankilana.
Nyk. siellä on arsenaali y. m.

<b>Tower</b> <i>[tauə],</i> suomalaisasutus
Yhdysvalloissa, Minnesotan koillisosassa.
Läheisyydessä on toinenkin suomalaisasutus
<sp>Soudan.</sp>

<img 1>
Towerin keskiosa.
</img>

<b>Town</b> <i>[taun]</i> (engl.), kaupunki.

<b>Townsend</b> <i>[taunzənd],</i> <sp>John</sp> (s. 1868),
engl. fyysikko, prof. Oxfordissa. Tutkinut
elektronien liikettä ja ionisoitumista.

<b>Townshend</b> <i>[taunšənd],</i> <sp>Charles
Vere Ferrers</sp> (1861-1924), engl.
kenraali. Maailmansodassa turkkilaisten
saartama Kut-el-Amaraan, jossa pakotettiin
antautumaan 1916.

<b>Toynbee</b> <i>[toinbi],</i> <sp>Arnold</sp> (1852-83),
engl. yhteiskunnanparantaja ja taloustieteilijä;
setlementtiliikkeen (ks. t.) tienraivaajia.
Hänestä on saanut nimensä <sp>T.-Hall.</sp>
V. 1884 julkaistiin „Lectures on the Industrial
Revolution in England".

<b>Toynbee-Hall</b> <i>[toinbi-hōl],</i> pappismies
Samuel Augustus <sp>Barnettin</sp> (1844-1913)
aloitteesta 1884 perustettu laitos Lontoon itäisten
köyhälistökortteleiden tutkimiseksi ja valistamiseksi.
T.-H., joka on saanut nimensä A. Toynbeestä, on
jonkinlainen työväenopisto sanan laajimmassa
merkityksessä.

<b>Tpilisi,</b> Tiflis (ks. t.).

<b>Traagillinen</b> (kreik.), traagillisuutta
sisältävä; puhekielessä (väärin) =
surkea, surullinen. — <b>Traagillisuus,</b>
esteettisenä käsitteenä ylevän erikoismuoto.
Sille on ominaista jollakin tavoin merkittävän
henkilön sortuminen elämän ankaroissa
ristiriidoissa, mutta tositraagillisessa
on aina myös sovittava ja kohottava aines.

<b>Traakia,</b> Balkanin niemimaan
koillisosassa, Aigeianmeren, Marmarameren ja
Mustanmeren välillä. — Tuli roomal.
provinssiksi 46 e. Kr., turkkilaisten
Itä-Roomalta valloittama 1400-luvulla.
Kuuluu nyk. Bulgaariaan, Kreikkaan ja
Turkkiin.

<b>Traakialaiset,</b> indoeuroopp. kansa
Traakiassa. Nimitystä t. käytetään myös
kreikkalaisten pohjoispuolella asuneista
keskenään läheistä sukua olleista
heimoista, joihin myös fryygialaiset luetaan.
Heidät jaetaan kahteen ryhmään: vars.
traakialaisiin ja fryygialais-myysialaisiin.
Edelliset jakautuvat vielä eteläisiin ja
pohjoisiin (geetalaiset, daakialaiset y. m.).

<b>Traakinpihka,</b> eri kasveista saatava
tummanpunainen hauras hartsi. <sp>Itäint.</sp>
t:aa, jota Euroopassa eniten käytetään, saadaan
Taka-Intiassa ja Sumatralla kasvavan
rottinkipalmun <i>Calamus Draco</i>n hedelmistä.
Sitä käytetään punaisiin lakkoihin, vernissoihin
y. m. s. <sp>Kanarian</sp> t:aa saadaan traakkipuun
(ks. <sp>Dracæna</sp>) runkoon tehdyistä
haavoista. <sp>Amer.</sp> t:aa saadaan länsi-int.
<i>Pterocarpus Draco</i>sta, sekä brasilial.
<i>Croton</i>-lajeista.

<b>Traakkipuu,</b> Dracæna (ks. t.).

<b>Traani,</b> <sp>raani</sp> (ruots.),
<sp>merellinen,</sp> vesieläinrasva: turskan
ja haikalan maksaöljy, hylkeen ja valaan rasva.
Kokoomukseltaan t:t ovat rasvahappojen
glyseridejä. Om.-p. 0,915-0,930. Käytetään
nahkavoiteeksi, nahan kypsytykseen,
villan rasvaamiseen, saippuateollisuuden
raaka-aineena sekä hienointa kalan t:ia
lääkkeenä (kalanmaksaöljy, ks. t.).

<b>Tracé</b> (ransk.), linnoituksen suunnitelmapiirros.

<b>Trade</b> <i>[treid]</i> (engl.), kauppa. —
<b>Trade mark</b> <i>[māk],</i> tavaramerkki,
tehtaanmerkki, kauppamerkki.

<b>Tradescantia,</b> 1-sirkkainen amer.
ruohokasvisuku. Eräitä vars. riippuvartisia
lajeja <i>(T. zebrina, T. guineensis)</i> viljellään
meilläkin huonekasveina („juoruheinä").

<b>Trade union</b> <i>[treid jūniən]</i> (engl.),
työväen ammattiyhdistys.

<b>Traditsionalismi,</b> kat. kirkon oppi,
että perintätieto on yhtä arvokas kuin
Raamatun sana. Hyväksytty Tridentin
kokouksessa 1546; myös traditsionin
tehostaminen yleensä.

<b>Traditsioni</b> (lat.), perintätieto,
muistotieto; perintätapa, vrt, <sp>Perintätieto.</sp>
— <b>Traditsionaalinen</b> l. <sp>traditsionelli,</sp>
perintätapainen, perinnäinen.
</chapter>

<chapter name="Trafalgar-Tralli">
<b>Trafalgar</b> <i>[-fa'-],</i> niemeke
Etelä-Espanjassa, Cadizista kaakkoon. Sen
edustalla Nelsonin johtama engl. laivasto
1805 tuhosi ylivoimaisen ransk.-esp. laivaston.

<b>Trafiikki</b> (ransk.), liikenne, kaupankäynti.
— <b>Trafikeerata,</b> liikennöidä.

<b>Traganttikumi,</b> Etu-Aasiassa
kasvavien <i>Astragalus</i>-lajien ilmassa
kuivunut lima. Valkoisia, hajuttomia,
erimuotoisia kappaleita, jotka vedessä paisuvat
hyytelöksi. Käytetään liisterinä,
nahkateollisuudessa, lääkkeenä y. m.

<b>Tragedia</b> (kreik.), murhenäytelmä.
— <b>Tragiikka,</b> traagillisuus (ks. t.).

<b>Tragikomedia,</b> näytelmä, joka
käsittelee tragikoomillista (surullisen
lystillistä) aihetta; murhenäytelmä, joka
sisältää myöskin koomillisia aineksia.

<b>Trajanuksen valli,</b> vanhan ajan
vallitusten jätteet Dobrudžassa Romaaniassa,

<b>Trajanus,</b> <sp>Marcus Ulpius</sp>
(53-117), Rooman keisarina 98-117, synt.
Espanjassa. T. oli etupäässä sotilas ja taisteli
menestyksellisesti daakialaisia ja
partialaisia vastaan, mutta piti myös
hyvää huolta valtakuntansa hallinnosta.
Hänen aikansa oli roomal. kulttuurin toinen
loistokausi („hopea-aika"). — T:n kunniaksi
pystytettiin Roomaan T:n torille 113 j. Kr.
yli 35 m korkea <sp>Trajanuksen pylväs.</sp>
Sen varren ympärillä kiertää korkokuvasarja,
joka esittää daakialaissodan vaiheita.
Jalustassa oli keisarin hautakammio.
Pylvään huipulle asetettiin 1587 kadonneen
keisaripatsaan tilalle apostoli Pietarin
pronssikuva.

<img 1>
Trajanuksen
pylväs.
</img>

<b>Trajektoria</b> (lat.), viiva, joka
leikkaa annetun käyräparven määrätyn
lain mukaan, yleensä annetussa kulmassa
(isogonaali). Esim. voimaviivain
suorakulmaiset t:t ovat tasapinnat
(ks. <sp>Voimakenttä</sp>).

<b>Trakasseerata</b> (ransk.), rettelöidä.
— <b>Trakasseria,</b> rettelö.

<b>Trakeat</b> (kreik.), ilmaputket (ks. t.).

<b>Trakooma</b> (kreik.), <sp>pasko, egypt.
silmätauti,</sp> hyvin tarttuva ja
pitkällinen silmätauti, joka paikoitellen
maassamme on joks, yleinen. T:lle ovat
tunnusmerkillisiä silmäluomien (varsinkin
yläluomen) sisäpinnassa kohoavat,
silmämunaa ärryttävät nystyrät ja
tulehduksesta johtuva silmän punoitus ja
vetistäminen. Puhtaus ja raitis ilma ovat
välttämättömät paranemisen edellytykset. Kun
t. leviää varsinkin pyyheliinojen välityksellä,
on t:aa sairastavan pidettävä omat pyyheliinat
sekä silmiä että käsiäkin varten. Tauti vaatii
lääkärin hoitoa.

<b>Traktaatti</b> (lat.), kansainvälinen
sopimus; tieteellinen tutkimus;
yleistajuinen uskonnollinen lentolehti.
— <b>Traktaattiseura,</b> uskonnollisia
kirjasia toimittava ja levittävä seura.

<b>Traktamentti,</b> <sp>trahtamentti</sp> (it.),
kestitys; ruokaraha, päiväraha.

<b>Traktori</b> (lat.), moottoriveturi, jota
käytetään muokkauskoneiden ja kuormien
vetämiseen sekä välistä paikallaan olevien
työkoneidenkin voimakoneena. Voimakoneena on
polttomoottori, polttoaineena tav. petroli.
Voimansiirto- ja ohjauslaitteet, useasti
runkokin ovat samanlaiset kuin kuorma-autoissa.
Pyöriä on tav. 4, joista 2 etumaista ohjaus- ja
kannatuspyöriä sekä takimmaiset veto- ja
kannatuspyöriä. Myöskin on 3- ja 2-pyöräisiä
t:eita. Tankki- l. ryömijä-t:eissa pyörien
asemesta koskettavat maata ja välittävät liikettä
leveät päättömät ketjut, jotka kiertävät
t:n kummallakin puolella taka- ja etupyörien
ympäri. Jotta t:lla olisi mahdollisimman suuri
vetokyky, tehdään vetopyörät suuret ja
niiden kehät varustetaan, samoinkuin
tankki-t:eissa ketjut, tartuntarivoilla. Meidän
maanviljelyksessämme lienevät sopivimmat
sellaiset t:t, jotka kovillakin nurmimailla
kykenevät vetämään 3-teräistä auraa 10 tuuman
(25 cm) syvyydessä. Sopiva moottorivoimakkuus
tällöin ou 25-30 hevosvoimaa, ks. myös kuvaliitettä
<sp>Maanviljelys</sp> 4.

<img 1>
Traktori vetämässä kuormarekijonoa.
</img>

<b>Trakyytti</b> (kreik.), vaalea, vulkaaninen
porfyyrinenvuorilaji. Hienorakeisessa huokoisessa
perusmassassa on hajarakeina kalimaasälpää,
biotiittia ja sarvivälkettä. T. on yleinen
useissa Keski- ja Etelä-Euroopan sammuneissa
tulivuorissa.

<b>Tralli</b> (engl.-ruots.), vaakasuora,
määrätylle syvyydelle asetettava puomi, joka
pystysuorien tankojen avulla kiinnitetään
höyry- tai moottorialuksen hinaamaan
lauttaan. T:lla mitataan, <sp>trallataan,</sp>
kulkuväyliä. T:ksi sanotaan myös köyttä
tai vaijeria, jota molemmista päistään
vedetään pitkin pohjaa uponneiden
</chapter>

<chapter name="Trampoliini-Transplantatsioni">
laivojen, miinojen y. m. etsimiseksi. —
Aluksessa t. on rimoista tehty irtopohja.
vrt. <sp>Trawl.</sp>

<b>Trampoliini</b> (it.), voimistelu- tai
uimahypyissä käytettävä ponnahdusteline.

<b>Tramway</b> <i>[trämuei]</i> (engl.), raitiotie.

<b>Trance</b> <i>[-ās]</i> (ransk.), spiritististen
meedioitten unitila; uskonnollisen
innoituksen tuottama haltioituminen.

<b>Tranchée</b> <i>[trãšē]</i> (ransk.), ampumakaivanto.

<b>Trankebar,</b> <sp>Tranquebar,</sp> kaup.
Etu-Intian kaakkoisrannalla, 15,000 as.
T. kuului Tanskalle 1616-1845.

<b>Trankiili</b> (lat.), hätäilemätön, rauhallinen.

<b>Tranmæl</b> <i>[-mel],</i> <sp>Martin</sp> (s. 1879),
norj. kommunisti, Socialdemokraten- ja
sittemmin Arbeiderbladet-lehden
toimittaja. Kommunistisen puolueen
hajaantuessa T. tuli Moskovasta eronneen
ryhmän johtajaksi.

<b>Trans</b> (lat.), yli, toisella puolen;
merkitsee us. yhdyssanoissa siirtymistä,
vaihdosta.

<b>Transaktsioni</b> (lat.), asiasopimus, liiketoimi.

<b>Transalppinen,</b> Alppien toisella
puolella oleva (tav. Italiasta katsoen).

<b>Transandinen rata,</b> Buenos Airesista
Valparaisoon johtava, Etelä-Amerikan
poikki kulkeva 1910 valmistunut,
keskiosaltaan kapearaiteinen, osittain
hammasraiteinen vuoristorata. Muitakin t:ia
r:oja on rakenteilla.

<b>Transatlanttinen,</b> Atlantin takainen,
Atlantin poikki kulkeva (laiva).

<b>Trans-Baikal,</b> Baikal-järven itäpuolella
olevasta alueesta käytetty nimitys.

<b>Transcendenssi</b> (lat.), Jumalan t.,
Jumalan olemassaolo maailman yläpuor
lella, riippumattomana maailmasta. —
<b>Transcendentaalinen.</b> Filosofi Kantin
määrityksen mukaan t. tutkimus on selvitys
siitä, mitä kokemuksesta johtamattomia
aineksia on ihmisen tietokyvyssä. —
<b>Transcendentti,</b> <sp>transcendenttinen,</sp>
maailman yläpuolella oleva, ylimaailmallinen.
vrt. <sp>Immanenssi, Immanentti.</sp> —
<i>Matem.</i> Funktsioni, joka ei ole
algebrallinen, s. o. jota ei voi kehittää
potenssisarjaksi, minkä jäsenten lukumäärä
on äärellinen ja kertoimet ratsionaaliset.
Kun t. funktsioni merkitään = 0, saadaan
t. yhtälö; tällaisen juuri on t. luku.

<b>Transfiguratsioni</b> (lat,), muodon
muutos; Kristuksen kirkastus. —
<b>Transformaattori,</b> muuntaja (ks. t.). —
<b>Transformatsioni,</b> <i>matem.,</i>
muunnos (ks. t.). — <b>Transfusioni,</b>
veren siirtäminen ihmisestä toiseen tai
eläimestä toiseen; suoritetaan esim.
ankaran verenvuodon aiheuttaman hengenvaaran
estämiseksi. Veri ruiskutetaan tällöin
laskimoon. — <b>Transgressioni,</b> meren
leviäminen manterille. Vastakohta: <sp>regressioni.</sp>

<b>Transhimalaja,</b> Himalajan (ks. t.)
pohjoispuolella oleva samansuuntainen
vuorijono, jonka huiput 7,000-8,000 m
yli merenp. Vv. 1906-08 tutki T:aa Hedin.
[Hedin (1909).]

<b>Transitiivinen</b> (lat.), kohteellinen,
verbi, joka voi saada objektin (esim. <i>syön</i>).
Vastakohta: <sp>intransitiivinen</sp> (ks. t.).

<b>Transito</b> <i>[-ī'-]</i> (it.), läpikulku,
kauttakulku. — <b>Transitovekseli,</b> vekseli, joka
tulee johonkin maahan, mutta joka on
sekä asetettu että maksettava ulkomailla.

<b>Transjordan,</b> <sp>Transjordania, Kerak,</sp>
Palestiinan itäpuolella oleva emiirikunta,
Palestiinan ylikomissaarin valvonnan alainen
engl. mandaattialue; n. 42,000 km<sup>2</sup>,
n. 240,000 as., enemmistö arabialaisia.
Suurimmaksi osaksi aavikkoa. Suuria
fosfaattikerroksia. Pääkaup. <sp>Amman.</sp>

<b>Transkaspia,</b> <sp>Taka-Kaspia,</sp>
Kaspianmeren, Araljärven, Amu-Darjan,
Afganistanin ja Persian ympäröimä aro-alue.

<b>Transkaukaasia,</b> neuvostoliittotasavalta
Kaukasus-vuorten eteläpuolella, muodostui 1922
Armeenian, Aserbeidžanin ja Georgian liittoumana;
190,000 km<sup>2</sup>, 6 milj. as. Pääkaup. <sp>Tiflis.</sp>

<b>Translaattori</b> (lat.), kielenkääntäjä.

<b>Translatiivi</b> (lat.), <sp>muutanto,</sp>
suomessa <i>-ksi</i>-päätteisenä esiintyvä
nimi-sanain sijamuoto.

<b>Transleithania,</b> Leitha-joen itäpuolella
olevat maat; käytetty v:n 1867 jälkeen
Unkarin alueeseen kuuluneista Itävalta-Unkarin
maista. vrt. <sp>Cisleithania.</sp>

<b>Transmissioni</b> (lat.), voiman siirto
akselien, hihna-, köysi- ja hammaspyörien
avulla.

<b>Transneptuuninen kiertotähti,</b>
oletettu Neptunusta kaukaisempi kiertotähti.

<b>Transoseaaninen,</b> valtamerentakainen.

<b>Transparangi</b> (ransk.), läpikuultavalle
(öljytylle) pohjalle (paperille, kankaalle)
tehty maalaus, joka saa valaistuksen takaapäin.

<b>Transpiratsioni</b> (lat.), hikoilu; veden
haihtuminen kasveista.

<b>Transplantatsioni</b> (lat.), eläimellisten
solukkojen, kuten ihon, luun, jänteiden,
hermon y. m. istuttaminen johonkin
muuhun kohtaan ruumista siinä
</chapter>

<chapter name="Transponeeraus-Trasybulos">
sattuneen solukonmenetyksen korvaamiseksi
tai eläint. kokeilutarkoituksessa. Myös
kasvien oksastus ja silmikoiminen ovat t:eja,

<b>Transponeeraus</b> (lat.), <i>mus.,</i> siirto (ks. t.).

<b>Transporteerata</b> (lat.), kuljettaa, siirtää.
— <b>Transportti,</b> kuljetus, siirto.

<b>Transportööri,</b> astelevy (ks. t.).

<b>Transscendenssi,</b> transcendenssi (ks. t.).
— <b>Transscendentaalinen,</b> transcendentaalinen
(ks. t.). — <b>Transscendentti,</b> transcendentti (ks. t.).

<b>Transsilvaania,</b> <sp>Transsylvaania,</sp>
Siebenbürgen (ks, t.). — <b>Transsilvaanian alpit</b>
ks. <sp>Karpaatit.</sp>

<b>Transskribeerata</b> (lat.), siirtää
kirjoitus järjestelmästä toiseen, esim.
kun ven. sana kirjoitetaan lat. kirjaimilla.

<b>Transsubstantiatsioni</b> (lat.),
room.-kat. oppi ehtoollisleivän ja -viinin
muuttumisesta Kristuksen ruumiiksi ja
vereksi, vahvistettu 1215.

<b>Transsudatsioni</b> (lat.), veriheran
kihoaminen verisuonista ilman minkäänlaisen
tulehdusilmiön myötävaikutusta.

<b>Transvaal,</b> Etelä-Afrikan liittovaltion
koillinen provinssi, Vaal- ja Limpopo-jokien
välissä; 286,053 km<sup>2</sup>, 2,1 milj. as., niistä
0,<sub>6</sub> milj. valkoihoista. Ylätasankoa, idässä
Lohikäärmevuoret. Kultaa, timantteja, platinaa,
kivihiiltä. Pääkaup, <sp>Pretoria.</sp> — Vv.
1855-1902 T. oli itsenäinen Etelä-Afrikan
tasavalta. vrt. <sp>Buurit.</sp>

<b>Transversaali</b> (lat.), poikittainen.

<b>Tranås</b> <i>[trānōs],</i> kaup. Ruotsissa
Svartån varrella, Vetterin länsipuolella. 6,300 as.

<b>Trapani</b> <i>[trā-]</i> (vanhan ajan
<i>Drepanon</i>), kaup. Sisilian länsipäässä.
Suolan-kuivaamista, koralli- ja alabasteriteosten
valmistusta. 78,000 as.

<b>Trapetsi</b> (kreik.), <i>geom.,</i>
puolisuunnikas (ks. <sp>Nelikulmio</sp>). —
<b>Trapetsoidi,</b> epäsuunnikas (ks.
<sp>Nelikulmio</sp>).

<b>Trapezunt,</b> <sp>Trebisond, Tarábosan,</sp>
kaup. Turkissa, Vähän-Aasian pohjoisrannikolla.
Huomattava kauppa, karavaanitien päätepiste.
35,000 as. T:n keisarikunnan pääkaup. 1204-1461,
jolloin turkkilaiset valloittivat sen.

<b>Trapit</b> <i>(Otididæ),</i> ulkomaisia
kahlaajalintuja, takavarpaattomia. Asuvat
aukeilla aroilla, <sp>Isotrappi</sp> <i>(Otis tarda):</i>
koiras selkäpuolelta kellanpunainen,
poikittain mustaraitainen, pää ja kaula
harmaat, vatsapuoli valkoinen, leuan alla
karvarnaisten höyhenten muodostama parta;
100-111 cm pitkä. Naaras: koiraksen värinen,
leukapartaa vailla, 76-83

<img 1>
Isotrappi.
</img>
cm pitkä. Syövät siemeniä, marjoja, hyönteisiä.
Keski-ja Etelä-Euroopassa, Itä- ja
Lounais-Aasiassa; pari kertaa tavattu
Suomessakin. Muutamia kertoja on täällä
tavattu myös 43-48 cm:n pituinen mustan- ja
ruskean kirjava <sp>pikkutrappi</sp> <i>(O. tetrax),</i>
jonka koiraksen mustassa kaulassa on 2 valkoista sepeltä.

<b>Trapp,</b> <sp>Karl Wilhelm</sp> (1801-56),
suom. virkamies, K. T:n poika. Suomen
Pankin johtokunnan puheenjohtajana
v:sta 1841, sitten finanssipäällikön
apulaisena ja senaattorina, prokuraattorina
1855-56. — <b>Trapp,</b> <sp>Kristian</sp>
(1769-1841), turkulainen kauppias,
kauppaneuvos. Porvarissäädyn puhemiehenä
Porvoon valtiopäivillä 1809. — <b>Trapp,</b>
<sp>Robert</sp> (1802-75), senaattori (1856-71),
salaneuvos, J. V. Snellmanin seuraaja
finanssipäällikkönä.

<b>Trappistit,</b> apotti <sp>de Rancén</sp>
perustama, paavin 1678 ja 1705 vahvistama
cisterciläismunkiston haarautuma, jonka
pääluostarina oli Normandiessa oleva La
Trappe. Jäseniltä vaaditaan täydellistä
vaikenemista; heidän oli tehtävä ruumiillista
työtä ja elettävä askeettisissa
hartaudenharjoituksissa.

<b>Trarieux</b> <i>[trariö'],</i> <sp>Joseph
Ludovic</sp> (1840-1904), ransk. poliitikko.
Oikeusministerinä 1895. T. oli sen lähetystön
puheenjohtajana, joka 1899 vei Pietariin
Suomen oikeuksien puolesta laaditun
Eurooppalaisen adressin.

<b>Trasimenus,</b> järvi Italiassa,
Etruriassa, nyk. Perugian länsipuolella. Sen
pohjoisrannalla Hannibal ratkaisevasti
voitti roomalaiset 217 e. Kr.

<b>Trassaaja,</b> <sp>trassentti</sp> (it.),
vekselin asettaja, joka kirjoittaa vekselin
toisen henkilön, <sp>trassaatin</sp> maksettavaksi.

<b>Trasseli</b> (ruots.), puuvillankehruussa
muodostunut haaskiolanka; käytetään
koneitten pyyhkeiksi.

<b>Trasybulos</b> (k. 389 e. Kr.), ateenalainen
sotapäällikkö ja kansanvaltaisen puolueen
johtaja. Vapautti 403 e. Kr. Ateenan n. s.
30 tyrannista, Ateenan laivaston johtaja 390-389.
</chapter>

<chapter name="Tratta-Trentino">
<b>Tratta</b> (it.), asete, toisen maksettavaksi
kirjoitettu, vielä hyväksymättä oleva vekseli.

<b>Trattoria</b> <i>[-ī'a]</i> (it.), ravintola.

<b>Trauma</b> (kreik.), haava, ulkonainen
vamma, loukkaantuma.

<b>Traun,</b> Tonavan lisäjoki oikealta,
Inn-joen itäpuolella, Itävallassa; 180 km
pitkä; juoksee samannimisen järven läpi,
laskee Tonavaan Linzin alapuolella. Tärkeä
Salzkammergutin suolan kuljetusväylä.

<b>T-rauta</b> ks, <sp>Kuviorauta,</sp> kuva 2.

<b>Travancore</b> [engl. äänt. <i>trävənkō'ə</i>],
vasallivaltio Etu-Intian lounaisrannikolla,
Madrasin piirissä; n. 19,700 km<sup>2</sup>, 4 milj.
as. Pääkaup. <sp>Trivandrum,</sp> Satamakaup.
<sp>Alleppi.</sp>

<b>Trave</b> <i>[-fe],</i> 112 km pitkä joki
Pohjois-Saksassa, laskee Lyypekin alueen halki
Itämereen (Lyypekin lahteen); 67 km
pitkällä kanavalla yhdistetty Elbeen.

<b>Travemünde</b> <i>[-āfe-],</i> Lyypekin
kaupunginosa ja ulkosatama, Traven suussa.
Merikylpylä. 2,000 as.

<b>Traventhal</b> <i>[trāfentāl],</i> kylä
Holsteinissa Trave-joen varrella. Siellä Ruotsi
ja Tanska tekivät rauhan 1700.

<b>Travers-Borgstroem,</b> <sp>Arthur</sp>
(1859-1927), suom. liikemies. Julk. „Mutualismi"
(suomen.), vrt. <sp>Mutualismi.</sp>

<b>Traverssi</b> (ransk.), poikkiviiva,
poikkipalkki; juoksurana; rautatievaunujen
sivuittainen siirtosilta (työntölava).

<b>Travertiini,</b> honkainen, valkea tai
kellertävä kalkkituffi Tivolissa Rooman
lähellä. Roomassa käytettyä rakennuskiveä.

<b>Travestia</b> (ransk.), ivamukailu.

<b>Traviata</b> <i>[-ā'ta]</i> (it.), Verdi'n (ks. t.)
ooppera, tekstin pohjana Dumas'n „Kamelianainen".

<b>Trawl</b> <i>[trōl]</i> (engl.),
<sp>laahusnuotta, trooli,</sp> lujatekoinen,
höyry- tai purjealuksen vetämä pussimainen,
tavallisimmin pitkin meren pohjaa
laahaava, sivuverkkoja vailla oleva nuotta.
Sen takapäässä on erikoinen keräyspussi,
johon nuotanperä aukeaa kapeana
nieluna. T:lla kalastetaan etupäässä
kampeloita ja turskia, viimeaikoina myös
sillejä. T:ia ei käytetä Suomen vesillä.

<b>Treasury</b> <i>[trežəri]</i> (engl.), rahasto,
verokamari; raha-asiain-ministeriö.
<sp>First Lord of the T.,</sp> Englannin
pääministerin arvonimi.

<b>Trebbia,</b> joki Pohjois-Italiassa, Pon
lisäjoki oik. Laskee pääjokeensa
Piacenzan yläpuolella. N. 100 km pitkä.
V. 218 e. Kr. Hannibal voitti roomalaiset
T:n luona, 1799 venäläiset voittivat siellä
ranskalaiset.

<b>Trecento</b> <i>[tretše'nto]</i> (it.), Italian
taide ja kirjallisuus 1300-luvulla.

<b>Treema</b> (kreik.), <sp>erotusmerkki,</sp>
kaksi pistettä kahdesta toisiaan
seuraavasta vokaalimerkistä jälkimmäisen
yläpuolella; ilmaisee, että vastaavat vokaalit
ovat äännettävät erikseen (esim. <i>poëta</i>).

<b>Treenari</b> (engl.), <i>urh.,</i> valmentaja.
— <b>Treenaus,</b> valmennus.

<b>Treitschke</b> <i>[traitš-],</i> <sp>Heinrich von</sp>
(1834-96), saks. historioitsija ja poliitikko, prof.
Berliinissä. Teoksia: preussilaismielinen „Deutsche
Geschichte im 19. Jahrhundert" (v:een 1848, ilm.
1879-94) ja „Die Politik".

<b>Treksilä</b> (ruots. <i>Dregsby</i>), kartano
Porvoon pitäjässä, Standertskjöldeillä.

<b>Trelleborg,</b> Trälleborg (ks. t.).

<b>Tremblay,</b> <sp>François le Clerc du</sp>
ks. <sp>Joseph, Père.</sp>

<b>Tremolando</b> <i>[-a'-]</i> (it.), <i>mus.,</i> lyh.
<i>trem.,</i> „vavisten", saman sävelen jatkuva
ja mahdollisimman nopea kertautuminen. —
<b>Tremoleerata,</b> laulaa käyttämällä
tremolando-esitystä.

<b>Tremulantti</b> (lat.), <sp>täryäänne,</sp>
konsonantti, jota äännettäessä ääntimien
muodostama rako ääntimien täräjämisen
tähden muodoltaan vaihtelee, siten että
rako voi vaihdella umpiaseman tai suurempi
rako pienemmän kanssa, Esim. <i>r.</i>

<b>Trenčianské Teplice</b> <i>[trentšanskē
teplitse]</i> (saks. <i>Trentschin-Teplitz</i>),
kylpypaikka Tšekko-Slovakian keskiosassa
Slovakiassa Vah- (Waag-) joen lähellä.
Lämpimiä rikkilähteitä.

<b>Trenck,</b> <sp>Franz von der</sp> (1711-49),
itäv. soturi, vapaaherra. Tunnettu
julmasta sodankäynnistään Itävallan
perintösodassa. Kahdesti tuomittu
kuolemaan, kuoli Spielbergin linnassa. —
<b>Trenck,</b> <sp>Friedrich von der</sp>
(1726-94), soturi, vapaaherra, F. T:n serkku.
Fredrik II:n pitämä vankeudessa,
otaksuttavasti koska T. oli rakastunut
kuninkaan sisareen Amaliaan. Mestattu
Ranskan vallankumouksen aikana. Julk.
omaelämäkerran.

<b>Trendelenburg</b> <i>[-rhj],</i> <sp>Friedrich
Adolf</sp> (1802-72), saks. filosofi, Hegelin
vastustaja.

<b>Trent,</b> 240 km pitkä joki
Keski-Englannissa. vrt. <sp>Humber.</sp>

<b>Trente et quarante</b> <i>[trāt e karã't]</i>
(ransk. = kolmekymmentä ja neljäkymmentä),
eräs uhkapeli korteilla.

<b>Trentino</b> <i>[-ī'-]</i> (it.), aik. Itävaltaan
kuulunut italialaisten asuma Etelä-Tiroli,
nyk. it. provinssi Venezia Tridentina.
</chapter>

<chapter name="Trento-Tribuuni">
<b>Trento</b> (saks. <i>Trient,</i> lat.
<i>Tridentum</i>), kaup. Italiassa, Tirolissa,
Adigen rannalla. T:oon kokoontui Tridentin
kirkolliskokous. Marmori- ja saviteoll.
40,000 as. — T. on Tirolin vanhin kaupunki;
kuului Itävaltaan 1803-05 ja 1814-1919.

<b>Trenton</b> <i>[-tən],</i> New Jerseyn valtion
pääkaup. Yhdysvalloissa, Delawaren varrella.
Rauta-, teräs- ja kumiteoll. 120,000 as.

<b>Trepanatsioni</b> (kreik.-ransk.), <i>lääket.,</i>
kirurginen operatsioni, jossa jokin
ruumiinontelo avataan luuta rikkomalla;
tavallisimmin pääkallon avaaminen sen
sisässä suoritettavaa leikkausta varten.

<b>Trepangi</b> ks. <sp>Merimakkarat.</sp>

<b>Trepov</b> <i>[trjē-],</i> <sp>Aleksandr
Fedorovitš</sp> (s. 1862), ven. hallitusmies,
kulkulaitosministerinä 1916, pääministeri
marrask. 1916 — tammik. 1917. — <b>Trepov,</b>
<sp>Dimitrij Fedorovitš</sp> (1855-1906),
ven. hallitusmies, Pietarin kenraalikuvernööri
ja sisäasiainministerin apulainen 1905,
juutalaisvainojen toimeenpanija.

<b>Tre rosor</b> <i>[trē rūsor],</i> <sp>Ture
Jönsinpoika</sp> (k. 1532), ruots.
valtakunnanhovimestari. Tyytymättömänä
Kustaa Vaasan kirkkopolitiikkaan yritti
1529 kapinaa Smålandissa, mutta pakeni
maasta, kun se ei onnistunut.

<b>Treschow</b> <i>[-skov],</i> <sp>Niels</sp> (1751-1833),
norj. filosofi, Pohjoismaiden ensim. empiirinen
psykologi; prof. Kööpenhaminassa ja Kristiaaniassa;
myös Norjan kirkollisministerinä.

<b>Tres faciunt collegium</b> (lat.), „kolme
muodostaa kuulijakunnan".

<b>Tresori</b> (ransk.), aarre, aarrekammio,
tulenkestävä holvirakenne arvopaperien
ja -esineiden säilyttämistä varten.

<b>Tretiak,</b> <sp>Józef</sp> (s, 1841), puol.
kirjallisuushistorioitsija, julk. tutkielman
Kalevalasta (1882).

<b>Tretjakovin galleria,</b> taidekokoelma
Moskovassa; sen perustivat tehtailijat
Pavel ja Sergej Tretjakov ja lahjoittivat
Moskovan kaupungille 1893.

<b>Treuga Dei,</b> jumalanrauha (ks. t.).

<b>Trevelyan</b> <i>[treve'ljən],</i> <sp>Charles
Philips</sp> (s. 1870), engl. poliitikko,
G. O. T:n poika. Ministerinä 1908-14 ja
työväenhallituksessa 1924. — <b>Trevelyan,</b>
<sp>Sir George Otto</sp> (s. 1838), engl.
kirjailija ja vapaamielinen poliitikko.
Ministerinä kolmessa Gladstonen hallituksessa,
Julk. Macaulayn elämäkerran.

<b>Treverit,</b> <sp>trevirit,</sp> kelttiläinen
Koillis-Galliassa asunut heimo.

<b>Treviso</b> <i>[-ī'-],</i> kaup. Italiassa,
Venetsiasta pohjoiseen. Vanhojen muurien
ympäröimä, keskiaik. San Pietron tuomiokirkko.
Metalli- ja kutomateoll. 53,000 as.

<b>Triadi</b> (lat.), kolmiluku, kolmiyhteisyys,

<b>Triandria</b> (kreik.), Linnén kasvi
järjestelmän luokka: kukat 2-neuvoiset,
eriheteiset, 3-heteiset.

<b>Triangeli</b> (lat.), kolmio; <i>mus.,</i>
„helistin", lyömäsoitin, jonka muodostaa
kolmikulmaiseksi väännetty teräspuikko.

<img 1>
Triangeli.
</img>

<b>Triangulatsioni</b> (lat.), kolmiomittaus.

<b>Trianon</b> <i>[-ō'],</i> kaksi huvilinnaa,
<sp>Le Grand T.</sp> ja <sp>Le Petit T.</sp>
Versaillesin puistossa, läh. Pariisia. Edellisen
rakennutti Ludvig XIV 1687-88 rouva Maintenonille,
siinä tehtiin 1920 rauha ympärysvaltojen ja
Unkarin (ks. t.) välillä, jälkimmäisen
rakennutti Ludvig XV 1766 kreivitär
Dubarrylle (sittemmin kuningatar Marie
Antoinetten mielioleskelupaikka). ks. I os.,
p. 1283-1284, alakuva.

<b>Triaskausi,</b> mesotsooisen maailmankauden
varhaisin ajanjakso. T:n ilmasto oli lämmin.
Kasvisto oli permikautisen kaltaista (vrt.
<sp>Permikausi</sp>). Eläimistöstä olivat
ammoniitit, hirmu-, lento-, kala- ja nisäkäsliskot,
kilpikonnat ja krokotiilit, vanhimmat luukalat
sekä ensimmäiset imettäväiset mainittavimmat, —
<b>Triassysteemi,</b> triaskaudella syntyneet
kerrostumat. Jakautuu 3:een alaosastoon: alinna
on <sp>kirjava hiekkakivimuodostuma,</sp> johon
kuuluu monenvärisiä manterellisia hiekkakiviä,
konglomeraatteja, savikiveä y. m. Sen päällä on
<sp>simpukkakalkki</sp> ja ylimpänä
<sp>keupermuodostuma,</sp> jo:ssa merkeli-, savi-
ja hiekkakiveä sekä suolakerrostumia.

<b>Tribadia</b> (kreik.), lesbolainen rakkaus (ks. t.).

<b>Tribrakys</b> (kreik.), kolmen lyhyen
tavun muodostama runojalka.

<b>Tribunaali</b> (lat.), (ylempi) tuomioistuin.

<b>Tribunaatti,</b> tribuunin virka;
Ranskassa 1799-1807 satamiehinen
neuvotteleva edustuslaitos.

<b>Tribus</b> (lat.), piiri, heimopiiri, paikallispiiri.

<b>Tribuuna,</b> <sp>tribuuni</sp> (kesk. lat.),
muinaiskristillisen basilikan kuorikomero;
puhujalava; katsojalava.

<b>Tribuuni</b> (lat.), vanhassa Roomassa
piirin <i>(tribus)</i> esimies, vars. kansan-t.
Vähitellen t:eista tuli patriisien suostumuksella
plebeijien virallisia luottamusmiehiä ja edustajia.
Tav. kertomuksen mukaan kansan-t:ien asettaminen
tapahtui plebeijien kapinan jälkeen 494 e. Kr.
</chapter>

<chapter name="Tribuutti-Trigonometria">
T:t saattoivat, jos olivat yksimielisiä,
pelkällä kiellollaan kumota senaatin
päätökset ja konsulien toimenpiteet sekä
estää sotaväen kutsunnat ja veronkannot.
T:n persoona oli loukkaamaton. Heitä
oli lopulta 10. Myöhemmin keisarit ottivat
itselleen t:ien tehtävät.

<b>Tribuutti</b> (lat.), vero; pakkovero;
roomal. varallisuusvero.

<b>Triceratops,</b> <sp>sarvikuonolisko,</sp>
liitukaudella elänyt kasvinsyöjä hirmulisko,
ruumiinmuoto imettäväismäinen; otsassa 2 sarvea,
kuonossa 1. Luurankolöytöjä Kalliovuorilta.

<img 1>
Triceratops.
</img>

<b>Trichinopoly</b> <i>[tritšino'pəli],</i>
kaup. Etu-Intian eteläosassa, Madrasin
presidenttikunnassa, Kaverin rannalla.
Vanha linna, kalliotemppeli, palatsi.
Huomattava kauppa ja teollisuus. 120,000 as.

<b>Tricoteuses</b> <i>[-kotö'z]</i> (ransk.), kutojat,
„sukanneulojattaret", Ranskan suuren vallankumouksen
aikana käytetty nimitys niistä hurjista
jakobiininaisista, jotka sukkaa kutoen olivat
läsnä julkisissa kokouksissa, mestaustilaisuuksissa y. m.

<b>Tridentin kirkolliskokous,</b> Trentossa
1545-47, 1551-52 ja 1562-63 pidetty
kirkolliskokous, jonka tehtävänà oli
kirkollisen hajaannuksen ehkäiseminen
uudistusten kautta, mutta joka ainoastaan
pystyi keräämään järjestelmäksi kirkon
keskiaikaisen opinkehityksen tulokset ja
määräämään sen käytännöllisen toiminnan
pääperiaatteet.

<b>Triedri</b> (kreik.), kolmisärmäinen soppi.

<b>Trieeri</b> (kreik.), kolmisoutulaiva.
ks. <sp>Kolmisoutulaivat</sp> (kuva).

<b>Triennium</b> (lat.), kolmivuotiskausi.

<b>Trient,</b> Trento (ks. t.).

<b>Trier</b> <i>[trīr],</i> kaup. Preussissa, Reinin
maakunnassa, Moselin rannalla. T. on luultavasti
Saksan vanhin kaup.; runsaasti muistomerkkejä
roomalaisajalta (amfiteatteri, kaupunginportti
Porta nigra, basilika, kylpylaitosten raunioita).
Romaaninen tuomiokirkko, Saksan vanhin kirkko
(per. 550; sen ydin on roomal. oikeusrakennus),
suuri goottilainen Liebfrauenkirche. Viinikauppaa.
60,000 as. — T. oli alk. kelttiläisten treverien
pääkaup., Augustuksen ajoilta roomal. kaup.
<i>(Augusta treverorum).</i> Oli hallitsijain
asuntona 286-388; kuulunut v:sta 870 Saksaan.
Oli hengellinen vaaliruhtinaskunta v:een 1803.

<img 1>
Trier. Basilika (nyk. kirkko).
</img>

<b>Trier,</b> <sp>Ernst</sp> (1837-93), tansk.
kansanopistomies, v:sta 1865 perustamansa
Vallekilden opiston johtaja.

<b>Triest</b> <i>[-e'-]</i> (it. <i>Trieste</i>), kaup.
Italiassa, Adrianmeren koillisperukassa,
T:n-lahden rannalla. Yliopisto. Suuri
kauppa- ja teollisuuskaup., huomattava
satama. 240,000 as, — T. perustettiin
roomalaisajalla, liitettiin Itävaltaan 1382,
jonka huomattavin satamakaupunki se
oli, ja Italiaan 1919.

<b>Triewald</b> <i>[trī-],</i> <sp>Samuel</sp>
(1688-1743), ruots. runoilija, virkamies.

<b>Trifolium,</b> apilas (ks. t.).

<b>Triforio</b> (kesk. lat.), romaanilaisissa ja
goottilaisissa kirkoissa muurinpaksuuteen
sovitettu kirkkolaivaa kiertävä pienoispylväsgalleria,

<b>Triftongi</b> (kreik.), <sp>kolmoisäänne,</sp>
kolmen samaan tavuun kuuluvan eri vokaalin
yhdistys, esim, lapin <i>nieidda</i> (neiti).

<b>Triglyfi</b> (kreik.) ks. <sp>Doorilainen tyyli.</sp>

<b>Triglyseridit,</b> glyseriinin ja
rasvahappojen estereitä.

<b>Trigonometria</b> (kreik.), <sp>kolmiomitanto,</sp>
perustuu trigonometristen funktsionien
käyttöön. Jos ajattelemme säteen <i>OP = r</i>
kääntyvän ko'ordinaattatasossa alkupisteen
<i>O</i>:n ympäri vastapäivään, ja merkitsemme
säteen kääntymäkulmaa alkuasennosta, X-akselista,
lukien α, niin ovat trigonometristen

<img 1>
</chapter>

<chapter name="Triik-Trilobiitit">
funktsionien määritelmät seuraavat: sini
<table>
<td><td c><i>y</i><td><td c><i>x</i><td>
<td>sin α = <td c>—<td>, kosini: cos α = <td c>—<td>, tangentti
<td><td c><i>r</i><td><td c><i>r</i><td>
</table>
<table><td><td c>sin α<td><td c>1<td>
<td>tg α = <td c>———<td>, sekantti: sec α = <td c>———<td>,
<td><td c>cos α<td><td c>cos α<td>
</table>
<table><td><td c>1<td>
<td>kosekantti: cosec α = <td c>———<td>, kotangentti: cot α
<td><td c>sin α<td>
</table>
<table><td><td c>1<td><td c>cos α<td>
<td>= <td c>——— <td>= <td c>———<td>. Jos r = 1. niin on sin α = <i>x,</i>
<td><td c>tg α<td><td c>sin α<td>
</table>
cos α = <i>y,</i> tg α = <i>t</i> (ks. kuviota).
Trigonometriset funktslonit ovat jaksolliset,
jaksona täysikulma (= 2π = 360°); tämän ohella
kukin funktsionin arvo toistuu itseisarvoltaan
yhtäsuurena kerran kussakin ko'ordinaattatason
neljänneksessä (<sp>kvadrantissa,</sp> kuvion

<img 1></img>
Sinin vaiheet jaksossa
0 . . . 2π (= 0° . . . 360°)
sekä sitä seuraavassa
puoli jaksossa. Sama
piirros esittää kosinin
vaiheita, jos 0-piste ajatellaan
<table><td><td c>π<td>
<td>siirretyksi kohdalle <td c>—<td>.
<td><td c>2<td>
</table>
I, II, III, IV). Funktsionien arvot I
kvadrantissa tai niiden logaritmit saadaan
erikoisista tauluista. Tasokolmioiden
ratkaisussa <sp>(taso-t:ssa)</sp> käytetyistä
kaavoista esitämme seuraavat: Pytagoraan

<img 1></img>
Tangentin vaiheet
<table><td><td c>π   <td><td c>3π<td>
<td>jaksossa — <td c>—— <td>. . . <td c>—— <td>Pystyviivat
<td><td c>2    <td><td c>2<td>
</table>ovat käyrän haarain asymptootteja.

väittämän mukaan on sin<sup>2</sup> α + cos<sup>2</sup> α = 1.
Vinokulmaisten kolmioiden ratkaisussa
käytetään lavennetusta Pytagoraan
väittämästä johdettua n. s. kosiniväittämää:
<i>c</i><sup>2</sup> = <i>a</i><sup>2</sup> + <i>b</i><sup>2</sup> — 2 <i>ab</i> cos <i>C</i> sekä siniväittämää:
<i>a:b:c</i> = sin <i>A:</i> sin <i>B:</i> sin <i>C</i> tai
vartavasten johdettuja erikoisia kaavoja.
<table><td><td c><i>ab</i><td>
<td>Kolmion ala määrätään kaavasta <i>t</i> = <td c>—— <td>sin <i>C</i>
<td><td c>2<td>
</table>= √<i>p(p — a)(p — b)(p — c ).</i> Näissä
kaavoissa <i>A, B</i> ja <i>C</i> merkitsevät kolmion
kulmia, <i>a, b</i> ja <i>c</i> näitä vastaavia sivuja,
<i>p</i> puolta piiriä, = 1/2 <i>(a + b + c)</i> ja <i>t</i>
alaa. — Pallokulmion osien laskemiseksi
johdetaan vastaavat, monimutkaisemmat
kaavat <sp>pallo-t:ssa.</sp>

<b>Triik,</b> <sp>Nikolai</sp> (s, 1884), vir.
taidemaalari. Maalannut muotokuvia ja
maisemia, myös graafikko. ks. <sp>Suits,</sp>
Gustav, kuva.

<b>Trikiini</b> <i>(Trichina spiralis),</i>
sukkulamatoihin kuuluva loismato, koiras
1,<sub>5</sub> mm, naaras n. 3 mm pitkä, elää
täysimuotoisena useiden imettäväisten (rotan,
kissan, koiran, sian, myös ihmisen) ohutsuolessa.
Naaras synnyttää suolessa n. 1,500 0,01 mm:n
suuruista toukkaa; nämä kulkeutuvat veren ja
lymfanesteen mukana lihaksiin (etupäässä pallean,
kurkunpään ja kielen lihaksiin), missä ne aiheuttavat
tuskallisia kipuja ja saavat lopulta kalkkikotelon
ympärilleen. Ihminen saa tartunnan syömällä t:ja
sisältävää sianlihaa. Sekä suoli- että lihas-t:t
aiheuttavat us. kuoleman. Suomessa on hyvin harvoin
todettu t.-tautia.

<img 1>
Trikiini. <i>A</i> etupäällään
kaivautuneena suolen limakalvoon,
<i>B</i> koiras, <i>n</i> etupää,
<i>h</i> siittiörauhaset,
<i>c</i> yhteissuolen aukko,
<i>C</i> koteloitunut lihastrikiini.
</img>

<b>Trikki</b> (ransk.), taitotemppu, „veto", eräissä
korttipeleissä jokainen yli kuuden saatu tikki.

<b>Trikliininen</b> ks. <sp>Kide.</sp>

<b>Trikloorialdehydi,</b> triklooriasetaldehydi,
kloraali (ks. t.).

<b>Trikoliini,</b> palttinasidoksinen,
merseroiduista langoista kudottu
puuvillakangas, jossa loimi voittavampi.

<b>Trikolori</b> (ransk.), Ranskan
kolmivärisen (sini-valko-punaisen) lipun ja
kokardin nimitys.

<b>Trikoo</b> (ransk.). 1. Neulomatuote.
Tavallisessa kudonnassa kulkevat loimi ja
kude ristiin, mutta t.-kudonnassa
muodostuu kudos yhdestä langasta yhteen
nitoutuvin silmuksin tai on siinä rinnan
monta lankaa, joita silmukset nitovat
yhteen. T.-tuotteet ovat joustavia, joko
sileitä tai kuviollisia. Putkimaisia
tuotteita kudotaan pyörökutomakoneella. —
2. Villateollisuudessa kangas, jossa on
rapeita vakoraitoja.

<b>Trikooma</b> (kreik.) ks. <sp>Karvat,</sp>
<i>kasvit.</i>

<b>Triljoona,</b> miljoonan kolmas potenssi,
- 10<sup>18</sup>. — Ranskassa myös merkityksessä
tuhat miljardia = 10<sup>12</sup>.

<b>Trilli</b> (it.), <i>mus.,</i> melodinen
koristekeino, joka syntyy siten, että sävel
mahdollisimman nopeaan vuorottelee joko
ylemmän tai alemman sivusävelensä kanssa.

<b>Trilli</b> (saks,), <sp>reivas,</sp>
toimikassidoksinen ruutukuvioinen pellavakangas.

<b>Trilobiitit,</b> sukupuuttoon kuollut,
paleotsooisella ajalla elänyt äyriäisryhmä.
Litteitä, moninivelisiä. Ruumiissa
pääkilpi, vartalonnivelet ja pyrstökilpi;
</chapter>






<chapter name="Trilogia-Triptolemos">
raajat hankajalkoja. Poikkisuunnassa
erottuu kahden yhdensuuntaisen vaon
rajoittama kupera keskiosa laakeammista
syrjäliuskoista, Koko vaihtelee muutamasta
ministä 1 m:iin. N. 2,000 lajia tunnetaan.

<img 1>
Trilobiitteja: <i>1</i> kambrikauden,
<i>2-3</i> ordoviikkikauden.
</img>

<b>Trilogia</b> (kreik.), kolmen toisiinsa
liittyvän teoksen sarja; erikoisesti muinaiskreik.
tragediakolmikko, s. o. ne kolme tragediaa, jotka
kunkin ateenalaiseen tragediakilpailuun osaaottavan
runoilijan oli esitytettävä samana päivänä.
vrt. <sp>Tetralogia.</sp>

<b>Trimetri</b> (kreik.), kolmimittasäe.
<sp>Jambinen t. l. senaari</sp> on
kokoonpantu kuudesta jambista (kolmesta
dipodiasta l. kaksois jalasta). Se on kreik.
tragediain runomitta.

<b>Trimorfinen</b> (kreik.), aine, joka
esiintyy kolmena allotrooppisena muotona.
Ilmiötä itseään sanotaan <sp>trimorfismiksi.</sp>

<b>Trimurti</b> (int.), int. kolminainen
jumaluus Brahma, Višnu ja Šiva.

<b>Trine</b> <i>[train],</i> <sp>Ralph Waldo</sp>
(s. 1866), amer. filosofi. Teoksia suomen.:
„Sopusoinnussa näkymättömän kanssa",
„Parhaan saavuttaminen".

<b>Trinidad</b> <i>[-a'-]</i> (esp. = kolminaisuus).
1. Englannille kuuluva saari Etelä-Amerikan
pohjoisrannikolla, Orinocon suun edustalla;
4,822 km<sup>2</sup>, 343,000 as., enemmistö
neekereitä. Maa erittäin hedelmällistä,
tuottaa kaakaota, sokeria, kookospähkinöitä
y. m. Asfalttia ja paloöljyä saadaan. Pääkaup.
<sp>Port of Spain.</sp> — T:n löysi Kolumbus
1498, se joutui Espanjalle 1588, Englannille 1802.
— 2. Yksinäinen saari Atlantissa, n. 1,200 km
Brasiliasta itään, 9 km<sup>2</sup>, asumaton.
Kuuluu Brasiliaan.

<b>Trinitaarit,</b> kahden erakon, Johannes
Mathalaisen ja Feeliks Valoislaisen
perustama, paavin 1198 vahvistama
veljeskunta, jonka tarkoitus oli ostaa
saraseeneilta vapaaksi kristittyjä orjia.
Lakkasi 1894. Nyk. on olemassa 1596
toimeenpannusta uudistuksesta alkunsa saanut
paljasjalka-t:n veljeskunta.

<b>Trinitas</b> (lat.), <sp>triniteetti,</sp>
kolminaisuus.

<b>Trinitrobentsoli,</b> C<sub>6</sub>H<sub>3</sub>(NO<sub>2</sub>)<sub>3</sub>,
brisanttinen ja voimakas, herkkä räjähdysaine. —
<b>Trinitrofenoli,</b> pikriinihappo. —
<b>Trinitrotoluoli,</b> <sp>trotyyli,</sp>
C<sub>6</sub>H<sub>2</sub>.CH<sub>3</sub>.(NO<sub>2</sub>)<sub>3</sub>, hyvin vähän herkkä,
mutta voimakas räjähdysaine. Valmistetaan
käsittelemällä toluolia typpi- ja rikkihapon
seoksella.

<b>Trinity Church</b> ks. <sp>New York.</sp>

<b>Trinomi</b> (kreik.), kolmijäseninen polynomi.

<b>Trio</b> (it.), <i>mus.</i> 1. Sarjasävellys
kolmelle soolosoittimelle. — 2. Urkusävellys,
jossa kumpikin käsi soittaa eri manuaalilla,
— 3. Kolmikehyksen keskimmäinen sikermä.

<b>Trioli</b> (it.), <sp>kolmikas,</sp>
tasajakoisessa rytmissä tilapäisesti esiintyvä
3-jakoinen rytmiyksikkö.

<img 1>
Trioli.
</img>

<b>Tripletti</b> (lat.), kolmoiskappale; jokin,
jossa on kolme osaa.

<b>Tripodi,</b> kolmijalka (ks. t.).

<b>Tripolis.</b> 1. T. eli <sp>Tripolitania,</sp>
it. siirtomaa-alue Pohjois-Afrikassa,
Ison-Syrtin eteläpuolella, Libyan länsiosa
(Libyan itäosa on Kyrenaika); 900,000 km<sup>2</sup>,
n. 550,000 as. Suurin osa maata on hiekka-aavikkoa
ja aroa. Lukuisissa hedelmällisissä keitaissa
harjoitetaan taatelinviljelystä ja karjanhoitoa.
Halfaheinä ja taatelit ovat tärkeimmät vientitavarat.
Pääkaup. <sp>Tripolis.</sp> — T:n
valloittivat arabialaiset 600-luvulla ja
turkkilaiset 1551. T. oli nyt vuosisatoja
merirosvojen pesäpaikkoja. V. 1835 se joutui
uudelleen Turkille. Vv. 1911-12 käydyssä
n. s. T:n sodassa Italia valloitti T:n. —
2. T:n siirtomaa-alueen pääkaup.,
Välimeren rannalla. Karavaanikaupan
solmupaikkoja, Libyan tärkein satamakaup.
Roomal. muinaisjäännöksiä. 65,000 as.,
joista 10,000 eurooppalaisia ja
juutalaisia. — 3. ks. <sp>Tarabolus.</sp>

<b>Tripolitania</b> ks. <sp>Tripolis.</sp>

<b>Tripotage</b> <i>[-tā'ž]</i> (ransk.), sekasotku;
pörssihuijaus.

<b>Trippelallianssi</b> (lat.), kolmiliitto,
vars. Englannin, Hollannin ja Ruotsin
1668 Ranskaa vastaan suuntaama,

<b>Trippeli,</b> <sp>kiilloitusliuske,</sp>
hienoliuskeista piimaata (ks. t.), jota
käytetään metallien kiilloitukseen,

<b>Trippelikone,</b> kolmipaisuntakone. ks.
<sp>Höyrykone.</sp>

<b>Triptolemos,</b> kreik. kansanuskonnossa
viljanviljelyksen haltija.
</chapter>

<chapter name="Triptyykki-Trochu">
<b>Triptyykki</b> (kreik.), kolmiosainen
alttarimaalaus, jonka laita- l. siipikuvat
saranaovina taittuvat vastakkain peittäen
keskiosan; alttarikaappi, siipialttari.

<b>Triquetrum,</b> <sp>parallaksiviivoitin,</sp>
vanha tähtit. koje, jonka muodosti kiinteä,
pysty sauva sekä kaksi liikkuvaa, tämän eri
pisteisiin kiinnitettyä sauvaa, joista
toinen oli tähtäystä, toinen mittausta varten.

<b>Trireemit</b> (lat.), kolmisoutulaivat (ks. t.).

<b>Trisectio anguli</b> (lat.), kulman kolmiajako.
Ympyrän oikaisemisen ja kuution kahdistamisen
rinnalla vanhanajan matematiikan perusprobleemoja.
Ei ole ratkaistavissa vars. geometristen menetelmien
avulla (viivoittimella ja harpilla).

<b>Trissino</b> <i>[-ī'no],</i> <sp>Giovanni
Giorgio</sp> (1478-1550), it, kirjailija. Teoksia:
antiikkisten esikuvien mukaan sepitetty tragedia
„Sofonisbe".

<b>Tristan.</b> T. ja <sp>Isolde,</sp> keskiaikaisen,
alk. kelt. tarinan päähenkilöt. Se kertoo
sankari T:n ja kuninkaantytär Isolden
vastustamattomasta rakkaudesta ja siitä
johtuneesta traagillisesta kohtalosta. Sitä
ovat käsitelleet ransk. runoilijat Béroul
(n. 1150) ja Thomas (n. 1170) sekä Gottfried
Strassburgilainen (ks. t.), vrt. <sp>Bédier.</sp>

<b>Tristan da Cunha</b> <i>[kunja]</i> (port.
<i>Tristão da Cunha</i>), tuliperäistä syntyä
oleva saariryhmä Atlantissa, Hyväntoivonniemen
ja Etelä-Amerikan eteläkärjen välissä; 116 km<sup>2</sup>,
n. 130 as. Karjanhoitoa. Lennätinasema. Kuuluu
Englannille.

<b>Triton,</b> kreik. tarustossa vedenhaltija,
Poseidonin poika.

<b>Triumfi</b> (lat.), voitto, voittojuhla,
vars. Rooman senaatin voittoisalle
sotapäällikölle myöntämä. T:n viettäjä ajoi
riemusaatossa neljän valkoisen hevosen
vetämissä vaunuissa purppuravaatteisiin
puettuna laakeriseppele päässään sotasaaliin,
vankien ja armeijansa seuraamana.

<b>Triumfikaari</b> (lat.), <sp>riemukaari,</sp>
alk. voittoisan sotapäällikön kunniaksi
pystytetty loistoportti Roomassa y. m.;
uudemmalla ajalla sellaisia on rakennettu
m. m. Pariisiin (ks. t., kuvaliite),
Müncheniin ja Berliiniin. Krist. kirkoissa t.
tarkoittaa päälaivan puoliympyräkaarta,
joka avautuu kuoriin päin.

<b>Triumviraatti</b> (lat.), kolmen miehen
liitto, ks. <sp>Rooma</sp> (Rooman valtakunta).
— <b>Triumvirit,</b> kolmimiehet, jotka
Roomassa muodostivat jonkin lauta- tai
virkakunnan; triumviraatin jäsenet.

<b>Trivandrum</b> <i>[-vä'ndrəm],</i> kaup.
Etu-Intiassa, läh. niemimaan eteläpään
länsirannikkoa, Travancoren pääkaup. Kaunis
temppeli; pyhiinvaelluspaikka. 75,000 as.

<b>Triviaali</b> (lat.), arkipäiväinen, kulunut.

<b>Triviaalikoulu,</b> oppi- ja latinakouluista
käytetty nimitys. vrt. <sp>Oppikoulu.</sp>

<b>Trivium</b> (lat.), oik. kolmen tien
risteys, ne kolme tiedonalaa, jotka ennen
asetettiin opetuksen pohjaksi (grammatiikka,
retoriikka ja dialektiikka), samalla
kuin neljä muuta tiedonalaa, joita
opetettiin jatkona edellisille, saivat
yhteisnimen quadrivium (ks. t.). Yhdessä nämä
kaksi ryhmää muodostivat n. s. „seitsemän
vapaata taitoa".

<b>Triööri</b> (ransk.), kone, joka lajittelee
siemenet ja jyvät niiden muodon ja pituuden
mukaan. T:n muodostaa lieriö, jonka sisäpinnassa
on jyvän muotoisia syvennyksiä, joihin erotettavat
siemenet tai jyvät joutuvat lieriön pyöriessä.

<b>Trnovo,</b> Tirnovo (ks. t.).

<b>Troakaari,</b> <sp>trokari</sp> (ransk.),
kirurginen koje punkteerauksen (ks. t.)
suorittamiseksi.

<b>Troas,</b> Vähän-Aasian luoteinen
maakunta, Dardanellien kaakkois- ja
Marmarameren eteläpuolella oleva niemimaa.
Sen kaupunkeja oli Troia.

<b>Trocadero</b> <i>[-e'-],</i> Cadizin satamaan
pistävä linnoitettu niemeke, ranskalaisten
valloittama 1810 ja 1823.

<img 1>
Trocadéro-palatsi.
</img>

<b>Trocadéro</b> <i>[-rō'],</i> palatsi Pariisissa,
rak. 1878 maailmannäyttelyä varten (salissa 6,000 sijaa).

<b>Trochu</b> <i>[trošy'],</i> <sp>Louis Jules</sp>
(1815-96), ransk. kenraali. Kunnostautui
Krimin sodassa ja Italiassa 1859, Pariisin
kuvernöörinä 1870-71 ja keisariuden kukistuttua
n. s. kansallisen puolustuksen hallituksen esimiehenä.
</chapter>

<chapter name="Trocophora-Tromp">
<b>Trocophora,</b> trokofora (ks. t.).

<b>Troels-Lund</b> <i>[trōls-],</i> aikaisemmin
<sp>Lund, Troels Frederik</sp> (1840-1921),
tansk. historioitsija. Pääteos: ,,Dagligt Liv
i Norden i det sekstende Aarhundrede" (osa
suomen, nimellä „Elämänvalaistus").

<b>Troelstra</b> <i>[trol-],</i> <sp>Pieter Jelles</sp>
(s. 1860), holl. sosialistipoliitikko.
Muodosti 1894 uuden sos.-dem. puolueen.
Yritti 1917 saada aikaan sovintorauhan
eri maiden sosialistien yhteistoiminnan avulla.

<b>Troeltsch</b> <i>[tröltš],</i> <sp>Ernst</sp>
(1865-1923), saks. evankeelinen teologi. Teoksia:
,,Soziallehren der christlichen Kirchen".

<b>Trofee</b> (ransk.), voitonmerkki; sotasaaliiksi
otetut liput y. m.; koristeellinen aseryhmä.

<b>Troglodyytit</b> (kreik.), luola-asukkaat.

<b>Troia,</b> Ilion (ks. t.). — <b>Troian sota,</b>
Homeroksen lauluissa kuvattu kreik.
heimojen sota Troiaa vastaan. Se aiheutui
siitä, että Troian kuninkaan poika Paris
ryösti Spartan kuninkaan Menelaoksen
puolison Helenan. Sodassa Akilleus
surmaa troialaisten uljaimman sankarin
Hektorin. Kymmenen vuotta Agamemnonin
johtamina Troiaa piiritettyään kreikkalaiset
saavat kaupungin haltuunsa sittenkuin
Odysseus miehineen oli kätkeytynyt onttoon
puuhevoseen, jonka troialaiset kuljettivat
kaupunkiinsa.

<b>Troikka,</b> ven. kolmivaljakko.

<b>Troil</b> <i>[truī'l],</i> <sp>Knut von</sp>
(1760-1825), suom. virkamies. Turun ja Porin
läänin maaherra v:sta 1806, Hallituskonseljin
jäsen 1809-14, Suomen Asiain Komitean
puheenjohtaja 1814-21. — <b>Troil,</b>
<sp>Matilda von</sp> (s. 1869), Helsingin
Suom. Yhteiskoulun (n. s. Vanhan Yhteiskoulun)
johtajatar v:sta 1899, Kansallisteatterin
apulaisjohtaja 1914-17. — <b>Troil,</b> <sp>Samuel
Werner von</sp> (1833-1900), Senaatin talousosaston
varapuheenjohtaja 1885-91. Maamarsalkkana 1882,
1885, 1897 ja 1899.

<b>Troili</b> <i>[-ī'li],</i> <sp>Gustaf Uno</sp>
(1815-75), ruots. taidemaalari, aikanansa Ruotsin
kuuluisin muotokuvaaja.

<b>Troiliitti,</b> rautameteoriiteissa oleva
tummanruskea kivennäinen, rautasulfidia.

<b>Troitse-Sergievin luostari</b> l. <sp>Troitsko-S. l.,</sp>
Kiovan luostarin jälkeen Venäjän kuuluisin,
Moskovasta 73 km koilliseen, per. 1340.
Pyhiinvaelluspaikka.

<b>Trokee</b> (kreik.), runojalka, joka
käsittää pitkän ja lyhyen tavun (— ).
Esim. Kalevalan runomitta (ks. t.) on
trokeinen.

<b>Trokofora</b> (kreik.), nivelmatojen ja
alempien nilviäisten toukkamuoto;
uiskentelee vedessä värekarvojen avulla.

<b>Trolle,</b> <sp>Eerik Arvidinpoika</sp>
(k. 1529), ruots. valtaneuvos. Päälliköitä
Sten Sturen aikuisessa Venäjän sodassa
Suomessa, valtionhoitajana vähän aikaa
1512; unionin kannattaja, — <b>Trolle,</b>
<sp>Erik Birger</sp> (s. 1863), ruots.
diplomaatti. Lähettiläänä Kööpenhaminassa ja
Berliinissä, v:sta 1912 maaherra;
ulkoministerinä 1905-09. T. oli Ruotsin
valtuutettuna ja puheenjohtajana
Ahvenanmaan linnoitusten hävittämistä
koskevissa ruots.-suom.-saks. neuvotteluissa
1918. — <b>Trolle,</b> <sp>Henrik af</sp> (1730-84),
ruots. amiraali. V:sta 1773 saarilaivaston
päällikkö, myös Uudenmaan rykmentin päällikkönä,
tuli 1777 kaleerilaivaston päälliköksi, 1780
yliamiraaliksi. T. jatkoi Ehrensvärdin työtä
lisäten Chapmanin avustamana Ruotsin laivastoa.
— <b>Trolle,</b> <sp>Kustaa Eerikinpoika</sp>
(1488-1535), Ruotsin arkkipiispa 1515-18,
1520-21, E. A. T:n poika. T. oli kiihkeä Sturein
vastustaja ja unionin kannattaja, V. 1517
hajoitettiin T:n linna Stäket, hänet erotettiin
virastaan ja häntä pidettiin jonkin aikaa vangittuna
syytettynä maankavalluksesta. Kristian
II:n valtaan päästyä T. sai takaisin
virkansa ja vaati hyvitystä, mistä
Tukholman verilöyly tavallaan oli
seurauksena. Kustaa Vaasan päästyä voitolle T.
lähti maanpakoon; oli mukana Kristian
II:n Norjan-retkellä, sitten tanskalaisten
vankina; haavoittui kuolettavasti kreivisodassa.

<b>Trollhättan,</b> Göötajoen alkujuoksussa
(Lounais-Ruotsissa), n. 13 km Venneristä
olevien putousten yhteisnimi. Yhteinen
putouskorkeus 33 m. T:n omistaa
Ruotsin valtio, joka on rakennuttanut
(1907-18) sen partaalle voimalaitoksia
(138,000 hevosv.). — Näiden ympärille
kasvanut asutus muodostettiin 1916 T:n
<sp>kaupungiksi,</sp> jossa n. 16,000 as. —
T:n sivuitse on rakennettu T:n <sp>kanava,</sp>
jonka valtio omistaa.

<b>Trollius,</b> kullero (ks. t.).

<b>Trollshovda</b> <i>[-ōvda],</i> Fiskarin o.-y:n
omistama masuuni Tenholassa.

<b>Trombi</b> (it.), pilvenpyörre; (kreik.)
<i>lääket.,</i> veritulppa.

<b>Tromp,</b> <sp>Marten Harpertzoon</sp>
(1597-1653), alankom. amiraali. Saavutti
voittoja espanjalaisista. Hänen poikansa
<b>Cornelis Martenz T.</b> (1629-91),
Tanskan laivaston ylipäällikkö, voitti
ruotsalaiset 1676 Öölannin kohdalla.
</chapter>

<chapter name="Tromssa-Troy">
<b>Tromssa</b> (norj. <i>Tromsö</i>), Tromsin
fylken (26,990 km<sup>2</sup>, 90,000 as.,
joista n. 1,600 suomalaista) pääkaup.
Pohjois-Norjassa, Ruijassa, Jäämerestä
sijaitsevan T:n <sp>saaren</sp> itärannalla T:n
<sp>salmen</sp> äärellä ihanassa ympäristössä.
Piispanistuin. Opettajaseminaari. Kalastusta
ja valaanpyyntiä. 10,000 as.

<b>Trondhjem</b> <i>[tronjem],</i> kaup.
Keski-Norjassa, T:n vuonon rannalla,
Nivelven-joen suussa. T:n tuomiokirkko on
Norjan huomattavin kirkkorakennus (aloitettu
1000-luvulla, muutettu romaanisesta
goottilaiseksi 1183-1320, restauroitavana
v:sta 1869). Stiftsgården (rak. 1774-76)
on Norjan suurin ja kaunein puurakennus
(nyk. kuninkaan vieralluasuntona). Kunink.
Tiedeseura ja arkeologis-luonnontieteellinen
museo. Tekn. korkeakoulu. Piispanistuin
v:sta 1152. Huomattava kauppa- ja merenkulkukaup.
55,000 as. — Per. Nidarosin nimellä 997, uudelleen
1016 (nyk. nimi 1500-luvulta).

<img 1>
Trondhjemin tuomiokirkko.
</img>

<b>Trondhjemin vuono</b> <i>[tronjemin],</i>
Keski-Norjan rannikolla, etelärannalla
Trondhjemin kaup. 130 km pitkä. Suupuolessa
500 m:n syvyyksiä.

<b>Trooli</b> ks. <sp>Trawl.</sp>

<b>Troopillinen,</b> <sp>trooppinen,</sp>
kääntöpiirien (trooppien) rajoittamalle
kuumalle vyöhykkeelle ominainen tai siihen
kuuluva; kuuma.

<b>Troopillinen vuosi</b> ks. <sp>Vuosi.</sp>

<b>Troopit</b> (kreik.), kääntöpiirit (ks. t.).

<b>Trooppi</b> (kreik.), kuvaannollinen
puhetapa, runokuva.

<b>Troostiitti,</b> sinkkimalmi, kokoomukseltaan
sinkkimangaaniortosilikaattia.

<b>Tropæolum</b> ks. <sp>Krassi.</sp>

<b>Tropiikit</b> (kreik.), kääntöpiirien
rajoittama alue.

<b>Tropiikkilinnut</b> <i>(Phaëton),</i>
troopillisissa merissä eläviä melajalkaisia,
erinomaisia lentäjiä. Yleisin laji <i>Ph.
æthereus</i> on n. 1 m pitkä, josta pyrstön
osaa n. 60 cm; siivenkärkien väli 1 m.
Kaunisvärinen: valkoista, ruusunpunaista,
mustaa.

<b>Tropismi</b> (kreik.), kasvin kasvavien
osien sellaisten kasvuliikkeiden (käyristymisten
y. m.) nimitys, joissa ärsykkeen (painovoima,
valo, kosketus, kem. aineet) suunta määrää
kasvinosan liikkeen suunnan, vrt. <sp>Geotropismi,
Fototropismi, Kemotropismi.</sp>

<b>Tropofyytit</b> (kreik.), kasveja, jotka
osan vuotta ovat kuivakko-, toisen osan
kosteikkokasveja tai mesoiyyttejä. T:ja
ovat useat troopilliset kuivana aikana
lehtensä varistavat puut, meikäläiset
lehtipuut, sipulikasvit y. m.

<b>Troppau</b> (tšek. <i>Opava</i>), kaup.
Tšekko-Slovakiassa, Šleesiassa, läh. Saksan rajaa.
Sokeri- ja suklaateoll. 33,000 as. —
T:n kongressissa 1820 Itävallan,
Preussin ja Venäjän hallitsijat päättivät
säilyttää Napolissa 1815 vallinneen tilan.

<b>Troppo</b> (it.), <i>mus.,</i> liiaksi;
<sp>allegro non t.,</sp> ei liian nopeaan;
<sp>adagio non t.,</sp> ei liian hitaasti.

<b>Trosa</b> <i>[-ūsa],</i> kaup. Keski-Ruotsissa,
Itämeren rannalla. 850 as.

<b>Trosteli</b> (engl.), kehruukone, jossa
etulankahahtuvat venytetään tarpeellisen
ohuiksi ja sitten kierretään siipikehrillä
ja kootaan puolalle. Kehrien muodon
vuoksi nimitetään kehräystä myöskin
siipi- l. häkkikehräykseksi.

<b>Trotoaari</b> (ransk.), katu- l. jalkakäytävä.

<b>Trotskij,</b> <sp>Lev Davidovitš</sp>
(s. 1877), oik. <sp>Bronstein,</sp> juut.-ven.
vallankumousmies. Oli 1905 Pietarin
työväenneuvoston puheenjohtajana, sen
jälkeen ulkomailla maaliskuuhun 1917.
Bolševikkikumouksen jälkeen tuli ulkoasiain-
ja 1918 sota-asiain-kansankomissaariksi.
T. asettui oppositsioniin vallitsevaa nep-suuntaa
vastaan ja erotettiin toimistaan 1925.
Nimitettiin sam. v. jäseneksi ylimmän
talousneuvoston puheenjohtajistoon, mutta
vaatiessaan bolševismin maailmanvallankumouksellisen
ohjelman täyttä täytäntöönpanoa joutui
Stalinin johtaman hallitussuunnan kanssa
yhä jyrkempään ristiriitaan ja erotettiin 1927
kommunistisesta puolueesta sekä karkoitettiin 1928
Vernyihin Turkestaniin.

<img 1>
L. D. Trotskij.
</img>

<b>Trouville</b> <i>[truvi'l],</i> kaup. Ranskassa,
Seinen suulauden etelärannalla. T. on
Ranskan suosituimpia merikylpylöitä.
6,500 as, — T:n vastapäätä on kylpyläkaup.
<sp>Deauville.</sp>

<b>Troy</b> <i>[troi],</i> kaup. New Yorkin
valtiossa Yhdysvalloissa, Erien kanavan ja
</chapter>

<chapter name="Troyes-Trymoo">
Hudsonin joen yhtymäkohdassa.
Paita- ja terästeoll. Teknillinen
opisto. 70,000 as.

<b>Troyes</b> <i>[truā'],</i> kaup. Itä-Ranskassa,
Seinen varrella. Goottilaisia kirkkoja.
Kutoma- ja koneteoll. 56,000 as.

<b>Troyon</b> <i>[truajō'],</i> <sp>Constant</sp>
(1810-65), ransk. taidemaalari, kuului n. s.
Barbizon- l. Fontainebleau-kouluun.
Maalannut maisemaan taitavasti sijoitettua
karjaa, esim. „Työhön meneviä härkiä".

<b>Troy-painot</b> <i>[troi-],</i> engl. jalometallien
ja lääkkeiden painojärjestelmä. 1 scruple =
20 grains = 1,3 g. 1 drachm = 3 scruple'a,
1 ounce = 8 drachm'ia, 1 pound (naula) =
12 ounee'a = 373,25 g.

<b>Trubaduuri,</b> Verdi'n (ks. t.) ooppera.

<b>Trubaduuri</b> (ransk.), keskiaik.
provencelainen laulurunoilija; yleensäkin
rakkaudenlaulaja. Useat t:t olivat
kierteleviä runoilijoita, jotka oleskelivat
ruhtinaiden linnoissa eläen heidän
suosiostaan. T.-lyriikan pääasiallisimpana
laulunaiheena oli rakkaus. Tunnetuimmat
t:t olivat Poitiers'n kreivi Vilhelm IX,
Bernard de Ventadour, Jaufre Rudel,
Arnaut Daniel, Bertrand de Born (ks, t.),
Guiraut de Bornelh, Peire Vidal, Marcabrun
ja Guiraut Riquier. [Tallgren (1925).]

<b>Trubetskoj</b> <i>[-ko'i],</i> <sp>Paul
Petrovitš</sp> (s, 1866), ven. kuvanveistäjä.
Töitä: Aleksanteri III:n muistopatsas
Pietarissa, Tolstojn ja Segantini'n
rintakuvat sekä us. oivalliset eläinkuvat. —
<b>Trubetskoj,</b> <sp>Sergej Nikolajevitš</sp>
(1862-1905), ven. filosofi, ruhtinas, prof.
Moskovassa. Johti 1905 lähetystöä, joka
keisarille esitti perustuslaillisen
hallitustavan välttämättömyyden.

<b>Trucage</b> <i>[trykā'ž]</i> l. <sp>truquage</sp>
(ransk.), muinaisesineiden ja taideteosten
väärentäminen ostajien pettämiseksi.

<b>Trudgeon</b> <i>[tradžn]</i> (engl.) ks. <sp>Uinti.</sp>

<b>Truismi</b> (engl.), itsestään selvä tai
yleisesti tunnustettu totuus; kuluneelta
vaikuttava totuus.

<b>Trukki,</b> boggi (ks. t.).

<b>Trukkijärjestelmä</b> (engl.),
<sp>vaihtopalkkajärjestelmä,</sp> palkkaustapa,
jossa palkkaa ei makseta rahassa, vaan
kokonaan tai osaksi luonnossa (elintarpeissa,
työnantajan teollisuustuotteissa, asuntona y. m.).
T. on eräs laji luontaispalkkausta, mutta t:nä
se esiintyy vain silloin, kun sitä käytetään
työväen vahingoittamiseksi, esim. kun työntekijä
pakotetaan ottamaan kalliista hinnasta
tavaroita, joita saisi muualta huokeammalla.
T:ää vastaan on olemassa lainsäädäntötoimenpiteitä
m. m. Suomessa.

<b>Trumbic</b> <i>[-tš],</i> <sp>Ante</sp> (s. 1864),
eteläslaav. (kroatsialainen) poliitikko.
Toimi v:sta 1914 eteläslaav. kansojen
yhdistämiseksi. Ulkoministerinä 1919-20.
T. on nyk. kroaattipuolueen johtaja.

<b>Trumpetti</b> (it.), <sp>oikotorvi,</sp>
vaskipuhallin, jota keskiajalla käytettiin
etenkin sotilassoitannossa, Käyrätorvesta t.
eroaa terävämmän sointisävynsä ja
soikeamman muotonsa puolesta. V:n 1800
jälkeen keksittiin t: iin läpät, joiden
avulla sävelasteikko muodostui täydelliseksi.

<img 1>
Trumpetti.
</img>

<b>Trunkkimäntä,</b> differentsiaalimäntä (ks. t.).

<b>Trusti</b> (engl.), <i>taloust.,</i> useampia
liikeyrityksiä käsittävä taloudellinen yhtymä,
jossa yksityiset liikeyritykset ovat
täydelleen sulautuneet yhdeksi ainoaksi
yritykseksi tai, jos ne nimellisesti
pysyvätkin itsenäisinä, taloudellisesti
muodostavat yhden kokonaisuuden ja ovat
yhteisen johdon alaiset. T:ien kotimaa on
Yhdysvallat, Siellä m. m. toimivat n. s.
terästrusti (United States Steel
Corporation) ja öljytrusti (Standard Oil
Company). T:n tarkoituksena on saavuttaa
monopoliasema tuotantoalallaan. Rajoittaessaan
kilpailua tai kokonaan poistaessaan sen t:n
ei välttämättömästi tarvitse viedä tuotteiden
kallistumiseen. vrt. <sp>Kartelli.</sp>

<b>Trutklippan</b> <i>[-ū-],</i> kaksi saarta
Pohjanlahdessa, n. 7 km Kokkolasta pohjoiseen.
Läntisellä T:lla 2 loistomajakkaa.

<b>Truveeri</b> (ransk.), trubaduuria
vastaava pohjoisransk. ritarirunoilijoiden
nimitys. Heidän kukoistusaikansa oli
1100- ja 1200-luvuilla.

<b>Trübner</b> <i>[try-],</i> <sp>Wilhelm</sp>
(1851-1017), saks. taidemaalari. Maalannut
muotokuvia ja maisemia; kuuluisia ovat
hänen ratsastajamuotokuvansa.

<b>Trybom</b> <i>[-ybum],</i> <sp>Arvid Filip</sp>
(1850-1913), ruots. eläintieteilijä ja
kalatalousmies, v:sta 1908 Ruotsin
maataloushallituksen kalastusasiain
toimistopäällikkö.

<b>Tryffeli</b> ks. <sp>Multasienet.</sp>

<b>Trygger,</b> <sp>Ernst</sp> (s. 1857), ruots.
oikeistopoliitikko, oikeusoppinut.
Pääministerinä 1923-24, Ruotsin yliopistojen
kansleri v:sta 1926.

<b>Trygg-Helenius,</b> <sp>Alli</sp> (k. 1926), ks.
<sp>Helenius-Seppälä,</sp> Matti.

<b>Trymoo</b> (ransk.), suuri seinäpeili.
</chapter>

<chapter name="Trypanosoma-Tšautšou">
<b>Trypanosoma,</b> siimaeläinsuku, johon
kuuluu pelkkiä veriloisia. Tärkeimmät
lajit: <i>T. gambiense,</i> joka synnyttää afr.
unitaudin (ks. t.) ja <i>T. brucei,</i> joka
aiheuttaa nagaana-taudin (ks. t.).

<b>Trypsiini,</b> haimanesteessä oleva,
valkuaisaineita hajoittava entsyymi.

<b>Trüstedt</b> <i>[trystet],</i> <sp>Otto</sp> (s. 1866),
kaivosinsinööri, fil. toht., Geologisessa
Toimikunnassa valtion geologina. T:n
johtaman malminetsinnän tuloksena oli
Outokummun kupariesiintymän löytö.

<b>Trägårdh.</b> <i>[trēgōrd],</i> <sp>Ivar</sp> (s. 1878),
ruots. eläintieteilijä, hyönteistutkija,
v:sta 1922 Ruotsin metsätiet, koelaitoksen prof.
Yleistajuisia eläint. julkaisuja ja oppikirjoja.

<b>Trälleborg</b> <i>[-rj],</i> Ruotsin eteläisin
kaup., Itämeren rannalla. Sokeri-,
kumi- ja metalliteoll. Hyvä satama,
rautatielautta Sassnitziin. 13,000 as.

<b>Träskända</b> <i>[treskenda].</i> 1. Maatila
Espoossa, kuulunut m. m. Aurora Karamzinille.
— 2. T. (suom. <i>Järvenpää</i>), maatila Tuusulassa.

<b>Tsaari</b> (lat.-ven.), slaavien Itä-Rooman
keisarista käyttämä nimitys, jota keskiajalla
käytettiin eräistä slaavilaisista hallitsijoista,
v:sta 1908 Bulgaarian hallitsijasta sekä
1547-1721 ja epävirallisesti myöhemminkin
Venäjän hallitsijasta.

<b>Tsad,</b> suuri laskujoeton järvi
Sudanissa, Afrikassa; matala (keskeltä
3-4 m), laajuus vaihtelee 10,000-18,000
km<sup>2</sup>, rannat matalat ja rämeiset.
T:iin laskee Šari-joki.

<b>Tšagos-saaret,</b> Chagos-saaret (ks. t.).

<b>Tšajkovskij</b> <i>[-o'f-],</i> <sp>Petr Ilitš</sp>
(1840-93), Venäjän huomattavin säveltäjä. T:n
päämerkitys keskittyi orkesteri- ja
kamarimusiikin alalle (7 sinfoniaa, 3
jousikvartettia y. m.). Myös hänen piano- ja
viulukonserttonsa kuuluvat solistiohjelmistojen
parhaimpiin. Oopperan alalla („Jevgenij Onegin",
„Patarouva", kaikkiaan 10 oopperaa) T. pysyi
Wagnerin-vastaisella kannalla. [Stein (saks., 1927).]

<img 1>
P. I. Tšajkovskij.
</img>

<b>Tšakoo</b> (unk.), lipallinen, päältä tasainen
sotilaslakki.

<img 1>
Tšakoo.
</img>

<b>Tšakste,</b> <sp>Jánis</sp> (1859-1927),
Latvian presidentti 1922-27. Latvian
itsenäisyyden hyväksi v:sta 1917 ulkomailla
toimivan lähetyskunnan jäsen, 1918-22
kansallisneuvoston presidentti ja väliaik.
valtionpäämies.

<img 1>
Jánis Tšakste.
</img>

<b>Tšamar,</b> sudrakastin lähinnä alimpaan alakastiin
kuuluvat Intian kansalaiset (orjia, käsityöläisiä y. m.).

<b>Tsambo,</b> zambo (ks. t).

<b>Tsana,</b> Tana (ks. t.).

<b>Tšandala,</b> alhaisimpia hindukasteja Intiassa.

<b>Tšangtsolin</b> (s. n. 1870), kiinal. kenraali
ja poliitikko. V:sta 1918 kolmen Mantšurian
maakunnan verraten itsenäinen hallintomies.
Ensin Vupeifun liittolainen, sitten soti häntä
vastaan 1922 ja 1924. Myöh. esiintynyt ven.
vaikutuksen vastustajana ja lähentynyt Japania.

<b>Tšangtšun,</b> <sp>Changchun, Kwangtšöngtse,</sp>
kaup. Mantšuriassa, Port Arthurin-Harbinin
rautatien varrella. 80,000 as.

<b>Tsankóv,</b> Zankow (ks. t.).

<b>Tšanša,</b> <sp>Changcha,</sp> kaup.
Etelä-Kiinassa, Siangkiangin varrella. Hunanin
pääkaup. ja lähetystoimen keskus. Avattu
eurooppalaisille 1904. 535,000 as.

<b>Tšantšou,</b> <sp>Changchow.</sp> 1. Kaup.
Etelä-Kiinassa, Fukienin maakunnassa,
läh. Formosan salmea, Silkkiteoll.
Satamakaup. <sp>Amoy.</sp> N. 1 milj. as.
— 2. Kaup. Kiinassa, Kiangsun maakunnassa,
Keisarinkanavan varrella, Nankingista
kaakkoon. 200,000 as.

<b>Tsarevokokšajsk</b> <i>[-ša'-],</i> pikkukaup.
Itä-Venäjällä, Kasaanin kuvernementissa. T:n
piirikunnan väestöstä on puolet tšeremissejä.

<b>Tsaritsyn,</b> Stalingrad (ks. t.).

<b>Tsarkolokol</b> ks. <sp>Moskova.</sp>

<b>Tsarskoje Selo</b> <i>[-lō'],</i> v:sta 1919
<sp>Detskoje Selo,</sp> kaup. Venäjällä,
Pietarista 23 km etelään. T. S. on
huvilakaupungin tapaan rakennettu; pääosana
on ent. keis. puisto, jossa 1796 rak. ent.
keisarin kevät asunto. 30,000 as. — Kaupungin
paikalla oli aiemmin suom. Saarenkylä.

<b>Tšasouna</b> (ven.), kappeli, rukoushuone.

<b>Tšataldža</b> <i>[-ta'-],</i> pikkukaup. Turkissa,
43 km Konstantinopolista länteen. T:n <sp>linjalle</sp>
turkkilaiset 1912 pysäyttivät bulgaarialaisten hyökkäyksen.

<b>Tšautšou,</b> kaup. Etelä-Kiinassa Kvang-tungin
maakunnassa Han-joen varrella. N. 1 milj. as.
Satamakaup. <sp>Svatou.</sp>
</chapter>

<chapter name="Tschepurnoff-Tšekko-Slovakia">
<b>Tschepurnoff</b> <i>[tšepurno'f],</i> <sp>Anatol</sp>
(s. 1871), rautatievirkamies, Suomen
etevin šhakinpelaaja.

<b>Tschermak</b> <i>[tše-],</i> <sp>Erich</sp>
(s. 1871), G. T:n poika, itäv. kasvifysiologi,
periytyväisyystutkija, Wienin
maanviljelys-korkeakoulun kasvinjalostusopin
prof. v:sta 1903. Kiinnitti 1900 (joks.
samoihin aikoihin kuin Correns ja de Vries)
kasvitieteilijäin huomion Mendelin
periytyväisyyslakeihin, jotka siihen asti
olivat jääneet huomaamatta, — <b>Tschermak,</b>
<sp>Gustav</sp> (1836-1927), itäv. mineralogi,
prof. Wienin yliopistossa 1868-1906.

<b>Tschirnhaus</b> <i>[tš-],</i> <sp>Ehrenfried
Walter von</sp> (1651-1708), saks.
matemaatikko ja filosofi. Käsitellyt
tangenttiprobleemoja, pintaalan-määräyksiä
ja yhtälöoppia.

<b>Tschudi</b> <i>[-tšū-],</i> <sp>Clara</sp> (s. 1859),
norj. kirjailijatar. Julk. elämäkertoja,
joista suomen.: „Marie Antoinette",
„Napoleonin poika", „Napoleonin äiti",
„Keisarinna Elisabet", „Goethen äiti",
„Bismarck ja hänen vaimonsa". —
<b>Tschudi,</b> <sp>Ägidius</sp> (1505-72),
Sveitsin historiankirjoituksen isä. Pääteos:
„Helvetische Chronik".

<b>Tšeboksary</b> <i>[-ā'-],</i> pikkukaup.
Itä-Venäjällä, Kasaanin kuvernementissa,
Volgan oik. rannalla. T:n piirikunnassa
asuu tšeremissejä.

<b>Tšebyšev</b> <i>[-by'-],</i> <sp>Pafnutij</sp>
(1821-94), ven. matemaatikko. Tutkimuksia
integraalilaskennan ja lukuteorian alalta.

<b>Tšehov</b> <i>[-ē-],</i> <sp>Anton Pavlovitš</sp>
(1860-1904), ven. kirjailija. Julk.
satiiris-pessimistisiä novelleja ja romaaneja,
joista suomen.: „Kaksikymmentä", „Venäläistä
rakkautta", „Avioliittoja", „Naisia", „Turha
voitto", „Kaksintaistelu" y. m. sekä
tunnelmakylläisiä näytelmiä, joista
„Kirsikkapuisto" ja „Eno Vanja" esitetyt
Suomessa.

<img 1>
Anton Tšehov.
</img>

<b>Tse Hsi,</b> Tsu Hsi (ks. t.).

<b>Tšeidze,</b> <sp>Nikolaj Semenovitš</sp>
(1864-1926), ven.-georgialainen poliitikko
(menševikki). T. oli v:n 1917
vallankumouksen aikana Pietarin työ- ja
sotamiesneuvoston ensim. puheenjohtaja ja
sitten yleisven. työ- ja sotamiesneuvostojen
toimeenpanevan keskuskomitean puheenjohtajana.
Bolševikkien päästyä voitolle hän pakeni
Georgiaan, jonka valtiollisena johtajana toimi,
kunnes Georgia 1921 joutui bolševikkien valtaan
ja T:n oli uudelleen paettava.

<b>Tšeka,</b> alkukirjainten mukaan saatu
bolsevikkien valtiollisen poliisin nimitys.
V. 1922 sen sijaan perustettiin uusi
laitos GPU, joka kuuluu osastona
sisäasiainkansankomissariaattiin.

<b>Tšekiang,</b> maakunta Etelä-Kiinan
koillisosassa, Itä-Kiinan meren rannalla;
100,400 km<sup>2</sup>, väkilukua koskevat
arvioinnit vaihtelevat 14 milj. — 22 milj.
Pääkaup. <sp>Hangtšou.</sp>

<b>Tsekiini,</b> <sp>sekiini</sp> ks. <sp>Zekiini.</sp>

<b>Tšekin kieli ja tšekkiläinen kirjallisuus.</b>
Tšekin kieli kuuluu slovakin ja puolan kera
länsislaav. kieliryhmään. Tšekit tulivat jo
varhain kosketuksiin länsimaisen kulttuurin
kanssa ja omaksuivat sekä käännösten että
mukailujen kautta laajalti keskiaikaista
kirjallisuutta. V. 1348 perustettu Praagin
yliopisto vaikutti elähdyttävästi
sivistyselämään. J. <sp>Husin</sp>
uskonpuhdistustoiminta aiheutti kansallisen
innostuksen. Hänen vaikutuksestaan äidinkieli
tuli yleisempään käytäntöön, ja hän
vakiinnutti sen oikeinkirjoituksen. Vars.
Böömiläisten veljien (ks. t.) keskuudessa
oli huomattavia uskonnollisia kirjailijoita.
Valkean vuoren taistelussa (1620) tšek.
sivistyselämäkin kärsi musertavan
tappion. Sen huomattavin edustaja oli
maanpakolaisuudessa elävä <sp>Comenius.</sp>
V:n 1800 tienoilla alkoi uusi herätys.
Maan kieli, kirjallisuus ja historia tuli
tieteellisen tutkimuksen kohteeksi ja
monipuolinen kansalliskirjallisuus syntyi.
Huomattavia runoilijoita olivat Jan
<sp>Kollár</sp> (1793-1852), <sp>Čelakovsky,</sp>
Karel <sp>Macha</sp> (1810-36), <sp>Vrchlicky</sp>
ja <sp>Čech,</sp> romaania edustavat Božena
<sp>Nêmcová</sp> (1820-62), novellia <sp>Neruda.</sp>
Uudempia kirjailijoita ovat m. m.
<sp>A. Jirásek</sp> (s. 1851), <sp>Machar</sp>
ja <sp>K. Čapek</sp> (s. 1860, näytelmä „R. U. R.").

<b>Tšekit,</b> <sp>tšekkiläiset,</sp> länsislaav.
kansa, Tšekko-Slovakian pääkansallisuus,
asuvat Böömissä, Määrissä ja Šleesiassa.

<b>Tšekko-Slovakia</b> (tšek. <i>Československá
Republika</i>), tasavalta Keski-Euroopassa,
Saksan, Puolan, Romaanian, Unkarin
ja Itävallan ympäröimä; 140,394 km<sup>2</sup>,
14,4 milj. as. Viisi pääosaa: Böömi,
Määri, Šleesia, Slovakia ja (uloinna idässä)
Karpaatti-Ruteenian alue. Maa on suurimmaksi
osaksi vuorista, jokien (Elben, Moldaun,
Marschin y. m.) laaksot ovat hedelmällisiä ja

<img 1>
Vaakuna.
</img>
</chapter>

<chapter name="Tšekko-Slovakian taide-Tšeremissin kieli ja kirjallisuus">
hyvin viljeltyjä. — <i>Ilmasto</i> on
Länsi-Euroopan rannikkoilmaston ja Itä-Euroopan
mannerilmaston välimuoto, verraten
lauhkeata muualla paitsi itäosassa, jossa
talvet ovat kylmät. Sadetta saadaan
riittävästi. Asukkaista on n. 46 % tšekkejä,
n. 16 % slovakkeja, 24 % saksalaisia,
loput unkarilaisia, ruteeneja, puolalaisia
y. m. — <i>Uskonto.</i> N. 10 milj. tunnustaa
room.-kat. oppia, n. 1 milj. on protestantteja,
yli 0,5 milj. kreik.- ja
armeenialais-katolisia, yli 0,5 milj.
juutalaisia ja lähes 1 milj. kuuluu 1920
perustettuun itsenäiseen kansalliseen
kirkkokuntaan. — <i>Sivistyselämä.</i> Koulupakko
vallitsee. 3 tšekinkielistä ja 1 saksank.
yliopisto. — <i>Elinkeinot.</i> Pääelinkeino
maanviljelys: viljaa, sokerijuurikasta, humalaa,
hedelmiä sekä (Slovakiassa) viiniä ja tupakkaa.
Vuorityö tuottaa kivi- ja ruskohiiltä, tinaa,
hopeaa, uraanimalmia, rautaa (ei riitä oman
teollisuuden tarpeisiin), kaoliinia,
grafiittia, vuoriöljyä y. m. Böömissä on
lukuisia kuuluisia kivennäisvesllähteitä
(Karlsbad, Marienbad, Franzensbad y. m.).
Teollisuus on erittäin korkealla kannalla
Böömissä, Määrissä ja Šleesiassa.
Praagissa, Brünnissä ja Pilsenissä on
suurenmoista koneteollisuutta (vetureita,
moottoreita, maatalouskoneita), Böömissä
lasi- ja posliiniteoll. Tärkeitä ja T.-S:lle
ominaisia teollisuudenhaaroja ovat myös
makeis- ja suklaateoll., panimoteoll.
(Pilsen), nahka- ja jalkineteoll. ja kem.
teoll. Tärkeimmät vientitavarat: sokeri, puu
ja hiilet, lasitavarat, rautatavarat,
hedelmät, koneet; tuontitavaroita: vilja,
kutomateollisuuden raaka-aineet. Rautateitä
n. 14,000 km. <i>Raha:</i> 1 T.-S:n kruunu
(koruna) = 100 haliria. — <i>Valtiomuoto.</i>
Tasavalta. Presidentti valitaan 7 v:ksi,
vaalin toimittaa eduskunta (yhteisistunnossa
n. s. kansalliskokouksena). Eduskunta on
2-kamarinen: edustajakamariin valitaan 6
v:ksi 300 jäsentä, senaattiin 8 v:ksi
150 jäsentä. Edustajakamarin
vaaleissa ovat äänioikeutettuja kaikki
21 v. täyttäneet, senaatin vaaleissa kaikki
26 v. täyttäneet kansalaiset. Pääkaup.
<sp>Praagi.</sp> ks. Keski-Euroopan karttaa
III osan lopussa; ks. <sp>kuvaliitettä</sp>
p. 864. [Mansikka (1925).]

<i>Historia.</i> T.-S:n pääosat ovat Böömi
(ks. t.), Määri, joka 1000-luvun
alkupuolella yhdistettiin Böömiin, ja Slovakia,
joka samaan aikaan yhdistettiin
Unkariin. Kauan vireillä ollut vapausliike
johti maailmansodan aikana siihen, että
tšek. rykmenttejä karkasi vihollisen
puolelle ja ulkomaille paenneet poliitikot
tekivät propagandaa T.-S:n valtion hyväksi.
Masarykin (ks. t.) johdolla muodostui
Pariisiin kansallisneuvosto, jonka ympärysvallat
tunnustivat tšekkoslovakkien ylimmäksi elimeksi.
Kesällä ja syksyllä 1918 tunnustivat Ranska,
Englanti y. m. tšekkoslovakit keskusvaltoja
vastaan sotivaksi kansakunnaksi. Marrask.
1918 kokoontui Praagiin kansalliskokous,
joka julisti T.-S:n tasavallan ja valitsi
Masarykin presidentiksi. Versailles'n
rauhansopimuksessa T.-S:n alue
määrättiin, lukuunottamatta Teschenin aluetta,
jonka suurlähettiläskonferenssi 1920 jakoi
Puolan ja T.-S:n kesken. Karpaatti-Ruteenia
on saanut itsehallinnon, sitävastoin lukuisten
vähemmistökansallisuuksien (saksalaisten ja
unkarilaisten) olot eivät vielä ole tulleet
tyydyttävästi järjestetyiksi. Niinikään tšekkien ja
slovakkien keskinäinen suhde on aiheuttanut
hankauksia. Ulkopolitiikka,, jota on johtanut
Beneš (ks. t.), on ollut riippuvainen Ranskasta.
T.-S. on n. s. pikkuententen (ks. t.) luoja.

<b>Tšekko-Slovakian taide.</b> Praagin
goottilainen St. Veitin katedraali
(aloitettu 1344) ja barokkityyliin rakennettu
Pyhän Nikolauksen kirkko ovat
kumpikin huomattavia rakennusluomia.
Uudemman ajan suurimmat tšek. taiteilijat
ovat maalaajat <sp>Mánes, N. Aleš</sp>
(1852-1913), <sp>Brožiks</sp> (1851-1901),
<sp>V. Hynais</sp> (1854-1926), <sp>A. Slaviček</sp>
(1870-1910), <sp>Mucha, F. Kupka</sp>
(s. 1871), <sp>Švabinsky</sp> sekä
kuvanveistäjä <sp>Myslbek</sp> (k. 1922).

<b>Tšekkoslovakit,</b> tšekkien ja
slovakkien yhteisnimi.

<b>Tšeljabinsk</b> <i>[-i'-],</i> kaup. Itä-Venäjällä,
Uralin vuorten itäpuolella, T:sta lasketaan Siperian
radan alkavan. Kauppaa ja teoll. 65,000 as.

<b>Tšeljuskin,</b> Kap Tšeljuskin (ks. t.).

<b>Tšernulpo</b> (engl. <i>Chemulpo</i>),
satamakaup. Korean länsirannikolla. 30,000 as.

<b>Tšen,</b> <sp>Eugen</sp> (s. 1878), Etelä-Kiinan
(Kantonin) hallituksen ulkoministeri 1926-27,
Sunjatsenin ystävä ja hänen leskensä puoliso.

<b>Tšeng,</b> <i>mus.,</i> kiinalainen
puhallussoitin, jonka kokoonpanossa ilmenee
harmonikan ja urkujen rakenteen itu.

<b>Tsentrosojuz</b> <i>[-saju'z]</i> (ven.),
Venäjän kulutusosuuskuntien keskusliike.

<b>Tšerdynj</b> <i>[-dy'nj],</i> pikkukaup.
Itä-Venäjällä, Permin kuvernementissa. 4,600
as. T:n piirikunnassa asuu syrjäänejä
ja hiukan voguuleja.

<b>Tšeremissin kieli ja kirjallisuus.</b> <i>Kieli</i>
kuuluu suom.-ugr.kielikuntaan; sen lähimmät
sukulaiset ovat toisaalta mordva,
</chapter>

<chapter name="Tšeremissit-Tšernozem">
toisaalta permiläiset kielet. Murteet
jakautuvat läntiseen ja itäiseen ryhmään.
Läntisimmät ja itäisimmät tšeremissit vaivoin
ymmärtävät toisiaan. Lainasanoista
kiinnittävät iraanilaiset, mutta varsinkin
monilukuiset tšuvassilais- ja
tataarilaisperäiset lainat huomiota puoleensa.
[Sanakirjoja: Budenz (1866); Szilasi (1901);
Ramstedt (1902); Vasiljev (1911); Wiehmann
(1923); kielioppeja: Castrén (1845);
Wiedemann (1847); Budenz (1864-65);
Beke (1911).] — Tšeremissiläinen <i>kirjallisuus</i>
oli maailmansotaan asti pääasiallisesti
hengellistä ja alkeisopetuskirjallisuutta.
Vanhin painettu tšeremissinkielinen kirja
lienee Uusi Testamentti (1821 ja 1827).
Kansanrunouskokoelmia ovat julkaisseet enimmäkseen
suom. tutkijat (Genetz, Porkka, Ramstedt,
Wichmann). Maailmansodan jälkeen ovat
tšeremissiläiset nuoret sivistystyöntekijät
julkaisseet huomattavan määrän oppi- ja
kansanvalistuskirjallisuutta.
Tšeremissinkielisiä sanomalehtiäkin ilmestyy.

<b>Tšeremissit</b> (tšer. <i>mari</i>), suom.-ugr.
kansa. T. asuvat Venäjällä, Volgan

<img 1>
Tšeremissinaisia.
</img>
keski juoksun seuduilla, etupäässä Vjatkan
ja Kasaanin, mutta myös Ufan ja Permin
lääneissä sekä vähemmässä määrin
Nižnij-Novgorodin ja Kostroman
lääneissä ynnä siirtolaisina Venäjän
Keski-Aasiassa Turgajn ja Semiretšenskin
provinsseissa. Lukumäärä n. 400,000.
Länsi-t:hin kuuluvat n. s. ,,vuori-t.",
jotka asuvat Volgan eteläpuolisella
ylänköisellä rantamaalla, ovat muita
kookkaampia, ja heidän toimeentulonsa
ori ollut verraten hyvä. T. ovat
vilkkaita, toimeliaita ja vieraanvaraisia.
Tärkein elinkeino on maanviljelys ja
siihen liittyvä karjanhoito, muita
metsästys, kalastus ja mehiläishoito. Nyk. t.
asuvat venäläismallisissa kylissä. — T:n
vanhemmat asuinsijat ovat olleet
nykyisiä jonkin verran lännempänä, Volgan
kahden puolen. Jo aikaisin, ehkä jo
700-luvulta lähtien, t. joutuivat mahtavan
Bolgarin valtakunnan (ks. <sp>Bolgaarit</sp>)
vaikutuspiiriin ja luultavasti
vallanalaisuuteenkin. Tämän valtakunnan
kukistivat tataarit 1200-luvulla, jolloin t.
joutuivat tämän kansan muodostaman
valtakunnan alaisiksi ja taistelivat
näiden puolella venäläisiä vastaan, kunnes
n. 1550 tunnustivat Moskovan ylivallan,
mutta kapinoivat aluksi useaan otteeseen.
Siirtyminen kristinuskoon tapahtui
suuremmassa mitassa vasta 1700-luvun
keskivaiheilla. Ven. uudisasutustulva t:n
keskuuteen alkoi 1700-luvulla ja on sitä siitä
pitäen jatkunut. Neuvosto-Venäjän
muodostuttua t. ovat saaneet rajoitetun
kulttuuriautonomian, joten omakielinen
kirjallisuus on päässyt kehittymään.
[Suomen Suku (v:sta 1926).]

<b>Tšerepnin</b> <i>[-ni'n],</i> <sp>Aleksandr</sp>
(s. 1899), ven. säveltäjä, tyyliltään
omintakeinen. Asuu v:sta 1921 Pariisissa.
Säveltänyt orkesteri- ja pianokappaleita,

<b>Tseretelli</b> <i>[-e'l-],</i> <sp>Iraklij
Georgievitš</sp> (s. 1881), ven.-georgialainen
poliitikko (menševikki). Karkoitettuna
Siperiaan 1907-17, ministerinä väliaikaisessa
hallituksessa, toimi bolševikkien päästyä
Venäjällä valtaan Georgiassa sen
bolševisoitumiseen saakka.

<b>Tšerkessit,</b> <sp>sirkassit,</sp>
Kaukaasiassa, Mustanmeren itärannikolla
asunut kansa. Kun Kaukaasia viime
vuosisadan puolivälissä joutui Venäjälle, jätti
t:n enemmistö 1864 kotimaansa ja siirtyi
Turkkiin, Mesopotamian ja Syyrian
pohjoisosiin, missä he arabialaisten
ahdistamina ovat suuresti vähentyneet. V. 1922
sai Kaukaasiaan jääneiden t:n enemmistö
sivistyksell isen itsemääräämisoikeuden
n. s. Adige-Tšerkesin (pääkaup. <sp>Krasnodar</sp>)
ja Karatšai-Tšerkesin (ks. t.) alueilla.
T. ovat muhamettilaisia; kauneudestaan kuulut.

<b>Tšernagora,</b> Montenegron slaav. nimi.

<b>Tšernigov</b> <i>[-ī'-],</i> samannimisen
Ukrainan kuvernementin pääkaup., Desnan
varrella. 37,000 as.

<b>Tšernov</b> <i>[-o'f'],</i> <sp>Viktor
Mihailovitš</sp> (s. 1874), ven.
sosiaalivallankumouksellinen poliitikko.
Maatalousministerinä 1917, perustavan
kansalliskokouksen ainoan istunnon
puheenjohtaja.

<b>Tšernozem</b> <i>[-zjo'm]</i> (ven.), mustamulta.
</chapter>

<chapter name="Tšernyševskij-Tšuhna">
<b>Tšernyševskij</b> <i>[-e'fs-],</i> <sp>Nikolaj
Gavrilovitš</sp> (1828-89), ven. kirjailija.
Kirjoitti vankeudessa nihilistisen
tendenssiromaanin „Mitä tehdä" (ven.);
karkoitettuna Siperiaan 1864-83.

<b>Tšerokeesit,</b> <sp>cherokee,</sp> pohj.-amer.
intiaaniheimo, joka alk. asui
Alleghany-vuorten eteläosissa, mutta 1843
siirtyi n. s. intiaanialueelle. Nyk. he ovat
omaksuneet valkoihoisten tavat. Heitä lienee
n. 40,000.

<b>Tšervonets</b> ks. <sp>Rupla.</sp>

<b>Tsetsekärpänen</b> <i>(Glossina),</i> afr.
kärpässuku, kellertäviä, musta- ja
ruskea-täpläisiä 7-13 mm pitkiä afr.
pistokärpäsiä, jotka imevät verta ihmisistä,
imettäväisistä ja linnuista. Imiessään
ainakin eräät lajit tuovat vereen
<sp>trypanosomeja,</sp> alkueläimiin
kuuluvia veriloisia, jotka synnyttävät
vaarallisia tauteja. <sp>Varsinainen t.</sp>
<i>(G. morsitans)</i> levittää
<i>Trypanosoma</i>-lajia., joka aiheuttaa
nautaeläimissä ja hevosissa kuolettavan
nagaana- l. tsetsetaudin, toinen laji,
<sp>unikärpänen</sp> <i>(G. palpalis)</i>
levittää ihmisestä toiseen unitaudin
aiheuttajaa. vrt. <sp>Trypanosoma</sp> ja
<sp>Unitauti.</sp>

<img 1>
Varsin. tsetsekärpänen.
</img>

<b>Tšetšenit,</b> Keski-Kaukasuksen
pohjoisrinteillä Terekin varsilla asuva
kaukaasialainen kansa, n. 1/4 milj.
Varsinkin naiset kuuluja kauneudestaan.
Muhamettilaisia. T:n autonomisen alueen
pääkaup. on <sp>Groznyj.</sp>

<b>Tšetverik,</b> ven. kuivan tavaran
tilavuusmitta, = 26,2 l. — <b>Tšetvert,</b>
ven. kuivan tavaran tilavuusmitta, = 209,9 l.

<b>Tšetvertak</b> <i>[-a'k]</i> (ven.),
1/4 ruplan hopearaha.

<b>Tšifu</b> (engl. <i>Chefoo</i>), kaup.
Pohjois-Kiinassa, gantungin maakunnassa,
Keltaisenmeren rannalla. Hyvä satama;
ulkomaankauppa melkoinen. 85,000 as.
— Avattu ulkomaalaisille 1858.

<b>Tšili</b> (engl. <i>Chili</i>), Kiinan koillisin
maakunta, Mongolian ja Mantšurian rajalla;
321,200 km<sup>2</sup>. Väkilukua koskevat
tiedot vaihtelevat 25-34 milj. — T:n rannikolle
pistää Keltaisestamerestä T:n <sp>lahti.</sp>

<b>Tsinan,</b> Šantungin maakunnan
pääkaup. Pohjois-Kiinassa, läh, Hoanghon
oik. rantaa, Silkkiteoll. 250,000 as.,
joukossa paljon muhamettilaisia ja
katolilaisia.

<b>Tšingis-kaani</b> ks. <sp>Temudžin.</sp>

<b>Tšingkiang</b> (engl. <i>Chinkiang</i>), kaup.
Kiinassa, Kiangsun maakunnassa, Jangtsekiangin
oik. rannalla, Keisarinkanavan lähtökohdassa.
Ulkomaankauppa melkoinen. 105,000 as. — Avattu
ulkomaalaisille 1861.

<b>Tsingši,</b> kaup. Kiinassa, Hunanin
pohjoisosassa. Suomen Lähetysseuran vanhin
lähetysasema Kiinassa (per. 1903) ja
Kiinan lähetyksen keskuspaikka. Poikien
keskikoulu. Lääkärilähetystyö, jonka
palveluksessa m. m. suom. lääkäri ja kaksi
länsimaisen koulutuksen saanutta kiinal.
lääkäriä. 23 sivuasemaa.

<b>Tsingtau</b> ks. <sp>Kiautšou.</sp>

<b>Tšintšilla,</b> <sp>chinchilla</sp> <i>(Chinchilla),</i>
eteläamer. villahiiriä, hieno- ja pehmeäturkkisia
kallisarvoisia turkiseläimiä. Chilen ja Perun
vuoristoissa elää <sp>tavallinen t.</sp>
<i>(Ch. laniger)</i> ja <sp>iso t.</sp>
<i>(Ch. brevicaudata).</i> Ed. on n. oravan
kokoinen, kauniin harmaa, selkäpuoli
mustanhohtoinen, vatsa puoli kellanvalkea; jälk.
vähän suurempi. Elävät yhdyskunnittain
kallionkoloissa. — Jäljennettyä t:n
nahkaa valmistetaan kaniinin ja valkoisen
jäniksen nahoista.

<b>Tširkka-Kemijoki,</b> Vienan-Karjalan
Kemijoen lisäjoki; n. 200 km pitkä,
runsaskoskinen, laskee Jyskyjärvessä
Kemijokeen.

<b>Tšita</b> <i>[-ā'],</i> kaup. Itä-Siperiassa,
Ingoda-joen rannalla, Siperian radan
varrella. 65,000 as. — T:aan lähetettiin
1827 pakkotyöhön karkoitetut dekabristit,
joiden ansiosta T. kehittyi kaupungiksi.

<b>Tšitral,</b> Chitral (ks. t.).

<b>Tšitšerin</b> <i>[-ē'-],</i> <sp>Georgij
Vasiljevitš</sp> (s. 1872), ven.
bolševikkidiplomaatti, v:sta 1918
ulkoasioiden kansankomissaari.

<img 1>
G. V. Tšitšerin.
</img>

<b>Tsna</b> <i>[-ā],</i> usean joen nimi Venäjällä:
m. m. Pripetin lisäjoki, Okan lisäjoki, Okaan
laskevan Mokšan lisäjoki, Ilmajärveen laskevan
Mstan lähdejoki.

<b>Tšorokh</b> <i>[-o'kh],</i> joki Armeeniassa,
laskee Batumin eteläpuolella Mustaanmereen.

<b>Tšudra,</b> neljäs, alin muinaisint. kasti.

<b>Tsuga,</b> havupuusuku. Lähinnä kuusen
näköisiä, pienikäpyisiä. Pohjois-Amerikassa
ja Aasiassa. Lähisukuinen on douglaskuusi (ks. t.).

<b>Tšuhna</b> ks. <sp>Tšuudit.</sp>
</chapter>

<chapter name="Tsu Hsi-Tuberkuloosi">
<b>Tsu Hsi,</b> <sp>Tse Hsi</sp> (1834-1908),
Kiinan leskikeisarinna. Tuli keisari
Hien-fongin kuoltua 1861 keisariksi julistetun
poikansa Tungtsihin holhoojaksi, tämän
kuoltua 1875 sisarenpoikansa Tsaitienin
holhoojana v:een 1889. Kun keisari 1898
koetti toimeenpanna uudistuksia, anasti
T. H. vallan ja pakotti keisarin 1900
eroamaan.

<b>Tšuktšien niemimaa,</b> Aasian
koilliskolkka, itäisin niemi Itäniemi
Beringinsalmen rannalla.

<b>Tšuktšit,</b> vähälukuinen — n. 12,000
henkeä — arktinen kansa Aasian
koilliskolkassa, n. s. T:n niemimaalla.
Poronhoitoa, metsästystä, turkiskauppaa.

<b>Tšum</b> (ven.), Siperian kansojen
siirrettävä kota, joka kesällä päällystetään
tuohella, talvella porontaljoilla.

<b>Tšungking</b> (engl. <i>Chungking</i>), kaup.
Sisä-Kiinassa, Setšvanin maakunnassa,
Jangtsekiangin varrella. Tärkeä kauppakaup.,
n. 500,000 as. — Avattu ulkomaalaisille 1890.

<b>Tšuolisjärvi,</b> 10 km pitkä, 2,5 km
leveä järvi Inarissa, Inarinjärven koillispäässä.

<b>Tšupukka,</b> rajakarjalainen piiras
Tarjotaan ympyrän neljänneksen muotoisena.

<b>Tsušima,</b> Japanille kuuluva saari
Korean salmessa; 690 km<sup>2</sup>, 39,000 as.
Sotasatama. Toukok. 1905 jap. amiraali
Togo tuhosi T:n edustala Venäjän laivaston.

<b>Tšusovaja</b> <i>[-ō'-],</i> joki Itä-Venäjällä,
Kaman vas. lisäjoki; 777 km.

<b>Tšuudit</b> (ven.), kansannimitys, jolla
slaavilaiset ovat tarkoittaneet vieraita,
osittain tarunomaisia kansanheimoja.
Pohjois-Venäjällä nimitys tarkoitti
suomensukuisia kansoja, usein virolaisia ja
luult. vienankarjalaisia, nykyisinkin
vatjalaisia ja vepsäläisiä (myös <i>tšuharj</i>)
sekä nimitykset <i>tšuhna</i> ja <i>tšuhonets</i>
(tav. halventavassa sivumerkityksessä)
virolaisia ja suomalaisia.

<b>Tšuvassit,</b> turkkilaissukuinen kansa
Volgan keskijuoksun seuduilla, n. 800,000
henkeä. Vuorovaikutus t:n ja Volgan
suom.-ugr. kansojen välillä on ollut suuri.
Heidän kielensä kuuluu turk.-tat. kieliin.

<b>Tšöng-tu</b> (engl. <i>Chengtu</i>), Kiinan
Setšvan-nimisen maakunnan pääkaup.
Silkkiteoll. ja kauppaa. 800,000 as.

<b>Tuamotusaaret,</b> Paumotusaaret (ks. t.).

<b>Tuaregit,</b> Saharan länsi- ja
keskiosissa asuva haamilainen kansa.
Elinkeinoja paimentolaisuus ja rosvoilu.
Muhamettilaisia. N. 200,000 henkeä.

<b>Tuat,</b> Etelä-Algeriassa oleva
keidasryhmä, n. 50,000 as.

<b>Tuatara,</b> Hatteria punctata (ks. t.).

<b>Tub</b> <i>[tab],</i> engl. teen paino =
60 pound'ia (naulaa) = 27,2 kg; voin painona
= 84 pound'ia = 38,1 kg.

<b>Tuberkkeli</b> (lat.), tuberkkelibasillin
aiheuttama pieni kyhmymäinen l. nystyrämäinen
muodostus. — <b>Tuberkkelibasilli,</b>
tuberkuloosin aiheuttaja, jonka saks. prof.
Robert Koch 1882 löysi keuhkotautia sairastavan
ysköslimasta,

<b>Tuberkuliini,</b> tuberkkelibasilleista
tehty valmiste, jota käytetään sekä
tuberkuloosin hoidossa että sen
toteamiseen ihmisissä tai eläimissä.

<b>Tuberkuloosi,</b> tuberkkelibasillin
aiheuttama pitkällinen tarttuva tauti. T:ia
tavataan sekä ihmisissä että
monissa eläinlajeissa, esim. nautakarjassa.
Tauti on saanut nimensä siitä, että se
synnyttää sairaassa ruumiinosassa
pieniä, neulannupin kokoisia
vaaleanharmaita nystyröitä, n. s. tuberkkeleja.
Ihmisruumiissa voi t:ia olla missä
elimessä tahansa, Sen vaarallisin
ja tavallisin muoto on keuhko-t. eli
keuhkotauti (ks. t.), ks. myös
<sp>Ihotuberkuloosi</sp> ja <sp>Risatauti.</sp> —
<i>Eläinl.</i> T. esiintyy kalkissa
kotieläimissä, tavallisimmin nautakarjassa ja
sioissa. T:n leviämistä edistävät
navettaruokinta, sopimaton, yksipuolinen ravinto,
yhtämittainen tiineys, sukusiitos,
hengitys- ja ruoansulatuselinten taudit sekä
perinnöllinen taipumus. Vanhemmat
nautaeläimet saavat tartunnan
tavallisesti sisäänhengitetyssä ilmassa, vasikat
ravinnossa, tuberkkelibasilleja sisältävässä
maidossa, samoin siat. Synnynnäinen t.
on tav. seurauksena istukoiden kautta
tapahtuneesta tartunnasta emon
sairastaessa kohtu-t:ia. Paikallisena tautina t.
aiheuttaa nystyrän, tuberkkelin. Basillit
leviävät siitä imusuoniverkon,
kosketuksen tai verenkierron kautta muualle
ruumiiseen. Useimmiten sairastuvat
keuhkot, rinta- ja vatsakalvot rauhasineen.
T. ilmenee keuhkoissa joko pieninä
nystyröinä tahi juustomaisina pesäkkeinä,
kalvoissa helmiryhminä; rauhaset
turpoavat isoiksi kasvaimiksi. T:n kulku on
hyvin pitkällinen ja oireet usein niin
samanlaiset kuin monen muun taudin,
että t. voidaan todeta vasta
bakteriologisten tutkimusten perusteella.
Yleisimmin t. todetaan n. s.
<sp>tuberkuliinikokeella.</sp> Tällöin
ruiskutetaan eläimeen tuberkuliinia
(ks. t,), joka sairaissa eläimissä aiheuttaa
kuumetta tai paikallisia tulehduksia. T:ia
sairastavat eläimet erotetaan terveistä ja
tehdään sekä ihmisille että eläimille
</chapter>

<chapter name="Tšekko-Slovakia">
<b>TŠEKKO-SLOVAKIA</b>

<img 1>
1. Tatra.
</img>

<img 1>
2. Joachimstalin kylpylä.
</img>

<b>TŠEKKO-SLOVAKIA</b>

<img 1>
3. Vitkovicen tehtaita.
</img>

<img 1>
4. Karlsteinin linna.
</img>

<img 1>
5. Slovakkityttö.
</img>
</chapter>

<chapter name="Tukholma">
<b>TUKHOLMA</b>

<img 1>
1. Kuninkaanlinna.
</img>

<img 1>
2. Kaupungintalo.
</img>

<img 1>
3. Vaasansilta ja Valtionpankki (oik.).
</img>

<b>TUKHOLMA</b>

<img 1>
4. Näköala Södermalmilta, etualalla Katariinan hissi.
</img>

<img 1>
5. Ritariholman kirkko.
</img>

<img 1>
6. »Pilvenpiirtäjät», Kuninkaantornit.
</img>
</chapter>

<chapter name="Tuberkuloosilehti-Tuhatjalkaiset">
vaarattomiksi. T:n ilmestymisestä karjaan
on tehtävä ilmoitus viranomaisille,
samoin jos on epäilynkin syytä.
Lääkintöhallituksen määräyksestä
piirieläinlääkäri suorittaa tällöin valtion
kustannuksella tuberkuliinikokeet karjassa
(Laki 29/9 1922; Asetus 29/12 1922).

<b>Tuberkuloosilehti,</b> maamme
tuberkuloosiyhdistysten yhteinen
äänenkannattaja. Ilmestynyt v:sta 1925.

<b>Tuberkuloosin Vastustamisyhdistys,</b>
Helsingissä, per. 1907. Yhdistyksen
toimesta on suoritettu laajasuuntaista
valistustyötä, perustettu parantoloita,
pidetty kursseja kiertävien
tuberkuloosihoitajattarien valmistamiseksi
ja erikoisesti viime vuosina pantu käyntiin
järjestelmällinen, ehkäisevä tuberkuloosityö
n. 135 maalaiskunnassa. Vuosimenot n. 3 milj.
mk., mistä valtio suorittaa suurimman osan.
Yhdistyksen puheenjohtajana on alusta
alkaen toiminut prof. R. Sievers (ks. t.).

<b>Tuberkuloottinen,</b> tuberkuloosia
poteva, tuberkulooisille ominainen.

<b>Tubuaisaaret,</b> <sp>Australsaaret,</sp>
Tyynessämeressä, Oseaanian kaakkoisosassa,
Seurasaarten eteläpuolella; 285 km<sup>2</sup>,
n. 3,000 as. Suurin saari <sp>Tubuai,</sp>
103 km<sup>2</sup>. Kuuluvat Ranskalle.

<b>Tuckum</b> (latv. <i>Tukums</i>), kaup.
Latviassa, Riianlahden eteläpuolella, läh.
Aa-jokea. 6,000 as. — Saksalaiset
valloittivat T:n 1915.

<b>Tucuman,</b> samannimisen
Luoteis-Argentiinan provinssin pääkaup.
Vilkasta kauppaa. 110,000 as. — T:ssa
Argentiina julistettiin itsenäiseksi 1816.

<b>Tudeer</b> <i>[-ē'r],</i> <sp>Oskar Emil</sp>
(s. 1850), klassillinen filologi, kreikan
ylim. prof. 1885-1910. Ottanut innokkaasti osaa
kirjallis-taiteellisiin ja yhteiskunnallisiin
rientoihin. Julk. „Kreikan kansa persialaissotien
aikana". — <b>Tudeer,</b> <sp>Sten Carl</sp>
(1840-1905), virkamies. Viipurin läänin
kuvernöörinä, senaattori v:sta 1889, Senaatin
talousosaston varapuheenjohtajana 1891-1900.

<img 1>
O. E. Tudeer.
</img>

<b>Tuderus</b> <i>[-ē-],</i> <sp>Gabriel</sp> (1638-1705),
suom. pappi, v:sta 1684 Ala-Tornion kirkkoherra.
Levitti rohkeasti kristinuskoa pakanallisten
lappalaisten keskuudessa.

<b>Tudor</b> <i>[tjūdə],</i> engl. hallitsijasuku
1485-1603. vrt. <sp>Englanti,</sp> historia.

<b>Tudortyyli</b> <i>[tjūdə-],</i> Englannin
gotiikasta renessanssiin välittävä tyylikausi,
jolle ominaista on n. s. <sp>t.-kaari,</sp>
litistetty huippukaari.

<b>Tuffi</b> (it.), tulivuorten tuhkasta y. m.
purkautumista muodostunut huokoinen ja hauras,
kokoomukseltaan vaihteleva harmaa kivilaji.

<b>Tugela,</b> joki Etelä-Afrikassa,
Natalissa, laskee Port Natalin
pohjoispuolella Intianmereen; 480 km.

<b>Tugendbund</b> <i>[tūgentbunt],</i> saks.
siveellis-tieteellinen yhdistys, per.
Königsbergissä 1808. Sen tarkoituksena oli
herättää vv:n 1806-07 suurten tappioiden
masentamassa kansassa isänmaallista
mieltä. Herätti Napoleonin epäluuloja ja
hajoitettiin 1809.

<b>Tuggurt,</b> <sp>Touggourt,</sp> kaup.
Etelä-Algeriassa, samannimisen Saharan
keidasryhmän pääpaikka. Rautatie Biskraan.
2,000 as.

<b>Tuglas,</b> <sp>Friedebert</sp> (s. 1886),
oikeastaan <sp>Mihkelson,</sp> vir. kirjailija
ja kirjallisuudenarvostelija, Noor-Eestin
(ks. t.) jäseniä. Teoksia: novellikokoelmat
„Kohtalo", „Vilkkuva tuli" (suomen:t),
„Raskuse vaim" ja „Hingede rändamine".
T. on virontanut Kiven „Seitsemän
veljestä" sekä Ahoa ja Kallasta.

<img 1>
Fr. Tuglas.
</img>

<b>Tuhatjalkaiset</b> <i>(Myriapoda),</i>
niveljalkaisluokka. Pään takana olevat
nivelet keskenään samanlaiset. Päässä
on 2-3 leukaparia ja 1 pari tuntosarvia.
Useimmat hengittävät ilmaputkilla. 2
lahkoa: kasveja syövät <sp>kaksoisjalkaiset</sp>
<i>(Diplopoda),</i> joiden ruumis on liereä
ja nivelissä 2 raajaparia, ja raateliaat,
myrkkyrauhasilla varustetut <sp>juoksujalkaiset</sp>
<i>(Chilopoda),</i> joiden ruumis on
litteä, kussakin nivelessä 1 raajapari.
Edelliseen lahkoon kuuluu esim.
<sp>hietatuhatjalkainen</sp> <i>(Iulus sabulosus),</i>
jolla on lähes 100 jalkaparia;

<img 1>
Tuhatjalkaisia.
<i>A</i> kaksoisjalkainen,
<i>B</i> juoksujalkainen.
</img>
</chapter>

<chapter name="Tuhat ja yksi yötä-Tukaanit">
jälkimmäisiä on <sp>kivituhatjalkainen</sp>
<i>(Lithobius),</i> jonka ruumis on vain
15-nivelinen. — T. ovat valonarkoja, kivien
alla, lahopuissa y. m. s. paikoissa eläviä.

<b>Tuhat ja yksi yötä</b> ks. <sp>Arabian
kieli ja kirjallisuus.</sp>

<b>Tuhatkauno,</b> Bellis perennis (ks. t.).

<b>Tuhatvuotinen valtakunta</b> ks. <sp>Kiliasmi.</sp>

<b>Tuhka,</b> kasvi- ja eläinsolukkojen
jähmeä palamis jäännös. Kaskien t:ssa on
kaliumin, natriumin, kalsiumin,
magnesiumin ja raudan silikaatteja, fosfaatteja,
sulfaatteja ja karbonaatteja. Maakasvien
t:aa käytetään lannoitusaineena,
uuttamalla siitä valmistetaan potaskaa,
merikasvien t:sta soodaa. Yleisten
polttoaineidemme tuhka sisältää tärkeimpiä
kasvinravintoaineita keskimäärin %:eissa:
<table>
<td><td c>Kalia   <td c>Fosforihappoa   <td c>Kalkkia
<td>Koivun       <td c>10          <td c>6            <td c>25
<td>Männyn        <td c>9          <td c>5            <td c>45
<td>Kuusen        <td c>9          <td c>3            <td c>32
<td>Kuskohiilen   <td c>0,7        <td c>0,6          <td c>16
<td>Kivihiilen    <td c>0,2        <td c>0,2           <td c>3,5
</table>

<b>Tuhkapuu</b> <i>(Cotoncaster vulgaris),</i>
ruusukasvien heimoon kuuluva pieni
pensas, jolla pienet, pyöreähköt lehdet,
valkoiset tai punertavat kukat ja
marjamainen punainen tai sinimusta hedelmä.
Kivikkoisilla mäillä harvinaisena
Etelä-Suomessa; myös koristepensaana viljelty.

<img 1>
Tuhkapuu.
</img>

<b>Tuhkarokko</b> <i>(morbilli),</i> tarttuva
kuumetauti, joka useimmiten puhkee
lapsissa ja jättää tav. pysyvän
immuniteetin. 9-12 p:ää kestäneen itämisajan
jälkeen ilmenevät taudin ensim. oireet:
nuha, silmäluomien punotus ja
vetistäminen, yskä, pieniä valkoisia pilkkuja
poskien sisäpinnalla, päänsärky, kuumetta.
3-4 p:ää myöhemmin nousee ihoon,
ensinnä tav. kasvoihin, pieniä, punaisia
neulannupin kokoisia tai suurempia
pilkkuja, jotka us. yhtyvät suuriksi
läiskiksi. Parin vrk:n kuluessa on ihottuma
levinnyt yli koko ruumiin, ja tällöin on
potilaan kuume korkeimmillaan ja yskä
pahimmillaan. Kun ihottuma sitten alkaa
vaaleta, helpottuu potilaan tila: kuume
laskee, yskä lievenee, ja iho kesii
hilseillen. T. on usein lievää, mutta
varsinkin heikoilla lapsilla siihen voi
liittyä tuhoisia jälkitauteja kuten
keuhkotulehdus tai keskikorvan tulehdus;
tuberkuloosi puhkeaa usein t:n jälkeen.
Tavallisesti t. ei kumminkaan vaadi muuta
hoitoa kuin vuoteessaoloa ja kevyttä
ruokajärjestystä. Silmien ollessa
tulehtuneet ja valoa aristavat on kartettava
liian kirkasta valoa, Tartunta leviää
sekä suoraan potilaasta että terveiden
ihmisten ja esineiden välityksellä.
Potilaan tulee olla 2 viikkoa eristettynä
terveistä, jotka eivät ennen ole t:oa
sairastaneet.

<b>Tuhkimus,</b> <sp>tuhkimo</sp> (ransk.
<i>cendrillon</i>), sadussa esiintyvä halpana
pidetty tyttö (poika), joka sitten kauneutensa
(kuntonsa) avulla kohoaa huomattavaan asemaan.

<b>Tuhkuri,</b> <i>eläint.,</i> vesikko (ks. t.);
<i>lääket.,</i> tuhkarokko (ks. t.).

<b>Tuhohyönteiset,</b> hyönteisiä, jotka
aiheuttavat vahinkoa joko käyttämällä
ravinnokseen ihmisten elintarpeita,
vaatteita, taloustarpeitä, hyötykasveja y. m.
tai elämällä loisina ihmisissä,
kotieläimissä ja hyötykasveissa, [Linnaniemi
(1915); Kukkinen (1920); Saalas (1924);
valtionentomologin kertomukset.] ks.
<sp>värikuvaliitettä.</sp>

<b>Tuija,</b> <sp>elämänpuu</sp> <i>(Thya</i> l. <i>Thuja),</i>
havu puusuku, johon kuuluu 4 aas. ja pohj.-amer.
lajia. Kasvutapa pyramidimainen. Oksat litteät, lehdet
suomumaiset, limittäiset, kävyt pienet, <sp>Amer.
tuija</sp> <i>(Thya occidentalis),</i> jota meilläkin
kasvatetaan puistopuuna, kasvaa suotuisissa
oloissa 20-30 m korkeaksi.

<img 1>
Tuijan oksa.
</img>

<b>Tuikkiminen</b> ks. <sp>Skintillatsioni.</sp>

<b>Tuileries</b> <i>[tyilrī'],</i> suom. <sp>Tuileriat,</sp>
ent. palatsi Pariisissa, Louvren yhteydessä, aloitettu
1564, kommunardien polttama 1871. T:n vieressä kaunis
T:n-puisto.

<b>Tuira,</b> rautatieasema Oulun-Kemin
rataosalla, Oulujoen kunnassa, 2 km Oulusta.

<b>Tukaanit,</b> <sp>pippurinsyöjät,</sp> etelä-amer.
kiipijälintuja, joilla suuri, hienosti
hammaslaitainen nokka ja korea höyhenpeite.
Suurin laji, brasilialainen
</chapter>

<chapter name="Tuhohyönteisiä">
<b>TUHOHYÖNTEISIÄ</b>
<table>
<td r>1. <td>Omenan lehtikirva <i>(Aphis pomi), a</i> siivellinen, <i>b-c</i>
<td r><td>siivettömiä naaraita, <i>d</i> omenakirvan kiertämiä lehtiä.
<td r>2. <td>Hallaperhonen l. pakkasmittari <i>(Cheimatobia brumata),</i>
<td r><td><i>a</i> koirasperhonen, <i>b</i> toukka.
<td r>3. <td>Omenakääriäinen <i>(Carpocapsa pomonella), a</i> perhonen,
<td r><td><i>b</i> toukka, <i>c</i> vioitettu omena halkaistuna.
<td r>4. <td>Omenakoi <i>(Hyponomeuta malinellus), a</i> perhonen siivet
<td r><td>levällään, <i>b</i> toukka, <i>c</i> vioitettuja lehtiä.
<td r>5. <td>Pihlajanmarjakoi <i>(Argyresthia conjugella), a</i> perhonen
<td r><td>siivet levällään, <i>b</i> toukka, <i>c</i> ja <i>d</i> vioitettuja omenia, päältä
<td r><td>ja halkaistuina.
<td r>6. <td>Vattukärsäkäs <i>(Anthonomus rubi), a</i> kärsäkäs, <i>b</i> mansikan
<td r><td>kukkaperiä, joista yksi jo puoleksi poikkipurtuna, toisen
<td r><td>silmuun naaras munaa laskemassa.
<td r>7. <td>Iso karviaispistiäinen <i>(Pteronus ribesii), a</i> pistiäinen, <i>b</i> ja <i>c</i>
<td r><td>toukkia, eri ikäisiä, alin viimeisen nahanluonnin jälkeen
<td r><td>(ilman mustia täpliä).
<td r>8. <td>Herneen rakkojalka <i>(Physopus robusta), a</i> rakkojalka siivet
<td r><td>levällään, <i>b</i> vioitettuja palkoja.
<td r>9. <td>Hernekääriäinen <i>(Laspeyresia nigricana), a</i> perhonen,
<td r><td><i>b</i> avattu palko vioitettuine herneineen.
<td r>10. <td>Apilakärsäkäs <i>(Apion  apricans), a</i> kärsäkäs, <i>b</i> toukka,
<td r><td><i>c</i> kotelo, <i>d</i> vioitettu apilankukinto.
<td r>11. <td>Ruskea raatokuoriainen <i>(Blitophaga opaca), a</i> kuoriainen,
<td r><td><i>b</i> toukka punajuurikkaan lehdellä.
<td r>12. <td>Porkkanakärpänen <i>(Psila rosæ), a</i> kärpänen, <i>b</i> vioitettu
<td r><td>porkkana toukkineen.
<td r>13. <td>Kaalilude <i>(Eurydema oleracea)</i>.
<td r>14. <td>Niittylude <i>(Lygus pratensis)</i>.
<td r>15. <td>Sinappikuoriainen <i>(Phædon cochleariæ), a</i> kuoriainen,
<td r><td><i>b</i> toukka.
<td r>16. <td>Rapsikuoriainen <i>(Meligethes brassicæ), a</i> kuoriainen,
<td r><td><i>b</i> rapsin kukkia tuholaisineen.
<td r>17 A. <td>Aaltojuovainen maakirppu <i>(Phyllotreta undulata)</i>.
<td r>17 B. <td>Mustajaikainen maakirppu <i>(Phyllotreta nigripes)</i> ja
<td r><td>maakirppujen vioittama kaalinlehti.
<td r>18. <td>Kaaliperhonen <i>(Pieris brassicæ), a</i> koiras, <i>b</i> naaras, <i>c</i> kotelo,
<td r><td><i>d</i> toukka, <i>e</i> munaryhmä kaalinlehdellä.
<td r>19. <td>Kaaliyökkö <i>(Mamestra brassicæ), a</i> perhonen, <i>b</i> toukka.
<td r>20. <td>Orasperhonen <i>(Agrotis segetum), a</i> perhonen, <i>b</i> toukka,
<td r><td><i>c</i> toukan nakertama lanttu.
<td r>21. <td>Kaalikoi <i>(Plutella maculipennis),  a</i> perhonen, <i>b</i> toukka,
<td r><td><i>c</i> kotelo.
<td r>22. <td>Kaalikärpänen <i>(Phorbia brassicæ), a</i> kärpänen, <i>b</i> kotelo,
<td r><td><i>c</i> toukkien vioittama lantun juuri.
<td r>23. <td>Juovikas viljaseppä <i>(Agriotes lineatus), a</i> kuoriainen,
<td r><td><i>b</i> toukka, <i>c</i> viljanoras, jonka juuressa toukka („juurimato").
<td r>24. <td>Niitty-yökkö <i>(Charæas graminis), a</i> naaras, <i>b</i> toukka
<td r><td>(„niittymato"), <i>c</i> kotelo.
<td r>25. <td>Valkotähkäyökkö <i>(Hadena secalis), a</i> perhonen, <i>b</i> toukka
<td r><td>(„solmumato") rukiin korren ylimmässä lehtitupessa.
<td r>26. <td>Kahuperhonen <i>(Hadena basilinea), a</i> perhonen, <i>b</i> toukka
<td r><td>jyviä nakertamassa.
<td r>27. <td>Ohrakärpänen <i>(Chlorops tæniopa), a</i> kärpänen, <i>b</i> toukka,
<td r><td><i>c</i> kotelo,  <i>d</i> ohrantähkä nakerrettuine jyvineen, <i>e</i> toukka
<td r><td>korren juureen nakertamassaan kolossa.
<td r>28. <td>Kahukärpänen <i>(Oscinis frit), a</i> kärpänen, <i>b</i> tuhottu oraan
<td r><td>taimi, <i>c</i> koverrettuja jyviä, <i>d</i> toukka lehtitupessa.
<td r>29. <td>Tukkimiehen täi <i>(Hylobius abietis)</i>.
<td r>30. <td>Kahdeksanhampainen kaarnakuoriainen l. „kirjanpainaja"
<td r><td><i>(Tomicus typographus), a</i> kuoriainen, <i>b</i> syömäkuvioita
<td r><td>kuusessa.
<td r>31. <td>Iso ytimennävertäjä l. „metsätarhuri" <i>(Blastophagus</i>
<td r><td><i>piniperda),</i> <i>a</i> kuoriainen, <i>b</i> männyn verso, jonka ydin kuoriaisen
<td r><td>kovertama.
<td r>32. <td>Mänty-yökkö l. mäntykarehtija <i>(Panolis griseovariegata),</i>
<td r><td><i>a</i> perhonen, <i>b</i> toukka männyn oksalla.
<td r>33. <td>Tavallinen männynneulapistiäinen <i>(Lophyrus pini), a</i>
<td r><td>koiras, <i>b</i> naaras, <i>c</i> toukka.
</table>
<b>TUHOHYÖNTEISIÄ</b>

<img 1>
</chapter>



<chapter name="Tukaatti-Tukholma">
<img 1>
Punanokkainen tukaani.
</img>
<sp>jättiläis-tukaani</sp> l. <sp>toko</sp>
<i>(Rhamphastus toco)</i> on n. 57 cm pitkä,
musta, rinta valkoinen, yläperä punainen.
Syö hedelmiä, linnunmunia y. m. Sen näköinen,
vähän pienempi, on  <sp>punanokkainen tukaani</sp>
<i>(R. erythrorhynchus)</i>.

<b>Tukaatti,</b> dukaatti (ks. t.).

<img 1>
TUKHOLMA
</img>
<b>Tukholma</b> (ruots. <i>Stockholm</i>), Ruotsin
pääkaup. Mälarista Itämereen laskevain
Norrströmin ja Söderströmin ympärillä,
osittain  saarilla. Vanhastaan vars. 
kaupunki jaetaan 5 osaan. Vanhin osa on
Stadsholmen-nimisellä saarella, <sp>Staden
mellan broarna</sp> (lyh. <sp>Staden</sp>).
Siellä on kuninkaan linna (nyk. asussaan
pääasiassa 1700-luvulta), Storkyrkan
(Suurkirkko) ja ritarihuone. Stadsholmenin
itärantaa reunustaa leveä Skeppsbron
laivasiltoineen ja tavaravajoineen; m. m.
Suomesta tulevat matkustajalaivat
laskevat tänne. Riddarholmenista (ks. t.).
Pienellä Helgeandsholmenilla on valtiopankki
ja valtiopäivätalo. <sp>Norrmalm</sp> (lyh.
<sp>Norr</sp>) on Stadenin kera T:n vars.
keskus suurine liiketaloineen ja hotelleineen,
m. m. Nordiska Kompanietin tavaratalo,
pilvenpiirtäjät Kuninkaantornit, Ooppera
l. Kunink. Teatteri, Konserttitalo (I.
Tengbomin rakentama, 1926). Pohjoisinta
</chapter>
<chapter name="Tukholman järjestelmä-Tuleentumisaste">
osaa sanotaan Vasastadeniksi, jossa on
m. m. korkeakoulurakennuksia.
Norrmalmin ja Vasastadenin itäpuolella on
<sp>Östermalm.</sp> Sen pohjoispuolella on
stadion. Norrmalmin ja Vasastadenin
lounaispuolella on <sp>Kungsholmen,</sp> jossa
m. m. kunnallisia rakennuksia, sairaaloita
ja tehtaita. Siellä on myös loistelias
kaupungintalo (R. Östbergin rakentama 1911-23),
joka linnan ohella on T:n huomattavin
rakennus, sekä raatihuone (rak. 1911-15).
Edellämainittujen kaupunginosien eteläpuolella
<sp>Södermalm</sp> (lyh. <sp>Söder</sp>).
Siellä on n. s. Katariinan-hissi, Katarinakyrkan
ja Högalidskyrkan. — T:n lukuisista puistoista
ovat huomatuimmat Kungsträdgården Norrmalmissa,
Humlegården Östermalmissa ja Mosebacken
Södermalmissa. — Kaupungin lähimmässä
ympäristössä on Djurgården (jossa m. m.
Skansen), Haga, Drottningholm ja Saltsjöbaden
(ks. n.) sekä joukko puutarha- ja muita
esikaupunkeja. — Tukholman Korkeakoulu
(avattu 1878, 3 tiedekuntaa, 1,100 ylioppilasta),
Karoliininen Opisto (ks. t.), tekn.
korkeakoulu, hammaslääkäriopisto,
eläinlääkärikorkeakoulu, taidekorkeakoulu,
musiikkikonservatorio, Kunink. Kirjasto.
Nationalmuseum (Kansallismuseo, taidemuseo),
Nordiska Museet (ks. t.), hist. museo,
lukuisia muistopatsaita. T. on Ruotsin
huomattavin teollisuuskaup. (kone-,
elintarve-, paperi- ja kirja- sekä nahka-
ja kutomateoll.), satamakaupunkina
Gööteporin jälkeen huomattavin. 460,000 as.
— Kaupunkina T. mainitaan ensi kerran 1252,
Kustaa II Aadolfin ajoista se on ripeästi
kasvanut. — ks. <sp>kuvaliitettä</sp> p. 865.

<b>Tukholman järjestelmä,</b> Brattin
(ks. t.) suunnittelema, Tukholmassa 1914
käytäntöön otettu viinanmyyntijärjestelmä,
joka on yksi muoto n. s. tarkkailujärjestelmää
l. parannettua Gööteporin järjestelmää
(ks. t.). Kukin viinanostajaksi hyväksytty
saa numeroidun vastakirjan, josta viinaa
ostettaessa erotetaan tilauskaavake. Kerralla
myydään vain rajoitettu määrä, samoin on
rajoitettu vastakirjan haltijalle vuodessa
myytävä määrä.

<b>Tukholman verilöyly,</b> Kristian II:n
8 p. marrask. 1520 Tukholmassa
toimeenpanema verilöyly, jossa 82 henkeä,
m. m. 2 piispaa teloitettiin; teloituksia
jatkettiin seuraavina päivinä.

<b>Tukikisko,</b> rautatien ylikäytävissä,
silloissa, vaihteissa y. m. varsinaisen
kiskon viereen sovitettu pyörää
sisäpuolelta ohjaava kisko.

<b>Tukinuitto</b> ks. <sp>Lauttaus.</sp>

<b>Tukiviiva,</b> graafisesti, s. o.
piirtämällä selville saatava puristusviiva
holvikaarissa, tukimuureissa y. m.; saadaan
siten, että rakenteen osan sisäisten
jännitysten keskipisteet eri leikkauksissa
yhdistetään. T:n tulee kulkea leikkauksen
keskimmäisen kolmasosan sisällä. Jos
se kulkee ulompana, on rakenteen osassa
sillä kohtaa vetojännitystäkin.
[„Teknillinen käsikirja" (1920).]

<b>Tukkakoskelo</b> ks. <sp>Koskelot.</sp>

<b>Tukkijoella,</b> Teuvo Pakkalan (ks. t.)
kansannäytelmä.

<b>Tukkimiehen täi</b> <i>(Hylobius abietis),</i>
kärsäkästen heimoon kuuluva mäntyjen
ja kuusien kuorta syövä, n. 1,5 cm pitkä
kovakuoriainen, jonka tuntosarvet kiinni
lähellä kärsän kärkeä. Peitinsiivissä
2 keltaista poikkijuovaa. Yleinen
maassamme, metsän pahimpia tuhohyönteisiä.
ks. värikuvaliitettä <sp>Tuhohyönteisiä</sp> 29.

<b>Tukkiruuhi,</b> uittoruuhi (ks. t.).

<b>Tukums,</b> Tuckum (ks. t.).

<b>Tukydides</b> (n. 454 — n. 400 e. Kr.),
kreik. historiankirjoittaja. Eli kauan
maanpaossa. Kirj. laajan teoksen
„Peloponneesolais-sota" (suomen.), jolla
tavallaan perustaa kriitillisen
historiankirjoituksen.

<b>Tula</b> <i>[tū-],</i> samannimisen
kuvernementin pääkaup. Keski-Venäjällä, Moskovasta
etelään, Upan varrella. Suuri asetehdas,
samovaarien valmistusta. 125,000 as.

<b>Tule</b> <i>[tū-],</i> Pyteaan mainitsema suuri
merensaari Euroopan luoteispäässä.
Myöhemmät kirjailijat käyttävät sitä
merkitsemään yleensä äärimmäistä pohjoista
seutua („ultima T.").

<b>Tuleentumisaste,</b> erinäisten kasvien,
varsinkin viljakasvien eri kypsyysasteet.
viljakasveilla erotetaan: <sp>maito- l.
viher-t.,</sp> jolloin jyvä ja korsi ovat
vihreät, jyvä maitomaisen tärkkelyksenpitoisen
nesteen täyttämä, kasviaihe niin kehittynyt,
että jyvä voi itää; <sp>kelta-t.,</sp> jyvä
vahamainen, ei vihreä, korsi kellastunut, ei
kuitenkaan sen ylin osa; <sp>täys i-t.,</sp>
kasvi kokonaan kellastunut, jyvä kovettunut;
<sp>kuollut t.,</sp> kasvi kokonaan kuollut,
ja jyvä usein irtaantuu itsestään. Maito-t:lla
korjatusta viljasta saadaan suhteellisesti
edullista olkirehua, mutta pieniä, ryppyisiä
jyviä, joista kehittyy heikko taimi.
Keltatuleentuneesta viljasta saadaan hyviä jauhoja,
mutta ei täysin kelvollista kylvösiementä,
joksi on käytettävä täysituleentuneen
viljan jyviä. Keltatuleentunut vilja
jälkituleentuu sadon korjuun jälkeen,
joten siitä saadaan täysin kelvollista
kylvösiementä.
</chapter>

<chapter name="Tulehdus-Tulikukka">
<b>Tulehdus</b> on elävän eläin solukon
reaktsioni erilaisten vahingollisten
vaikutusten johdosta. Tulehtuneessa kohdassa
tuhoutuu solukkoa, verestä tunkeutuu
suonen seinän lävitse nestettä, jopa
solujakin, ja lopulta tapahtuu solukon
uudistumista. T:n oireita ovat punoitus,
kuumotus, kipu, turvotus ja toiminnan
häiriytyminen.

<b>Tulema,</b> Salmin kirkonkylä.

<b>Tulemajärvi,</b> järvi Aunuksessa, 6 km
Suomen rajalta, 10 km pitkä, 6 km leveä.
T. laskee <sp>Tulemajokea</sp> myöten
Laatokkaan. Järven ympärillä on
samanniminen kunta.

<b>Tulenarat nesteet.</b> T:na n:nä
pidetään kaikkia niitä nesteitä, joista
Abel-Penskyn t:n n:n tutkimiskojeella
toimitetussa tarkastuksessa 760 mm:n
ilmanpaineessa +55°:ssa tai alemmassa
lämpötilassa lähtee syttyvää höyryä.
T n. jaetaan valmistukseen, varastossa
pitoon, myyntiin ja kuljetukseen nähden,
mikä ori säännöstelty 29/3 1924 annetulla
asetuksella, kahteen luokkaan: 1) <sp>erittäin
tulenarkoihin,</sp> joihin luetaan ne nesteet,
joista 760 mmm ilmanpaineessa +23°:ssa tai
sitä alemmassa lämmössä lähtee syttyvää höyryä:
bentsiini, ligroiini, petrolieetteri, eetteri,
eetteriliuokset, rikkihiili ja tällaisia
tulenarkoja nesteitä sisältävät vernissat,
2) <sp>vähemmän tulenarkoihin,</sp>
joihin kuuluvat muut t. n., kuten
puhdistettu petroli, haihtuvista aineista
vapautettu tärpätti y. m.

<b>Tulenheimo,</b> <sp>Antti</sp> (s. 1879),
oikeusoppinut ja poliitikko (kokoomuspuolue).
Rikosoikeuden prof. [Helsingin Yliopistossa
v:sta 1919, rehtori v:sta 1926. Senaattorina
1917, Hämeen läänin maaherrana 1918-19,
sisäministerinä 1918-19, pääministerinä 1925,
ollut Eduskunnan jäsenenä, Helsingin
kaupunginvaltuuston puheenjohtajana v:sta
1926. — Puoliso v:sta 1909 näyttelijätär Lilli
<sp>Horsma</sp> (s. 1879).

<img 1>
Antti Tulenheimo.
</img>

<b>Tulenjohto,</b> <i>sot.,</i> käsittää
huolehtimisen siitä, että vihollista ammutaan
mahdollisimman voimaperäisesti. T. on
ryhmän-, joukkueen- ja komppanian johtajien
tehtäviä. Heidän tulee valita maali, määrätä
tähtäin, tähtäyspiste, ampumisnopeus sekä
määrätä, mitä osia vihollisen asemasta heidän
alaistensa joukkojen pitää ampua.

<b>Tulenpalvonta,</b> tulen kunnioittaminen
jumalallisena voimana; esiintyy us.
uskontomuodoissa. Ennen kaikkea
palvellaan lieden tulta ihmisten ystävänä
ja suojelijana ja pahojen henkien
karkoittajana, — Sukua t:lle on tulen
maagillinen käyttäminen, esim. tapa keväällä
sytyttää tulia auringon valovoiman ja
lämmön lisäämiseksi.

<b>Tulensammutus,</b> taistelutoiminta
paliopaikalla. Siihen kuuluu „tapauksen
tutkiminen", palokaluston sijoitus ja
kuntoonpano, tulipalon rajoittaminen,
savutuuletus, raivaustyö, varsinainen
sammutus, ihmisten, eläinten ja arvoesineiden
pelastaminen, ympäristön suojeleminen,
rakennuksen suojeleminen vesivahingoilta,
jälkiraivaus ja -sammutus y. m.
Vanhempaan aikaan tapahtui „sammutus"
siten, että estettiin tulta levenemästä;
se sammui itsestään poltettuaan kaiken
palavan vallassaan olleella alueella. Nyk.
on sammutustaktiikka palokuntien
nopeuden ja palokaluston tehon kasvettua
muuttunut yhä enemmän aktiiviseksi,
s. o. tulipalo sammutetaan, vaikka se
olisi jo levinnyt laajallekin alueelle.
Tav. palokunta nyk. vars. kaupungeissa
yllättää ja sammuttaa irtipäässeen tulen
sen alkuasteilla, [Pesonen (1926).] vrt.
<sp>Palosuojelus,</sp> myös kuvaliite.

<b>Tulensammutusvälineet</b> ks. <sp>Palosuojelus.</sp>

<b>Tulenturva.</b> <sp>Paloapuyhdistys</sp>
T., Helsinki, per. 1919. Nimi v:sta 1928
<sp>Palovakuutus o.-y. Kansa,</sp> josta
pitäen läheisessä yhteistoiminnassa
Vakuutus o.-y:n Kansan kanssa. Vakuutuskanta
n. 850 milj. mk.

<b>Tulenvara.</b> <sp>Paloapuyhdistys</sp>
T., Helsinki, per. 1910. Vakuuttaa
osuuskuntien omaisuutta. Vakuutuskanta n.
1 miljardi mk.

<b>Tuli,</b> palamisilmiön yhteydessä
palavasta aineesta kohoava hehkuva kaasu,
vrt. <sp>Palaminen.</sp> Ennen luultiin t:n
olevan flogistonia (ks. t.).

<b>Tulikivi,</b> rikki.

<b>Tulikoe,</b> jumalantuomio (ks. t.),
jossa syytetyn oli jonkin aikaa
pidettävä kättään tulessa, kuljettava tulen
läpi, kannettava hehkuvaa rautaa j. n. e.
Vahingoittumattomuus osoitti syyttömyyttä.
vrt. <sp>Vesikoe.</sp>

<b>Tulikukka</b> <i>(Verbascum),</i>
naamakukkaisten heimoon kuuluvia korkeita,
karvaisia keltakukkaisia ruohokasveja.
Suomessa yleisin kuivilla rinnemailla
kasvava <sp>ukon t.</sp> <i>(V. thapsus).</i>
</chapter>

<chapter name="Tulikukka-Tulitikkuteollisuus">
<b>Tulikukka,</b> rikkihärme (ks. <sp>Rikki</sp>).

<b>Tulikärpäset</b> <i>(Pyrophorus</i>),
troopillisessa Amerikassa eläviä suuria ruskeita,
seppien heimoon kuuluvia kovakuoriaisia, joiden
keskiruumiin täplät loistavat pimeässä kirkkaan
vihreällä ja takaruumiin etureunan viirut kauniin
punaisella valolla. Tunnetuin laji on Antillien
saaristossa elävä <sp>kukujo l. cucujo</sp>
<i>(P. noctiluca),</i> joka voi kasvaa 3 cm:n
pituiseksi.

<b>Tulilanka,</b> <sp>stubiini,</sp>
räjähdyspanoksen sytytyslanka (keksi
Bickford 1831); ontto hamppunuora, jonka
sisässä on hitaasti palavaa (palamisnopeus
1 cm/sek.) ruutia. Nuora tervataan tai
päällystetään kautsulla. — Räjähdys- l.
pika-t:ssa on ruudin asemesta nitroselluloosaa.

<b>Tulilinja,</b> ampumalinja (ks. t.).

<b>Tulimaa,</b> saariryhmä Etelä-Amerikan
eteläpäässä, Magalhãesin salmen erottama
siitä. Koko saaristo n. 74,000 km<sup>2</sup>, josta
pääsaari T. n. 48,000 km<sup>2</sup>, 3,000 as.
Ilmasto sateista ja kylmää, tammikuun
keskilämpö n. +11°, heinäkuun n. +1°.
Vuoristot jäätiköiden peitossa. Alkuasukkaita,
tulimaalaisia (intiaaneja) on nykyisin enää
vain pari sataa, eniten on pääsaarella asuvia
ona-heimon jäseniä; elävät pääasiallisesti
metsästyksellä. Uudisasukasten pääelinkeinona on
lampaanhoito. Valtiollisesti saaristo on jaettu
Argentiinan ja Chilen kesken siten, että
Argentiinalla on pääsaaren itäosa ja
tämän itäpuolella oleva Staatensaari ja
Chilellä pääsaaren länsiosa ja etelässä
olevat pikkusaaret. Argentiinan alueen
pääpaikka on <sp>Ušuaia l. Ushuaia.</sp>

<b>Tulipesä,</b> tav. muurattu laite, jossa
polttoainetta poltetaan. T:n pohjana on
arina (ks. t.), jonka alla on tuhkapesä.
T:n etuseinässä on tulipesän luukku,
takaseinänä on tulikynnys, jonka yli
liekki kulkee ja jonka tarkoituksena
myöskin on kuristaa liekki ja ilma
sekaantumaan hyvin toisiinsa. T. on
höyrykattiloissa joko sisäpuolinen (kattilan
sisällä) tai ulkopuolinen (kattilan alla
tai edessä). — <b>Tulipinta</b> ks. <sp>Höyrykattila.</sp> —
<b>Tuliputki</b> ks. <sp>Höyrykattila.</sp>

<b>Tulirakko</b> <i>(Noctiluca miliaris),</i>
pallomainen, n. 1 mm:n mittainen
valtamerten pinnalla suurin joukoin elävä
siimaeläin, joka omalla valolla loistaen usein
aiheuttaa aaltoilevan meren pinnalla
välkehtivän „noidantulen".

<b>Tulirokko</b> <i>(scarlatina),</i> tarttuva, ankara
kuumetauti, joka esiintyy kulkutautina
tavallisimmin lapsissa, joskus myös
aikuisissa; jättää tav. pysyvän immuniteetin.
Tartunta leviää suoraan potilaasta tai
hänen koskettamistaan esineistä tai
terveiden välityksellä; t. voi tarttua vielä
kauan potilaan paranemisen jälkeen,
mutta ei itämisaikana. Tämä kestää
1-8 vrk. Tauti alkaa ankaralla
kuumeella, oksennuksilla ja kurkunkivulla,
jo samana tai seur. p. nousee ihoon tiheä,
hienopilkkuinen, tummanpunainen
ihottuma (aluksi etupäässä kaulaan, rintaan,
vatsaan ja reisien sisäpinnalle), joka
sitten leviää yli melkein koko ruumiin (ei
leukaan eikä suun ympärille). Suun ja
nielun limakalvot punoittuvat, ja nielurisoissa
näkyy us. harmahtavia täpliä, kaularauhaset
turpoavat ja käyvät aristaviksi Kuumetilaa
kestää tav. n. viikon päivät. Kolmannella
viikolla iho alkaa kesiä hilseillen tai suurina
liuskoina ja tätä kestää 5-6 viikkoa. Paitsi
suun, nenän ja nielun erittämässä limassa on
t:n tartunta-ainetta tässä ihohilseessä, minkä
vuoksi potilas on ympäristölleen
vaarallinen koko kesimisajan eli sairastumisen
alusta lukien n. 7 viikkoa. Tämän ajan
hänen tulee olla eristettynä muista,
varsinkin lapsista. T:n jälkitaudeista ovat
yleisimmät keskikorvantulehdus ja
munuaistulehdus. — Jos paikkakunnalla on
kulkutautisairaala, on t.-potilas toimitettava
sinne, muissa oloissa on hänet lääkärin
ohjeiden mukaan eristettävä terveistä.
Huoneet, joissa sairas on oleskellut, on
desinfioitava formaliinilla, Paranemisen
jälkeen on potilaan otettava perusteellinen
kylpy. Jos samassa perheessä on kouluakäyviä
lapsia, jotka ovat voineet saada tartunnan,
on näiden pysyttävä 10 päivää poissa koulusta.

<b>Tulistaja,</b> höyryntulistaja (ks. t.).

<b>Tulistajaveturi,</b> höyryveturi, jossa on
höyryntulistaja, tav. Schmidtin järjestelmää.

<b>Tulitikkuteollisuus.</b> Suomen ensim.
tulitikkutehdas perustettiin Kuopioon
1850 ja toinen Poriin 1856. Nyk. (1928)
on Suomessa 8 tulitikkutehdasta. Näistä
ruots.-amer. tulitikkutrustiin (Svenska
Tändsticks a.-b., Tukholma, per. 1917,
osakepääoma 270 milj. kruunua)
kuuluvia neljä (Kuopiossa O.-y. Savo, Porin
Tulitikkutehdas o.-y., Mäntsälän
Tulitikkutehdas o.-y. ja Viipurissa Suomen
Tulitikkutehdas o.-y.). Trustivapaita ovat
S. O. K:n, OTK:n, Saaren (Mäntsälässä)
sekä Kauppiaitten Teollisuus o.-y:n
(Lahdessa) tehtaat. Tehtaitten yhteinen
valmistusarvo oli 1927 46 milj. mk. ja
viennin arvo 30 milj. mk.
</chapter>

<chapter name="Tulitikkuvero-Tullgren">
<b>Tulitikkuvero</b> kannetaan Suomessa
valmistetuista sekä ulkomailta Suomeen
tuoduista tulitikuista. T:oa, jonka
maksaa täällä valmistetuista tulitikuista
valmistaja ja maahantuoduista
maahantuoja, on meillä kannettu v:sta 1922
lähtien ja on se tähän asti vahvistettu
1 v:ksi kerrallaan. V. 1928 oli t. 1 1/2
penniä tulitikkupakkauksen jokaiselta
alkavalta kymmenluvulta tulitikkuja (Lait
29/12 1922 ja 29/10 1927; Valtioneuvoston
päätös 29/12 1927).

<b>Tulitikut.</b> Aikaisin tunnettiin
<sp>tulikivi- l. rikkitikut,</sp> joihin tuli
saatiin tulusten taulasta.
<sp>Fosforituluksissa</sp> vuorostaan otettiin
rikkitikulla fosforia, joka saatiin syttymään
hankaamalla. <sp>Kastanta-t:ssa</sp> oli tikun
päässä kaliumkloraattia, rikkiä, sokeria
ja kumia. Kun tikun pää kastettiin
rikkihappoon, syttyi tikku. <sp>Raapaisu-t:ssa</sp>
oli tikun päässä kaliumkloraattia, rikkiä,
antimonisulfidia y. m. Tikku syttyi hangattaessa.
V. 1832 alettiin käyttää tikun päässä fosforia
<sp>(fosfori-t.),</sp> mutta nämä olivat
vaarallisia. V. 1844 keksittiin n. s. vaarattomat
t., joissa ei ole fosforia; sensijaan sitä
oli laatikon laidan raapaisupinnassa. — T. tehdään
tav. haapapuusta; tästä vuollaan leveä
ohut viilu, josta tikut leikataan. Tikut
kuivataan, pistetään pienin välimatkoin
kehykseen pystyyn, kastetaan ensin
parafiiniin ja sitten sytytysmassaan, joka
tarttuu päihin ja kuivuu niihin. Vihdoin
tikut pannaan rasioihinsa.

<b>Tulitorvi</b> ks. <sp>Höyrykattila.</sp>

<b>Tulium,</b> harvinainen maametalli, kem.
merkki Tu, at.-p. 168,5.

<b>Tulivuori</b> l. <sp>vulkaani</sp> on paikka,
missä hehkuvansulia aineita purkautuu
maan sisästä pinnalle. Tavallisesti on
t:n purkausaukon l. <sp>kraatterin</sp>
ympärille muodostunut purkautuneista
aineista kartiomainen vuori, mutta on myös
vuorettomia kraattereita. Purkautuvat
massat ovat kotoisin maankuoren sisässä
olevista sulista magmavarastoista.

<img 1>
Kerrostulivuoren läpileikkaus.
Tulivuoren putken täyttää sula
magma, jota tunkeutuu esiin
myös vuoren rinteistä.
Pystyviivoitus osoittaa
laavapatjoja.
</img>
Pääosina niissä ovat sula kiviaine <sp>laava,</sp>
ja kaasut. Laava on kokoomukseltaan
vaihtelevaa silikaattiainesta. Se joko
valuu virtoina tai patjoina tai kohoaa
purkausaukon päälle kummuiksi tai
sinkoilee kaasuräjähdyksistä ilmaan ja
kasaantuu aukon ympärille vulkaanisena
tuhkana, hiekkana ja suurempina
myhkyröinä n. s. <sp>lapilleina</sp> ja
<sp>pommeina.</sp> Purkauksien alussa sinkoilee
ilmaan niitä kiinteitä aineksia, jotka
ennen olivat täyttäneet kraatteriaukon.
Useimmat t:t purkavat sekä laavavirtoja
että tuhkaa ja lohkareita. T:n
tuhka-ainekset kovettuvat vähitellen
huokoiseksi kiveksi, n. s. <sp>tuffiksi.
Hohkakivi,</sp> joka on hyvin huokoista ja
niin kevyttä, että se pysyy veden pinnalla,
on us. tuhan sekaista laavaa. Kaasuina
purkautuu vettä, kloorivetyhappoa, rikkiä
ja sen yhdistyksiä ja hiilioksidia,
pienemmissä määrissä vetyä, typpeä ja
happea, alkali- ja rautaklorideja sekä
booriyhdistyksiä. Suurimpia tunnetuita t:ien
purkauksia on Sundasalmessa olevan
Krakataun (ks. t.) purkaus 1883. Vielä
valtavampi oli Sumbava-saaren
Tambora-tulivuoren purkaus 1815, missä on
laskettu purkautuneen 200 kuutiokilometriä
heitteleitä. Vesuviuksen purkaus 79 e. Kr.
oli näihin verraten vähäpätöinen;
viimeinen Vesuviuksen suuri purkaus
tapahtui 1906. Erittäin tuhoisa oli Mont Pelén
purkaus 1902 (vrt. <sp>Martinique</sp>).
Purkauksien aikana huomataan
maanjäristyksiä t:ien lähimmässä ympäristössä. —
T:ia syntyy sellaisiin seutuihin, missä
maankuori on tavalla tai toisella
särkynyt ja järkkynyt tiloiltaan. Mercalli'n
mukaan on tietoja 415 t:n toiminnasta,
ja näistä on 231 toiminut jälkeen
v:n 1800. Kaikkein useimmat (yli 300)
ovat tertiäärikaudella syntyneitten
vuorijonojen vyöhykkeissä. Muut ovat
enimmäkseen valtamerien saarilla. Myöskin
muinaisina aikoina on t:ien toiminta
ollut yhteydessä suurien maankuoren
häiriöiden kanssa ja niin ollen
vilkkaimmillaan vuorenpoimuttumiskausina.

<b>Tulkitseminen</b> ks. <sp>Laintulkinta.</sp>

<b>Tulkki</b> (ruots.), mittausväline, yleensä
asteikolla varustettu, ks. <sp>Mittausvälineet,</sp>
kuvia.

<b>Tulkkila,</b> Kokemäen kirkonkylä.

<b>Tullgarn</b> <i>[-ā-],</i> kuninkaallinen
huvilinna Keski-Ruotsissa, Itämereen
pistävällä niemekkeellä, läh. Trosaa.

<b>Tullgren</b> <i>[-ēn],</i> <sp>Hugo Albert</sp>
(s. 1874), ruots. hyönteistutkija, v:sta
1909 prof. ja valtion maataloudellisen
keskuskoelaitoksen hyönteistiet. osaston
johtaja. Tuhohyönteisiä koskevia tutkimuksia,
oppikirjoja ja yleistajuisia julkaisuja.
</chapter>

<chapter name="Tulli-Tulliperuutus">
<b>Tulli</b> (ruots.), vero, joka kannetaan
tavaroita maahan tuotaessa <sp>(tuonti-t.),</sp>
maasta vietäessä <sp>(vienti-t.)</sp> tahi maan
läpi kuljetettaessa <sp>(kauttakulku- l.
transito-t.).</sp> Ruotsin valtakunnassa
sanottiin ennen meritse tuoduista
tavaroista kannettua t:ia <sp>meri</sp>-t:ksi.
Vienti- ja kauttakulku-t:t ovat nyk. pääasiassa
lakkautetut, mutta tuonti-t:eilla on yhä
suuri merkitys. T:t ovat eräs laji
kulutusveroja (ks. t.). Jos niillä etupäässä
pyritään hankkimaan valtiolle tuloja,
sanotaan niitä <sp>finanssi- l, vero</sp>-t:eiksi.
<sp>Suojelus</sp>-t:eilla tahdotaan etusijassa
suojella kotimaista tuotantoa ulkomaiselta
kilpailulta kallistuttamalla ulkomaista
tavaraa. Jos t. on niin korkea, ettei
tavaraa ollenkaan kannata tuoda
maahan, sanotaan sitä <sp>prohibitiiviseksi
l. ehkäisy</sp>-t:ksi. T:eja
asetetaan usein myös valtiollisia ja
yhteiskunnallisia tarkoitusperiä silmälläpitäen.
T:n-alaiset tavarat sekä niistä
suoritettavat t:t luetellaan t.-tariffissa l.
t.-tak-sassa, T. kannetaan joko tavarain
arvon <sp>(arvo-t.),</sp> painon <sp>(paino-t.),</sp>
mitan tai kappaleluvun <sp>(kappale-t.)</sp>
perusteella. Nykyjään nämä n. s. <sp>erikois-t:t,</sp>
joista paino-t:eja käytetään eniten, ovat
yleisemmät kuin arvo-t:t, T.-tariffia sanotaan
<sp>autonomiseksi,</sp> jos se on laadittu
yksinomaan kotimaan tarpeita huomioon ottaen
eikä mikään sopimus muiden maiden kanssa estä
sen muuttamista olosuhteiden mukaan. Nyk.
on yleisesti koetettu järjestää eri maiden
välisiä t.-suhteita kauppa- ja
t.-sopimuksilla. Joskus on käyty t.-sotia, joissa
on käytetty taistelu-t:eja, ennenkuin
sopimuksia on voitu saada aikaan. Tätä
nykyä useimmissa sivistysmaissa
eduskunta määrää t:t, Suomessa on niistä
säädettävä lailla. V. 1926 Suomen t.-tulot
olivat 1,045 milj. mk., siitä vienti-t:ia
10 milj. mk.

<b>Tullialue,</b> alue, jota määrätty
tullilainsäädäntö koskee. T. on yleensä sama
kuin valtion alue, poikkeuksina vapaasatamat.

<b>Tulli-ilmoituskirja,</b> tulliselitys (ks. t.).

<b>Tullikartelli,</b> kahden valtion sopimus
toimenpiteistä salakuljetuksen ehkäisemiseksi.

<b>Tullikavallus,</b> rikos, jonka tekee se,
joka hankkiaksensa itselleen tai toiselle
hyötyä, väärällä ilmoituksella tai muulla
vilpillä pidättää tai yrittää pidättää
valtiolta tai kunnalta tullimaksua (Rikoslaki
38:11, 13-15, muutettuina 29/4 1926).

<b>Tullilaitos,</b> hallinnollinen laitos, jonka
tehtävänä on kantaa ja tilittää ulkomaisessa
tavaran vaihdossa ja merenkulussa
sekä kotimaisessa tavaranvalmistuksessa
ja kulutuksessa suoritettavat tullit,
aksiisit y. m. verot ja maksut, huolehtia
tullivalvonnasta, valvoa että tulli- ja
aksiisisäännöksiä noudatetaan sekä sitä,
että tulli- ja aksiisirikoksiin syypäät
saatetaan syytteeseen sekä toimittaa tilasto
ulkomaan kaupasta. Tullihallinnon
keskuselimenä on <sp>Tullihallitus,</sp> joka
toimii Valtiovarainministeriön alaisena.
Tullihallituksessa on päällikkönä
pääjohtaja ja jäseninä kolme johtajaa. Siinä
on seuraavat osastot: hallinto-osasto,
tiliosasto, tariffiosasto, revisionikonttori,
kanneviskaalinkonttori ja tilastokonttori.
Virkamiehinä on m. m. sihteeri, notaareja,
kamreeri, ylikontrollööri, kemisti, ylireviisori,
kanneviskaali. Paikallishallinnon järjestelyä
varten on tullialue jaettu <sp>tullivyöhykkeeseen</sp>
ja <sp>tullisisämaahan.</sp> Tullivyöhyke on
jaettu 25 <sp>tullipiiriin,</sp> joissa, yhtä
lukuunottamatta, on tullihallinnon
johdossa <sp>tullikamari.</sp> Sisämaassa
hoitavat paikallista tullihallintoa
Tampereen ja Kuopion tullikamarit sekä 7
muussa kaupungissa väliaikaiset tullikamarit.
Valtakunnan maa- ja merirajan vartiointia
varten on järjestetty maaraja- ja
rannikkovartiostoja. Tullikamarin esimiehenä
on <sp>tullinhoitaja.</sp> Rajavartiostossa
on rajatarkastajia, raja- ja tulliviskaaleja,
päällysmiehiä ja tullivartijoita (Asetus
t:sta 30/5 1927).

<b>Tulliliitto,</b> <sp>tulliunioni,</sp> kahden tai
us. valtion keskenänsä tekemä sopimus,
jonka mukaan ne esiintyvät muita
valtioita kohtaan tullipoliittisena
kokonaisuutena, niin että niillä on sama
tullitariffi ja samanlainen tullihallinto.

<b>Tullilimiitti</b> ks. <sp>Limiitti.</sp>

<b>Tulliluotto,</b> tullimaksun suorittamisen
lykkäys, joka myönnetään tavaranomistajille
heidän asettamaansa vakuutta vastaan.

<b>Tulliniemi,</b> <sp>Tullinokka,</sp>
Hankoniemen ja samalla Suomen mantereen
eteläisin kärki, Hangosta lounaaseen,
59° 48' 30" pohj. lev.

<b>Tullipassi,</b> todistus, jonka tullikamari
antaa ulkomaille lähtevälle laivalle ja
joka osoittaa että laiva on oikeutettu
lähtemään määräpaikkaansa.

<b>Tulliperuutus,</b> <sp>tullirestitutsioni,</sp>
liiaksi suoritetun tullimaksu takaisin maksaminen.
T:n myöntää eräissä tapauksissa tullikamari ja
eräissä tapauksissa tullihallitus.
</chapter>

<chapter name="Tullipolitiikka-Tulo- ja omaisuusvero">
<b>Tullipolitiikka,</b> tulliolojen
tarkoituksenmukaista järjestelyä
tarkoittava toiminta. Sen pääsuunnat ovat
vapaakauppa- ja suojelustullisuunnat.

<b>Tullipäiväkirja,</b> säädettyjen kaavain
mukaan tullikamareissa laadittava asiakirja,
johon merkitään tulevat ja menevät alukset,
niiden lasti, kannetut tullit j. n. e.

<b>Tulliraja,</b> raja, jonka yli mennessä
tavara tulee tullinalaiseksi. T. on
tavallisesti sama kuin valtakunnan raja.

<b>Tulliselitys,</b> <sp>tulli-ilmoituskirja,</sp>
tavaranomistajan tullikamarille annettava
ilmoitus tullikäsittelyn alaisesta tavarasta.
T:ia on annettava kolme kappaletta.

<b>Tulliselvittely,</b> toimitus, joka on
suoritettava, ennenkuin ulkomailta tuleva
alus saa purkaa lastinsa, <sp>tuloselvittely,</sp>
tai ulkomaille lähtevä alus saa jättää lähtösataman,
<sp>menoselvittely.</sp> Eräissä tapauksissa
ovat myöskin kotimaan satamien välillä kulkevat
laivat t:n alaisia.

<b>Tullisääntö,</b> 30/12 1887 annettu,
sittemmin useasti muutettu ja täydennetty
sääntö tullien kantamisesta.

<b>Tullitariffi</b> l. <sp>tullitaksa,</sp> verolaki,
jossa on määrätty, mitkä tavarat ovat
tullinalaisia sekä minkä yksikön mukaan
ja kuinka paljon niistä on tullia
suoritettava. Suomen tultua itsenäiseksi
annettiin ensimmäinen t. 26/3 1919. Sitä on
sittemmin vuosittain muutettu. Kysymys
uusitun ja pysyväisen t:n aikaansaamisesta
on parhaillaan vireillä.

<b>Tullivarasto,</b> julkinen tai yksityinen
varasto, johon maahantuotuja tavaroita
voidaan asettaa, kunnes ne lasketaan
vapaaseen liikkeeseen tai viedään maasta.

<b>Tullus Hostilius,</b> perintätarinain
mukaan Rooman kolmas kuningas.

<b>Tulo</b> on yksityistaloudelliselta
kannalta katsoen niiden taloudellisten
hyödykkeiden summa, joita taloudenpitäjä
saattaa määrättynä ajanjaksona käyttää
tarpeidensa tyydyttämiseksi. Kapitalistisen
tuotantotavan vallitessa eri t.-lajit
ovat seuraavat: <sp>työpalkat</sp> ja
liikeyritysten puhtaasta tuotosta lähtevät
tulot: <sp>pääomankorko, maankorko</sp>
ja <sp>liikevoitto.</sp> Lisäksi tulevat
<sp>persoonallisista palveluksista saadut t:t.</sp>

<b>Tulo,</b> <sp>produkti,</sp> kertolaskun (ks. t.)
merkitty tai suoritettu tulema. T. on
negatiivinen, jos negatiivisten tekijäin
luku on pariton, muuten positiivinen.

<b>Tuloilmoitus.</b> Kunnallisen
tuloverotuksen taksoittamisen ohjeeksi on
jokainen, joka on verovelvollinen kuntaan,
velvollinen kunnan taksoituslautakunnalle
antamaan kirjallisen ilmoituksen
tuloistaan. T. voidaan toimittaa asianomaiseen
paikkaan myös postitse (Laki 9/4 1919,
osaksi muutettu 20/1 1922 ja 21/12 1923).
vrt. <sp>Veroilmoitus.</sp>

<b>Tulo- ja lähtökatselmus,</b> katselmus,
joka toimitetaan maan vuokramiehen
luopuessa vuokra-alueesta ja uuden
vuokramiehen astuessa hänen sijaansa.
T.- ja l. toimitetaan samoin kruunun- ja
papiston- sekä lukkarin virkataloilla niitten
haltijain vaihtuessa, T.- ja l:n tarkoituksena
on tulijaan nähden todeta, missä
kunnossa vuokra-alue tai virkatalo on
hänen ottaessaan sen vastaan sekä
lähtijään nähden, missä kunnossa
luovutettava kiinteistö silloin on, onko
lähtijä velvollinen suorittamaan vaiko
oikeutettu saamaan korvausta.

<b>Tulo- ja menoarvio,</b> <sp>talousarvio,
budjetti l. rahasääntö</sp> on
arviolaskelma, joka an tehty jonkin
yksityistalouden tai julkisen yhdyskunnan
tiettynä tulevana ajanjaksona saatavista
tuloista ja suoritettavista menoista.
T.- ja m. on <sp>brutto-t.-</sp> ja m., jos
siinä tuloista ei ole vähennetty niiden
hankintakustannuksia eikä menoista niitä
tuloja, jotka ehkä asianomaisen menon
yhteydessä kertyvät, tai <sp>netto-t.- ja m.,</sp>
joka osoittaa vain ne tulo- ja menomäärät,
mitkä jäävät jäljelle, sittenkuin
mainitut vähennykset ensin on tehty.
<sp>Vakinaiseen t,- ja m:oon</sp> otetaan
sellaiset tulot ja menot, jotka säännöllisesti
uudistuvat joka varainhoitokautena;
<sp>ylimääräiseen t.- ja m:oon</sp> taas
otetaan epäsäännöllisesti sattuvat,
suuruudeltaan vaihtelevat ja usein
aivan odottamatta esiintyvät tulot ja
menot. <sp>Lisä-t.- ja m.</sp> on varsinaisen
t.- ja m:n lisäksi varainhoitokautena
laadittu t.- ja m. Valtion t.- ja m:sta
on säädetty v:n 1919 H. M:n 6:nnessa
luvussa sekä v:n 1928 V. J:ssä.
Kuntain t.- ja m:sta ovat säännökset 8/12 1873
asetuksessa kunnallishallituksesta
kaupungissa sekä 15/6 1898 asetuksessa
maalaiskuntain kunnallishallinnosta. vrt.
<sp>Valtiontalous,</sp> taulukko.
[Nevanlinna (1921).]

<b>Tulo- ja omaisuusvero,</b> valtiolle tulon
ja omaisuuden perusteella suoritettava
vero. Omaisuusvero on tässä
luonteeltaan enemmän nimellinen kuin
todellinen omaisuusvero ja tähtää siihen,
että omaisuudesta lähtevää, n. s.
vakautettua tuloa, koska se on
kantokykyisempää kuin työllä saatu tulo,
olisi verotettava ankarammin kuin
viimeksimainittua, T.- ja o. säädettiin
</chapter>

<chapter name="Tulolansaari-Tulpaani">
Suomessa 3/8 1920 annetulla lailla, jonka lain
sijalle 5/12 1924 annettiin nykyjään
voimassa oleva laki t.- ja o:sta. Kysymys
tämän verotuksen uudistamisesta on paraillaan
vireillä. Veroa on suoritettava siltä tulosta
ja omaisuudesta, mikä verovelvollisella on
ollut edellisenä kalenteri- tai tilivuonna.
Velvollisia suorittamaan veroa tulon ja
omaisuuden perusteella ovat, laissa säädetyin
poikkeuksin, Suomen kansalaiset sekä kotimaiset
yhtymät, laitokset ja säätiöt niin täältä kuin
muualta saamastaan tulosta sekä ulkomaalaiset
ynnä ulkomaiset valtiot, yhteisöt, laitokset
ja säätiöt täältä saadusta tulosta. Verosta
ovat vapaat valtio ja sen laitokset, kunnat ja
seurakunnat, yksityiset rautatiet, armeliaisuus-
ja opetuslaitokset sekä kansanvalistuksen,
tieteen tai taiteen y. m. edistämistä varten
perustetut yhteisöt, laitokset ja säätiöt,
joiden varat käytetään yksinomaan yleishyödylliseen
tarkoitukseen. Veronalaiseksi tuloksi katsotaan,
laissa iSäädetyin rajoituksin, verovelvollisen
rahassa saadut ja rahanarvoiset vuositulot;
maatalouskiinteistöstä saatuna tulona pidetään
sitä puhdasta tuottoa, jonka samanlaatuisten
kiinteistöjen kunnassa arvioidaan keskimäärin
antaneen ja tätä tuottoa arvioitaessa
noudatetaan saman vuoden kunnallistaksoitusta
varten vahvistettuja tuottoperusteita.
Tuloa arvioitaessa on lupa vähentää tulon
hankkimisesta ja säilyttämisestä
johtuneet kustannukset sekä sen lisäksi eräitä
muita laissa mainittuja menoja ja
kustannuksia. Omaisuudeksi, jonka
perusteella veroa on suoritettava, katsotaan
verovelvollisen varat, niinikään laissa
säädetyin poikkeuksin, ja on verovelvollisella
lupa omaisuutensa arvosta, joka
arvioidaan sellaisena kuin se oli
verovuoden lopussa, vähentää velkansa. Sekä
tulo- että omaisuusvero määrätään
nousevan asteikon mukaan, tulovero 0,4 %:sta
20 %:iin ja omaisuusvero 0,15 0/00:sta
8 0/00:een. Alin veronalainen tulomäärä
on 6,000 mk. ja alin veronalainen
omaisuus 40,000 mk. Veron määräämisen
perusteeksi tulee verovelvollisen antaa
<sp>veroilmoitus.</sp> Verotuksen toimittaa
kuhunkin kuntaan asetettu <sp>verotuslautakunta.</sp>
Sen päätöksestä voidaan valittaa kuhunkin lääniin
asetetulle <sp>tarkastuslautakunnalle</sp>
ja sen päätöksestä edelleen
Korkeimpaan Hallinto-oikeuteen. Valitus sillä
perusteella, että vero on laittomasti
maksettavaksi pantu, voidaan tehdä
maaherralle. Veron kantaa kruununvouti tai
maistraatti yhdessä tai useammassa erässä
valtiovarainministeriön määrääminä aikoina.
Suomessa suoritetaan valtiolle menevää
tuloveroa seur. asteikon mukaan:
<table>
<td>Tulo mk.<td c>Vero % tulosta<br>alarajan kohdalla<td c>Veron<br>vakioerä mk.<td c>Vero % alarajan<br>yli menevästä<br>tulon osasta
<td>6,000-9,000        <td c>0,4               <td c>24            <td c>1
<td>9,000-15,000       <td c>0,8               <td c>54            <td c>1,6
<td>15,000-30,000       <td c>1                <td c>150            <td c>3
<td>30,000-45,000       <td c>2                <td c>600            <td c>5
<td>45,000-60,000       <td c>3              <td c>1,350            <td c>7
<td>60,000-75,000       <td c>4              <td c>2,400            <td c>9
<td>75,000-90,000       <td c>5              <td c>3,750           <td c>11
<td>90,000-135,000      <td c>6              <td c>5,400           <td c>12
<td>135,000-180,000      <td c>8             <td c>10,800           <td c>16
<td>180,000-360,000     <td c>10             <td c>18,000           <td c>18
<td>360,000-540,000     <td c>14             <td c>50,400           <td c>20
<td>540,000-900,000     <td c>16             <td c>86,400           <td c>21
<td>900,000-1,500,000   <td c>18            <td c>162,000           <td c>23
<td>1,500,000           <td c>20            <td c>300,000           <td c>20
</table>
V. 1924 toimitetun tulo- ja omaisuusverotuksen
laskettiin tuottavan 354,8 milj. mk., josta
279,7 milj. mk. tuloveroa. 36:lla
yksityishenkilöllä oli tuloja vähintään
900,000 mk. vrt. <sp>Omaisuus.</sp>

<b>Tulojen suostuntavero,</b> vuosina
1917-19 valtiolle kannettu tulovero. Se
laskettiin kunnallistaksoituksen nojalla
osaksi perusverona osaksi lisäverona
tulon lisäyksen nojalla. vrt.
<sp>Tulosuostunta.</sp>

<b>Tulolansaari,</b> 9 km pitkä, 4 km leveä
asuttu saari Laatokassa, n. 10 km Sortavalasta.

<b>Tulomajoki,</b> joki Kuollan niemimaalla,
laskee Nuortijärvestä Kuollanvuonon
pohjaan. Latvahaarat Nuortijoki, Jaurijoki
ja Luttojoki lähtevät Suomen puolelta
Maan selän seuduilta.

<b>Tulosuostunta,</b> yleinen tulovero, jota
kannettiin 1865-85. vrt. <sp>Tulojen
suostuntavero.</sp>

<b>Tulovakuutus,</b> henkivakuutusmuoto,
jonka tarkoituksena on estää vakuutetun
jälkeenjääviä käyttämästä henkivakuutussummaansa
yhtäkkiä, ja siksi asianomainen yhtiö maksaa
sen vakuutetun perheelle neljännesvuosittain
5-20 v:n kuluessa.

<b>Tulovero.</b> T:oa kannetaan meillä
kunnallisverona sekä tulo- ja omaisuusverona.

<b>Tulpaani</b> <i>(Tulipa),</i> liljakasveihin
kuuluva sipulikasvisuku; us. lajeja
Länsi- ja Keski-Aasian aroseuduilla.
Meilläkin yleisiä koristuskasveja huoneissa
ja puutarhoissa. (Puutarha-t:ien
yhteisnimi <i>T. Gesneriana.</i>).

<img 1>
Tulppaani, oik. sipuli.
</img>
</chapter>

<chapter name="Tulpaanipuu-Tunkelo">
<b>Tulpaanipuu</b> <i>(Liriodendron tulipifera),</i>
pohj.-amer. <i>Magnoliaceæ</i>-heimon puu, jolla
5 cm leveät, keltaiset tulpaanimaiset kukat
ja liuskaiset lehdet. Keski-Euroopassa koristepuuna.

<b>Tulsa</b> <i>[təlsə],</i> kaup. Yhdysvalloissa,
Oklahoman valtiossa, Arkansas-joen varrella.
Öljyn tuotantoa, 73,000 as.

<b>Tulukset,</b> tulineuvot, joihin kuuluu
piikivi, tulirauta, jolla siitä isketään
kipinöitä, ja taulaa (sytykkeenä).

<b>Tulvat,</b> jokien ja järvien veden nousu
yli tavallisten äyräidensä ja leviäminen
uomaa laajemmille alueille. Suomessa
sattuneiden suurten t:n (viimeaikaisista
suurimmat vuosina 1899 ja 1924)
pääasiallisina syinä ovat olleet edellisten
talvien suuret lumisateet. T:n suuruus
maamme päävesistöjen keskusjärvissä ja
Laatokassa käy ilmi seuraavista luvuista
(jotka ilmaisevat, miten paljon tulvavesi
oli keskiveden korkeutta ylempänä).
<table>
<td c>Järvi<td c>Keskitulva cm<td c>Korkein tulva<br>1899 cm 1924
<td>Oulujärvi (Vaala) . . . <td>1912-23 57    <td c>133 <tab>102
<td>Pyhäjärvi (Tampere) . . . <td>1885-1923 71    <td c>251 <tab>128
<td>Päijänne . . . <td>1879-1923 45    <td c>191 <tab>115
<td>Saimaa (Lauritsala) . . . <td>1848-1923 35    <td c>181 <tab>160
<td>Laatokka . . . <td>1885-1923 37    <td c>138 <tab>178
</table>
— Myös maanjäristykset ja vedenalaiset
tulivuorien purkaukset voivat aiheuttaa
tuhoisia tulvia.

<b>Tuma</b> ks. <sp>Solu.</sp>

<b>Tumultti</b> (lat.), mellakka, meteli.

<b>Tumulus</b> (lat.), hautakumpu.

<b>Tumööri</b> (ransk.), kasvannainen.

<b>Tun</b> <i>[tan],</i> engl. tynnyri, 252 gallonia
viiniä, 216 gallonia olutta. vrt. <sp>Mitta.</sp>

<b>Tunberg</b> <i>[tūnbärj],</i> <sp>Sven</sp> (s. 1882),
ruots. historioitsija, Tukholman Korkeakoulun prof.
ja rehtori (v:sta 1927). Teoksia: „Sigismund och
Sverige 1597-98", „Norstedts världshistoria"-teoksen
päätoimittaja,

<b>Tunbridge Wells</b> <i>[taribridž uelz],</i>
kaup. Kaakkois-Englannissa, Lontoosta
kaakkoon. Terveyslähteitä. 37,000 as.

<b>Tundra,</b> arktisen vyöhykkeen
tasaisten alankomaiden yhteisnimitys:
erilaisia soita ja puuttomia sammal- ja
jäkälärikkaita varpukankaita sekä niiden
väliasteita. Kasvillisuus on matalaa ja
kitukasvuista etupäässä siksi, että routa
sulaa kesäisin maasta vain ohuehkosta
pintakerroksesta, T.-maisema on yksitoikkoista,
ruskeanvihertävää; vain jokivarsilla ja
kallioiden etelärinteillä on rehevämpi
kasvillisuus.

<b>Tuneld</b> <i>[tū-],</i> <sp>Erik</sp> (1709-88), ruots.
maantieteen kirjoittaja. Julk. „Inledning
til geographien öfver Sverige"; sen
7:nnessä painoksessa (1793-94) on
Porthanin kirjoittama Suomen maantiede.

<b>Tungue</b> l. <sp>Tungut,</sp> kunta Vienan
Karjalassa, Muurmannin radan länsipuolella.

<b>Tunguska,</b> 3 Jenisein lisäjokea:
<sp>Ala-T.</sp> (2,100 km), <sp>Keski- l.
Kivinen T.</sp> (1,300 km) ja <sp>Ylä-T.
l. Angara</sp> (2,200 km).

<b>Tunguusit,</b> altailaisiin kansoihin
kuuluva joukko pieniä, keskenään läheisesti
sukua olevia heimoja, jotka kalastajina,
metsästäjinä ja poronhoitajina asuvat
Itä-Siperiassa. T:eja ovat m. m. mantšulaiset.
Varsin, t. asuvat Amurinmaassa Tunguskan ja
Ohotanmeren välillä sekä Pohjois-Kamtšatkassa.

<b>Tunicata,</b> vaippaeläimet (ks. t.).

<b>Tunika</b> (lat.), roomalaisten käyttämä
paidantapainen alusmekko; kat. pappien
päällysvaippa.

<b>Tunis,</b> Tunisian pääkaup., maan
koillisosassa. Lukuisia moskeijoja.
Erilaista käsiteoll., jonka tuotteita
myydään basaareissa. 190,000 as.
(n. 80,000 eurooppalaista).

<b>Tunisia,</b> <sp>Tunis,</sp> Ranskan suojelusalue
Pohjois-Afrikassa Tripolitanian ja Algerian välissä;
125,130 km<sup>2</sup>, 2,16 milj. as., enemmistö
arabialaisia ja berbereitä, eurooppalaisia n. 175,000
(joista ranskalaisia 71,000, italialaisia 90,000),
juutalaisia 55,000. Pääelinkeino maanviljelys:
vehnää, ohraa, kauraa, öljypuita, taateleita,
etelänhedelmiä. Etelässä ja idässä asuu paimentolaisina
arabialaisia. Kalastusta (sardiineja ja tonnikaloja),
metsänhoitoa (korkkitammia), vuorityötä (fosfaatteja
ja rautamalmia). Hallintoa hoitavat kotimainen
ruhtinas (bei), ransk. kenraaliresidentti ja
ministeristö. — T. on ollut foinikialainen siirtokunta,
roomalaisten valloittama 146 e. Kr., arabialaisten
valloittama 600-luvulla, merirosvovaltiona 1500-luvulta
1800-luvun alkuun. Kuulunut Turkkiin v:sta 1575 sekä
Ranskan suojelusalueena v:sta 1881.

<b>Tunkelo,</b> <sp>Eemil Aukusti</sp> (s. 1870),
alk. <sp>Ekman,</sp> kielentutkija, Helsingin
Yliopiston suomenkielen apulaisena v:sta
1923, Suomalaisen Kirjallisuuden Seuran
sihteerinä 1910-27, Virittäjän päätoimittaja
1897-99 ja v:sta 1910. Pääteos: ,,Alkusuomen
genitiivin funktsioista".
</chapter>


<chapter name="Tunne-Tuntematon sotilas">
<b>Tunne.</b> 1. Se mieluisuuden tai
epämieluisuuden sävy l. laatu, joka kuuluu
määrätylle sielulliselle kokemukselle. T.
osoittaa, onko jokin mielentila tajuavalle
subjektille mieluinen vai vastenmielinen.
Tiedollisen ja tahdollisen aineksen
rinnalla t. tavallisesti käsitetään
sielulliseksi perusainekseksi, joka ei tyyten
puutu mistään sielullisesta elämyksestä.
— 2. Sellainen sielullinen kokonaistila
l. kokemus, jossa t:n-omainen aines on
huomattavan runsas, mutta johon myös
sisältyy tiedollisia ja tahdollisia aineksia.
Niinpä puhutaan esim. ilon ja surun t:sta,
rakkauden ja vihan t:sta, isänmaallisuuden
t:sta, uskonnollisesta t:sta, y. m.
Moninaisuutensa vuoksi t:t ovat vaikeasti
jaoiteltavissa. Tavallinen on se
jakoperuste, jonka mukaan t:t jaoitellaan
aistillisiin ja epäaistillisiin. Se t., joka
syntyy, kun minua lyödään, on aistillinen,
se pelko, joka syntyy, kun minua uhataan
lyödä, on epäaistillinen. Epäaistilliset
t:t on pääasiallisesti voimallisuutensa
puolesta jaettu <sp>varsinaisiin</sp>
t:iin, <sp>mielenliikutuksiin l.
affekteihin</sp> ja <sp>tunnelmiin.</sp>
Varsinaisiksi sanotaan kohtalaisen
voimakkaita t:ita, jotka liittyvät tajuttuihin
havaintoihin tai mielikuviin.
Mielenliikutukset ovat voimakkaita t:ita, jotka
liittyvät huomattaviin ruumiillisiinkin
elontoimintoihin ja saavat näistä lisävoimaa
ja väritystä. Häpeän mielenliikutus saa
kasvojen verisuonet pullistumaan,
suuttumuksen liikuttama henkilö pui nyrkkiä,
j. n. e. Tunnelmat ovat yleensä
pitempiaikaisia, epämääräisiin mielteisiin
liittyviä ja heikonpuolisia t:ita.

<b>Tunneli</b> (engl.), maan alitse kaivettu
tai vuoren läpi puhkaistu maaliikennetie,
vesiväylä tai vesijohto, T. tehdään
mieluimmin suora. Poikkipinta, rikkinäisessä
kallioissa ja maassa hevosenkengän muotoinen.
Sisusmuuraus tehdään kivestä, tiilistä, betonista
tai rautabetonista; myös rautarenkaita käytetään.
Meillä on rautatietunneleita Pönttövuoressa,
Möykynmäessä, Skurussa ja Halikossa, Nokian menoveden
tunneli on n. 600 m pitkä. Suurimpia rautatie-t:ta
ovat Simplon (19,8 km) ja Sankt Gotthard
(15 km), vesijohtotunneli New Yorkin
Croton-vesijohdossa (53 km).

<img 1>
Alppiradan
silmukkatunneli.
</img>

<b>Tunnelitauti,</b> <sp>vuoritauti</sp> (lat.
<i>ancylostomiasis</i>), erään pienen
suoliloisena elävän sukkulamadon, töpisuolinkaisen
(ks. t.) aiheuttama vähäverisyyden
ja heikkouden tila. Tauti on levinnyt
Keski- ja Etelä-Euroopassa erikoisesti
tunnelien rakennustyöläisten, kaivosmiesten
ja tiilentekijäin keskuuteen. Suomessa ei ilmennyt.

<b>Tunnussana,</b> sotaväessä erikoinen,
usein muutettava sana, jonka avulla
tunnetaan omaan väkeen kuuluviksi ne henkilöt,
vartiopäälliköt y. m., joille t. on annettu.

<b>Tunnussignaali,</b> kansainvälisen
merkinantojärjestelmän alkumerkki- ja
vastauslippu. Kuva ks. <sp>Lippu,</sp>
värikuvaliite.

<b>Tunnustaja</b> (lat. <i>confessor</i>), kristitty,
joka vainoissa -uskoaan rohkeasti tunnustettuaan
oli jäänyt eloon.

<b>Tunnustaminen,</b> oikeudenkäynnissä
asianosaisen asian käsittelyn aikana
tuomioistuimessa antama ilmoitus siitä, että
jokin hänelle epäedullinen asia on totta
tai että vastapuolen tekemä vaatimus on
oikea. Tunnustettu asia on todistetun
veroinen, jos kanteenalainen, joka on
tullut lailliseen ikään eikä ole mielipuoli,
vapaaehtoisesti oikeuden edessä
tunnustaa asian ja häntä ei ole siihen
kidutettu, peljätetty tai petollisesti
viekoiteltu. Henkeä koskevissa rikosasioissa ei
kuitenkaan ketään saa tuomita oman
tunnustuksensa nojalla, ellei ole seikkoja,
jotka tunnustuksen vahvistavat. Samoin
avioeroa huoruuden perusteella haettaessa
aviopuolisojen t. ei yksin ole riittävä
(Oikeudenkäymiskaari 17:36; Kunink.
julistus 5/12 1798).

<b>Tunnuste,</b> hyväksytty vekseli.

<b>Tunnustodiste.</b> T:ita ovat sellaiset
esineet, kuten veneet, pyydykset y. m.,
jotka maanomistaja tai metsästys- tai
kalastusoikeuden omistaja ottaa luvattomasti
metsästävältä tai kalastavalta tapahtuneen
rikoksen toteensaattamista varten (Rikoslaki
33:17 ja 38:5).

<b>Tunnustuskirjat,</b> <sp>symboliset
kirjat,</sp> yksityisten kristillisten
uskontokuntain opin ohjeelliset muodostelmat.

<b>Tuntematon sotilas.</b> Kansakunnan
tunnustuksena maailmansodassa kaatuneille
sotilaille päätettiin Englannissa
1920 haudata Westminster Abbeyhin joku
länsirintamalla kaatunut tuntemattomaksi
jäänyt sotilas. Aselevon kaksivuotispäivänä
11 p. marrask. 1920 tämä toimitus
suoritettiin suurin juhlallisuuksin.
Esimerkkiä on seurattu muissakin
ympärysvalloissa. Ranskan t. s. on haudattu
Pariisin Riemukaaren alle.
</chapter>

<chapter name="Tunti-Tuomarinjäävi">
<b>Tunti,</b> 1/24 vuorokautta.

<b>Tuntikulma,</b> tähden ja taivaannavan
kautta asetetun tason ja meridiaanin
välinen kulma.

<b>Tuntuasi,</b> hiekkakello (ks. t.).

<b>Tuntiympyrä,</b> se taivaanpallon
isoympyrä, jota pitkin tuntikulma luetaan,
vrt. <sp>Tähtitieteelliset ko'ordinaatat.</sp>

<b>Tuntoaisti,</b> ihon välityksellä saatavien
erilaisten aistimusten, lämmön ja
kylmyyden, paineen ja kosketuksen sekä
kivun aisti. Edellämainitut aistimukset
syntyvät vain määrätyissä lämpö- ja
kylmyys-, paine- ja kipupisteissä. Nämä
pisteet välittävät kukin omaan
erikoisalaansa kuuluvia aistimuksia ja eri
kohdissa ruumista ne ovat eri tiheässä.
Pienet hermohaarat tai erikoiset
tuntonystyrät ottavat ärsytyksen vastaan, ja
keskihakuisia hermoja myöten se johtuu
aivoihin. Us. eläimillä on ihon tuntoherkkyys
suurin eräissä päästä ulkonevissa
lisäkkeissä: tuntosarvissa ja -karvoissa,
viiksisäikeissä-, kärsässä y. m. s.

<b>Tuntokasvi,</b> Mimosa (ks. t.).

<b>Tuntosarvet,</b> kotilojen ja
niveljalkaisten päässä olevat lisäkkeet.
Niveljalkaisten t. (antennit) ovat nivelikkäitä,
muodoltaan ja rakenteeltaan monenmuotoisia,
toimivat etupäässä tunto- ja haju-, joskus
myös muina aistimina.

<b>Tuntsajoki,</b> Koutajokeen lännestä
laskeva suuri lisäjoki, virtaa Tuntsa-,
Vuolas- ja Susijärvien läpi. N. 150 km pitkä.

<b>Tuntuma.</b> Sotilaat ja voimistelijat
ovat <sp>käsivarsi-t:lla,</sp> kun he
ojentamalla vasemman käsivartensa voivat
koskettaa vierustoverinsa kaulusta,
<sp>kyynärpää-t:lla,</sp> kun he asennossa
seisten kyynärpäillään kevyesti koskettavat
vierustoverin kyynärpäätä.

<b>Tunturi,</b> puurajan yläpuolelle kohoava,
pyöreälakinen vuori.

<b>Tunturihaukka,</b> <sp>jahtihaukka</sp>
<i>(Falco gyrfalco),</i> jalohaukka, jonka
koiras on 52-57, naaras 57-61 cm pitkä; nilkat
etupuolelta höyhenpeitteiset alle puolivälin.
Selkäpuoli sinertävänharmaa, vaalein
poikkijuovin ja täplin kirjailtu, vatsapuoli
valkoinen, tummatäpläinen. Vanhat linnut
toisinaan melkein valkoiset. Hyvä lentäjä.
Asustaa harvalukuisena Lapin tuntureilla,
vaeltaa talvisin Etelä-Suomeen asti.
Pesä jyrkän kallion pengermällä. Rauhoitettu
Suomessa. Keskiajalla t:oja käytettiin
vartavasten opetettuina apulaisina metsästyksessä.

<img 1>
Tunturihaukka.
</img>

<b>Tunturipöllö</b> <i>(Nyctea scandiaca),</i>
suurimpia pöllöjämme: koiras 55-60,
naaras 60-65 cm. Valkoinen, musta- ja
ruskeatäpläinen, vanha koiras lumivalkoinen.
Pesii Suomessa Lapissa tunturien rinteillä
maassa. Syö sopuleita ja muita pikkujyrsijöitä,
myös lintuja.

<b>Tuohikotti,</b> kylä Valkealassa,
vapaussodan taistelupaikkoja.

<b>Tuohus,</b> tuohi- tai päresoihtu;
kreik.-kat. kirkossa käytetty vahakynttilä.

<b>Tuokko,</b> A. Törneroosin (ks. t.)
kirjailijanimi.

<b>Tuokslahti,</b> rautatiepysäkki
Sortavalan-Elisenvaaran rataosalla,
Sortavalan pitäjässä, 7 km Sortavalasta.

<b>Tuoksuherne,</b> hajuherne (ks. t.).

<b>Tuoksukuusama</b> l. <sp>kaprifoli</sp>
<i>(Lonicera caprifolium),</i> rentovartinen
koristepensas; viljellään tuoksuvien kukkiensa
vuoksi.

<b>Tuomaanpäivä,</b> <sp>Tuomaan messun päivä,</sp>
apostoli Tuomaan päivä 21 p. jouluk., oli
Ruotsi-Suomessa kameraalinen merkkipäivä, niin
kauan kuin jyväveroa maksettiin ja virkamiesten
palkat suoritettiin viljassa, Niiden, jotka
halusivat toimittaa tai vastaanottaa maksun
jyvissä voimassaolevan verohinnan mukaan
lasketun rahamaksun sijasta, tuli ennen tätä
päivää „irtisanoa vilja" toimitettavaksi.

<b>Tuomari,</b> viranomainen, jolle kuuluu
oikeudessa vireille pantujen juttujen
tutkiminen ja ratkaiseminen. Kaikilla t:eilla
on H. M:n 91 §:n mukaan se oikeus,
ettei heitä voida muutoin kuin laillisen
tutkimuksen ja tuomion nojalla julistaa
virkaansa menettäneiksi eikä myöskään
ilman omaa suostumustaan siirtää toiseen
virkaan, paitsi milloin siirto aiheutuu
tuomioistuinlaitoksen uudestaan järjestämisestä.
Velvollisia eroamaan virasta ovat t:t 70-vuotiaina.

<b>Tuomarinjäävi.</b> T:t ovat: kun
tuomari on jommankumman asianosaisen
kanssa sellaisessa sukulaisuudessa tai
lankoudessa, jossa avioliitto 1734 v:n
lain Naimiskaaren II luvun mukaan ei
ole luvallinen, siihen lukien myös hänen
serkkunsa sukulaisuuden, vaan ei
lankouden kannalta; kun tuomari on
asianosaisen vastapuoli tai julkinen
vihamies; kun tuomarilla tai hänen nyt
</chapter>

<chapter name="Tuomarinkapat-Tuomikoski">
mainituilla sukulaisillansa on siinä asiassa
osa, tai kun heillä on siitä erinomaista
hyötyä tai vahinkoa odotettavana; kun
tuomari toisessa oikeudessa on ollut samassa
asiassa tuomarina tai on siinä ennen ollut
asianajajana tai todistajana; kun tuomari
ennen, oikeuden tai maaherran käskyläisenä,
on päättänyt jotakin siihen asiaan
kuuluvaa; kun tuomarilla itsellään on
samanlainen asia toisessa oikeudessa. Jos
tuomari tietää t:n olevan olemassa, on
hänen luovuttava asian käsittelystä
(Oikeudenkäymiskaari 13:1).

<b>Tuomarinkapat,</b> käräjäjyvät (ks. t.).

<b>Tuomarinohjeet,</b> kokoelma yleisiä
oikeusperiaatteita, joitten tekijäksi
yleisesti on arveltu Olaus Petriä (ks. t.).

<b>Tuomarinvala.</b> Tuomarin, ennenkuin
hän ensim. kerran ryhtyy tuomarina
toimimaan on vannottava t., että hän
parhaan ymmärryksensä ja omantuntonsa
mukaan tulee täyttämään tehtävänsä
(Oikeudenkäymiskaari 1:7-8).

<b>Tuomarinympyrä,</b> kansanomainen
nimitys kivilatomuksille, joissa on
kymmenkunta suurehkoa kiveä asetettu kehäksi
ikäänkuin istumasijoiksi. Kansantarina,
jonka mukaan tuomarit eli lautamiehet
ovat noilla kivillä istuen käyneet oikeutta,
nähtävästi jo pakanuuden aikana, pitänee
paikkansa. Näitä „käräjäkiviä" tunnetaan
meillä vain Länsi-Suomesta.

<img 1>
Tuomarinympyrä Käräjämäellä Eurassa.
</img>

<b>Tuomarit,</b> Israelin heimojen
sankarilliset johtajat Josuan ja kuningasvallan
perustamisen välisenä aikana. T:ita
olivat m. m. Debora, Jefta, Gideon, Simson
(ks. n.). — T:n <sp>kirjan</sp> perusaineksen
muodostavat kertomukset t:n elämästä ja
sankaritöistä.

<b>Tuomarniemi,</b> metsäkoulu Ätsärissä,
per. 1903.

<b>Tuomas,</b> liikanimeltä <sp>Didymus</sp>
(= kaksoinen), Jeesuksen opetuslapsi;
luonteeltaan epäilevä ja synkkämielinen.

<b>Tuomas</b> (k. 1248), Suomen ensim.
varsin, kat. piispa (n. 1220-45). T. oli
engl.-synt. dominikaanimunkki, toimi
kaniikkina Upsalassa ja lähetyssaarnaajana
Suomessa. Virasta erottuaan eli Visbyn
dominikaaniluostarissa. vrt. <sp>Suomi,</sp>
historia, p. 480.

<b>Tuomas Akvinolainen</b> (1225-74),
skolastikko, it. dominikaanimunkki, Toimi
opettajana Roomassa, Pariisissa ja
Napolissa. Tämä keskiajan suurin
kirkonopettaja, jota kat. kirkko edelleen pitää
mitä suurimmassa arvossa, koetti yhdistää
Aristoteleen filosofian ja kirkon opin
yhtenäiseksi järjestelmäksi ja tahtoi
osoittaa, että uskon perustotuudet eivät
olleet ristiriidassa järjen kanssa.
Pääteos: ,,Summa theologiæ". Julistettiin
pyhimykseksi 1323. T. A:n oppilaita
sanotaan <sp>tomisteiksi.</sp>

<b>Tuomasfosfaatti,</b> tuomaskuona.

<b>Tuomas Kempiläinen</b> (1380-1471),
alankoni, mystikko, synt. Kempenin
kylässä, sukunimi <sp>Hämerken.</sp> Hänen
kirjoittamakseen arvellaan kuuluisaa
hartauskirjaa „De imitatione Christi"
(n. 1410-20, „Kristuksen seuraamisesta",
suomen.); myös „Mietelmiä Kristuksen
elämästä" on suomen.

<b>Tuomaskristityt,</b> apostoli Tuomaasta
nimensä saaneet, Syyrian nestoriaanisesta
kirkosta alkunsa johtavat kristityt,
jotka asuvat Intian Malabarrannikolla.

<b>Tuomaskuona,</b> kalkin- ja
fosforinpitoinen kuona, jota saadaan
sivutuotteena rautaa puhdistettaessa
Thomas-Gilchristin keksimän menetelmän mukaan.
T:n arvo lasketaan 2 %:seen
sitruunahappoliuokseen liukenevan
fosforihappomäärän mukaan. T:aa käytetään
väkilannoitteena etenkin happamille
niittyjä suomaille. vrt. <sp>Lannoitusaineet,</sp>
taulukko palstalla 957.

<b>Tuomas Ragvaldinpoika</b> (1724-1804),
talonpoikainen hengellinen runoilija, synt.
Tyrväällä.

<b>Tuomi</b> <i>(Prunus padus),</i> joks. yleisenä
maassamme kasvava, ruusukasvien heimoon kuuluva
puu tai korkea pensas. Kukkii kevätkesällä,
kukat valkoiset, tertussa, luumarjat mustia,
vahvasti parkkihappoisia, hieman myrkyllisiä
(sinihaponpitoisia). Tuomen lehtikirva muuttaa
kesällä usein kauraan vahingoittaen vihantia korsia.

<b>Tuomikoi</b> <i>(Hyponomeuta padi),</i>
omenankehrääjäkoille lähisukuinen
pikkuperhonen. Toukka tuholaisena tuomella,
jonka lehtiä syö ja johon kehrää
vaaleanharmaata seittiänsä. Ei siirry
omenapuihin.

<b>Tuomikoski,</b> <sp>Antti</sp> (s. 1842),
Limingan lukkari, valtiopäivämies.
</chapter>

<chapter name="Tuomio-Tuomipihlaja">
<b>Tuomio,</b> laajemmassa merkityksessä
päätös, jolla oikeudessa vireillä ollut
oikeusjuttu lopullisesti ratkaistaan,
ahtaammassa merkityksessä hovioikeuden
tai Korkeimman Oikeuden antama
ratkaisu riita-asiassa. Rikosasioihin sekä
riita-asioissa, jos ratkaisu ei koske itse
pääasiaa, annetaan ylioikeuksissakin
päätös. Jokainen t. on perustettava syihin
ja lakiin, ja on siihen selvästi pantava ne
pääsyyt ja se lainpaikka, joihin t. nojautuu,
<sp>tuomionperusteet</sp> (Oikeudenkäymiskaari
24:s luku, osittain muutettu 27/4 1868, 7/9
1901 ja 19/12 1921).

<b>Tuomioherra,</b> kat. tuomiokapitulin jäsen.

<b>Tuomioistuin,</b> valtiovallan elin, jonka
päätehtävänä on lainkäyttö. Asialliseen
pätevyyteensä nähden ovat t:t meillä
<sp>yleisiä</sp> tai <sp>erikois-t:ia.</sp>
Yleisiä t:ia ovat kihlakunnan-, raastuvan-
ja hovioikeudet sekä Korkein Oikeus ja
hallinto-oikeudellisen lainkäytön alalla Korkein
Hallinto-oikeus. Erikois-t:ia ovat m. m.
sota-, ylisota-, maanjako-, virkayli- sekä
valtakunnanoikeus ja tuomiokapituli.
Satunnaisten t:n asettaminen on H. M:n
60 §:ssä kielletty.

<b>Tuomiokapituli,</b> kuhunkin hiippakuntaan
asetettu virasto, jonka tehtävänä on
hoitaa kirkollista hallintoa sekä
kirkollisten toimitusten hoitoa, pitää huolta
virka- ja palvelusmiesten asettamisesta
seurakuntiin, valvoa seurakuntain hoitoa
ja papiston toimintaa sekä kirkon etuja
ja oikeutta, kuin myös käsitellä ja
ratkaista ne asiat ja valitukset, jotka
laillisessa järjestyksessä saatetaan sen
tutkittavaksi. T:ssa on puheenjohtajana
piispa sekä jäseninä sen kaupungin
kirkkoherra, jossa t. sijaitsee,
<sp>tuomiorovasti,</sp> ja kaksi papiston jäsentä,
<sp>asessoria,</sp> jota paitsi t:n sihteerillä,
jonka tulee olla lakimies, on istunto- ja
puhevalta t:ssa.

<b>Tuomiokirja,</b> alioikeuden yleinen
asiapöytäkirja riita- ja rikosasioissa.
Vastakohtana t:lle sanotaan <sp>pikkupöytäkirjoiksi</sp>
alioikeuden lainhuudatus-, kiinnitysasiain-,
irtaimistokiinnitysasiain-, avioehtoasiain-,
holhousasiain- ja rekisteröimisasiainpöytäkirjoja.

<b>Tuomiokirkko,</b> <sp>katedraali,</sp>
hiippakunnan piispan kirkko.

<b>Tuomiokunta.</b> Oikeudenhoitoa varten
on maaseutu jaettu 65 t:aan, joista kukin
käsittää kaksi tai useamman käräjäkunnan.
Kullakin t:lla on oma tuomarinsa,
kihlakunnantuomari, joka toimii puheenjohtajana
käräjäkuntain kihlakunnanoikeuksissa ja muuten
hoitaa t:n tuomarin tehtäviä. T:t ovat
hovioikeuksien alaisia.

<b>Tuomioluettelo,</b> vahvistetun kaavan
mukaan pidettävä, tuomiokirjaan liitettävä
luettelo alioikeuksissa käsitellyistä asioista.

<b>Tuomion moittiminen.</b> Joka moittii
tuomiota tai päätöstä oikeuden edessä
tai muualla, rangaistaan sakolla
(Oikeudenkäymiskaari 28:1 ja 2, muutettuina
27/4 1868).

<b>Tuomionpurkaminen,</b> ylimääräinen
muutoksenhakukeino, jolla tuomio,
huolimatta siitä, että se on voittanut
lainvoiman, voidaan saada puretuksi. T:ta
haetaan Korkeimmalta Oikeudelta sekä
hallinto-oikeudellisissa asioissa
annettujen päätösten purkamista
Korkeimmalta Hallinto-oikeudelta. T:n
edellytyksenä on, että on olemassa uusia
perusteita, s. o. tosiasiallisia seikkoja, jotka
voivat vaikuttaa asian ratkaisuun ja
samalla ovat sellaisia, että hakija ei ole
niitä ennen tuntenut tai ainakaan
ymmärtänyt niiden merkitystä asialle
(Oikeudenkäymiskaari 31:3).

<b>Tuomion rikkominen.</b> Joka uudestaan
oikeuteen vetää asian, josta lainvoiman
saanut tuomio tai päätös jo ennen on,
rangaistaan sakolla (Oikeudenkäymiskaari
28:1, muutettuna 27/4 1868).

<b>Tuomion selitys.</b> Jos tuomioistuimen
antama tuomio tai päätös on epäselvä,
on asianosaisille myönnetty, eräin
edellytyksin, oikeus saada siltä
tuomioistuimelta, joka on asian ratkaissut,
t. s:tä (Oikeudenkäymiskaari 24:10 ja 11,
viimeksimainittu muutettuna 27/4 1868).

<b>Tuomionvoipa</b> tarkoittaa sitä
tuomioistuimen jäsenten lukumäärää, mikä
vaaditaan pätevän päätöksen antamista
varten, vrt. <sp>Päätösvaltaisuus.</sp>

<b>Tuomiorovasti,</b> tuomiokirkkoseurakunnan
kirkkoherran arvonimi. T. on tuomiokapitulin
varaesimies.

<b>Tuomiovalta,</b> valta käyttää lakia ja
oikeutta, s. o. suoda oikeusturvaa sen
tarvitsijalle ja hakijalle. T:aa käyttävät
meillä riippumattomat tuomioistuimet,
ylimpinä oikeusasteina Korkein Oikeus
ja Korkein Hallinto-oikeus (H. M.
17/7 1919, 2 §:n 4 mom.).

<b>Tuomiovirhe,</b> oikeudenkäynnissä
prosessilakia vastaan tapahtunut virhe,
jonka perusteella päätökseen tai tuomioon
voidaan hakea muutosta (Oikeudenkäymiskaari
25:21).

<b>Tuomipihlaja</b> <i>(Amelanchier</i> l.
<i>Aronia),</i> ruusukasvien sukuun kuuluvia
valkokukkaisia koristepuita ja -pensaita. Meillä
puistopuuna hoidettu <sp>kanadalainen</sp>
t. <i>(A. canadensis)</i> on tuomen näköinen.
</chapter>

<chapter name="Tuonenkurki-Tuotanto-osuuskunta">
<b>Tuonenkurki</b> <i>(Ciconia),</i> astujalintuja,
lähinnä haikarain sukulaisia, Pitkänokkaisia ja
-koipisia, Poikaset aluksi avuttomia, emo ruokkii
niitä kauan pesässä. <sp>Valkea</sp> t. eli
<sp>kattohaikara</sp> <i>(C. alba)</i> on yli 1 m

<img 1>
Valkea tuonenkurki.
</img>
pitkä, muuten valkoinen paitsi siivet ja pyrstö
mustat; nokka ja jalat punaiset.
Pesii Etelä- ja Keski-Euroopassa
(Etelä-Ruotsissakin) rakennusten katoille tai
puihinkin. Käy ihmisasuntojen lähellä
joks. kesyksi. Munia 3-5, likaisen
valkoiset. Syö pikkujyrsijöitä, sammakoita,
hyönteisiä. Suomessa on useita kertoja
tavattu kattohaikaroita, ei kumminkaan
pesivinä. — <sp>Musta</sp> t. eli
<sp>mustahaikara</sp> <i>(C. nigra)</i> on
selkäpuolelta tummanruskea, vihreän ja
punertavanmetallinhohtoinen, vatsapuolelta
valkoinen. Keski- ja Etelä-Euroopassa. Karttaa
ihmisen läheisyyttä. Muutamia kertoja nähty
Suomessa.

<b>Tuonti,</b> <sp>importti,</sp> ulkomaankaupan
toinen päähaara: tavaroiden maahan
tuonti ulkomailta. vrt. <sp>Kauppatase</sp>
ja <sp>Suomi,</sp> kauppa, p. 472. —
<b>Tuontiteollisuus</b> ks. <sp>Teollisuus.</sp> —
<b>Tuontitulli,</b> tulli, jota suoritetaan maahan
tuoduista tavaroista.

<b>Tuoppajärvi,</b> Vienan-Karjalan suurin
järvi, kuuluu Koutajoen vesistöön; 90 km
pitkä, 40 km leveä. Lähellä länsirantaa
sijaitsevassa <sp>Saaressa</sp> oli aikoinaan
kuulu vanhauskolaisluostari „Saaren monasteri".

<b>Tuoppi</b> (ruots.), vanha astiamitta,
1/2 kannua. vrt. <sp>Mitta.</sp>

<b>Tuorla,</b> kartano Piikkiössä; osa T:n
maista Kaarinan pitäjän alueella.

<b>Tuotanto,</b> <sp>produktsioni,</sp> se
ihmistyö, jolla tarpeidemme tyydyttämiseksi
osaksi valmistetaan taloudellisia
hyödykkeitä sekä suoritetaan erilaisia
palveluksia, osaksi enennetään sekä
vapaiden että taloudellisten hyödykkeiden
käyttökelpoisuutta. Taloudellista t. on
vain sillä ehdolla, että valmiilla
tuotteella on suurempi arvo kuin niillä
hyödykkeillä, niillä yksinkertaisilla osilla,
joista se on syntynyt, Mitä suuremmassa
määrässä näin on laita, sitä tuottavampaa
t.-toiminta on ollut. T. voi olla 1)
pelkkää hyödykkeiden anastamista
(metsästys, kalastus, vuorityö), 2) luonnon
voimien ja aineiden suunnitelmanmukaista
käyttämistä hyödykkeiden aikaansaamiseksi
(maanviljelys, metsänhoito, karjanhoito);
näiden t:n haarojen, n. s. alku-t:n, lisäksi
tulevat 3) raaka-aineiden jalostaminen
kulutusesineiksi (teollisuus), 4) jakelutoiminta
(kauppa, kuljetustöinä, pankkitoimi) ja 5)
vakuutustoimi. Aineellisen t:n ohella voi
puhua aineettomasta t:sta, joka käsittää
tieteen, taiteen, kirjallisuuden, erilaiset
persoonalliset palvelukset y. m.
<sp>T:n-tekijät</sp> ovat työ, luonto (maa ja
muut luonnonvarat) ja pääoma. Näistä on
kuitenkin ainoastaan työ varsinainen aktiivinen
t:n-tekijä. Sen rinnalla luonto välttämättömänä
edellytyksenä kaiken t:n mahdollisuudelle
esiintyy t:n passiivisena aineksena. Kolmatta
tekijää, pääomaa, jolla tarkoitetaan
kaikkia t:n apuvälineitä, jotka itse on
tuotettu, ei voi pitää itsenäisenä, koska sen
olemassaolo jo edellyttää t:oa. Kaikki t.
tapahtuu kulutusta varten. Alkuperäisissä
oloissa n, s. omavaraisen kotitalouden
vallitessa t:lla on myöskin yksityistaloudelliselta
kannalta katsoen tämä tarkoitus, s. o. jokainen
harjoittaa t:oa tyydyttääksensä omia ja
perheensä tarpeita. Mutta kapitalismin
vallitessa t. on tärkein osa yksityistaloudellista
ansiotoimintaa, s. o. maanomistajat ja kapitalistit
tai heiltä vuokratulla maalla ja lainaksi
saadulla pääomalla toimivat yrittäjät
ryhtyvät t:oon vain ansion vuoksi.
Yhteiskunnan tarpeiden tyydyttämiseksi
välttämätön t. saadaan siis syntymään
vain, jos se kapitalisteille ja yrittäjille
näyttäytyy yksityistaloudellisesti
edulliseksi, s. o. jos se tuottaa voittoa. Tämä
voitto on se ylijäämä eli puhdas tuotto,
joka syntyy siinä tapauksessa, että t:n
tulos on arvoltaan suurempi kuin t:oon
pannut kustannukset. Nämä t.-kustannukset
ovat yksityistaloudellisessa merkityksessä
kaikki ne menot, jotka liikkeenharjoittajalla
on työpalkoista, raaka- ja apuaineista,
koneiden ja työkalujen arvon väheneminen
kulumisen kautta ja liikeyritykseen sijoitetun
pääoman korko.

<b>Tuotanto-osuuskunta</b> ks. <sp>Osuustoiminta.</sp>
</chapter>

<chapter name="Tuotantorehu-Tupakka">
<b>Tuotantorehu</b> ks. <sp>Lypsykarjanhoito.</sp>

<b>Tuotantovero</b> l. <sp>valmistusvero,</sp>
kulutusverotuksen muoto, jolle on ominaista,
että vero kannetaan tavarasta tämän ollessa
tuotannon l. valmistuksen asteella.

<b>Tuoteplakaatti</b> (ruots. <i>produktplakatet</i>),
1724 Ruotsissa julkaistu kauppasääntö, jossa
vallalla olevan merkantiilijärjestelmän
periaatteita noudattaen kielletään vieraita
kansoja tuomasta omilla tai palkkaamillaan
laivoilla muita kuin oman maansa tuotteita.
vrt. <sp>Purjehdussääntö.</sp>

<b>Tuottamus</b> l. <sp>culpa.</sp>
Oikeudenloukkauksen sanotaan tapahtuneen t:sta,
kun oikeudenloukkaus ei ole ollut tekijän
tarkoittama eikä edeltäkäsin arvaama, mutta
kuitenkin on sellainen, että tekijä olisi
voinut ja hänen olisi pitänyt tekonsa
tai laiminlyöntinsä seuraukset arvata, jos
hän olisi ollut niin huolellinen kuin
oikeusjärjestys vaatii. Joka laiminlyö
tällaisen huolellisuuden, niin että hän,
vaikkakin jommoisellakin varmuudella
huomaa tekonsa laadun, siitä huolimatta
sen tekee, arvellen, ettei
oikeudenloukkausta synny, on syypää n. s.
<sp>tietoiseen t:een</sp> (lat. <i>luxuria</i>);
jos joku taas ei käännä tarpeellista huomiota
tekoonsa, eikä sen vuoksi huomaa sen
laatua, on hän syypää n. s. <sp>tiedottomaan
t:een</sp> (lat. <i>culpa</i>). Yksityisoikeudellisessa
oikeustieteessä tehdään ero <sp>törkeän t:n</sp>
<i>(culpa lata)</i> ja <sp>lievän t:n</sp>
<i>(culpa levis)</i> välillä, sen mukaan tuleeko
tekijän toimia erityistä tarkkuutta vaativissa
oloissa vai ei.

<b>Tuotto,</b> tuotannon tulos määrättynä
talouskautena. Vähentämällä tästä
tuotantokustannukset saadaan puhdas t.

<b>Tuottoarvo,</b> maatilan arviohinta,
saadaan kapitalisoimalla tilan antama
puhdas tuotto käyvän korkokannan mukaan.

<b>Tuottoverot</b> ovat veroja, joille on
ominaista, että verovelvollisen
maksukyky määrätään hänen jokaisesta
tulolähteestä saamansa tulon, erikoistulon,
mukaan, ja joille on luonteenomaista
myöskin se, että veron suuruus
määrätään kullekin tulolähteelle ominaisten
ulkonaisten tunnusmerkkien mukaan. T:sta
mainittakoon: maavero, rakennusvero, elinkeinovero,
pääomankorkovero ja työntuottovero.

<b>Tuovila,</b> Toby (ks. t.).

<b>Tuovilanlahti</b> ks. <sp>Maaninganjärvi.</sp>

<b>Tupajärjestys,</b> kasarmien tuvissa
noudatettava järjestys. T:tä valvoo siksi
määrätty <sp>tuvanesimies. Tupapalvelukseen</sp>
määrätty mies huolehtii tuvan ja yhteisessä
käytössä olevan kaluston puhdistamisesta.

<b>Tupakka</b> (esp. <i>tabaco,</i> alk.
intiaanisana) valmistetaan <i>Solanaceæ</i>-heimoon
kuuluvain <i>Nicotiana</i>-laijien kuivatuista
lehdistä. T.-kasvit ovat korkeahkoja, isolehtisiä,
tahmeakarvaisia ruohoja, joilla suurehkot, eri lajeilla
eri väriset kukat. Kotoisin Amerikasta. Tärkein laji,
n. s. <sp>Virginian t.</sp> <i>(N. tabacum),</i> jolla

<img 1>
Virginian tupakka.
</img>
on vaaleanpunainen suppilomainen teriö, on kotoisin
Keski-Amerikasta ja Etelä-Amerikan pohjoisosista.
Meilläkin ,,nurkantakaisena" viljelty <sp>palturi-t.</sp>
<i>(N. rustica),</i> jonka teriö on kellanvihreä, on

<img 1>
Palturitupakka (kotimainen viljelys).
</img>
kotoisin Meksikosta ja Yhdysvaltain
eteläosista. Eurooppalaiset näkivät ensi
kerran intiaanien polttavan t:aa Kuhassa
1492. V. 1518 sitä alettiin viljellä
Lissabonissa lääket. tarkoituksiin, 1600-luvun
alkupuolella sen käyttö (aluksi nuuskana)
oli levinnyt jo meidänkin maahamme.
Papisto ja hallitukset koettivat
ankaruudella vastustaa sen käyttöä, mutta kun
se osoittautui tuloksettomaksi, kehoitti
m. m. Ruotsin hallitus (1724) kansalaisia
itse viljelemään t:aa, ja tätä kehoitusta
noudatettiin halukkaasti Suomessakin. —
T:n laatu riippuu suuresti ilmastosta ja
maaperästä. Sen vuoksi voidaan kutakin
erikoislaatua saada vain omalta
</chapter>

<chapter name="Tupakkamonopoli-Tuppijuhla">
rajoitetulta viljelysalueeltaan. Seuraavat
tuotantoalueet ovat tärkeimmät: Yhdysvallat
(etenkin Virginia, Pohjois- ja Etelä-Carolina,
Kentucky, Tennessee ja Ohio), Kuba,
Santo Domingo, Brasilia, Kreikka,
Bulgaaria, Turkki, Sumatra, Jaava ja
Kaakkois-Kiina. — Siemenet idätetään ensin
lavassa tai kasvihuoneessa, taimet
istutetaan kentälle, lehtihankoihin
muodostuvat silmut ja kukkasilmut nypitään pois
ja lehdet poimitaan kasvettuaan suuriksi.
Sitten ne kuivataan kuivaushuoneissa ja
senjälkeen kasataan läjiin „hikoamaan",
s. o. käymisprosessin alaisiksi. — T:n
vaikuttava aines on <sp>nikotiini,</sp> jota
siinä on 1-5 % kuiva-aineesta, —
<sp>Sikareissa</sp> on sisinnä tav. useista eri
tupakkalaaduista leikattu ydin, tämän päälle
kierretään käärelehti ja sen ympärille
parhainta t.-laatua oleva päällyslehti.
Lajittelu toimitetaan päällyslehden värin
mukaan. <sp>Savukkeet l. paperossit,</sp>
jotka nykyisin valmistetaan melkein
yksinomaan koneilla, ovat hienoksi
leikatulla (tavallisimmin itämaisella tai
Virginiasta tuodulla) t:lla täytettyjä
silkkipaperitorvia, Paperi-imukkeisia
savukkeita käytetään pääasiallisesti vain
Pohjois- ja Itä-Euroopassa. <sp>Piippu-t.</sp>
kostutetaan ennen leikkaamista erilaisilla
kastikkeilla; sitä lähetetään kauppaan
myös päällyslehden ympäröimäksi nuoraksi
kierrettynä rulla-t:na. <sp>Puru</sp>-t:ksi
käytetään Virginian ja Kentuckyn t:aa.
Lehdet kostutetaan maustetuilla
kastikkeilla ja kierretään nuoraksi tai
puristetaan kaakuiksi. <sp>Nuuska</sp> on
kastikkeella käsiteltyä hienoksi jauhettua
(Virginian, Kentuckyn tai ruots.) t:aa.
— Maapallon vuotuinen t:n tuotanto
arvioidaan 1,5-1,7 milj. tonniksi. Eri
maiden tuotanto: Yhdysvallat 620,000
ton., britt. Intia n. 358,000 ton., Kiina
n. 113,000 ton., Venäjä 93,000 ton.,
Japani 71,000 ton., Kreikka 66,000 ton.,
Alankomaiden Intia 60,000 ton., Brasilia
59,000 ton., Turkki 48,000 ton., Italia
42,000 ton., Bulgaaria 41,000 ton.,
Filippiinit 41,000 ton., Algeria 27,000 ton.,
Saksa 22,000 ton., Kuba 21,000 ton.,
Santo Domingo 20,000 ton., Ranska
20,000 ton. T:n kulutus asukasta kohti
v:ssa oli 1925 Suomessa 1 kg, Ruotsissa
1,4 kg, Norjassa 0,9 kg, Tanskassa 1,8 kg,
Englannissa 1,3 kg, Hollannissa 3 kg,
Belgiassa 3,1 kg, Ranskassa 1,3 kg, Saksassa
1,6 kg. — T. vaikuttaa sisälmyshermostoon
kiihoittavasti, aiheuttaen vars.
tottumattomalle ruoansulatushäiriöitä,
sydämentykytystä, pyörrytystä y. m.
pahoinvointioireita. Tottuneellekin
tupakoitsijalle kohtuuton t:n-poltto aiheuttaa
ainakin nielukatarria. — T.-teollisuuden
jätteistä valmistetaan monennimisiä uutteita
(jofuroli, afitoksiini, insektisidi y. m.)
syöpäläisten karkoittamiseksi etupäässä
ruukku- ja ansarikasveista.

<b>Tupakkamonopoli,</b> valtion yksinoikeus
tupakkatavarain valmistamiseen, maahantuontiin
ja myymiseen. T:ia saattaa valtio itse hoitaa
(niin esim. Ranskassa, Italiassa, Itävallassa
ja Japanissa) tai vuokrata sen yksityisille
(esim. Ruotsissa, Espanjassa ja Portugalissa).

<b>Tupakkaseura</b> (saks. <i>Tabaksgesellschaft</i>),
iltaseurat, joita Preussin kuningas Fredrik
Vilhelm I piti lähimpien ystäviensä, ministeriensä
ja upseeriensa kanssa.

<b>Tupakkasuostunta.</b> Valtiopäiväin
myötävaikutuksella säädettynä verona
kantoi tullilaitos vanhastaan voimassa
olevan tullin lisäksi 1882-91 erityistä
t.-maksua maahan tuodusta tupakkatavarasta.

<b>Tupakkateollisuus.</b> Suomen ensim.
tupakkatehdas per. Turkuun 1731. V. 1926
oli Suomessa 9 tupakkatehdasta, niissä
2,056 työntekijää ja tuotteidenvalmistusarvo
377 milj. mk. Suurimmat tehtaat ovat
Rettigin ja Strengbergin (ks. n.).

<b>Tupakkavalmistevero.</b> Ansiotarkoituksessa
tehdyistä tupakkavalmisteista, joihin luetaan
myös savukepaperi, joka on tehty hylsyiksi tai
lehtisiksi, on siihen katsomatta, onko valmisteihin
käytetty tupakanvastikeainetta vai ei,
maksettava t:oa, joka on 30 % valmisteen
vähittäismyyntihinnasta, vero siihen
sisällytettynä. Tupakkavalmisteet, jotka
asianomaisen viranomaisen silmälläpidon
alaisina viedään maasta, ovat verosta vapaat.
T:n maksaa tuottaja ja ulkomailta
tuodusta tavarasta maahantuoja (Laki t:sta
21/12 1923; Valtioneuvoston päätös tämän
lain soveltamisesta 28/12 1923).

<b>Tupi</b> l. <sp>tupinamba,</sp> intiaanikansa;
asuu Brasiliassa, Paraguayssa, Boliviassa,
Argentiinassa, Tärkeimpiä heimoja guaranit,
tširigaanot (chiriguanos), jurunat.

<b>Tuppijuhla,</b> 1800-luvun alkupuolella
eräillä Etelä-Karjalan seuduilla
noudatettu kosimatapa: tytöt kulkivat
kirkolla määräpyhänä vyöllään tyhjä
tuohinen tai nahkainen puukontuppi, johon
tyttöön mielistynyt poika pisti puukon;
seur. perjantaina kosija meni tytön
kotiin vastausta saamaan ja jos
suostumuksen merkkinä puukko oli
peräseinässä, palasi hän toverin kanssa
kauppaa julkisesti vahvistamaan.
</chapter>

<chapter name="Tuppilo-Turbiini">
<b>Tuppilo,</b> <i>kasvit.,</i> kuiva, yhdestä
emilehdestä muodostunut, 1-lokeroinen hedelmä;
aukeaa pitkin emilehden liitesaumaa.

<b>Tupsukiduksiset</b> <i>(Lophobranchii),</i>
luukalaryhmä; kidukset tupsumaiset,
vatsaeviä ei ole, ruumiinmuoto omituinen,
poikasten huolto pitkällekehittynyt. vrt.
<sp>Merihevonen</sp> ja <sp>Särmäneulat.</sp>

<b>Tupsutoukkakehrääjä</b> <i>(Orgyia antiqua),</i>
kehrääjäperhonen. Koiraan siivet
kellanruskeat, etusiivissä iso valkoinen
täplä, naaras siivetön, toukka pitkäkarvainen,
karvat tuuheiksi tupsuiksi ryhmittyneet.

<b>Tura</b> <i>[-ā'],</i> joki Itä-Venäjällä ja
Länsi-Siperiassa, Tobolin lisäjoki
vasemmalta, lähes 1,000 km.

<b>Turaani,</b> maant. alue Aasiassa:
Araljärven etelä-, kaakkois- ja itäpuolella
oleva alanko.

<b>Turaanilainen liike,</b> <sp>panturanismi,</sp>
kirjallis-poliittinen virtaus, jonka
pyrkimyksenä on kaikkien „turaanilaisten"
(uraali-altailaisia kieliä puhuvien) kansojen
lähentäminen.

<b>Turaanilaiset kielet,</b> vanhemmassa
kirjallisuudessa käytetty
uraali-altailaisten kielten nimitys.

<b>Turati</b> <i>[-ā-],</i> <sp>Augusto</sp> (s, 1891),
it. sanomalehtimies ja poliitikko, fascisti-puolueen
pääsihteeri v:sta 1926. — <b>Turati,</b> <sp>Filippo</sp>
(s. 1857), it. sanomalehtimies ja sos.-dem. poliitikko.
Vastustanut sekä kommunismia että fascismia; pakeni
ulkomaille 1927.

<b>Turbaani</b> (pers.), muhamettilaisten
y. m. päähine: kankaankaistale, joka us.
kertaan kääritään alla olevan lakin tai
vain pään ympäri. T. on tav. valkoinen,
Mekassa käyneillä vihreä.

<b>Turbellaria,</b> ripsimadot (ks. t.).

<img 1>
Vesiturbiineja. <i>a</i> Peltonin turbiini, <i>c</i> aksiaaliturbiini (vesi virtaa akselin suuntaan), <i>b, d</i> ja <i>e</i>
radiaaliturbiineja (vesi kulkee läpi turbiinin säteen suuntaan, <i>b</i>:ssä keskuksesta ulospäin,
<i>d</i>:ssä ja <i>e</i>:ssä kohti keskusta; <i>e</i> on kierukkaturbiini). — Kaikissa kuvissa on <i>b</i> juoksupyörä
ja <i>c</i> johtosiivet.
</img>
<b>Turbiini</b> (ransk.), voimakone, jossa
on siivillä varustettu pyörä, ja jossa vesi-,
höyry- tai polttokaasusuihku syöksyy
pyörän siipiin ja panee sen pyörimään
(vesi-, höyry- tai poltto- l. kaasu-t.).
T:n pääosat ovat <sp>johtopyörä,</sp> joka
suuntaa suihkun <sp>juoksupyörän</sp> siipiin.
— <i>Vesi-t:t.</i> Ensimmäisiä vesi-t: ja on
Segnerin pyörän tapainen jo käytännöstä jäänyt
skotl. t., joka on puhdas <sp>reaktsioni-t.</sp>
Toista t.-lajia, <sp>aktsioni-t:ia,</sp> edustaa
Peltonin t., jossa vapaa vesisuihku puskee
juoksupyörän kuppimaisiin siipiin. Peltonin t:ia
käytetään, missä putous on korkea ja vesimäärä
verraten pieni. Muissa tapauksissa
käytetään reaktsioni-t:ia. Näissä on
johtosiipiä juoksupyörän ympäri, ja vesi tulee
siis yhtaikaa kaikkiin juoksusiipiin.
Vedellä on paitsi nopeutta myöskin
painetta juoksupyörään tullessaan, mistä
nimi <sp>ylipaine-t.</sp> (aktsioni-t. on
silloin vain nopeus-t.). Vanhemmista
reaktsioni-t:sta on kehittynyt vars.
mataloissa putouksissa käytettävät
<sp>Kaplanin</sp> ja <sp>potkuri- l.
propelli-t:t,</sp> joiden siipiluku
on pieni, kierrosluku verraten suuri. —
<i>Höyry-t:t.</i> Aiolopiili (ks. t.)
oli ensim. höyry-t. Höyry-t:tkin jaetaan
2:een ryhmään: <sp>aktsioni-t:t,</sp> joihin
kuuluu m. m. <sp>De Lavalin t.,</sp> ja

<img 1>
De Lavalin höyryturbiini.
</img>
<sp>reaktsioni-t:t,</sp> joihin kuuluu m. m.
<sp>Parsonsin t,</sp> Lisäksi käytetään
sekamuotoja, joissa höyry ensin puhaltaa
aktsionijärjestelmäisiin pyöriin ja sitten
reaktsionipyöriin. <sp>Stalin t:ssa</sp> on kaksi
juoksupyörää ja kummankin siivet ovat
pyöränsä sivulla toistensa välissä ja samalla
toistensa johtopyörinä. Höyry kulkee keskeltä
ulospäin, jolloin toinen pyörä pyöri toiseen,
toinen toiseen suuntaan. Akselien päissä on

<img 1>
Kaksijuoksupyöräisen
hyöryturbiinin kaavakuva.
</img>
</chapter>

<chapter name="Turbiinialus-Turin">
sähkögeneraattorit, joitten tulee toimia
rinnakkain kytkettyinä. Höyry-t:ien
kierrosluku on tav. 3,000 minuutissa. De
Lavalin t:n juoksupyörän kierrosluku on

<img 1>
Suuren höyryturbiinin juoksupyörä.
</img>
jopa 30,000. Saadakseen tämän pienemmäksi
käyttää De Laval hammaspyörävälitystä. Muissa
t:issa käytetään monta pyörää, joissa kussakin
höyryn nopeus tai paine alenee vain vähän, siis
jaksoittain. — <i>Poltto-t:t</i> eivät vielä ole
kehittyneet käytännöllisiksi voimakoneiksi.
Niissä aikaansaadaan paine kuten polttomoottoreissa;
kuumat kaasut sitten vaikuttavat juoksupyörään.

<b>Turbiinialus,</b> höyryturbiinin käyttämä
höyryalus. Tavallisimmin käytetään
Parsonsin turbiinia, johon on sovitettu
taaksepäin käyttävät juoksupyörät. Turbiinia
käytetään nopeakulkuisissa laivoissa,
ensisijassa sotalaivoissa. — <b>Turbiiniveturi</b>
ks. <sp>Veturi.</sp>

<b>Turbogeneraattori,</b> <sp>turbodynamo,</sp>
höyryturbiiniin välittömästi rakennettu
sähkögeneraattori. — <b>Turbokompressori,</b>
höyryturbiinin käyttämä monipyöräinen
keskipakoispuhaltaja, joka kykenee puristamaan
ilman useampia ilmakehiä. Käytetään m. m.
masuuneissa ilmanpuhaltimena.

<b>Turbulenssi</b> (lat.), pyörre, nesteissä ja
kaasuissa havaittava monimutkainen liiketila,
jossa osaset kulkevat kierteleviä ratoja pitkin.
T. hidastuttaa virtausta putkissa ja uomissa.

<b>Turenki,</b> rautatieasema
Riihimäen-Hämeenlinnan rataosalla,
Janakkalan kunnassa, 14 km Hämeenlinnasta.

<b>Turenne</b> <i>[tyre'n],</i> <sp>Henri de
Latour d'Auvergne</sp> (1611-75), T:n
vikomtti, Ranskan marsalkka, T. oli
ransk. joukkojen ylipäällikkönä Saksassa
1644 (kolmikymmenvuotisessa sodassa) ja
1672 alkaneessa sodassa Hollantia vastaan;
voitti espanjalaiset ratkaisevasti
Dunkerquessä 1658.

<b>Turgai</b> <i>[-a'i].</i> 1. Araljärven
pohjoispuolella oleva joki, laskee yhdessä
Irgiz-joen kanssa Tšalkar-Teniz-järveen. —
2. Samannimisessä maakunnassa, T.-joen
varrella oleva pieni kaup.

<b>Turgenjev</b> <i>[-e'n-],</i> <sp>Ivan
Sergejevitš</sp> (1818-83), ven. kirjailija, Asui
etupäässä ulkomailla. Kuvaa mestarillisesti
vars. naisluonteita ja luontoa; hänen
tuotannossaan kuvastuu Venäjän yhteiskunnallinen
elämä 1840-60-luvuilla. Teoksia suomen.:
„Metsämiehen muistelmia", joka osaltaan vaikutti
maaorjuuden poistamiseen, „Rudin", „Aateliskoti",
„Aattona", „Isät ja lapset", „Savua", „Ensimäinen
rakkauteni" y. m. [Salonen, „Die Landschaft bei
Turgeniev" (1915).]

<img 1>
I. S. Turgenjev.
</img>

<b>Turgor,</b> nestejännitys (ks. t.).

<b>Turgot</b> <i>[tyrgō'],</i> <sp>Anne Robert
Jacques</sp> (1727-81), vapaaherra <sp>de l'Auine,</sp>
ransk. valtiomies ja fysiokraattinen taloustieteilijä.
Rahaministerinä 1774-76 koetti tasoittaa veroja ja
toimeenpani vapaamielisiä uudistuksia (m. m. teki
viljanmyynnin vapaaksi).

<b>Turilaat</b> <i>(Melolonthidæ),</i> lehtisarvisten
ryhmään kuuluvia kovakuoriaisia. Meikäläisiä lajeja
ovat: <sp>tav. turilas</sp> <i>(Melolontha hippocastani),</i>
23-25 cm pitkä, kellanruskea, on iltaisin liikkeellä,
syö puiden lehtiä, munii maahan, missä toukat
elävät syöden puiden, pensaiden ja ruohokasvien
juuria; vasta 5:nnen kesän keskivaiheilla toukka
koteloituu ja syyskesällä se kuoriutuu täysimuotoiseksi,
mutta viettää vielä seuraavan talven maan sisässä.
<sp>Kesäturilas</sp> <i>(Rhizotrogus solstitialis)</i>
on edellistä pienempi. Pahin tuhohyönteinen, jota kumminkaan
ei ole meillä, on Keski-Euroopassa ja Etelä-Ruotsissa
ajoittain suuria tuhoja tekevä <sp>saksanturilas</sp>
<i>(Melolontha vulgaris).</i>

<img 1>
Tavallinen turilas, oik. toukka.
</img>

<b>Turin,</b> Torino (ks. t.).
</chapter>

<chapter name="Turinsk-Turkki">
<b>Turinsk</b> <i>[-i'-],</i> pikkukaup.
Länsi-Siperiassa, Toboljskin kuvernementissa,
Toboljskista länteen. T:n piirikunnassa
asuu voguuleja.

<b>Turismi</b> (ransk.), matkailu, -harrastus.
— <b>Turisti.</b> 1. Matkailija. — 2. Suomen
Matkailijayhdistyksen aikataulujulkaisu.

<b>Turja,</b> Terin ranta. ks. <sp>Kuollan niemimaa.</sp>

<b>Turkestan,</b> <sp>Turkmeenia,</sp>
laskujoeton aron tai erämaan luontoinen alue
Keski-Aasiassa Aral-järven ympärillä
Kaspianmeren ja Tienšanin välissä.
Asukkaita n. 7 milj.: kirgiisejä, sartteja,
uzbekkeja, tadžikkeja, venäläisiä,
turkmeeneja, tataareja. Elinkeinoja:
maanviljelys, karjanhoito, kalastus,
puuvillateollisuus. Vv. 1917-24 T. oli
itsehallinnollinen tasavalta; nyk. se jakautuu
seuraaviin itsehallinnollisiin alueisiin:
Kazakstan, Karakalpak, Kirgiisien tasavalta,
Turkmenistan, Uzbekistan, Tadžikistan, Pamir.
ks. myös <sp>Itä-Turkestan.</sp>

<b>Turkikset,</b> puvuiksi tai muotitavaroiksi
kelvolliset turkiseläinten nahat.
Arvokkaimmista turkiseläimistä mainittakoon
soopeli, hopeakettu, villahiiri l. tšintšilla
(chinchilla), rasvahäntälampaitten
kuolleina syntyneet karitsat (breitschwanz-
ja persiaaninahat), rämemajava (nutria),
orava, turkishylje (Beringinmeren
korvahylje), sinikettu, naali (valkokettu),
majava, merisaukko (kamtšatkalainen
majava), näätä, piisamimyyrä, skunkki ja
kärppä. Valmistustapojen ja värjäyksen
viime aikoina suuresti kehittyessä ovat
ennen verraten halpa-arvoisinakin
pidetyt nahat, kuten opossumin, tavallisen
ketun, kaniinin, jäniksen ja erilaisten
lammaslajien, tulleet hyvin kysytyiksi.
Useat nahkalajit saavat kauneutensa
vasta monien valmistusmenettelyjen
jälkeen, jolloin pitkät peitinkarvat
poistetaan ja ainoastaan tiheä pohjavilla
jätetään, tasoitetaan ja värjätään. Tällaisia
jalompien turkisten jäljitelmiä ovat
„sealpiisami", „sealkaniini" (seal = hylje),
„soopelinvärinen orava" y. m. — Suomen
tärkeimmät turkiseläimet ovat orava,
kettu ja kärppä. Vähemmässä määrässä
saukko, näätä, ilves, karhu, ahma, susi,
hylje, viime aikoina myöskin jänis, ovat
pyydystyksen kohteena. Viime vuosina on
meilläkin alettu kasvattaa varsinkin
hopea- ja sinikettuja erikoisissa
tarhoissa. Melkein kaikki maapallon
seudut tuottavat turkiksia, enimmin
kuitenkin Amerikka ja Venäjä, Siperia
mukaanluettuna. Suomellekin merkitsevät
turkistavarat melkoista tuloerää, tullitilaston
mukaan esim. 1925 ja 1926 n. 16 milj. mk.
— Nahat ovat sitä arvokkaampia, mitä
pitempää, tiheämpää ja kiiltävämpää
karva on. Talvinahat ovat sentakia
kalliimpia; saukoilla sekä useilla muilla
vedessä elävillä eläimillä on kuitenkin
yhtä tiheä nahka kautta vuoden.
Maailman turkiskeskuksissa, kuten Lontoossa,
Leipzigissä, New Yorkissa ja Saint
Louisissa myydään nahat suurissa erin
vuosittain määräaikaisissa
huutokaupoissa. Suomen turkiskeskus on
Rovaniemi, jonka markkinoilla (helmikuun
puolivälissä) ulkolaiset ostajat kilpailevat
kotimaisten kanssa maamme turkissaaliista.

Valmistustavoista lienee alunamenettely
tavallisin. Kuivatut nahat liotetaan
ja kaavitaan puhtaiksi ja parkitaan
alunalla ja suolalla, jonka jälkeen ne
puhdistetaan lämpimällä hiekalla tai
sahajauhoilla, Turkisten valmistuksessa ja
värjäyksessä on nyk. Saksa, varsinkin
Leipzigin seudut, etevin. Kun nahoista
valmistetaan vaatteita, leikataan ne
suikaleiksi tai kiiloiksi ja ommellaan yhteen
karvapuolelta näkymättömillä saumoilla.
Turkistavaroita säilytetään sopivimmin
viileissä, pimeissä huoneissa, ja on niitä
usein tuuletettava.

<b>Turkin kieli ja kirjallisuus.</b> Turkin
l. osmanin kieli kuuluu turk.-tat. kielten
eteläiseen ryhmään. Kansankirjallisims
on runsas. Korkeamman kulttuurin alalla
arabialaiset ja persialaiset ovat olleet
turkkilaisten oppimestareita. Huomattavin
runoilija on <sp>Baki</sp> (k. 1600). Pers.
vaikutuksen alaisuudesta Turkin kirjallisuus
vapautui vasta 1800-luvun puolimaissa;
vaikutukset tulevat nyk. Länsimailta.
Suosituin kirjailija on <sp>Kemal Bey</sp>
(1837-88).

<b>Turkinpapu,</b> salkopapu. ks. <sp>Papu.</sp> —
<b>Turkinpippuri</b> ks. <sp>Pippuri.</sp>

<b>Turkinpunainen,</b> voimakas punainen väri.

<b>Turkinpyy,</b> peltopyy (ks. t.).

<b>Turkinsaari,</b> saari Suomenlahdessa,
Viipurin maalaiskunnassa. Kuuluu
Suomen valtiolle, jolle siirtyi sotasaaliina
Venäjän sotalaitokselta. T:ta on
käytetty Kronstatin pakolaisten
keskitysleirinä 1921-24 sekä väliaikaisesti
Karjalan pakolaisten sijoituspaikkana 1922.
Nyk. T. on puolustuslaitoksen hallussa,

<b>Turkin sota,</b> vv:n 1877-78 ven.-turk.
sota. ks. <sp>Turkki,</sp> historia.

<b>Turkki,</b> tasavalta Kaakkois-Euroopassa
ja Vähässä-Aasiassa. Euroopan T:iin kuuluu
maailmansodan aiheuttamien menetysten jälkeen
<img 1></img>

vain Konstantinopoli ja Traakian itäosa,
Aasian T:iin Vähä-Aasia sekä Armeenian ja
Kurdistanin osia ja Vähän-Aasian luoteiskolkan
edustalla olevat Imbros- ja Tenedos-saaret.
Euroopan T:n länsiraja kulkee pitkin Maritza-jokea
(Adrianopoli'n länsipuolella kuuluu pieni alue

<img 1>
Vaakuna.
</img>
Maritzan länsipuoleltakin T:lle) ja kääntyy
sitten Adrianopoli'n pohjoispuolitse itään.
1,280,800 km<sup>2</sup>, josta Euroopassa n. 27,000
km<sup>2</sup>, 13,<sub>8</sub> milj. as., josta Euroopassa
n. 2 milj. Pääväestönä muham. turkkilaiset.
— <i>Taloudellinen elämä</i> nousemassa.
Viljelysmenetelmiä on nykyaikaistettu,
maanviljelyskoneet leviämässä, tuotteista
tärkeimmät vehnä ja ohra; muita:
rusinat, viikunat, pähkinät, tupakka, riisi,
oopiumi, puuvilla. Karjanhoito: hevosia,
aaseja, nautakarjaa, lampaita, vuohia,
kameeleja, silkkiperhosia. Kalastus on
nykyisin sangen tärkeä elinkeino.
Teollisuus vähäistä. Tärkeimmät
vientitavarat: tupakka, hedelmät, puuvilla ja
puuvillatavarat, oliiviöljy, villat;
tuontitavaroita: puuvillatavarat, vilja, metallit,
siirtomaatavarat, villatavarat, koneet.
Rautateitä n. 3,500 km, us. uusia ratoja
tekeillä. <i>Raha:</i> T:n punta = 100
piasteria. — <i>Valtiomuoto ja hallitus.</i>
Eduskunta 1-kamarinen. Sen vaaliin ovat
oikeutetut ottamaan osaa kaikki
vähintään 18-vuotiaat miespuoliset T:n
kansalaiset. Se valitsee presidentin 4 v:ksi;
presidentti nimittää hallituksen jäsenet.
— Vallitsevana uskontona on islami ja
virallisena kielenä turkin kieli, n. s.
osmanli. Pääkaup. <sp>Angora.</sp>

<i>Historia.</i> Sisä-Aasiasta kotoisin oleva
turk. heimo perusti 1200-luvulla
Vähään-Aasiaan seldžukkien yliherruuden alaisen
valtion, jonka Osman n. 1300 julisti
itsenäiseksi. Hänestä kansa isai nimen
<sp>osmannit.</sp> Osmanin seuraajat
valloittivat Itä-Rooman keisarikunnan alueita
Vähässä-Aasiassa ja Euroopan puolella.
V. 1365 tehtiin Adrianopoli pääkaupungiksi.
V. 1389 voitettiin serbialaiset ja
bulgaarialaiset liittolaisineen, ja 1396
<sp>Bajasid I</sp> (1389-1402). voitti
Sigismundin johtaman ristiretkiarmeijan,
mutta 1402 mongolien hallitsija Tamerlan
voitti turkkilaiset. Nämä jatkoivat
kuitenkin valloituksiaan, ja 1453
<sp>Muhammed II</sp> (1451-81) valloitti
Konstantinopolin tehden siten lopun Itä-Rooman
valtakunnasta. Konstantinopoli tuli nyt
T:n pääkaupungiksi. Turkkilaiset
valloittivat vähitellen koko Balkanin
niemimaan ja Vähän-Aasian. <sp>Selim I</sp>
(1512-20) valloitti Armeenian, Syyrian,
Palestiinan ja Egyptin ja omaksui kalifin
arvonimen. Hänen poikansa <sp>Soliman II:n</sp>
(1520-66) aikana valtakunta oli mahtavimmillaan.
Hän valloitti Belgradin, suurimman osan Unkaria,
Mesopotamian ja Venetsialta saaria, mutta ei
saanut Wieniä 1529 haltuunsa. Solimanin
laivasto vallitsi Välimerta, ja
Pohjois-Afrikan barbareskivaltiot tunnustivat
hänen yliherruuttaan. Seur. hallitsijan
aikana valloitettiin Kypros, mutta sitten

<img 1>
Katukuva nykypäivien Turkista.
</img>
valtakunta heikkeni. V. 1571 kristittyjen
valtioiden laivastot voittivat Turkin
laivaston Lepantossa. <sp>Muhammed IV:n</sp>
(1648-87) tarmokas suurvisiiri
Muhammed Köprili palautti hallituksen
arvovallan. V. 1683 suurvisiiri Kara Mustafan
johtamat turkkilaiset toistamiseen
turhaan piirittivät Wieniä. Karlowitzin
rauhassa 1699 T. menetti Unkarin (Baanaatin
vasta 1718) ja Siebenbürgenin Itävallalle,
Asovan Venäjälle, Podolian ja osia
Ukrainasta Puolalle sekä Morean (valloitettu
takaisin 1715) Venetsialle. Kaarle XII:n
hyväksi Venäjää vastaan aloitetun sodan
tuloksena oli Asovan takaisinsaaminen.
Venäjää vastaan käydyn sodan jälkeen
oli T:n Kutšuk Kalnardži'n rauhassa
1774 tunnustettava Krimin riippumattomuus.
Vv. 1791 ja 1792 päättyneet uudet
sodat Itävaltaa ja Venäjää vastaan eivät
aiheuttaneet mainittavampia rajanmuutoksia.
Bonaparten Egyptin-retki johti
sotaan Ranskaa vastaan 1798-1802. V. 1812
oli T:n Bukarestin rauhassa luovutettava
Venäjälle Bessarabia. <sp>Mahmud II:n</sp>
(1808-39) hallitusaikana T:n oli
Adrianopoli'n rauhassa 1829 tunnustettava
Kreikka itsenäiseksi ja luovutettava
Venäjälle m. m. Tonavan suualue.
<sp>Abdulmedžidin</sp> (1839-61) aikana
ryhdyttiin T:ssa suurvaltain painostuksesta
uudistuksia toimeenpanemaan. Itämaisessa
sodassa (1853-56) Ranska, Englanti ja
Sardinia tehokkaasti avustivat T:ia, ja se
sai Venäjältä takaisin Tonavan suualueen,
mutta Tonavan ruhtinaskunnat asetettiin
kansainvälisen suojeluksen alaisiksi.
Sulttaani <sp>Abdulhamid II</sp> (1876-1909)
kärsi Venäjää vastaan 1877-78 käydyssä
sodassa musertavan tappion. San
Stefanon rauhassa 1878 Romaania ja Serbia
tunnustettiin täysin itsenäisiksi,
viimeksimainittua maata sekä Montenegroa
suurennettiin, Dobrudža ja osa Armeeniaa
luovutettiin ja Bulgaariasta muodostettiin
itsenäinen ruhtinaskunta, mutta Berliinin
kongressissa (ks. t.) suurvaltain toimesta
rauhanehdot muutettiin T:n eduksi. V.
1881 Kreikka sai melkein koko
Tessalian, Tunis joutui sam. v. Ranskalle,
ja englantilaiset miehittivät Egyptin 1882.
V. 1885 Bulgaarian Aleksanteri yhdisti
Itä-Rumeelian ruhtinaskuntaansa. T. alkoi
saada tukea Saksalta ja Itävalta-Unkarilta,
Saks. virkamiesten avulla saatiin
raha-asiat paremmin järjestetyiksi, ja
saks. upseerit muodostivat T:n sotajoukon
uudelle kannalle. Kuitenkin virkamiesten
kykenemättömyys ja epäluotettavuus
olivat parannuksien esteenä, eikä sulttaani
pannut kalkkia lupaamiansa uudistuksia
toimeen. Armeeniassa tapahtuneen
sorron vuoksi puhjenneet levottomuudet
kukistettiin verisesti 1894. Kreetassa syttyi
jälleen kapinoita (1896 ja 1897), joita
Kreikka avusti. Tästä alkoi sota T:n
ja Kreikan välillä, jossa ensinmainittu
pääsi voitolle. V. 1898 Kreeta sai
laajan itsehallinnon. V. 1908 uudistuksia
vaativa nuorturk. puolue, jonka johtajia
oli m. m. <sp>Enver pašša,</sp> teki kapinan.
V. 1876 annettu ja pian sen jälkeen
peruutettu perustuslaki astui nyt
voimaan. Itävalta-Unkari anasti 1908
lopullisesti Bosnian ja Hertsegovinan. Kun
Abdulhamid yritti valtiokeikausta,
</chapter>
<chapter name="Turkkilais-tataarilaiset kansat-Turku">
pakotettiin hänet luopumaan kruunusta
veljensä <sp>Muhammed V:n</sp> (1909-18)
hyväksi. V. 1912 T. menetti Tripolitanian
Italialle ja Balkanin sodissa 1912-13
(ks, t.) huomattavia alueita, V. 1914 T.
yhtyi keskusvaltojen puolella
maailmansotaan. Saksalaisten avulla T. saavutti
aluksi menestystä, mutta englantilaisten
hyökkäysliike Palestiinaan ja Syyriaan
1918 pakotti T:n tekemään aselevon, ja
voittajat ottivat haltuunsa
Konstantinopolin ja suuren osan valtakuntaa,
<sp>Muhammed VI:n</sp> (1918-23) oli
taivuttava kaikkiin voittajien vaatimuksiin,
mutta <sp>Kemal pašša</sp> (ks. t.) asettui
kansallisen liikkeen johtoon. Hän perusti
Angoraan oman hallituksen ja kutsui
koolle kansalliskokouksen. Konstantinopolin
hallituksen oli 1920 suostuttava
Sèvres'in rauhaan. Sen mukaan T. olisi
menettänyt euroopp. alueensa
lukuunottamatta Konstantinopolia
ympäristöineen, Armeenian, Smyrnan alueen,
Kilikian, Mesopotamian, Syyrian, Palestiinan
ja Arabian. Kauhansopimusta ei voitu
toteuttaa, sillä Kemal pašša karkoitti
kreikkalaiset Vähästä-Aasiasta. Sen
jälkeen tehtiin 1922 Mudaniassa välirauha.
Konstantinopolin hallitus lakkasi
toimimasta. Angoran kansalliskokous julisti
sulttaaniuden lakanneeksi, ja otti käsiinsä
korkeimman vallan. Tasavalta julistettiin
1923, ja Kemal paššasta tuli presidentti.
V. 1924 lopetettiin myös kalifaatti. Kauha
tehtiin Lausannessa 1923. Siinä T. sai
pitää alueensa Euroopassa ja
Vähän-Aasian manterella (raja Irakia vastaan
vedettiin vasta 1925, siitä ks. <sp>Mosul</sp>);
Kreikan oikeudet Lemnoksen, Samotraken,
Mytilenen, Kioksen, Samoksen ja
Nikarian saariin vahvistettiin; T. luovutti
Italialle Dodekanes-saaret; Egyptin ja
Sudanin eroaminen T:sta tunnustettiin
tapahtuneeksi 1914; Englannin 1914
toimeenpanema Kyproksen valtaus
vahvistettiin. Edelleen avattiin kauttakulku
Dardanelleilla, Marmaramerellä ja
Bosporissa vapaaksi. N. s, kapitulatsionit
(ks. t.) lakkautettiin ja ulkomaalaisten
oikeudellinen asema vahvistettiin
erikoisella sopimuksella. Kemal pašša on
ryhtynyt suurisuuntaiseen uudistuspolitiikkaan,
jonka tarkoituksena on luoda T:sta
uudenaikainen länsimainen valtio.
Papiston valta on murrettu, ja naiset ovat
saaneet yhteiskunnallisia oikeuksia. Fetsin
käyttäminen on kielletty.

<b>Turkkilais-tataarilaiset kansat</b> l.
<sp>turkkilaiset kansat</sp> kuuluvat
mongolien ja tunguusien kanssa
altailaisiin kansoihin. Asuvat Turkestanissa,
Siperiassa, Venäjällä, Kaukaasiassa,
Vähässä-Aasiassa ja Balkanin niemimaalla.
Ne olivat alk. sotaisia ratsastajaheimoja,
jotka Keski-Aasian aroilta ovat
tunkeutuneet lännemmäksi. Ne puhuvat
<sp>turk.-tat. kieliä,</sp> jotka jaetaan
seuraavasti: 1) tšuvassin kieli, 2) jakuutin
kieli, 3) pohjoinen ryhmä, johon kuuluvat
Altain vuoriston ympäristössä puhutut
kielet, 4) läntinen ryhmä, jota m. m.
kirgiisit, baškiirit ja Volgan tataarit
puhuvat, 5) itäinen ryhmä ja 6) eteläinen
ryhmä, johon turkmeenm ja turkin kielet kuuluvat.

<b>Turkkilo,</b> <sp>haudankaivaja</sp>
<i>(Necrophorus vespillo),</i> meilläkin joks.
yleinen 2-3 cm pitkä kovakuoriainen, jonka
mustissa peitinsiivissä on 2 leveätä punaista,
hammaslaitaista poikkijuovaa. Munivat
pienten imettäväisten, lintujen ja
sammakkojen raatoihin ja kaivavat nämä
maahan, jotta toukat saisivat niitä siellä
rauhassa syödä.

<b>Turkkitäit,</b> mallofagit (ks. t.).

<b>Turkmeenit,</b> <sp>turkomaanit,</sp>
turk.-tat. kansa Länsi-Turkestanissa
(Kaspianmeren ja Aral-järven välillä) sekä siihen
rajoittuvissa Persian, Afganistanin ja
Syyrian osissa. N. 1 milj. Muhamettilaisia;
maanviljelijöitä. — Itsenäisiä v:een
1884, jolloin heidän maansa liitettiin
Venäjään. — T:ksi sanotaan myös Vähän-Aasian
paimentolaisina eläviä osmanneja.

<b>Turkmenistan,</b> neuvostotasavalta
Turkestanissa, Kaspianmeren, Kasakstanin,
Uzbekistanin, Afganistanin ja Persian
välissä, Amu-Darjan kahden puolen;
474,000 km<sup>2</sup>, n. 1 milj. as.
Maanviljelystä, karjanhoitoa, puutarhanhoitoa,
mattojen valmistusta. Pääkaup. <sp>Tšardžui.</sp>

<b>Turkoosi,</b> taivaansininen tai vihreä,
läpinäkymätön jalokivi, kem. kokoomukseltaan
vedenpitoista aluminiumfosfaattia.

<b>Turkoosit</b> (ransk.), ranskalaisten
pohj.-afr. paikallisesta väestöstä muodostama
sotaväki.

<b>Turku</b> (ruots. <i>Åbo</i>), Turun ja Porin
läänin pääkaup., Aurajoen suussa, sen
molemmin puolin. — <i>Hist. rakennukset.</i>
Huomattavimmat ovat T:n tuomiokirkko ja T:n
linna (ks. n.), ent. Akatemiatalo (rak.
1802-15 arkkitehti K. K. Gjörvellin
piirustusten mukaan Ch. Bassi'n johdolla;
nyk. siinä on hovioikeus, tuomiokapituli,
lääninhallitus ja juhlasali), ruots.
klassillisen lyseon talo, jonka alkuperäinen
runko on vuosisatoja vanha, sekä tähtitorni
(rak. 1821, Engelin suunnittelema). Vanha
mielenkiintoinen puurakennusasutus on säilynyt
n. s. Luostarinmäellä, ja on se Turun paloa


<b>TURKU</b>

<img 1>
1. Tuomiokirkko ja Aurajokea.
</img>

<img 1>
2. Ent. akatemiatalo, P. Brahen patsas ja ruots. yliopisto (oik.).
</img>

<img 1>
3. Aurajoen suu, linna ja Kanavaniemen satama.
</img>

<b>TURKU</b>

<img 1>
4. Näköala Tuomiokirkon tornista länteen; etualalla keskellä Kirjastotalo.
</img>

<img 1>
5. Mikaelinkirkko.
</img>

<img 1>
6. Aurakatu, taustassa Taidemuseo.
</img>
</chapter>

<chapter name="Turmaliini-Turpin">
vanhempi. P. Brahen ja H. G. Porthanin
patsaat y. m. julkisia veistoksia. Samppa
linnanmäen, Vartijavuoren, Puolalanmäen
ja Kupittaan (ks. t.) puistot sekä kaunis

<img 1>
<i>1</i> Tuomiokirkko, <i>2</i> ent. Akatemiatalo, <i>3</i> Ruots.
Yliopisto, <i>4</i> Tähtitorni, <i>5</i> Kupittaa, <i>6</i>
Samppalinna, jossa urheilupuisto, <i>7</i> Biologinen Museo
<i>8</i> Turun Yliopisto, <i>9</i> Taidemuseo, <i>10</i>
Rautatieasema, <i>11</i> Mikaelinkirkko, <i>12</i> Kakola, <i>13</i> Linna,
<i>14</i> Kanavaniemen satama, <i>15</i> Iso-Heikkilä.
</img>
Ruissalon saari. — <i>Oppi- ja, sivistyslaitokset.</i>
Turun Yliopisto, Turun ruots. yliopisto (ks. n.),
5 suomenk. ja 5 ruotsink. oppikoulua, kauppaopisto,
ruots. merenkulkuopisto, lukkari, ja urkurikoulu,
teollisuuskonin, kuuromykkäinkoulu, ruots.
maanviljelysopisto y. m. Turun
Kaupungin Historiallinen Museo (ks. t.),
Biologinen Museo (täytettyjä eläimiä
luonnollisessa ympäristössä), Taidemuseo (ks.
<sp>Turun Taideyhdistys</sp>), suom. ja
ruots. teatteri, kaupungin- ja yliopistojen
kirjastot. — <i>Teollisuuslaitoksista</i> ovat
merkittävimmät Crichton-Vulcanin konepaja
ja laivaveistämö, Barkerin puuvillatehdas,
Rettigin tupakkatehdas, Auran
sokeritehdas, Suomen Pultti- ja Konetehdas o.-y.,
Andrée & Rosenqvistin moottoritehdas.
N. Bomanin höyrypuusepäntehdas,
verkatehdas, kaakelitehdas, posliinitehdas y. m.
Pääsatama on Kanavaniemellä (talvisatama);
suuria satamanlaajennuksia suunnitellaan.
T. on Helsingin jälkeen maan suurin
tuontisatama. Kauppakamari. Sähköraitiotie.
61,664 as. (1927), joista 1/5 ruotsink.
Esikaupungit: Raunistula, Nummenmäki
ja Vähä-Heikkilä, — <i>Historia.</i> Jo
pakanuuden aikana T. oli kauppapaikka. Alk.
se oli vähän ylempänä Koroistenniemessä,
josta siirrettiin nyk. paikalleen
1200-luvun alkupuolella. Suomen piispan ja
tärkeimmän linnan päällikön asettuessa
sinne tuli siitä maan pääkaupunki. Se
oli valtiollinen ja hallinnollinen keskus,
kunnes Helsinki 1812 tuli pääkaupungiksi,
sekä sivistyskeskus v:een 1828, jolloin
1640 perustettu yliopisto siirrettiin
Helsinkiin. T. on palanut monta kertaa
(viimeksi 1827), ja vihollinen on sen usein
hävittänyt. [Ruuth (ruots., 1909-16);
Bonsdorff (ruots., 1894-1904).] ks.
<sp>kuvaliitettä,</sp>

<b>Turmaliini,</b> erivärisiä kivennäisiä,
kem. kokoomukseltaan aluminiumin- ja
boorinpitoisia silikaatteja, Punaisia t:ja,
<sp>rubelliitteja,</sp> käytetään jalokivinä.

<b>Turnajaiset,</b> keskiajan ritarien ja
ratsumiesten sotaleikit. Toisinaan ne
pantiin toimeen erittäin juhlallisessa
muodossa. Voitetun haarniska ja aseet
joutuivat voittajalle ja olivat suurella
rahasummalla lunastettavat tältä. Us. joku
taistelijoista vahingoittui tai jäi
kuolleena paikalle. T:n loistoaika oli
1100-1500-luvut. Voittajille jaeltiin palkintoja
jonkun ylhäisen tai kauneudestaan
tunnetun naisen kädestä. Myöskin
yhdistettiin t:iin muitakin kilpailuja, jotka
yleensä antoivat osanottajille tilaisuuden
näyttää taitavuuttaan aseiden käytössä
ja sotaratsun ohjaamisessa.

<b>Turnbullinsininen,</b> väriaine, jota
saadaan saostamalla ferrosuoloja-
kalium-ferrisyanidilla, Berliininsinisen
näköistä.

<b>Turnee</b> (ransk.), kiertue; kiertomatka.

<b>Turner</b> <i>[tənə],</i> <sp>William</sp> (1775-1851),
engl. taidemaalari, uudenaikaisen
maisemamaalauksen edeltäjiä. Hän koetti
kiinnittää kankaalle eri vuoden- ja
vuorokaudenaikojen vaihtelevimpia
vaikutelmia: aamu- ja iltaruskoja, keskipäivän
hehkua, sumua, sadetta, merta, myrskyävänä
ja tyynenä, pilviä kuvastelevana. Maalannut
m. m. Venetsian kanavamaisemia. ks. kuvaliitettä
<sp>Englannin taidetta.</sp>

<b>Turnipsi</b> ks. <sp>Nauris.</sp>

<b>Turnu-Severin</b> <i>[-ī'n],</i> kaup.
Romaaniassa, Valakiassa, Tonavan
pohjoisrannalla, Etelä-Slaavian rajalla.
Raunioita roomalaisajalta. Tärkeä
jokisatama. 25,000 as.

<b>Turnyyri</b> (ransk.), ruumiinasento;
käytöstapa; sanontatapa; 1880-luvulla
käytännössä ollut taakse sovitettu
naispuvun kyttyrämäinen laajennus. Kuva
ks. <sp>Pukuja II,</sp> 33.

<b>Turpa,</b> <sp>toutain</sp> <i>(Leuciscus cephalus),</i>
säynään näköinen, särjen sukuinen
isosuomuinen kala. Suomenlahdessa,
Pohjanlahden eteläosassa, nousee keväällä
virtoihin kutemaan. Liha huononlaista.

<b>Turpa- ja sorkkatauti,</b> suu- ja
sorkkatauti (ks. t.).

<b>Turpin</b> <i>[tyrpä']</i> (k. n. 800), Reimsin
arkkipiispa. Häntä on väärin pidetty
n. s. T:n <sp>kronikan</sp> tekijänä. Se on
syntynyt 1000-luvulla ja kuvaa Kaarle
Suuren Espanjan-retkeä.
</chapter>

<chapter name="Turskat-Turun linna">
<b>Turskat</b> <i>(Gadidæ),</i> pehmeäeväisiä
merikaloja, joilla 3 selkä- ja 2 peräevää ja
useimmilla alaleuassa lyhyt viiksisäie.
N. 120 lajia, etupäässä pohjoisissa merissä.
Syövät pieniä kaloja, äyriäisiä, nilviäisiä
y. m. Kutevat kevättalvella tai keväällä.
Itämeressä, Suomenlahdessa ja Pohjanlahdessa
elävä <sp>turska</sp> <i>(Gadus morrhua)</i>
kasvaa 70-80 cm:n pituiseksi, mutta
Pohjois-Atlantissa ja Jäämeressä se on
joskus 2 m:n pituinen ja painaa yli 30 kg.
Se o.n suurenmoisen kalastuksen kohteena
Pohjois-Euroopan merissä. Tärkeimmät
kalastuspaikat ovat Newfoundlandin ja
Labradorin rannikot, Lofoottein saaristo,
Pohjanmeren matalikot ja Islannin
rannikko. Kauppaan turska lähetetään
tuoreena tai kuivattuna (kapakalana),
maksasta valmistetaan kalanmaksaöljyä,
perkausjätteistä kalaguanoa. ks.
värikuvaliitettä <sp>Merikaloja</sp> 1,
II os., p. 224.
— <sp>Valkoturska</sp> <i>(G. merlangus),</i>
jolla on rintaevän tyvessä musta täplä,
on 20-24 cm pitkä; yleinen Euroopan
länsirannikolla. Muita tärkeitä turskalajeja
ovat <sp>kolja</sp> ja <sp>seiti</sp> (ks. n.).

<b>Turtola,</b> kunta Oulun läänissä,
Pohjois-Pohjanmaalla, Tornionjoen itäpuolella;
1,497,9 km<sup>2</sup>, 3,320 as. (1927).

<b>Turtukai</b> (bulg. <i>Tutrakan</i>), kaup.
Romaaniassa, Tonavan olk. rannalla. 11,000
as. — Kuului Bulgaariaan v:een 1913.

<b>Turuhansk</b> <i>[-a'-],</i> pikkukaup.
Siperiassa, Jeniseiskin kuvernementissa, läh.
Jeniseihin vas. laskevaa <sp>Turuhan</sp>-jokea.
— N. s. <sp>Turuhanin maassa,</sp> joka käsittää
Jeniseiskin kuvernementin pohjoisosan, asuu
m. m. ostjakkeja ja samojedeja.

<b>Turun arkkihiippakunta.</b> Siihen
kuuluvat tuomiorovastikunta, Mynämäen,
Vehmaan, Porin ala- ja ylä-, Tyrvään,
Perniön, Vaasan, Lapuan ja Lohtajan
rovastikunnat. — Alk. Turun
hiippakunta käsitti koko Suomen, 1554
erotettiin Viipurin hiippakunta, joka
sittemmin oli muutamia kertoja Turun piispan
johdon alaisena. V. 1817 hiippakunta sai
nyk. nimensä. Vv. 1850, 1897 ja 1923
toimeenpannut hiippakuntien järjestelyt
ovat rajoittaneet T. a:n aluetta.

<b>Turun Diskonttolaitos</b> ks. <sp>Pankki.</sp>

<b>Turun Elinkorkolaitos,</b> per. 1857,
alallaan Suomen vanhin. V. 1927 se
maksoi elinkorkoja 422,000 mk.; rahastot
31/12 1927 13 milj. mk.

<b>Turun hovioikeus,</b> per. 1623. Sen
alueeseen kuuluvat Uudenmaan, Turun
ja Porin sekä Hämeen läänit ja
Ahvenanmaan maakunta.

<b>Turun ja Porin</b> lääni käsittää
Varsinais-Suomen ja Satakunnan länsiosan.
Pääkaup. <sp>Turku.</sp> Lääni jakautuu
Vehmaan, Mynämäen, Piikkiön, Halikon,
Ulvilan, Ikaalisten, Tyrvään, Loimaan ja
Maskun kihlakuntiin; 21,745 km<sup>2</sup> (ilman
vesiä), 514,642 as. (1927). V. 1920,
jolloin läsnäoleva väestö oli 462,550 henkeä,
oli suomenk. 420,953 ja ruotsink. 41,241.

<b>Turun Kaakelitehdas o.-y.,</b> Turku,
per. 1874, osakepääoma 5 milj. mk.,
työväkeä 250 henkeä. Omistaa
teollisuuslaitoksia Turussa ja Maariassa.

<b>Turun Kaupungin Historiallinen Museo,</b>
per. 1881, sijaitsee Turun linnassa, jossa
sillä on hallussaan 76 huonetta, niistä 26
huoneinteriööriä 1600-1800-luvuilta, esineiden
lukumäärä n. 12,000.

<img 1>
Turun Kaupungin Hist. Museo. „Turun
huone" (biedermaiertyyliä).
</img>

<b>Turun linna,</b> Aurajoen suussa, alk.
saarella, nyt niemekkeellä. Perustettu
1200-luvun lopulla. Läntinen osa, n. s.
vanha linna, on pitkähkö suorakaide,
jonka läntisessä ja itäisessä päässä
on vankka nelikulmainen torni ja jonka
pitkinä sivuina ovat neljän kerroksen
korkuiset siipirakennukset, itäinen osa,
n. s. uusi linna, on melkein neliömäinen
rakennusryhmä, jonka pohjoisnurkassa
on viisikulmainen, eteläisessä siivessä
kuusikulmainen ja itäisen sivustan
keskikohdalla nelikulmainen torni, jota paitsi

<img 1>
Turun linna.
</img>
</chapter>

<chapter name="Turun linnalääni-Turun tuomiokirkko">
vankka pyöreä torni n. s. rondeli liittyy
sen itäiseen kulmaukseen. Linnan vanha
osa lienee jo Valdemar-herttuan aikana
(1302-17) saanut ääripiirteiltään nyk.
laajuutensa, mutta vasta myöh.
rakennuskausien aikana kohosivat alk. vain
kahden kerroksen korkeuteen ulottuvien
kehämuurien laitoihin siipirakennukset
moinine huonekerroksineen. Lukuunottamatta
tornien ja siipirakennusten ylimpiä kerroksia
ja porrasrakennuksia, on tämä osa linnaa
keskiajan työtä. Sen sijaan on linnan
itäinen osa pääasiassa 1500-luvulla rakennettu,
jos kohta siinäkin on keskiajalla syntyneitä
osia, m. m. sen monikulmaiset tornit. Kustaa
Vaasa alkoi tätäkin linnan osaa
suuremmassa määrin laajentaa Juhana-herttuan
tarpeiksi, ja tämä saattoi n. s. uuden
linnan nyk. laajuuteen. Senkin ulkopuolelle
rakennettiin varustuksia ja talousrakennuksia,
jotka sittemmin ovat hävinneet. — T. l. on
ollut Ruotsin vallan tärkeimpiä valtalinnoja
Suomessa, Valtionhoitaja Kaarle Knuutinpoika
oleskeli linnassa 1441-42, ja 1556-63 Suomen
herttua Juhana siellä piti hoviaan. V. 1614
kuningas Kustaa II Aadolfin oleskellessa
linnassa se syttyi palamaan, ja tähän paloon
päättyykin sen varsinainen historia, Pietari
Brahe Suomen kenraalikuvernöörinä ollessaan
asui linnan uudessa osassa, mutta vähitellen
koko rakennus rappeutui. Myöhempinä aikoina
on linnaa käytetty kruununmakasiinina ja
viinanpolttimona sekä lääninvankilanakin.
Nyk. sitä ylläpidetään muinaismuistona,
ja on siihen sijoitettu Turun Kaupungin
Historiallinen Museo.

<b>Turun linnalääni,</b> keskiajan
alkupuolella Suomen huomattavin hallintoalue.
Alk. siihen lienee kuulunut koko
Länsi-Suomi, myöh. Varsinais-Suomi.

<b>Turun luostari,</b> <sp>P. Olavin
luostari,</sp> dominikaaniluostari,
per. 1249, paloi 1537.

<b>Turunmaa,</b> Varsinais-Suomi.

<b>Turun maanoikeus,</b> per. luultavasti
1407. Se oli tarkoitettu etsikkokäräjien
tilalle korkeimmaksi oikeudeksi, jonka
kautta rahvaan valitusmatkat kuninkaan
luo tulisivat tarpeettomiksi. Lopetti
toimintansa muutamien vuosikymmenien
kuluttua.

<b>Turunmaan Pankki,</b> Turku,
osakepääoma 32 milj. mk., syntynyt 1923
Liikepankin (per. 1917) ja Suomen Vakuus
o.-y:n (per. 1919) yhteensulautumisesta.
Haarakonttoreita 7.

<b>Turun rauha</b> ks. <sp>Suomi,</sp> p. 489.

<b>Turun Rautateollisuus-  ja  Vaunutehdas o.-y.</b>
ks. <sp>Suomen Pultti- ja Konetehdas o.-y.</sp>

<b>Turun ruotsalainen yliopisto</b> (oik.
<i>Åbo Akademi</i>), alkanut toimintansa 1918,
omistaja säätiö „Stiftelsen för Åbo Akademi"
(per. 1917). Yliopistossa on viisi tiedekuntaa
(humanistinen, matemaattisluonnontieteellinen,
valtiotieteellinen, kemiallis-teknillinen ja
jumaluusopillinen), joiden lisäksi yliopiston
yhteydessä toimii ruotsink. kauppakorkeakoulu.
Vakinaisia professorinvirkoja oli 1/1 1928
akatemiassa 21, kauppakorkeakoulussa 5,
oppilaita kevätlukukaudella 1928 201.
Rahavarat nousivat 31/12 1927 n. 50 milj.
mk:aan, kirjastossa n. 150,000 nid.

<b>Turun saaristo,</b> <sp>Varsinais-Suomen
saaristo,</sp> Varsinais-Suomen edustalla
oleva saaristo, jonka Kihti erottaa
Ahvenanmaasta (ks. t.).

<b>Turun Suomalainen Teatteri,</b> per.
1918. Johtajana v:sta 1919 Vilho
<sp>Ilmari.</sp>

<b>Turun Suomalainen Yliopisto,</b> Turun
Yliopisto (ks. t.).

<b>Turun Taideyhdistys,</b> syntynyt 1891
Suomen Taideyhdistyksen Turun haaraosastosta,
Kauppaneuvosten Ernst ja Magnus Dahlströmin
Turun kaupungille 1904 lahjoittamasta
taidemuseosta se sai arvokkaan tyyssijan
taidekokoelmilleen ja taidekoululleen.

<img 1>
Turun taidemuseo.
</img>

<b>Turun tuomiokirkko.</b> T. t:n
rakentamiseen oli saatu paavin suostumus
1229, minkä jälkeen rakennustyö pantiin
alulle. Jo 1230-luvun puolivälissä
keskeytyi rakennustyö, ja vasta v:n 1260
vaiheilla jatkettiin sitä jälleen m. m. kuorin
rakentamisella. Sataluvun lopulla
uusittiin kirkon runkohuone ja varustettiin
holvatulla välikatolla. 1300-luvun alulla
pystytettiin torni, jotapaitsi kaksi asehuonetta
rakennettiin kirkon etelänpuoleisten
sisäänkäytävien eteen. V. 1318 venäläiset
</chapter>

<chapter name="Turun Viikkosanomat-Turun Yliopisto">
polttivat kirkon, minkä jälkeen seurannut
rakennuksen uusinta laajeni uuden kuori
osan rakentamiseen, joten kirkon runko
sai pääasiassa nykyisen laajuutensa.
Tämän lisärakennuksen valmistuttua
1300-luvun puolivälissä korotettiin torni
sopusuhtaiseksi laajennetun rungon kanssa
ja jo sataluvun lopulla käytiin käsiksi
uusiin laajennustöihin kappelien
rakentamisella. Tätä jatkui pitkin 1400-lukua,
kunnes kirkon vanha runko miltei
kauttaaltaan ympäröitiin kappeleilla, Tämän
kautta olivat myös kirkon ikkunat
suurimmalta osalta peittyneet. Sen takia
korotettiin keskilaivaa, niin että siihen
saatiin ikkunat sivulaivojen vesikattojen
yläpuolelle. Tämä työ suoritettiin
kahdessa jaksossa, kunnes koko keskilaiva
1460-luvulla voitiin vetää yhtäjaksoisen
holvin alle. Samanlaatuinen tasoitus
suoritettiin eteläisessä kappelisarjassakin, joka
jaettiin kahteen kerrokseen ja pantiin
yhtenäiseen vesikattoon. N. v:n 1470
valheilla rakennettiin kirkon rungon
jatkoksi sen itäpäähäri mahtava kulmikas
kappeli, joka nyk. on kirkon pääkuorina.
Samalla rakennettiin kirkon ympäri
toista metriä paksu ja runsaasti 3 1/2 m
korkea muuri, joka ympäröi laajaa
rauhoitettua kirkkopihaa. Sen yhteyteen
rakennettiin lukuisia rakennuksia, joista
monet tulivat 1600-luvulla perustetun
Turun akatemian käytettäviksi. —
Mahtavimmillaan T. t. oli kat. ajan lopulla,
jolloin vaikutusvaltaiset kirkkoruhtinaat

<img 1>
Turun tuomiokirkko (taustassa saarnastuoli
ja kuori).
</img>
kartuttivat sen loistoa ja kalleuksia
runsain lahjoituksin. Sisustuksesta
mainittakoon monilukuiset alttarit ja kuorit,
jotka tulivat piispojen ja muiden
ylhäisten hautakappeleiksi. Näistä ovat
huomattavimpia Tottin (ks. kuvaryhmää
<sp>Hautoja ja hautamuistomerkkejä),</sp>
Stålhandsken, Munckin eli Kijkin, Tavastien,
Grezeliusten ja n. s. Kankaisten kappeli,
joka on vasta 1650-luvulla rakennettu. —
T. t:oa on uudellakin ajalla monesti uusittu,
Tornia on korotettu kahdestikin, vv:n 1681
ja 1827 tulipalojen jälkeen, ja kirkon kappeleita
sekä pääkuoria on v:n 1827 palon jälkeen
sisäpuolisesti uudistettu maalauksin ja
paneilaten. Pääkuorin seiniä ja holvia
koristavat R. V. Ekmanin (ks. <sp>Henrik
Pyhä,</sp> kuva) tekemät freskomaalaukset.
Nyk. toimitetaan kirkon korjaamista sen
rakennushistoriallisia seikkoja silmällä
pitämällä, ks. kuvaliitettä <sp>Turku.</sp>

<b>Turun Viikkosanomat,</b> 1820-27 ja
1829-31 ilmestynyt sanomalehti, R. v.
Beckerin perustama ja 1820-21 toimittama.

<b>Turun Yliopisto,</b> v:een 1927 Turun
<sp>Suomalainen Yliopisto,</sp> alkanut

<img 1>
Turun Yliopisto. Promotsionikulkue 1927.
</img>
toimintansa 1922 (perustamispäätös tehty
1920). Yliopistossa on kaksi tiedekuntaa,
humanistinen ja luonnontieteellinen.
Vakinaisia professorinvirkoja oli 1/1 1928 13,
oppilaita kevätlukukaudella 1928 291.
Lahjoitussitoumukset nousivat 31/12 1927
n. 63 milj. mk:aan, josta rahastoon maksettu
n. 44 milj. Kirjastossa n. 155,000 nid.

Ajatuksen suomenk. yliopiston perustamisesta
Turkuun esitti ensimmäisenä maist. K. N.
</chapter>
<chapter name="Turva-Tusculum">
Rantakari „Ajan" vuosikerroissa 1913 ja 1914.
V. 1917 perustettiin Turun Suomalainen
Yliopistoseura, jonka hoitokunnan
puheenjohtajana on toiminut presidentti
A. Käpy 1917-25 ja v:sta 1926 lakit. toht.
T. M. Kivimäki. V. 1918 seura sai liikemies
K. O. Knuutilalta 1 milj. mk:n suuruisen
lahjoituksen. Sam. v. astui keräystyön johtoon
seuran yliasiamiehenä prof. U. L.
Lehtonen; hänen luopuessaan tehtävistään
1922 oli lahjoitussitoumuksia 50,5 milj.
mk. V. 1919 seura sai vapaan
käyttöoikeuden Turun kaupunkiin rajoittuvaan
Ison-Heikkilän sotilasvirkataloon ja A.
Kordelinin kuolinpesältä Luonnonmaalia
sijaitsevan Kultarannan huvilatilan,
mikä 1923 luovutettiin valtiolle
Ison-Heikkilän täyttä omistusoikeutta
vastaan. V. 1920 seura osti yliopistolle
n. s. Phœnix-talon. Kanslereina ovat
toimineet J. R. Danielson-Kalmari (1921-26),
Ei N. Setälä (v:sta 1926) ja G. Komppa
(v. t., v:sta 1927), rehtoreina
A.H.Virkkunen ja V. A. Koskenniemi (ks. n.).
Tieteellisiä julkaisuja A I-II ja B
(Humaniora) I-V. [Vuosikirjat 1919-27.]

<b>Turva</b> ks. <sp>Juoppoparantola.</sp>

<b>Turva.</b> <sp>Maakauppiaitten Palovakuutus
o.-y. T.,</sp> Vaasassa, per. 1897, myös
auttovakuutuksia. Vakuutuskanta 400 milj. mk.

<b>Turva,</b> <sp>Suomen Työväen Keskinäinen
Vakuutusyhdistys,</sp> per. 1910, Tampereella,
Harjoittaa palo- ja eläinvakuutusta.
Vakuutuskanta n. 1,300 milj. mk.

<b>Turvapaikkaoikeus,</b> asyylioikeus.

<b>Turve,</b> maalaji, joka muodostuu
kasvinjäännösten hajaantuessa siten, että
ilmanpääsy niihin on osaksi ehkäisty.
Hajaantumisen edetessä t:sta muodostuu
humusaineita (ks. t.). T:n laatu on
riippuvainen osaksi kasvien laadusta,
osaksi lahoamisasteesta. T:ta
muodostavien kasvien mukaan erotetaan
rahkasammal-, sara-, kaisla-, korte-,
metsä- y. m. t.; muodostumispaikan mukaan
taas suo-, järvi-, kangas- y. m. t.
Hyvästi lahonnut t. on mustaa tai
mustanruskeaa, vähemmän lahonnut
vaaleampaa. T:ta on mahtavina kerroksina
soissamme, Lapissa jäkäläkankaillaj
metsäkankaillekin on t:ta muodostunut (vrt.
<sp>Kangasturve</sp>). T:ta käytetään
raaka-aineena poltto-t:n ja t.-pehkun
valmistuksessa. vrt. <sp>Suo.</sp>

<b>Turvebriketti</b> ks. <sp>Polttoturve.</sp>
— <b>Turvejauhe</b> ks. <sp>Polttoturve.</sp>

<b>Turvepehku,</b> pehkuksi hienonnettu,
kuivattu suoturve, jota maataloudessa
käytetään kuivikkeena kotieläimille,
teollisuudessa eristysaineena y. m.;
hienoksi jauhettua t:ua, n. s. <sp>turvemultaa,</sp>
käytetään kaupunkien puhtaanapitolaitoksissa
y. m. sellaisiin tarkoituksiin. Hyvä t.
imee itseensä kosteutta ainakin 12 kertaa
oman painonsa. vrt. <sp>Turveteollisuus.</sp>

<b>Turveteollisuus,</b> suoturpeen nosto,
kuivaus ja valmistus. — Nosto
tapahtuu käsin tai käsin kaivamalla ja
konein nostamalla tai kaivuukoneella tai
painevedellä irroittamalla ja pumpulla
nostamalla (hydroturve). — Nostettu
turve kuivataan semmoisenaan paloissa
tai sotketaan ja painetaan koneesta
pötkynä, joka leikataan kappaleiksi tai
levitetään vellinä kedolle sekä leikataan
sitten vasta paloiksi. Kuivaus tapahtuu
läjissä, vajoissa tai kuivausuuneissa,
jolloin tav. turve samalla hiillytetään. —
Laajat rahkasuomme, varsinkin maan
etelä- ja länsiosissa, tarjoavat
<sp>turvepehkuteollisuudelle</sp> kaikkein
parasta raaka-ainetta. Suo viljelysyhdistyksen
tutkimusten mukaan on esim. Etelä-Suomen 6
kihlakunnan soissa seuraavat pehkuturvemäärät:
<table>
<td>Raaseporin kihlakunnassa <td r>40 milj. m<sup>3</sup>
<td>Helsingin kihlakunnassa <td r>100 milj. m<sup>3</sup>
<td>Halikon kihlakunnassa <td r>88 milj. m<sup>3</sup>
<td>Maskun kihlakunnassa <td r>185 milj. m<sup>3</sup>
<td>Loimaan kihlakunnassa <td r>200 milj. m<sup>3</sup>
<td>Ulvilan kihlakunnassa <td r>187 milj. m<sup>3</sup>
</table>
Näistä voitaisiin valmistaa ainakin
1,000 milj. tavallista turvepehkupaalia,
mutta valmistus oli 1924 vain n. 369,000
paalia, vrt. <sp>Turvepehku. —
Polttoturvetta</sp> on soissamme myös
tavattomat määrät, vaikka laatu ei olekaan
ensiluokkaista, Suoviljelysyhdistys on
todennut sitä Helsingin kihlakunnassa n. 33
milj. m<sup>3</sup>, joka vastaa 4,5 milj. tonnia
ilmakuivaa polttoturvetta. Karjalassa on
yhden ainoan n. 1,200 ha:n suuruisen
suon havaittu sisältävän saman verran.
Tällä t:n haaralla on toistaiseksi vakavia
vaikeuksia voitettavanaan, mutta
kehitysmahdollisuudet ovat ilmeiset, kunhan
keksitään sääsuhteista riippumaton
kannattava kuivatustapa, V. 1924 valmistettiin
meillä 9,502 ton. polttoturvetta. [Suomen
Suoviljelysyhdistyksen vuosikirjat,]

<b>Tuscaloosa</b> <i>[taskəlū'sə],</i> kaup.
Alabamassa, Yhdysvalloissa, Birminghamista
lounaiseen. Yliopisto. 12,000 as.

<b>Tusculum,</b> ikivanha kaup. Italiassa,
Roomasta kaakkoon. Roomalaisajalla
siellä oli huvila-asutusta, nyk. raunioina.
Kaupungin lähistössä Ciceron maatila
<sp>Tusculanum;</sp> <i>kuvaan.,</i> paikka jonne
oppinut vetäytyy jokapäiväiset askareet
suoritettuaan.
</chapter>


<chapter name="Tusinajoki-Tuulenpesä">
<b>Tusinajoki</b> (ven. <i>Tosna</i>), Nevan vasen
lisäjoki, 125 km.

<b>Tušino</b> <i>[-ū-],</i> kylä lähellä Moskovaa;
siellä toinen Vale-Dimitrij oleskeli 1608-09
(„T:n rosvo").

<b>Tusnelda,</b> keruskilaisruhtinaan tytär,
jonka Arminius vastoin isän tahtoa oli
ottanut vaimokseen ja jonka isä 15 j. Kr.
luovutti roomalaisille.

<b>Tussari</b> (saks.), lyhyt kivääri, joka
ammuttaessa asetettiin rintaa vasten;
lyhyt metsästyspyssy.

<b>Tušši</b> (ransk.), <sp>kiinanmuste,</sp>
hienon noen ja kalaliiman seos, joko
tankoina tai vesiliuoksena. Käytetään
musteena teknillisessä ja taiteellisessa
piirustuksessa. Kestää pesuakin.

<b>Tussis</b> (lat.), yskä.

<b>Tutankhamen,</b> <sp>Tut-anch-Amon,</sp>
egypt. faarao 1300-luvulla e. Kr. Hänen
hautansa lord Carnarvon ja H. Carter löysivät
1922 Luksorin läheisyydestä. Tällöin tavattiin
paitsi muumiota ja loisteliasta arkunkantta
hyvin säilyneitä taideaarteita. [Smith
(ruots., 1923).]

<img 1>
Tutankhamenin
kultainen naamio.
</img>

<b>Tuticorin</b> <i>[-ō'-],</i> kaup. Etu-Intian
eteläpään itärannalla, vastapäätä Ceylonia.
Kauppa vilkas. 40,000 as.

<b>Tutkijalautakunta</b> ks. <sp>Kunnallisverotus.</sp>

<b>Tutkinto- ja oikaisukäräjät,</b>
etsikkokäräjät (ks. t.).

<b>Tutkintamenettely,</b> oikeudenkäyntimenettely,
jonka mukaan tuomioistuimen asiana on
oikeudenkäyntiaineiston hankkiminen. vrt.
<sp>Käsittelymenettely.</sp>

<b>Tutkintovanki</b> ks. <sp>Vanki.</sp>

<b>Tutor</b> <i>[tū-]</i> (lat.), holhooja (ks. t.),
myös opintojen ohjaaja engl. collegeissa.

<b>Tutrakan,</b> Turtukai (ks. t.).

<b>Tutškov,</b> <sp>Nikolaj Aleksejevitš</sp>
(1761-1812), ven. kenraali. Komensi
Suomen sodassa 1808 sitä ven. armeijan
osastoa, jonka oli määrä tunkea Suomen
joukot Savosta. Savon valloitettuaan ja
yhdyttyään ven. läntiseen armeijaosastoon
T. yhdessä Rajevskijn kanssa ajoi takaa
Suomen peräytyvää armeijaa. Revonlahden
taistelun jälkeen hän joutui syytteeseen
tekemistään sotilaallisista virheistä,
mutta vapautettiin ja sai uudelleen
päällikkyyden Savossa.

<b>Tutti</b> (it.), <i>mus.</i> 1. Koko orkesterin
yhteissoitto. — 2. Uruissa rekisterilaite,
jonka vaikutuksesta urkujen täysi ääni
saadaan soimaan.

<b>Tutti frutti</b> (it.), sekahedelmäruoka;
kaikenlaista.

<b>Tuuba</b> (lat.), <i>mus.,</i> vaskipuhaltimien
matalin bassosoitin.

<img 1>
Tuuba.
</img>

<b>Tuukkalan kalmisto,</b> suuri kalmisto
pakanuuden ajan lopulta 1100-1300-luvuilta,
Mikkelistä 5 km etelään, löydetty 1886.
Hautalöytöjen perusteella on rekonstruoitu
senaikainen puku; naisen puku on n. s. ainopuku.
[Heikel (Suomen Muinaismuistoyhdistyksen
Aikakauskirja X, 1889).]

<b>Tuukkanen,</b> <sp>Bruno</sp> (s. 1891),
koristetaiteilija. Erikoisala kalkki- ja
lasimaalaus.

<b>Tuulaaki</b> (saks.-ruots.), kaupunkien
hyväksi kannettu tullilisämaksu. Viimeksi
on vv:ksi 1928 ja 1929 määrätty
30/12 1927 annetulla lailla ja asetuksella,
että t.-maksun korkein määrä on 2 %
t.-verotuksenalaisen tavaran tullimaksusta.

<b>Tuulastus</b> ks. <sp>Atrain.</sp> —
Voimassaolevan kalastussäännön mukaan
t. on kielletty.

<b>Tuulenkala</b> <i>(Ammodytes),</i> meressä
elävä petokalasuku. Meillä kaksi lajia.

<b>Tuulenmatka,</b> matka, minkä tuuli
kulkee määräajassa. Yhdistämällä
kaikensuuntaisten tuulien t:t voi
piirtämällä määrätä keski-t:n l.
<sp>tuuliresultantin.</sp>

<b>Tuulenmittari,</b> anemometri (ks. t.)

<b>Tuulenpesä,</b> kasvitauti, joka ilmenee
siten, että puuhun kasvaa tiheitä,
linnunpesää muistuttavia oksarykelmiä.
Koivuissa verraten yleisten t:ien aiheuttajat
ovat <i>Taphrina</i>-sieniä; pajuissa
synnyttävät <i>Eriophyes</i>-punkit
joskus t:iä. Kuusen ja männyn t:t
johtunevat kasvupisteissä sattuneista
solutumien jakautumishäiriöistä.
vrt. <sp>Suomalaisten muinaisuskonto.</sp>

<img 1>
Tuulenpesiä koivussa.
</img>
</chapter>

<chapter name="Tuulensuosijat-Tuulet">
<b>Tuulensuosijat,</b> <sp>anemofiilit,</sp>
kasvit, joiden pölytys tapahtuu tuulen avulla.

<b>Tuulet,</b> ilman virtauksia, jotka
muodostuvat siitä, että eri seuduissa
vallitseva erilainen lämpötila saa aikaan
erilaisuuksia ilmanpaineessa, jolloin ilma
alkaa virrata korkeamman paineen
alueelta matalamman alueelle päin. Jos
jokaisessa maanpinnan kanssa samassa
suunnassa olevassa ilmakerroksessa
vallitsee suuremmalla, alueella sama
lämpötila ja kylmemmät ilmakerrokset ovat
alimpana, on ilmanpaine sama sekä
maanpinnalla että kussakin maanpinnasta yhtä
korkealla olevassa kerroksessa. Kun ilma
lämpiää jossakin kohden, niin se laajenee
ja pullistuu ylöspäin. Seurauksena on,
että lämmenneessä kohdassa jonkin
ilmakehässä olevan kerroksen (<i>NN</i> kuviossa)
yläpuolelle tulee enemmän ilmaa kuin
mitä on tasapainotilassa olevan paikan
yläpuolella samalla korkeudella, ja
paineen sama-arvopinnat kohoavat.
Tasapaino häiriintyy, ja ilma virtaa
ylempänä kylmempien paikkojen kohdille,
jonne siis alkaa vuorostaan keräytyä lisää
ilmaa. Tämä vaikuttaa puolestaan
ilmanpaineen kasvun ja sama-arvopintojen
nousun lähellä maanpintaa kylmemmissä
paikoissa sekä ilmavirtauksen maata pitkin
lämpimämpää paikkaa kohden, jossa
ilmanpaine on tällä välin alkanut laskea.
Näin muodostuu ilmavirtauksia,
<sp>konvektsionivirtauksia,</sp> lämpiämisen
yhteydessä. Täten syntynyt tuuli ei
kuitenkaan puhalla suoraan ilmanpaineen
korkeasta matalaan päin paineen laskun,
<sp>gradientin</sp> (ks. t.) suuntaan, vaan
poikkeaa siitä maanpinnan hankauksen
ja maan pyörimisliikkeen vaikutuksesta

<img 1>
<table><td c>Korkeampi    <td c>Matalampi    <td c>Korkeampi
<td c>paine.       <td c>paine.       <td c>paine.
<td c>Kylmempää    <td c>Lämmintä     <td c>Kylmempää
</table>
Isobaaripinnat ja tuulen synty.
</img>
pohjoisella osalla maapalloa oikealle
(eteläisellä vasemmalle). Tällainen
virtausliike määritellään Buijs-Ballot'n
keksimällä <sp>baarisella tuulisäännöllä:</sp>
jos seisomme selkä tuulta vasten, on
matalan alue vasemmalla kädellä

<img 1>
Ilmakehän yleisen kiertoliikkeen kaavakuva
pohjoisella pallonpuoliskolla.
</img>
hiukan eteenpäin, korkean oikealla
taaksepäin. Kuta suurempi on gradientti,
sitä voimakkaampana puhaltaa tuuli,
nousten syvissä mataloissa eli
sykloneissa (kykloneissa) <sp>myrskyksi</sp> ja
pyörteissä <sp>hirmumyrskyksi.</sp>
Voimakkaissa pyörreliikkeissä on
keskipakoisvoimalla suurempi vaikutus kuin
pyörimisliikkeen aikaansaamalla
poikkeuksella. Ylempänä maan pinnasta,
n. parin sadan m:n korkeudesta alkaen,
tuuli jo puhaltaa kohtisuoraan
gradienttia vastaan, s. o. isobaariviivojen
suuntaan, mutta maan pinnan epätasaisuudet
saavat aikaan hankausta lähellä sitä,
minkä takia tuuli kääntyy isobaarin suunnasta
enemmän tai vähemmän matalan keskusta kohden.

Maapallon pinnalla ja sitä ympäröivässä
ilmakehän pohjimmaisessa, n. 10 km vahvassa
<sp>troposfäärikerroksessa</sp> muodostuu
lämpöolojen erilaisuuden vuoksi yleinen
planetaarinen tuuli järjestelmä lämpimien
päiväntasaaja- ja kylmien napaseutujen välillä.
Päiväntasaajan seuduille virtaa ilmaa
molemmilta puolin <sp>pasaatituulina</sp>
(ks. t.), yläilmoissa käy sitä vastoin
virtaus tasaajalta poispäin <sp>antipasaatina</sp>
(ks. t.). Viimeksimainittu kääntyy kauempana
tasaajasta enemmän itään päin eikä pääse
etenemään kauas navoille päin, vaan laskeutuu
n. 30° leveydellä maanpintaa kohden muodostaen
vakinaisia korkean alueita ja tyyniä seutuja,

Täältä navoille päin muodostuu vaihtelevien
ilmavirtausten alue, jossa pohjoisella osalla
maapalloa lounaistuulet ovat vallitsevina.
Ilman kiertokulku tapahtuu tällöin etupäässä
säänhäiriöiden välityksellä, joten lämpimämpi
ilma pääsee vain hitaasti lähemmäksi napaseutuja.
Välistä voi kylmä polaarivirtaus pohjois- ja
</chapter>
<chapter name="Tuulettaja-Tuusula">
koillistuulilla tunkeutua kauas etelään,
vieläpä, pasaatituulten alueelle saakka.
Luonteenomaista tälle alueelle on, että nämä
eriluontoiset virtaukset, lämmin
tropiikkinen tai ekvatoriaalinen ja kylmä
polaarinen, käyvät vierekkäin mitä
moninaisimmissa muodoissa (vrt. <sp>Sää,</sp> p. 625).
— Pasaatituulilla on auringon liikkeen
perusteella vuotuinen vaihtelukausi.
Huomattavimmat vuodenaikojen mukaan
puhaltavat tuulet ovat <sp>monsuunit</sp> (ks. t.),
kesällä merimonsuuni manterelle päin ja
talvella maamonsuuni merelle päin.
Päivittäisiä, samanluontoisla jaksotuulia
ovat <sp>maa-</sp> ja <sp>merituuli</sp> (ks.
Maatuuli) sekä vuoristoseuduissa <sp>vuori-</sp>
ja <sp>laaksotuuli.</sp> — Palkallisista
tuulista ansaitsee mainita Alppien <sp>föhn,</sp>
Italian <sp>scirocco,</sp> Adrianmeren <sp>bora,</sp>
Ranskan etelärannikon <sp>mistraali,</sp>
Meksikon <sp>nortes,</sp> Etelä-Amerikan
<sp>pampero,</sp> Venäjän <sp>buraani,</sp>
pölytuuli <sp>samum.</sp> Pyörretuulten
nimityksiä ovat <sp>orkaani, hurrikaani,
taifun, tornado, pilvenpyörre l. trombi,
tuulispää</sp> y. m.

<b>Tuulettaja,</b> <sp>ventilaattori,</sp> kone,
joka aikaansaa ilmavirran. <sp>Siipi</sp>-t:ssa
on vinot siivet, jotka työntävät ilmaa
akselin suuntaan; käytetään panemaan
liikkeelle suuria ilmamääriä esim.
ilmanvaihdossa. <sp>Keskipakois</sp>-t:ssa
(-puhaltimessa) työntävät l. heittävät siivet
ilman säteen suuntaan, jolloin siipien
ympärillä täytyy olla pesäke, josta putki
johtaa ilman käyttöpaikkaan. Käytetään
kaivosten y. m. tuulettamiseen.

<b>Tuuletuspurje,</b> tuulta kohden avoinna
oleva suppilomainen purje, jolla johdetaan
ilmavirta aluksen lastiruumaan, konehuoneeseen
tai muuhun umpinaiseen paikkaan.

<b>Tuulijärvi.</b> 1. Järvi Aunuksen
Karjalassa Repolan kunnassa n. 6 km
Suomen rajalta; 35 km pitkä, 6 km leveä.
Laskee Tuulijokea myöten Lieksanjoen
vesiin. — 2. Kaksi pientä järveä
Inarissa, laskevat Uutuanjokea myöten
Jäämerestä pistävään Uutuanvuonoon.

<b>Tuulikannel,</b> <sp>aiolosharppu,
eolinharppu,</sp> ikivanha kielisoitin. Se
on laadittu siten, että pitkän, kapean
kaikupohjan yli on pingoitettu eripaksuisia
suolikieliä, jotka viritetään samaan
sävelkorkeuteen. Kun soitin ripustetaan
ulkoseinustalle, saattaa tuulenhenki
kielet soimaan erilaisesta pingoituksesta
johtuvine eri yläsävelineen.

<b>Tuulimoottori,</b> voimakone, jolla
tuulenvoima muutetaan mekaaniseksi työksi.
Siipien luku on suuri. Käynnin säätö
ja pysähtäminen tapahtuu joko
yksityisiä siipiä tai siipiryhmiä tai koko
siipipyörää kääntämällä pois tuulesta.
Käytetään pääasiallisesti veden
pumppuamiseen maataloudessa.

<b>Tuuliresultantti</b> ks. <sp>Tuulenmatka.</sp>

<b>Tuuliroottori,</b> roottori (ks. t.).

<b>Tuuliruusut,</b> tuulien suuntaa,
nopeutta, lukuisuutta y. m. seikkoja
esittäviä piirroksia, Myös kompassin
ilmansuuntakehän nimitys.

<b>Tuulispää,</b> alaltaan pieni, mutta
välistä voimakas pyörretuuli.

<b>Tuulispää,</b> suom. pilalehti, Helsinki,
per. 1902.

<b>Tuulos,</b> kunta Hämeen läänissä,
Etelä-Hämeessä, Hämeenlinnasta koilliseen;
149,6 km<sup>2</sup>, 2,198 as, (1927).
Harmaakivikirkko 1300-luvulta.

<b>Tuuma,</b> vanha pituusmitta. Englannin t.
= 25,4 mm. ks. <sp>Mitta.</sp> — Amsterdamin t.
= 1/11 Amsterdamin jalkaa (= 0,283 m)
= 2,574 cm (käytetään puutavaran kaupassa).

<b>Tuunaansaari,</b> 2 1/2 km pitkä, n. 1 km
leveä saari Punkaharjun luoteispään
äärellä, kapean <sp>Tuunaansalmen</sp> (levein
kohta 250 m) siitä erottama. Saarella
Takaharjun parantolan omistama maatila,

<b>Tuupovaara,</b> ennen <sp>Kovero,</sp> kunta Kuopion
läänissä, Pohjois-Karjalassa, Viipurin läänin
rajalla; 501,0 km<sup>2</sup>, 4,398 as. (1927).

<b>Tuura,</b> puisella kädensijalla varustettu
terävä rautakanki, jota käytetään jään puhkomiseen.

<b>Tuurholma</b> (ruots. <i>Turholm</i>),
kansanpuisto Degerön saaren luoteisrannikolla,
vastapäätä Kulosaarta, n. 4 km Helsingistä itään.

<b>Tuurna</b> (saks.), suippo teräspuikko,
jolla metalliesineessä olevaa reikää
suurennetaan tai muodostetaan tai jolle
sorvattaessa tai jyrsittäessä kappale
kiinnitetään reiästään.

<b>Tuus</b> (lat,), „sinun" (kirjeiden
allekirjoituksissa); <sp>tuus totus,</sp>
„sinun kokonaan".

<b>Tuusniemi,</b> kunta Kuopion läänissä,
Pohjois-Savossa, Kuopiosta itään; 560,8
km<sup>2</sup>, 7,040 as. (1927).

<b>Tuustaipaleen kanava,</b> kaivanto
Mäntyharjun pitäjässä Tuusjärven ja
Lahnaveden välissä; 150 m pitkä, 20-28 m
leveä, putous 1,3 m; rak. 1832-35.

<b>Tuusula,</b> kaksikielinen kunta (suomi
enemmistön kielenä) Uudenmaan läänissä,
Keski-Uudellamaalla; 231 km<sup>2</sup>, 9,609 as.
(1927, Keravan kauppala mukaan otettuna).
Kansanopisto, valtion
</chapter>

<chapter name="Tuusulanjärvi-Tykki">
kotitalousopettajaopisto, maatalousnormaalikoulu,
Koivulan kasvatuslaitos. Kellokosken
piirimielisairaala; Hyrylän kasarmit;
Kellokosken rautatehdas; Syvärannan
lepokoti; huvila-asutusta, Järvenpään
kartano. Aleksis Kiven kuolinmökki ja hauta.

<b>Tuusulanjärvi,</b> järvi Tuusulan
pitäjässä, 8 km pitkä, n. 1 km leveä.
Itärannalla huvila-asutusta.

<b>Tuutari</b> l. <sp>Tuuteri,</sp> suom.
seurakunta Inkerinmaalla Pietarista etelään.

<b>Tuuvertti</b> (engl.), laivakokki.

<b>Tuxen,</b> <sp>Lauritz</sp> (1853-1927),
tansk. taidemaalari. Maalannut merikuvia,
alastomia malleja ja muotokuvia.

<b>Twain,</b> <sp>Mark</sp> ks. <sp>Clemens,</sp> S. L.

<b>Tvedestrand</b> <i>[tvē-],</i> lastauspaikka
Etelä-Norjassa, Skager rakista pistävän
Oksefjordin perukassa. Laivanvarustusta
ja puutavaranvientiä, 1,500 as.

<b>Tweed</b> <i>[tuīd],</i> Englannin ja
Skotlannin välinen rajajoki, laskee
Pohjanmereen. 157 km.

<b>Tver.</b> 1. Kuvernementti Luoteis-Venäjällä;
63,200 km<sup>2</sup>, 2,240,000 as., joukossa
karjalaisia, — 2. Ed:n pääkaup. Volgan
varrella, Vanhoja rakennuksia, 86,000 as.
— T. oli 1200-luvun puolimaista v:een
1485 itsenäisenä valtakuntana.

<b>Tvilli</b> ks, <sp>Sidos.</sp>

<b>Twist</b> <i>[tui'st]</i> (engl.), langan
kierre; myös loimilanka.

<b>Tvorog</b> <i>[tvaro'g]</i> (ven.),
uunipiimä (ks. t.).

<b>Tvärminne,</b> saari ja kylä Tammisaaren
pitäjän saaristossa, 16 km Hangosta
itään. T:n saaren kaakkoiskärjessä on
prof. J. A. Palménin 1902 perustama,
nyk. Helsingin Yliopistolle kuuluva eläin t.
asema, jossa eläinopin opiskelijat saavat
kesäisin harjoittaa opintoja asiantuntijain
johdolla. Eläin t. asemalle kuuluvan
alueen eläimistö on rauhoitettu.

<b>Tübingen</b> <i>[tybiŋən],</i> kaup.
Württembergissä, Neckarin varrella. Yliopisto
(per. 1477). Tuomiokirkko (rak. 1470-1500),
Hohentübingenin linna (valmis 1535). 22,000 as.

<b>Tübingenin koulu</b> <i>[ty-],</i> teologinen
Oippikunta, jonka perusti Tübingenin
yliopiston prof. F. Chr. Baur.

<b>Tyfoidi</b> (kreik.), lavantaudin tapainen
kuumetauti, myös lievä lavantauti.

<b>Tyfon,</b> kreik. taruhirviö, Gaian ja
Tartaroksen poika, T. oli satapäinen, silmät
tulta leimuavat, ääni peloittava, T. on
luonnon hävittävien voimien vertauskuva.

<b>Tyfoni,</b> <sp>taifun</sp> (kreik.),
pyörretuulen nimitys Aasian vesillä.

<b>Tyhjiö,</b> <sp>vaku'umi,</sp> ilmaton tai hyvin
harvennettua ilmaa sisältävä suljettu tila,
T:n syvyys, <sp>tyhjö,</sp> ilmoitetaan
elohopeapatsaan tai vesipatsaan korkeutena
tai prosentteina <sp>täystyhjöstä</sp> (= 760 mm,
30 tuumaa elohopeaa, 10,33 m vettä).

<b>Tyhjä protesti,</b> vekselin protesti, joka
tapahtuu, kun sitä, jota vastaan protesti
on tehtävä, määräpäivänä ei tavata.

<b>Tyhjö</b> ks. <sp>Tyhjiö.</sp>

<b>Tyke,</b> kreik. onnellisen sattuman
jumalatar, vastaa roomal. Fortunaa.

<b>Tykistö,</b> armeijan aselaji jalkaväen
ja ratsuväen rinnalla. Siihen kuuluu
paitsi tykkejä miehistö, joka niitä
käyttää, sekä kaikki tykkien käyttämiselle
välttämättömät tarvikkeet. T. jakautuu,
riippuen sen käytöstä, vuori-, kenttä-,
ilmapuolustus-, piiritys-, linnoitus-,
rannikko- ja laivasto-t:öön. Uudemman
käsityksen mukaan kaikki liikkuva t. on
kenttä-t:öä. Jalkaväen komppaniaa
vastaava yksikkö t:ssä on <sp>patteri,</sp> johon
nyk. tav. kuuluu 4 tykkiä, ennen 6-8.
Meillä 3 patteria (rauhanaikana 2)
muodostaa patteriston ja 3 patteristoa
rykmentin. vrt. <sp>Tykki, Granaatti,
Šrapnelli, Suomen puolustuslaitos.</sp>

<b>Tykki</b> (ruots.), tuliase, jota
miesvoimalla ei voi siirrellä kuin vähäisen
matkan. Ensimmäisinä käyttivät t:ejä
1300-luvulla maurilaiset, joilta Euroopan
sotajoukot ne omaksuivat. Alkujaan t.
oli pronssinen tai takorautainen putki,
joka lepäsi laatikon tapaisella alustalla.
Se oli suusta ladattava, ammuksena
alkujaan pyöreä kivi, sittemmin rauta- tai
lyijykuula. 30-vuotisen sodan aikana
ruotsalaiset ottivat käytäntöön kevyet,
verraten helposti siirrettävät nahka-t:t,
Preussin Fredrik II loi hevosvoimalla
liikehtivän tykistön, Napoleon III alkoi
käyttää rihlattuja t:ejä, preussilaiset
takaaladattavia vv:n 1870-71 sodassa.
Sitä mukaa pyöreät rautakuulat korvattiin
granaateilla ja kartesseilla, Nykyiset t:t
ovat pääasiallisesti kolmenlaisia:
1) <sp>kanuunoita,</sp> jotka kantavat
kauimmaksi ja ampuvat pienellä
korotuskulmalla laakalaukauksia;
2) <sp>haubitseja,</sp> jotka ampuvat
kaarilaukauksia, siis esteiden taaksekin;
3) <sp>mörssäreitä,</sp> jotka oikeastaan
ovat suurikaliberisia haubitseja; näitä
molempia sanotaan myös kaaritykeiksi.
Kevyet kenttä- l. jalkaväen
t:t ovat tav. 7,5-8,5 cm:n kanuunoita
ja n. 12 cm:n haubitseja, raskaat
kenttä-t:t n. 10 cm:n kanuunoita ja 15 cm:n
haubitseja, Raskaihin t:eihin luetaan
15 cm:n kanuuna, 21 cm:n mörssäri.
Maailmansodassa saksalaisilla oli 21 cm:n
</chapter>

<chapter name="Tykkejä">
<b>Tykkejä</b>

<img 1>
1. 7,7 cm:n kanuuna.
</img>

<img 1>
2. 10,5 cm:n haubitsi.
</img>

<img 1>
3. 42 cm:n mörssäri (paksu Bertta).
</img>

<img 1>
4. 8,8 cm:n ilmapuolustustykki.
</img>

<img 1>
5. 10 cm:n vuoristohaubitsi.
</img>

<img 1>
6. 7,5 cm:n kanuuna traktorille sijoitettuna.
</img>

<img 1>
7. 30,5 cm:n laivatykkejä panssaritornissa.
</img>
</chapter>
<chapter name="Tykkimyssy-Tylsämielisten hoito">
kanuuna, jolla ampuivat Pariisia 150 km:n päästä,
ja 42 cm:n mörssäri, jonka ammus painoi
lähes 1,000 kg. — Laiva- l. meri- ja
rannikko-t:t ovat pääasiallisesti 5-41 cm:n
kanuunoita, joista suurimmat kantavat yli
40 km. Rannikkotykistössä käytetään myös
kaarilaukaus-t:ejä. Esimerkkinä laiva-t:eistä
mainittakoon saks. 38,1 cm:n kanuuna,
joka itse painaa 83,800 kg ja ammus
760 kg, ammuksen alkunopeus 890 m ja
liike-energia alussa 30,680 metritonnia.
Suurimmat laivaston kanuunat ampuvat
laukauksen minuutissa, pienimmät 10-30
laukausta. Laiva-t:n tapaisia ovat myös
linnoitus-t:t.

Suomen armeijan tavallisimmat t:t
ovat kevyt kenttäkanuuna (paino
1,040 kg, kaliberi 7,62 cm, alkunopeus
589 m/sek., ammuksen paino 6,5 kg,
kantavuus 8,5 km), kevyt kenttähaubitsi
(paino 1,327 kg, kaliberi 12,19 cm,
alkunopeus 183-335 m/sek., riippuen
ruutipanoksen suuruudesta ja laadusta,
ammuksen paino 23 kg, kantavuus 7,7 km),
raskas kenttäkanuuna (paino 2,150 kg,
kaliberi 10,68 cm, alkunopeus 570 m/sek.,
ammuksen paino 16,4-18,4 kg, kantavuus
12,5 km), raskas kenttähaubitsi (paino
2,400 kg, kaliberi 15,24 cm, alkunopeus
335 m/sek., ammuksen paino 43,5 kg,
kantavuus 7,7 km). Vuoritykkejä on
kevyen kenttäkanuunan kaliberisia. Raskas
kanuuna on vanhamallinen 15,24 cm:n
kanuuna, jonka ammuksen paino on
32,8 kg, kantavuus 12 km. Rannikko-t:iemme
kaliberi on 15,2-30,5 cm; 30,5 cm:n
kanuunan alkunopeus on 850 m/sek.,
ammuksen paino 445 kg, kantavuus 33-40 km.
Paitsi näitä on armeijallamme vielä
erimallista vanhempaa tykistöä. — T:n
<sp>suuntaus</sp> (ks. t.) tapahtuu sekä
pysty- että vaakasuorassa suunnassa
hammaspyörälaitteilla. <sp>Tähtäyksessä</sp>
käytetään suoraan suuntaukseen diopteria,
kollimaattoria ja tähtäyskaukoputkea, Epäsuoraan
korkeussuuntaukseen käytetään joko
kulmantasaajaa (kvadranttia), kiinteää
matka-asteikkoa tai suuntakehää, joka on
jalustalle asetettu bussoli, millä mitataan
kulmia. Kaikki uusimmat tähtäyslaitteet
ovat optillisia. Nykyaikaisin on
kiertokaukoputki (ks. t.).

<b>Tykkimyssy,</b> kansanomainen naisten
päähine, jonka muodosti kankaalla (tav.
silkillä) verhottu ja kurenauhalla
varustettu kova paperikoppa („myssy") ja sitä
edestä reunustava pitsi („tykki"), vrt.
<sp>Kansanpuku II</sp>, p. 300. ks.
värikuvaliitettä <sp>Kansanpuvut</sp>, kuvat 2 ja 6.

<b>Tykkivene</b> ks. <sp>Sotalaiva</sp>

<b>Tykky</b> ks. <sp>Lumituhot</sp>.

<b>Tykö</b> ks. <sp>Teijon tehtaat</sp>.

<b>Tyler</b> <i>[tailə]</i>, <sp>John</sp> (1790-1862),
Yhdysvaltain presidentti 1841-45. — <b>Tyler,</b>
<sp>Wat</sp> ks. <sp>Wat Tyler</sp>.

<b>Tylli</b> (ransk.), harsovaate, jossa on
pieniä, punomalla muodostettuja reikiä.

<b>Tylli</b> ks. <sp>Kurmitsat</sp>.

<b>Tylor</b> <i>[tailə]</i>, <sp>Edward Burnett</sp>
(1832-1917), engl. etnologi. Pääteos:
„Primitive Culture" (1871), jossa ensimmäisenä
esittää seikkaperäisesti animismia.

<b>Tylsistyminen</b>, henkisten kykyjen
aleneminen, aivosolujen tuhoutumisesta
johtuvien mielisairauksien oire. Yleisin
näistä parantumattomista mielisairauksista
on <sp>nuoruuden</sp> t. <i>(dementia
præcox</i> l. <i>schizophrenia).</i> Tämä alkaa
tav. jo ennen 30 ikävuotta. Sen yleisiä
tuntomerkkejä ovat ajatustoiminnan
häiriytyminen, tunne-elämän supistuminen
ja koko persoonallisuuden muuttuminen.
Siinä ilmenee 3 päätyyppiä. N. s.
<sp>hebefreeninen</sp> muoto alkaa ilmetä ja
lapsuusiässä ja kehittyy vähitellen: sairas
käy yhä enemmän itseensä sulkeutuneeksi ja
ihmisaraksi ja hänen työhalunsa ja työkykynsä
vähenee — hänestä tulee tyhjäntoimittaja,
maankiertäjä tai rikollinen. Toinen ja yleisin
muoto on n. s. <sp>katatoninen</sp>, jonka
oireita ovat viettimäinen vastahakoisuus,
aiheettomat liikkeet, impulsiiviset teot,
raivostumistilat ja harha-aistimukset.
Kolmas, <sp>paranoidinen</sp> muoto ilmenee
vaihtelevina harhaluuloina ja -aistimuksina:
potilas luulee olevansa vainottu tai
pitää itseään hallitsijana, messiaksena
y. m. s. — <sp>Vanhuuden</sp> t. <i>(dementia
senilis)</i> alkaa tav. 60:nnen ikävuoden
jälkeen. Sen oireita ovat muistin ja
huomiokyvyn aleneminen, aiheettomat
mielialanvaihtelut, harhaluulot ja -aistimukset.
Potilas käy ärtyiseksi, itsekkääksi ja
epäluuloiseksi, sukupuolivietti voi kiihoittua,
siveellisyyskäsitteet höltyvät, lopulta
potilas ei tunne enää kotiaan eikä omaisiaan.

<b>Tylsämielisten hoito.</b> Suomessa
lasketaan olevan n. 10,000 tylsämielistä, mutta
valtion parantoloita on ainoastaan Perttulassa
(ks. t.) ja sen yhteydessä olevalla Ylänteen
tilalla sekä Laukaassa Kuhankosken tyttökoti,
joihin voidaan ottaa n. 150 hoidokkia. Sitäpaitsi
30 tylsämielistä hoidetaan Suomen Kirkon
Sisälähetysseuran hoitolassa Sortavalassa
V. 1928 on avattu Seinäjoella t. h.-laitos
Etelä-Pohjanmaan kuntien toimesta.
1/7 1927 annetun lain ja asetuksen mukaan
valtio antaa avustusta tämäntapaisten
laitosten perustamiseksi ja ylläpitämiseksi.
</chapter>

<chapter name="Tymoli-Typpi">
<b>Tymoli,</b> metyyli-isopropyylifenoli,
haihtuvissa öljyissä, kuten ajuruohonöljyssä
esiintyvä voimakastuoksuinen aine.

<b>Tympanon</b> (kreik.), päätykolmio
(ks. t.); <i>anat.,</i> korvan rumpukalvo.

<b>Tyndale</b> <i>[tindeil],</i> <sp>William</sp>
(n. 1484-1536), engl. uskonpuhdistaja ja
raamatunkääntäjä. Poltettiin Brysselissä.

<b>Tyndall</b> <i>[tindəl],</i> <sp>John</sp> (1820-93),
engl. fyysikko. Tutkinut diamagnetismia,
lämpösäteilyä ja jäätikköjen liikkeitä.

<b>Tyndallin ilmiö,</b> engl. fyysikon
Tyndallin mukaan nimitetty valosäteen
osittainen taipuminen sen kulkiessa
epähomogeenisen aineen läpi. T. i. ilmenee
m. m. auringon säteiden kulkiessa tomuisen
ilman läpi; tämä tekee tomuhiukkaset näkyviksi.
T. i:öön perustuu ultramikroskooppi.

<b>Tyndareos,</b> Ledan (ks. t.) puoliso.

<b>Tyne</b> <i>[tain],</i> Pohjanmereen laskeva joki
Koillis-Englannissa; lähdejoet North T.
Cheviot-vuorilta ja South T. Penniineiltä.
Virtaa lähdejokien yhtymäkohdasta alkaen
miltei yhtämittaisen 50 km:n pituisen
kaupunki- ja tehdasasutuksen läpi. Sen
varrella olevista kaupungeista New Castle
suurin.

<b>Tynemouth</b> <i>[tainmaþ],</i> kaup.
Koillis-Englannissa, Pohjanmeren rannalla,
Tynen suun vas. puolen. Hyvä satama,
kylpypaikka. T:iin on liitetty ent. North
Shields. 65,000 as.

<b>Tynkäeduskunta,</b> sosialistien v:n 1918
kapinan jälkeen kokoontuneesta Suomen
eduskunnasta käyttämä nimitys, joka
johtuu siitä, että siinä ei ollut kuin 1-2
sosialistiedustajaa, muut olivat tavalla tai
toisella sekaantuneet kapinaan. —
<b>Tynkäparlamentti</b> (engl. <i>rump parliament</i>),
nimitys, jota on käytetty Englannin
parlamentin alahuoneesta, sitten kun Cromwell
1648 oli karkoittanut siitä presbyteeriset
jäsenet jättäen 80 independenttiä jäljelle.
Sama nimitys on annettu Frankfurtin
kansalliskokouksen radikaalisen ryhmän
Stuttgartissa jatkamalle kokoukselle kesäk. 1849.

<b>Tynnyri</b> (ruots.), vanha tilavuuden
mitta. ks. <sp>Mitta.</sp>

<b>Tynnyriholvi</b> ks. <sp>Holvi</sp> (kuva).

<b>Tynnyrilintu,</b> <sp>tilttaltti</sp>
<i>(Phylloscopus collybita),</i> kerttujen heimoon
<i>(Sylviidæ)</i> kuuluva uunilinnun näköinen ja
kokoinen varpuslintu. Selkäpuoli harmaan vihreä,
vatsapuoli vaaleankellertävä, 11-13 cm pitkä.
Yleinen Etelä- ja Keski-Suomessa, Pohjois-Suomessa
harvinaisempi. Asuu enimmäkseen kuusikoissa.
Pesä maassa tai matalalla kuusen näreessä.
Munia 5-7, valkoiset, tummatäpläiset.
Laulu yksitoikkoista: till-till-till-tall-till.

<b>Tynnyrinala,</b> vanha pinta-alan mitta,
ks. <sp>Mitta.</sp>

<b>Typettäminen,</b> <sp>nitraus,</sp>
pintakarkaisumenetelmä, jolla raudan pintaan
saadaan typpikaasun avulla kovaksi
karkeneva kerros rautatyppiyhdistystä. Vaatii
alhaisemman kuumennuksen (n. 500°) kuin
hiilettämispintakarkaisu (950-1,000°) (ks.
<sp>Pintakarkaisu</sp>); lisäksi pinta
kovenee esinettä veteen tai öljyyn pistämättä,
vrt. <sp>Nitreeraaminen.</sp> — T:stä keuhkotaudin
hoidossa ks. <sp>Keuhkotauti,</sp> p. 470.

<b>Typografi</b> (kreik.), kirjaltaja. —
<b>Typografia,</b> kirjapainotaito. —
<b>Typografinen piste</b> ks. <sp>Piste</sp> 5.

<b>Typologia</b> (kreik.), muototyyppeihin
perustuva teoria; <i>teol.,</i> selitysopillinen
menetelmä, jonka avulla Vanhasta
Testamentista saadaan kristinuskon
aatteiden tulkki. Vanhan liiton henkilöt,
tapahtumat ja laitokset esitetään
uustestamentillisen täyttymyksen esikuvina.

<b>Typologinen tutkimus,</b> vars.
muinaistieteessä käytetty järjestelmällinen
työmenetelmä, joka ihmistyön aineellisten
tuotteiden, vars. esinemuotojen eli tyyppien
kehitysilmioitä tutkimalla selvittää historiallisia
aikamäärittelyjä. Järjestämällä esinemuodot
kehityssarjoiksi, joissa vierekkäiset muodot
ilmeisesti johtuvat toisistaan, mutta sarjan
alku- ja loppupäät monesti ovat jo aivan
erilaiset, koettaa t. t. saada selville
esinemuotojen suhteellisen ikäjärjestyksen.
T:n t:n ja tarkkojen hautatutkimuksien nojalla
on muinaistutkimuksen siten onnistunut saada
selville eri vuosisadoille tai n. s.
periodeille ominaiset esinemuodot. Juuri t:n t:n
nojalla voidaan esihist. kronologia nyt katsoa
täysin varmaksi pronssikauden alkujaksolta
nykyaikaan asti.

<img 1>
Pronssikautisten
solkien kehitys
Skandinaaviassa.
</img>

<b>Typoskooppi</b> (kreik.), eräs laji
kaleidoskooppia.

<b>Typpi</b> (lat. <i>nitrogenium</i>), kaasumainen
alkuaine, kem. merkki N, at,-p. 14,01, om.-p.
0,9682 (ilma = 1), kriitillinen lämpötila —146°,
kiehumap. —194°, jäätymäp. —210°. Liukenee veteen
hyvin vähän, vähemmin kuin happi. On
</chapter>

<chapter name="Typpibakteerit-Türnpu">
enimmin levinneitä alkuaineita muodostaen
4/5 ilmakehästä sekä esiintyen
nitraateissa, esim. chilesalpietarissa. On
eläin- ja kasviruumiin perusaineita.
Kemiallisesti hyvin indifferentti; tav.
lämpötilassa ei muodosta yhdistyksiä.
T:n vety-yhdistyksiä on 5, näistä tärkein
amoniakki (ks. t.). T:n oksideja on myös 5,
t.-oksiduuli (ks. t.), t.-oksidi (NO),
väritön kaasu, joka hapettuu t.-dioksidiksi
(NO<sub>2</sub>), t.-trioksidi (N<sub>2</sub>O<sub>8</sub>), joka on
typpihapokkeen (ks. t.) anhydridi,
jat.-pentoksidi ,(N<sub>2</sub>O<sub>5</sub>), typpihapon (ks. t.)
anhydridi. Muista t:n yhdistyksistä
mainittakoon nitridit, t:n ja eräiden metallien
(maa-alkalien y. m.) sekä t:n ja eräiden
metalloidien (halogeenien, boorin)
yhdistykset, edelleen syaani (ks. t.). T:n
yhteyttämisestä ks. <sp>Yhteyttäminen.</sp>
T:n-pitoisista väkilannoitteista ks.
<sp>Amoniakkisuperfosfaatti, Chile-salpietari,
Kalkkityppi, Lannoitusaineet, Salpietari,
Väkilannoitteet.</sp>

<b>Typpibakteerit,</b> bakteerit, jotka
kykenevät yhteyttämään ilman vapaata
typpeä, esim. bakteroidit (ks. t.) ja
bakteeriryhmä <i>Azotolacter</i> (ks. t.). T:hin
luetaan usein myös ne bakteerit, jotka
aikaansaavat denitrifikatsionin ja
nitrifikatsionin. (ks. n.), sekä ne
mikro-organismit, jotka aiheuttavat lannassa
tapahtuvan amoniakkikäymisen.

<b>Typpihapoke,</b> <sp>salpietarihapoke,</sp>
HNO<sub>2</sub>, pysymätön yhdistys, hajoaa vedeksi
ja typpidioksidiksi, N<sub>2</sub>O<sub>3</sub>. Sen suolat,
<sp>nitriitit,</sp> ovat pysyviä; niitä syntyy
m. m. nitraatteja kuumennettaessa.

<b>Typpihappo,</b> <sp>salpietarihappo,
sievesi,</sp> HNO<sub>3</sub>, vastaa typen korkeinta
oksidia, N<sub>2</sub>O<sub>5</sub>. T:oa valmistetaan suurissa
määrin valurautaisissa retorteissa
käsittelemällä chilesalpietaria väkevällä
rikkihapolla; nykyjään myös ilman typestä.
T. liuottaa kaikki metallit, paitsi kultaa,
platinametalleja, tinaa ja antimonia,
jolloin syntyy t:n suoloja, <sp>nitraatteja.</sp>
On hyvin syövyttävää ja polttavaa;
sytyttää puun ja paperin y. m. palamaan.
Kaupan väkevä t. on väritöntä nestettä,
kiehuu 120,5°:ssa, om.-p. 1,41, pitoisuus 68 %.
<sp>Savuava</sp> t. sisältää typen oksideja ja
on näiden vaikutuksesta väriltään keltaisen
ruskeaa; om.-p. 1,4-1,5. T:lla on suuri
käytäntö kem. teollisuudessa.

<b>Typpioksiduuli,</b> sanottu myös
naurukaasuksi l. ilokaasuksi, typen alhaisin
happiyhdistys, N<sub>2</sub>O. Ylläpitää palamista.
Hengitettynä vaikuttaa huumaavasti, usein
herättäen hillittömän naurun. Käytetty
pienissä operatsioneissa huumausaineena.

<b>Typpiryhmä,</b> alkuaineiden jaksollisen
järjestelmän ryhmä, johon kuuluvat typpi,
fosfori, arsenikki ja antimoni.

<b>Tyranni</b> (kreik.), yksinvaltias;
sortovaltias, Kreikassa 600- ja 500-luvulla
e. Kr. käydyissä puoluetaisteluissa us.
joku yksityinen kansan avulla anasti
vallan. Tällaisia hallitsijoita sanottiin t:iksi;
sanaan ei alkuisin liity käsite sortovaltiaasta.

<b>Tyree</b> <i>[tiri],</i> <sp>Tiree,</sp> saari
Sisä-Hebrideissä Skotlannin länsirannikolla;
70 km<sup>2</sup>, 1,700 as.

<b>Tyrgils Knuutinpoika</b> (k. 1306),
Ruotsin marski ja valtionhoitaja Birger
Maununpojan alaikäisyyden aikana 1290-1302.
Teki 1293 ristiretken Karjalaan, jonne
perusti Viipurin linnan, sekä 1300 uuden
ristiretken Inkerinmaahan ja perusti
Nevajoen rannalle Maankruunun, jonka
venäläiset seur. v. hävittivät. T. K.
hallitsi tarmokkaasti, mutta joutui
panetteluiden uhriksi ja mestattiin. V.
Vallgrenin muovailema muistopatsas Viipurissa
(pystytetty 1908).

<img 1>
Tyrgils Knuutinpojan
patsas Viipurissa.
</img>

<b>Türi</b> <i>[tyri],</i> kaup. Keski-Virossa,
Tallinnan-Viljandin radan varrella. Paperitehtaita.
2,100 as.

<b>Tyrisevä,</b> rautatieasema Viipurin-Rajajoen
rataosalla, Terijoen kunnassa, 75 km Viipuriista.

<b>Türkis,</b> <sp>kalaiitti,</sp> amorfinen
kivennäisaine, kem. kokoomukseltaan
vedenpitoinen aluminiumfosfaatti, jonka
vähäinen kuparinpitoisuus tekee vihreäksi tai
siniseksi. Laavakivilajien onteloissa.
Käytetään koristekivenä.

<b>Tyrnipensas</b> <i>(Hippophaës rhamnoides),
Elæagnaceæ</i>-heimoon kuuluva 1-3,5 m
korkea, orainen, 2-kotinen pensas, jolla on
tasasoukat, hopeanhohtoiset lehdet, pienet
keltaiset kukat ja suuret keltaiset luumarjat.
Kasvaa us. tiheinä merenrantapensaikkoina.
Meillä Ahvenanmaalla ja Pohjanlahden rannoilla.

<b>Türnpu</b> <i>[tyrn-],</i> <sp>Konstantin</sp>
(1865-1927), vir. säveltäjä. Toimi Tallinnassa
</chapter>

<chapter name="Tyrnävä-Tyyli">
urkurina ja laulukuorojen johtajana.
Sävelsi kuoro- ja soololauluja.

<b>Tyrnävä,</b> kunta Oulun läänissä,
Pohjanmaalla, Tyrnävänjoen varrella; 389,4
km<sup>2</sup>, 4,103 as. (1927).

<b>Tyrnävänjoki,</b> pieni joki Oulujoen
eteläpuolella. Laskee Temmesjoen,
Ängeslevänjoen ja Liminganjoen kanssa
yhteiseen suistoon.

<b>Tyroksiini</b> ks. <sp>Kilpirauhanen.</sp>

<b>Tyroli,</b> Tiroli (ks. t.).

<b>Tyros</b> <i>[-y-],</i> Sidonin rinnalla muin.
Foinikian mahtavin kaup., Syyrian
rannikolla. T. oli jo 900-luvulla e. Kr.
huomattava kauppa- ja teollisuuskaup.
Aleksanteri Suuren valloittama 332 e. Kr.
Nyk. <sp>Sur</sp>-niminen kylä.

<b>Tyrrell</b> <i>[tirəl],</i> <sp>George</sp> (1861-1909),
engl. teologi, kat. modernismin johtajia;
erotettu kirkosta 1907. — <b>Tyrrell,</b> <sp>Sir
William George</sp> (s. 1866), engl. diplomaatti,
lähettiläänä Pariisissa v:sta 1928.

<b>Tyrrhenan meri,</b> se Välimeren osa,
joka on Apenniinien niemimaan, Sisilian,
Sardinian, Korsikan ja Elban välissä.

<b>Tyrsos</b> (kreik.), kevyt lehviin kiedottu
sauva, jota Dionysoksen palvojat heiluttivat
kädessään.

<b>Tyrtaios,</b> kreik. valtiollisen ja
sotaisan elegiarunouden mainehikkain
edustaja, Spartan kansallisrunoilija. Eli
600-luvulla e. Kr.

<b>Tyrväntö,</b> kunta Hämeen läänissä,
Hämeen eteläosassa, Vanajaveden rannalla;
88,0 km<sup>2</sup>, 1,649 as. (1927). Lepaan
puutarhaopisto, Lahdentaan, Lepaan,
Haukilan ja Suontaan kartanot.

<b>Tyrvää.</b> 1. Kunta Turun ja Porin
läänissä, Satakunnan itäosassa; 424,4 km<sup>2</sup>,
9,549 as. (1927). Harmaakivikirkko 1400-luvulta,
museona. Piirimielisairaala, vrt. <sp>Vammala.</sp>

<b>Tyrä,</b> <sp>kohju,</sp> suolenmutkan
työntyminen kalvojensa ympäröimänä ulos
vatsaontelosta. Tavallisimmat kohdat,
missä t. syntyy, ovat nivuskanava,
reiden yläosassa oleva reisikanava ja napa
<sp>(nivus-, reisi- ja napa-t:t).</sp> Niin
kauan kuin t.-pussin sisältö voidaan
puristaa takaisin vatsaonteloon (n. s.
liikkuva t.), t. ei ole vaarallinen, mutta
jos se kuuroutuu, s. o. ei olekaan
ahtaasta aukosta takaisin työnnettävissä,
muodostuu hengenvaarallinen suolentukkeuma,
joka on autettavissa vain leikkauksella.
Liikkuvakin t. on leikkauksella parannettavissa;
ellei tätä suoriteta, on käytettävä tyrävyötä,
joka estää t:n pullistumisen.

<b>Tyräkkikasvit,</b> Euphorbiaceæ (ks. t.).

<b>Tyrö,</b> suom. seurakunta Inkerinmaalla,
Kronstatinlahden etelärannalla.

<b>Tyttökauppa,</b> valkoinen orjakauppa (ks. t.).

<b>Tyttökoulu,</b> tyttöjen keskikoulu (nyk.
6-luokkainen). — <b>Tyttölyseo,</b>
yhdeksänluokkainen yliopistoon johtava tyttöjen
oppikoulu. vrt. <sp>Oppikoulu.</sp>

<b>Tytärsaari,</b> saaripitäjä Viipurin
läänissä keskellä Suomenlahtea, n. 75 km
Kotkasta, 18,5 km Suursaaresta eteläkaakkoon;
8,2 km<sup>2</sup>, 550 as. (1927).
Pitäjään kuuluu, paitsi pyöreätä pääsaarta,
n. 2,5 km pitkä, kapea ja matala asumaton
Pien-Tytärsaari l. Säyvi, joka on n. 15 km
T:stä länsilounaaseen. Pääsaari, T., on
matalaa, hiekkakankaiden ja soiden peittämää.
Asutus on keskittynyt yhdeksi, saaren
etelärannalla sijaitsevaksi kyläksi; elinkeinoja
kalastus ja hylkeenpyynti.

<img 1>
Tytärsaari, vas. lentohiekkakinos.
</img>

<b>Tyventö</b> syntyy siellä, missä on ilman
harventumis- tai tihentymiskeskus tai
missä korkeat vuoret seisauttavat tuulet.
— <b>Tyventövyöhyke,</b> kalmvyöhyke (ks. t.).

<b>Tyydytetyt yhdistykset,</b> sellaiset kem.
yhdistykset, joiden atomien kaikki
valenssit ovat sidotut, niin että ne eivät
ilman muuta voi. yhtyä muihin aineisiin.
Vastakohta: <sp>tyydyttämättömät yhdistykset.</sp>
Näitä ovat esim. sellaiset yhdistykset,
joissa on kaksoisside kahden tai useamman
atomin välillä.

<b>Tyydytyskapasiteetti,</b> luku joka
ilmoittaa, kuinka paljon emästä jokin
happo tarvitsee neutralisoituakseen.

<b>Tyyfus</b> (kreik.), lavantauti (ks. t.).

<b>Tyyli</b> (lat.), kirjallisen, taiteellisen
ja soitannollisen esitystavan laatu ja
luonteelliset ominaisuudet ja etenkin kuvaama-,
rakennus- ja työ taiteissa se erikoinen
muotoleima, jonka yksilö, aika (historialliset
tyylit: egyptiläinen, kreikkalainen,
renessanssi-, rokokoo- y. m. t:t) ja
kansallisuus painavat taiteelliseen
tuotantoonsa, T:n määräävät taiteellisen
luomisen yleiset lait, <sp>t.-lait,</sp> kuten
</chapter>
<chapter name="Tyynimeri-Työaika">
tasapaino, symmetria, suhteellisuus, rytmi,
elimellisyys, tarkoituksenmukaisuus, aine
ja työtavat, koristeellisuus y. m. —
<b>Tyylioppi</b> l. <sp>stilistiikka,</sp> oppi
kielellisen ja tavallisessa merkityksessään
vain suorasanaisen esitystavan muodoista
l. tyyleistä. — <b>Tyylittely,</b> luonnon
tarjoamien muotojen muuttaminen taiteellisten
näkökohtien mukaan.

<b>Tyynimeri</b> l. <sp>Iso-Valtameri,</sp>
myös <sp>Etelämeri,</sp> Amerikan, Aasian,
Austraalian ja Etelämantereen välissä;
rajana Intianmerta ja Atlanttia vastaan
on pidetty Tasmanian ja Kap Hornin
kautta kulkevia meridiaaneja. Pinta-ala
179,5 milj. km<sup>2</sup> eli n. puolet
maapallon kaikkien merien pinta-alasta; jos
reunameret ja Aasian välimeri lasketaan pois,
jää T:n pinta-alaksi yli 165 milj. km<sup>2</sup>
avomerta. Syvimmät kohdat n. s. <sp>Guamin
hauta</sp> (9,636 m) Guam-saaresta
(Mariaanit) itään ja Filippiinien
länsipuolella olevat 9,788 m:n ja 10,430 m:n
syvyiset haudat (maapallon syvimmät).
Tongasaarten itäpuolella on 9,184 m syvä
hauta ja sen eteläpuolella 9,427 m syvä
<sp>Kermadecin hauta,</sp> Merivirrat ovat
Atlantin merivirtojen tapaiset.
Filippiinien koillispuolella kääntyy pohjoinen
päiväntasaajavirta pohjoiseen ja Formosan
kohdalla koilliseen: se on lämmin
Kurošivo, Atlantin Golfvirtaa vastaava
virtaus. Etelä-Amerikan länsirannikolle tuo
kylmää nousuvettä Perun virta. —
Suolanpitoisuus keskimäärin 34,9 0/00.

<b>Tyypillinen</b> (lat,), yleistä luonnetta
kuvaava, perikuvallinen. — <b>Tyyppi,</b>
eduskuva, perikuva, perusmuoto; kirjasin.

<b>Tyyrpuuri</b> (ruots.), ylähanka, aluksen
oikea puoli perästä keulaan katsoessa.

<b>Tyytymättömyyden ilmaiseminen.</b>
Joka ei tyydy alioikeuden lopulliseen
päätökseen tai hovioikeuden tuomioon
vedotussa jutussa, vaan aikoo saattaa
asian ylemmän oikeuden tarkastettavaksi,
on velvollinen määräajan kuluessa siitä
ilmoittamaan sille tuomioistuimelle, joka
on antanut päätöksen tai tuomion,
uhalla että tämä muuten saa lainvoiman.
Tämä määräaika on alioikeuden päätökseen
nähden, jos forumväite on hylätty, 2 päivää,
muuten 8 päivää, hovioikeuden tuomioon
nähden 21 päivää (Oikeudenkäymiskaari
16:1-2, muutettuina 27/4 1868, 16:4; 25:1,
muutettuna 27/4 1868 ja 22/1 1926; 30:8,
muutettuna 14/12 1922; Asetus 14/8 1901).

<b>Työ.</b> 1. <i>Fys.</i> Kun voima raikuttaa
kappaleeseen, niin sen tähän suorittama
t. on suorassa suhteessa voimaan ja
matkaan, jonka kappale on kulkenut voiman
suuntaan: <i>L = Pl.</i> cos α (<i>L</i> työ, <i>P</i> voima,
<i>l</i> matka, α kulkusuunnan ja voiman
suunnan välinen kulma). T:n yksikkö C. G.
S.-järjestelmässä on dyne-cm, jota sanotaan
<sp>ergiksi.</sp> Sähkötekniikassa käytetään
yksikkönä <sp>joulea</sp> (= 10<sup>7</sup> ergiä) tai
<sp>wattituntia</sp> (= 3,600 joulea), muussa
tekniikassa <sp>kilogrammametriä</sp>
(=9,81 joulea). — Aikayksikössä
suoritettu t. on <sp>teho.</sp> — 2. <i>Ihmisen t.</i>
Laajimmassa merkityksessä jokainen
ulkonaista tehoa aikaansaava henkisen tai
ruumiillisen voiman käyttö. <sp>Taloudellista</sp>
t:tä on sellainen t., jonka tarkoituksena
on tarpeiden tyydyttäminen tai ansion saanti.
T. saattaa olla <sp>aineellista</sp> tai
<sp>aineetonta,</sp> sen mukaan
saako se kouraantuntuvan ilmaisun vai
ei, <sp>ruumiillista</sp> tai <sp>henkistä,</sp>
sen mukaan kysyykö se enemmän kättä
vai aivoja, <sp>johtavaa</sp> tai
<sp>suorittavaa,</sp> joista edellinen voi olla
joko taloudellista tai teknillistä laatua,
jälkimmäinen ammattitaitoista tai ammattitaitoa
vailla olevaa. Lopuksi t. voi olla
taloudellisesti itsenäistä tai toisen
palveluksessa suoritettua palkkatyötä. Koneet
ovat varsinkin teollisuudessa suuremmassa
tai pienemmässä määrässä syrjäyttäneet ihmis-t:n.

<b>Työaika</b> on kansantaloustieteellisessä
merkityksessä se aika, minkä työntekijä
sopimuksen mukaisesti käyttää työhönsä
työpaikalla. Lain määräämää t:aa sanotaan
<sp>normaali- l. maksimaalityöajaksi</sp>
(ks. t.). — Varemmin t. järjestettiin
yksityisillä tai joukkosopimuksilla.
Lakimääräisesti ruvettiin ensin rajoittamaan
lasten, nuorten työntekijäin ja naisten t:aa
1800-luvun alkupuoliskolla, aluksi Englannissa. —
Kansainvälisessä työväenkongressissa 1889
esitettiin ensikerran 8-tuntisen
normaalityöpäivän vaatimus, jonka perille
ajamiseksi toukok. 1 p. oli vietettävä
kansainvälisenä mielenosoituspäivänä. — Ennen
maailmansotaa oli miestenkin työpäivä
useimmissa maissa saatu alenemaan
12-14 tunnista 8-10 tuntiin ja
Austraaliassa ja Uudessa-Seelannissa 8 tunnin
normaaiityöpäiväksi, joka maailmansodan
viime vuosista lähtien on lakimääräisesti
saatettu voimaan myös useimmissa
Euroopan maissa teollisuuden ja
erinäisten muiden ammattien paitsi
maatalouden alalla, kuitenkin niin että
ylityötäkin saadaan lain määräämissä rajoissa
tehdä. Pisin lain sallima viikoittainen
tai päivittäinen t, on Suomessa
järjestetty seuraavilla laeilla: Laki
kahdeksantunnin työajasta 27/11 1917, osaksi
</chapter>

<chapter name="Työehtosopimus-Työlaitos">
muutettuna 14/8 1918; Asetus työstä
teollisuus- ynnä muissa ammateissa 18/8 1917;
Laki kauppa-, konttori- ja varastoliikkeiden
työoloista 24/10 1919, osaksi muutettuna 29/5
1922; Laki merimiehen työajasta 26/4 1924;
Leipomotyölaki 20/1 1928. Sen lisäksi on
useilla asetuksilla ja Valtioneuvoston
päätöksillä säännöstelty t:aa ja myönnetty
lakien määräyksistä erinäisiä poikkeuksia.

<b>Työehtosopimus,</b> <sp>joukkosopimus,
tariffisopimus,</sp> on kirjallisesti
tehtävä sopimus, jonka yksi tai
useampi työnantaja tai rekisteröity
työnantajain yhdistys tekee yhden tai
useamman rekisteröidyn työntekijäin
yhdistyksen kanssa ehdoista, joita
työsopimuksissa tai työsuhteessa muuten on
noudatettava. T:een ovat sidotut ne
työnantajat ja yhdistykset, jotka ovat t:n
tehneet tai jotka jälkeenpäin ovat
aikaisempien sopimukseen osallisten
suostumuksella kirjallisesti siihen yhtyneet,
niin myös ne työnantajat ja työntekijät,
jotka ovat tai sopimuksen voimassa
ollessa ovat olleet siihen osallisen
yhdistyksen jäseniä. T:een sidottu
työnantaja ja työntekijä, joka tietensä
rikkoo t:n määräyksiä, voidaan tuomita
siitä maksamaan, työnantaja korkeintaan
5,000 mk:n ja työntekijä korkeintaan 500 mk:n
hyvityssakko (Työehtosopimuslaki 22/3 1924).

<b>Työennätys,</b> aikayksikössä (tunnissa
tai päivässä) suoritettu työmäärä.
Käytetään rakennusten y. m. työkustannusten
laskelmissa, myös varustus- y. m.
sotatoimissa aikalaskelmia tehtäessä.

<b>Työkalukone,</b> työkone, etenkin
leikkaava tai tahkoava, jota käytetään
vastaavan käsityökalun asemesta, esim.
sorvi, konehöylä y. m.

<b>Työkaluteräs</b> ks. <sp>Teräs.</sp>

<b>Työkamari.</b> T:t ovat eräissä maissa
julkisoikeudellisia, useimmiten sekä
työnantajain että työntekijäin edustajista
tasasuhtaisesti kokoonpantuja järjestöjä,
työneuvostoja, joille on uskottu
määrättyjä tehtäviä työasioihin nähden, kuten
lausuntojen ja selostuksien antaminen,
t:ien edustamien ammattiryhmien
toiveiden ja ehdotusten esittäminen
asianomaisille viranomaisille, työriitain
sovittaminen j. n. e. T:eja ei Suomessa ole
asetettu. Italiassa t:t eivät ole todellisia
t:eitä, vaan työväen ammattiliittojen
elimiä, joita kunnat kannattavat. Sveitsin
t:t taas ovat työväensihteeristöjä (ks. t.).
Italian ja Sveitsin t:eita voisi pikemmin
nimittää <sp>työväenkamareiksi,</sp>
koska ne edustavat yksinomaan työväkeä.

<b>Työkirja,</b> viranomaisen työntekijälle
antama kirja, johon työnantaja merkitsee
tietoja hänen ja työntekijän välillä
olleesta työsuhteesta ja johon
viranomainen kirjoittaa todistuksen näiden
tietojen oikeellisuudesta. T:ksi on
nimitetty myös sitä poliisikamarista tai
nimismieheltä saatua todistusta, joka
annetaan sille, joka lähtee työnhakuun
kotikuntansa ulkopuolelle.

<b>Työkone</b> ks. <sp>Kone.</sp>

<b>Työkoti,</b> työsiirtola (ks. t.).

<b>Työkoulu,</b> kasvatusopillinen suunta,
joka tahtoo korostaa oppilaan luovan
työn ja omatoimisuuden periaatetta. Se
vaatii esim. työskentelyä oppilaspuutarhoissa,
koulukeittiöissä, työpajoissa, laboratorioissa
y. m. Suomessa ilmestyi 1915-17 aikakauslehti
„Työkoulu". vrt. <sp>Teon periaate.</sp>

<b>Työkyky,</b> teho (ks. t.).

<b>Työkyvyttömyysvakuutus</b> saattaa
olla sekä yksityis- että sosiaalivakuutusta.
Yksityisvakuutuksen myöntävät useat
henkivakuutusyhtiöt henkivakuutuksen
liitteenä. Kotimaisten yhtiöiden
toiminnassa tavataan kaksi eri muotoa.
Suorittamalla sovitun lisämaksun
saavuttaa vakuutettu oikeuden
työkyvyttömyysprosentista riippuvaan
vakuutusmaksujen alennukseen
<sp>(työkyvyttömyyslisävakuutus)</sp>
tai sen ohessa myöskin vuotuiseen
eläkkeeseen <sp>(työkyvyttömyyseläkevakuutus),</sp>
jos hän 60 vuotta nuorempana joutuu työhön
kykenemättömäksi. Muutamat määrätyssä
piirissä toimivat yksityiset eläkekassat
myöntävät osakkaalle, joka ennen
eläkeikää kadottaa ansaitsemiskykynsä,
erityisen työkyvyttömyyseläkkeen.
Sosiaalinen t. pyrkii suojelemaan
työväkeä y. m. taloudellisia vaurioita
vastaan, jotka ovat muiden syiden kuin
työssä sattuneen tapaturman aiheuttaman
työkyvyttömyyden seurauksena. Se
liittyy läheisesti vanhuusvakuutukseen, koska
korkea ikä yksinkin saattaa olla
työkyvyttömyyden syynä. Vakuutus
esiintyy sekä pakollisena että vapaaehtoisena.
— Suomessa työkyvyttömyysvakuutus on
vapaaehtoinen. Tällä alalla toimi 1925
41 eläkekassaa. Niissä oli osakkaita
yhteensä 12,640. Nämä kassat, jotka
antavat etupäässä vanhuuseläkkeitä, ovat 1897
työväen apukassoista annetun asetuksen alaiset.

<b>Työlaitos,</b> kunnallinen laitos, jossa se,
joka itse on saanut tai jonka vaimolle
tai alaikäiselle lapselle on annettu
köyhäinhoitoa, on velvollinen, jos kunta ei
muuten saa sille lain mukaan tulevaa
korvausta, tekemään kunnan hyväksi
työtä (Köyhäinhoitolaki 1/6 1922).
</chapter>

<chapter name="Työlakko-Työnseisaus">
<b>Työlakko,</b> <sp>streikki,</sp> jonkin
työväenryhmän puolelta yhteisesti tapahtuva
työn keskeyttäminen, jonka tarkoituksena
useimmiten on saada voimassa olevat työehdot
parannetuiksi tai estää niitä huonontumasta.
Pääasiallisin lakon aihe on palkkakysymys. Paitsi
taloudellisia t:ja, voi myös olla valtiollisia,
jolloin niiden tarkoituksena on työväen
oikeudellisen ja yhteiskunnallisen aseman
parantaminen. — Suomessa oli 1926 72
työnseisausta (etupäässä lakkoja), jotka
kestivät 3,145 päivää. Vastaavasti oli
v. 1920 146 työnseisausta, jotka kestivät
3,201 päivää.

<b>Työlakkovakuutus,</b> vakuutuslaji, jolla
työnantaja koettaa suojella itseään niitä
taloudellisia vahinkoja vastaan, jotka
puhjennut työlakko tai työnsulku
aiheuttaa. Vakuutussopimusta laadittaessa
tehdään ero vars. lakkovahinkojen ja niiden
vahinkojen välillä, jotka voivat
ilmaantua lakon yhteydessä. Edelliseen luetaan
1) käyttämättä jäävien työaineiden
pilautuminen; 2) lakonkin aikana
suoritettavat liikekustannukset, kuten esim.
henkilökunnan palkat, vakuutusmaksut,
lainain korot, vuokrat ja verot; sekä
3) liikevoiton menettäminen, olipa siihen
syynä tuotannon väheneminen, ostajain
siirtyminen lakon ulkopuolelle jääneelle
kilpailijalle tai konjunktuuritappio sekä
hyvitykset, jotka liikkeenharjoittajan
täytyy maksaa ostajalle tilauksen
viivytetystä tai laiminlyödystä
suorittamisesta. Jälkimmäiseen ryhmään kuuluvat
rakennusten, työkoneiden ja raaka-aineiden
tahallinen pilaaminen ja hävittäminen.
— Suomessa toimii v:sta 1910 Suomen
Työnantajain Keskinäinen Lakkovakuutusyhtiö
(pääkonttori Helsingissä), vakuutuskanta
n. 75 milj. mk.

<b>Työläisolympialaiset,</b> työväen
olympialaiset kisat (ks. t.).

<b>Työmies,</b> Helsingissä 1895-1918
ilmestynyt sos.-dem. sanomalehti, puolueen
pää-äänenkannattaja. Viimeinen
päätoimittaja Edv. Valpas-Hänninen.

<b>Työmiesneuvosto.</b> Venäjän vallankumouksen
puhjettua maalisk. 1917 perustettiin siellä
työ- ja sotamiesneuvostoja, joiden tehtävänä
oli vallankumouksen päämäärien toteuttaminen.
Muualla syntyneistä t:oista ks. <sp>Liikeneuvosto</sp>
ja <sp>Teollisuusdemokratia.</sp>

<b>Työnantajajärjestöt.</b> Suomessa on
keskusjärjestönä Suomen Työnantajain
Keskusliitto. Siihen kuuluivat 1926
seuraavat alaosastot:
<table>
<td>Sähköjohtotyönantajain Liitto . . . <td r>20 <td c>jäs.
<td>Suomen Kirjansitomonomistajain Liitto . . . <td r>21  <td c>„
<td>Suomen Panimo- ja Virvoitusjuomateollisuuden Työnantajaliitto . . . <td r>17  <td c>„
<td>Suomen Rakennustyönantajaliitto . . . <td r>31  <td c>„
<td>Suomen Rakennusaineteollisuuden Työnantajaliitto . . . <td r>22  <td c>„
<td>Suomen Lasiteollisuuden Harjoittajan Liitto . . . <td r>7  <td c>„
<td>Suomen Graafillisen Teollisuuden Harjoittajain Liitto . . . <td r>100  <td c>„
<td>Suomen Metalliteollisuuden Työnantajaliitto . . . <td r>49  <td c>„
<td>Suomen Paperi- ja Puumassateollisuuden Harjoittajain Liitto . . . <td r>43  <td c>„
<td>Suomen Putkijohtotyönantajain Liitto r. y. . . . <td r>11  <td c>„
<td>Suomen Jalkinetehtaitten Työnantajaliitto . . . <td r>8  <td c>„
<td>Suomen Lastauttajien Työnantajaliitto . . . <td r>54  <td c>„
<td>Suomen Sahateollisuuden Työnantajaliitto . . . <td r>35  <td c>„
<td>Suomen Tupakkateollisuuden Työantajaliitto . . . <td r>6  <td c>„
<td>Suomen Puuseppäteollisuuden Työnantajaliitto . . . <td r>29  <td c>„
<td>Yksityiset työnantajat . . . <td r>9  <td c>„
</table>
Liiton ulkopuolella on Kutomateollisuuden
Työnantajaliitto (17 jäsentä).
Keskusliitto julkaisee kaksikielistä
kuukauslehteä „Työnantaja".

<b>Työneuvosto,</b> työkamari (ks. t.).

<b>Työnjako</b> merkitsee laajimmassa
mielessä sitä, että jokin osa yhteiskunnan
työtä annetaan erityisen henkilön tai
erityisen luokan suoritettavaksi Eri
säätyluokkien syntyminen perustuu
<sp>yhteiskunnalliseen t:oon.</sp> Talouden
alalla t. on joko <sp>ammatillinen</sp> tai
<sp>teknillinen.</sp> Edellinen ilmenee eri
ammatteina ja liikehaaroina sekä
itsenäisinä liikeyrityksinä,
jälkimmäinen siinä, että samassa liikkeessä
tuotantoprosessi jakautuu yksityisiin
itsenäisiin osaprosesseihin. Ammatillisen
t:n yhteydessä on myös huomattava
ammattien ja tuotantohaarain <sp>paikallinen</sp>
jako. Kulkuneuvojen valtava kehitys edisti
1800-luvulla <sp>kansainvälistä</sp> t:oa,
s. o. pyrkimystä siihen, että kukin maa
harjoittaisi vain sellaista tuotantoa, johon
sillä on parhaimmat edellytykset.

<b>Työnmittaaja,</b> <sp>työnmittari,</sp> sama
kuin dynamometri (ks. t.).

<b>Työn Ritarit</b> (engl. <i>Knights of Labor</i>),
amer. työväenliitto, räätäli U. S. Stevensin
perustama 1869.

<b>Työnseisaus</b> voi aiheutua joko työntekijöiden
aloitteesta <sp>(työlakko)</sp> tai työnantajan
<sp>(työnsulku).</sp> T:ten tarkoituksena on
pakottaa vastapuoli myönnytyksiin. Lainvastaisia
ne ovat vain siinä tapauksessa, että rikotaan sopimuksia.
</chapter>

<chapter name="Työnsulku-Työriitain sovittaminen">
<b>Työnsulku</b> (engl. <i>lockout</i>),
työnantajan toimeenpanema työväen työstä
erottaminen ja töiden lopettaminen. Sen
tarkoituksena on pakottaa työväki suostumaan
työnantajan tarjoamiin työehtoihin.

<b>Työntekijäin eläke,</b> 1/6 1922 annetun
köyhäinhoitolain 5 §:n mukaan, jos
työntekijä on ollut saman työnantajan työssä
tai palvellut samassa liikkeessä tai
yrityksessä vähintään 20 v. ja sinä aikana
tullut niin kivulloiseksi tai muuten
työhön kykenemättömäksi, ettei hän voi
elättää itseään, on hän oikeutettu voimainsa
mukaista työtä vastaan saamaan kuolinpäiväänsä
asti elatuksensa työnantajaltaan tai, jos
niin kohtuulliseksi harkitaan, hänen
perillisiltään tai liikkeen tai yrityksen
omistajalta. Valtion työssä olevain t. e.
on järjestetty lailla 30/12 1924
ja asetuksella 17/6 1925, osaksi muutettu
29/8 1925 ja 6/5 1927.

<b>Työnti,</b> kappalten vuorovaikutus
niiden törmätessä yhteen. T:ssä
kappaleiden liikepaljouksien summa pysyy
muuttumatta. Kimmottomien kappaleiden
t. loppuu, samassa kuin kappaleiden
nopeudet ovat tulleet yhtäsuuriksi ja
samansuuntaisiksi; kappaleet jatkavat
matkaa yhdessä. Täydellisesti kimmoisten
kappaleiden liikepaljouksien muutos
on kaksinkertainen; yhtäsuuret kappaleet
vaihtavat t:ssä nopeuksia. Todellisten
kappalten t. on näiden rajatapausten väliltä.

<b>Työntiede,</b> Taylorin järjestelmä (ks. t.).

<b>Työntölava,</b> traverssi (ks. t.).

<b>Työnvaara.</b> <sp>Tapaturmavakuutusyhdistys</sp>
T., Helsinki, käsityön ja pienteollisuudenharjoittajain
1919 perustama keskinäinen vakuutuslaitos.
Vakuutuskanta 31/12 1927 171 milj. mk.

<b>Työnvälitys,</b> työtä vailla olevien tai
paikan vaihtoa haluavien työntekijöiden
avustaminen saamaan sopivaa työtä ja
työnantajien saamaan kulloinkin
tarvitsemaansa työvoimaa. T:tä on meillä
oikeutettu ammattimaisesti harjoittamaan
ainoastaan kunta ja yhdistys. T:n tulee
yleensä olla maksutonta. Kaupungissa,
jonka hengillekirjoitettu väkiluku on
yli 5,000, tulee olla kunnan <sp>t.-toimisto.</sp>
Myös pienempikin kaupunki sekä kauppala
ja maalaiskunta on velvollinen perustamaan
t.-toimiston tai asettamaan <sp>t.-asiamiehen,</sp>
jos tarve vaatii (Työnvälityslaki 27/3 1926).

<b>Työpalkka</b> on työnantajan
työsopimuksen perustalla työntekijälle
suorittama työnteon, korvaus. Elinkeinolain
alaisissa ammateissa t. yleensä on
suoritettava rahassa (vrt.
<sp>Trukkijärjestelmä</sp>). Palkkaustapoja
ovat <sp>aikapalkka</sp> ja <sp>suorituspalkka</sp>
vaihdelmineen ja yhdistelmineen. Teollisuustyössä
on tuntipalkka yleisin aikapalkan
laskuperuste. <sp>Ylityöstä,</sp> joka tehdään
arkipäivin tavallisen tai sovitun työajan
jälkeen, sekä <sp>pyhätyöstä,</sp> mikäli ne
ovat sallittuja, on joko sopimuksen tai
lainsäännösten mukaisesti maksettava
korotettu tuntipalkka. Työehtosopimukset
sisältävät myös määräyksiä vähimmästä
sallitusta aikapalkasta l.
<sp>minimituntipalkasta</sp> (minimipalkka).
Eräissä maissa, aikaisimmin
muutamissa Austraalian valtioissa ja
Englannissa, on olemassa määrätyille
ammateille (varsinkin kotiteollisuustyön
tekijöille) viranomaisten lainnojaisesti
vahvistamat palkkatariffit
(minimipalkkalainsäädäntö). Suorituspaikkaa
on kaksi päämuotoa, <sp>kappalepalkka</sp>
ja <sp>urakkapalkka,</sp> sen mukaan
voidaanko palkka maksaa valmisteiden
kappaleluvun ja helposti suoritettavien
osasuoritusten mukaan vai onko työ
pitempiaikainen ja mutkallinen, joten palkka
voidaan maksaa vasta koko työn
valmistuttua <sp>(kappaletyö, urakkatyö).</sp>
Käytännössä on tavallista, että
urakka- ja kappaletyöstäkin taataan jokin vähin
tuntipalkka. Erikoisia yhdistelmiä ovat
vielä <sp>suoritusaikapalkka,</sp> jossa
aikapalkka nousee suorituksen määrän
perusteella, ja <sp>palkkiopalkka,</sp> jossa
peruspalkan lisäksi maksetaan tuotannon
tai voitetun ajan perusteella erikoinen
palkkio. Joskus on käytetty <sp>liukuvaa
palkka-asteikkoa</sp> (ks. t.). Ulkopuolelle
varsinaisia palkkamuotoja menevät
<sp>lahjapalkkiot,</sp> jotka esim. vuoden
päättyessä myönnetään työntekijöille
joko määräerinä tai suhteellisesti vuoden
varrella suoritettuun työhön tai saatuun
palkkaan. Vielä pitemmälle mennään,
kun työntekijöille myönnetään osallisuus
liikevoittoon. — Tieteisopissa on paljon
kiistelty varsinkin niistä kansantaloudellisista
varoista, joista t:t otetaan. Aikaisemmin oli
vallalla n. s. palkkavarateoria (ks. t.).
Siitä Lassalle johti n. s. <sp>rautaisen
palkkalain,</sp> jonka mukaan
työn hinta johtuu työvoiman vähimmistä
tuotantokustannuksista, toisin sanoen
palkat pyrkivät aina painumaan
työntekijäin ja heidän perheidensä vähimpäin
toimeentulomahdollisuuksien tasalle.

<b>Työpäivä</b> ks. <sp>Työaika.</sp>

<b>Työriitain sovittaminen.</b>
Työnantajain ja työntekijäin välisten
joukkotyöriitain sovittelua varten asettaa
Valtioneuvosto erityisiä, sosiaaliministeriön
alaisia <sp>sovittelijoita.</sp> Sovittelijan
</chapter>

<chapter name="Työsiirtola-Työttömyysvakuutus">
on joukkotyöriidan sattuessa riitapuolien
pyynnöstä tai väliin omasta aloitteestaan
ryhdyttävä riitaa sovittelemaan.
Ellei sovintoa saada aikaan, tulee
sovittelijan kehoittaa riitapuolia antamaan
riita ratkaistavaksi yhdelle tai
useammalle välimiehelle, joiden päätöstä
riitapuolet sitoutuvat noudattamaan (Laki
joukkotyöriitojen sovittelusta 21/3 1925).

<b>Työsiirtola,</b> työkoti työkykyisiä,
työttömiä henkilöitä varten. Suomessa on
sellaisia Rajamäellä, perustettu Helsingin
Kaupunkilähetyksen aloitteesta 1914 (miesten,
alk. Ryttylässä) ja 1926 (naisten).

<b>Työsopimus,</b> sopimus, jossa toinen
sopimuskumppani, <sp>työntekijä,</sp>
sitoutuu tekemään toiselle,
<sp>työnantajalle,</sp> työtä tämän johdon ja
valvonnan alaisena korvausta vastaan. T.
voidaan tehdä määräajaksi, enintään 3
vuodeksi tai olemaan voimassa toistaiseksi,
joko molemminpuolisin irtisanomisoikeuksin
tai päättyväksi irtisanomisaikaa noudattamatta,
tai määrättyä tai tilapäistä työtä varten
(Laki 1/6 1922).

<b>Työsääntö.</b> Missä vähintään 10
työntekijää vakinaisesti on työssä
teollisuusliikkeessä, on työnantajan laadittava
liikkeelleen t:t. T:issä on, paitsi aikaa,
milloin ne astuvat voimaan, ainakin
määrättävä: 1) miten työntekijä otetaan
työhön ja kenen otettava hän on;
2) säännöllisten työaikain alkaminen ja
päättyminen sekä lepohetket työaikoina,
milloin ne työnlaatuun nähden voidaan
etukäteen määrätä; 3) työpalkkain
laskemisen perusteet ja maksuajat;
irtisanomisaika sekä syyt, joiden nojalla
työnantaja tai työntekijä ovat oikeutetut
sovitusta työkaudesta ja irtisanomisajasta
huolimatta heti purkamaan työsopimuksen;
sekä 4) kenen puoleen työntekijän on
käännyttävä valituksilla ja muilla
esityksillä. Sosiaaliministeriön
vahvistamat t:t ovat julkipantavat
työmaalla ja on niitä ilmaiseksi annettava
yksi kappale kullekin liikkeen työssä
olevalle työntekijälle (Työsääntölaki 1/6 1922).

<b>Työtilasto</b> käsittelee palkkatyöläisten
olosuhteita. Suomessa, missä t. on
peräisin v:lta 1902. ovat työtilastollisen
tutkimuksen alaisia olleet m. m.
tupakkateollisuus, kutomateollisuus,
leipurinammatti, kirjapainoteollisuus,
ompelijattarien ammattiolot, konttori- ja
kauppa-apulaiset, yötyötä tekevät naiset (1910),
konepajat, paperiteollisuus, lasiteollisuus,
sahateollisuus.

<b>Työtoimisto,</b> <sp>Kansainvälinen</sp> T.
(ransk. <i>Organisation Internationale de
travail</i>) järjestäytyi 1901, nyk.
Kansainliiton yhteydessä. Ylläpitää
kansainvälistä työvirastoa (ransk. <i>Bureau
international de travail</i>). T:n tarkoituksena
on seurata ja edistää eri maiden
työväenlainsäädäntöä ja toimittaa tutkimuksia
eri maiden työväenoloista sekä täten
luoda perustus kansainvälisille
työväensuojelutoimenpiteille. Sellaisista
mainittakoon esim. toiminta naisten yötyön
kieltämiseksi.

<img 1>
Kansainvälisen Työtoimiston talo Genèvessä.
</img>

<b>Työttömyys.</b> Yhteiskuntapolitiikan
kannalta katsoen t:llä tarkoitetaan
säännöllistä palkkatyötä tekeväin
työkykyisten ja työnhaluisten henkilöiden
työnpuutetta. Työkyvyttömiä, työntekoa
karttavia ja työriidan tähden työstä pois
joutuneita ei lueta tässä mielessä
työttömiin kuuluviksi. Niistä toimenpiteistä,
joihin on ryhdytty t:n syntymisen
ehkäisemiseksi, jo ilmenneen t:n
poistamiseksi ja t:n seurausten lieventämiseksi,
mainittakoon: tehokkaan työnvälityksen
järjestäminen, työajan rajoittaminen
(erityisesti pula-aikoina), yleisten töiden
sovittaminen sellaisiin ajankohtiin,
jolloin työnsaanti on vähimmillään,
hätäaputöiden järjestäminen, työkotien ja
työväensiirtolain perustaminen,
hätäavustukset sekä työttömyysvakuutus.

<b>Työttömyysvakuutus.</b> Sen tarkoituksena
on turvata vakuutetulle työntekijälle päivä-,
matka- tai vuokrarahoina avustusta lyhyemmäksi
tai pitemmäksi ajaksi työttömyyden sattuessa.
T. on joko <sp>vapaaehtoinen</sp> tai
<sp>pakollinen.</sp> Edellinen esiintyy tavallisesti
siinä muodossa, että valtio tai kunta
antaa lisäavustusta ammattijärjestöjen
työttömyyskassoille. Tätä järjestelmää
sovellutettiin ensin v:sta 1901 Gentissä,
mistä se on saanut nimensä ,,Gentin
järjestelmä". Vapaaehtoinen t. on pantu
toimeen Belgiassa, Ranskassa, Norjassa,
Tanskassa, Hollannissa, Suomessa,
Espanjassa, Tšekko-Slovakiassa, pakollinen
Englannissa (v:sta 1911), Italiassa,
Itävallassa, Sveitsissä, Austraalian
</chapter>

<chapter name="Työtuvat-Työväen Sivistysliitto">
Queenslandissa. — <sp>Suomessa</sp> on järjestetty
työttömyyskassoja, joista on säädetty
2/9 1897 asetus työntekijäin apukassoista;
2/11 1917 asetus työttömyyskassoista, joilla
on oikeus saada apurahaa yleisistä
varoista; 28/12 1917 Senaatin päätös, jolla
määrättiin Sosiaalihallituksessa
pidettäväksi julkista rekisteriä työntekijäin
apukassoista ja työttömyyskassoista,
joilla on oikeus saada apurahaa yleisistä
varoista; 28/12 1917 asetus
työttömyyskassoista annetun asetuksen
voimaanpanemisesta ja soveltamisesta,

<b>Työtuvat.</b> Ruotsin suomalaisseuduilla
on nälkätalvesta 1902-03 alkaen
toiminut n. s. työtupia, joihin kerätyt
varattomat lapset saavat ruokaa ja tav.
asunnon sekä harjaantuvat talousaskareissa,
käsitöissä ja ruotsinkielessä. Niiden
tarkoituksena on helpottaa lasten koulunkäyntiä.

<b>Työvankila,</b> varavankila (ks. t.).

<b>Työvelvollisuus,</b> velvollisuus työllä
korvata asianomaiselle itselleen, hänen
vaimolleen tai alaikäiselle lapselleen
annettu köyhäinhoito (Köyhäinhoitolaki
1/6 1922, 56 §). — V. 1918 säädettiin
18-56-ikäisille henkilöille velvollisuus
tehdä työtä maataloudellisen tuotannon
edistämiseksi ja maanpuolustusta varten,
mutta tämä t., jota ei käytännössä
tarvinnut toteuttaa, lakkasi 31/10 1919.

<b>Työvirta,</b> sähkötekn. laitteissa, missä
heikompi, <sp>johtovirta,</sp> vaikuttaa
releeseen, se voimakkaampi virta, jonka relee
yhdistää, ja joka panee koneiston käyntiin.

<b>Työväen Akatemia,</b> Grankulla, per.
1924, valtioavun saannissa ylempien
kansanopistojen ryhmään kuuluva
työläisnuorison sivistyslaitos; kurssi
yksivuotinen; opinto-ohjelma pääasiassa
yhteiskunnallis-taloudellinen; seuraa
korkeakoulullisia opetusmenetelmiä;
oppilasmäärä kevätlukukaudella 1928 43.

<img 1>
Työväen Akatemia.
</img>

<b>Työväenkysymys,</b> kysymys työväen
yhteiskunnallisen, taloudellisen ja
valtiollisen aseman kohottamisesta. Se on
tärkein osa n. s. yhteiskunnallista
kysymystä; usein Viimeksimainitulla
tarkoitetaankin vain t:ta. T. esiintyy vasta
1800-luvulta lähtien.

<b>Työväenlainsäädäntö.</b> Tätä käsitellään
artikkeleissa <sp>Työväensuojelu, Työväenvakuutus,
Työriitain sovittaminen.</sp>

<b>Työväenliike</b> ks. <sp>Ammattiyhdistys,
Sosiaalidemokratia</sp> ja <sp>Kristillisen
Työväen Liitto.</sp>

<b>Työväen olympialaiset kisat,</b>
työväen urheilujärjestöjen kansainvälisen
järjestön Sosialistisen Työväen
Urheiluinternatsionaalin (per. 1920, kotipaikka
Praagi) järjestämät kilpailut. Niistä
ensimmäiset pidettiin Frankfurt am Mainissa
1925, seuraavat ovat Wienissä 1931.

<b>Työväenopisto,</b> <sp>kansalaisopisto,
vapaaopisto,</sp> laitos, joka tarjoaa
kansalaisille heidän vapaa-aikoinaan
tilaisuutta kansalaiselämässä tarpeellisten
tietojen ja taitojen hankkimiseen sekä
edistää itseopiskelua. Opetusta t:ssa annetaan
sekä luennoin että harjoituksin. Työkausi
kestää vähintään 26 viikkoa. Opistot
voivat saada valtion avustusta. Helmik.
1928 oli meillä toiminnassa 36 suomenk.
ja 4 ruotsink. t:oa. Suomen ensim. t.
perustettiin 1899 Tampereelle.
Äänenkannattaja v:sta 1923 „Työväenopisto"
(Laki t:jen valtioavusta 31/12 1926;
Asetus t:ista 25/2 1927).

<b>Työväenpuolue</b> ks. <sp>Sosiaalidemokratia</sp>
ja <sp>Labour Party.</sp>

<b>Työväenpörssi,</b> työväen
ammattiyhdistysten valtuutettujen hoitama
toimisto, jonka tehtävänä on työnvälitys ja
tilaston laatiminen työmarkkinoista.
Vanhin perustettiin Liègeen 1880, suurin
on Pariisissa, jossa sillä on 1892 rakennettu
loistorakennus kokoontumishuoneineen,
kirjastoineen y. m.

<b>Työväen Sanomalehtien Tietotoimisto</b>
(lyh. <i>TST</i>), Helsinki, per. 1920
Suomen sos.-dem. sanomalehdistön
tarpeita tyydyttämään.

<b>Työväensihteeristöt,</b> osaksi kuntien,
osaksi työväenjärjestöjen perustamia
tiedonantotoimistoja, jotka antavat
varattomille, erityisesti työväelle, maksutonta
selvitystä oikeus- ja ammattiasioista.

<b>Työväen Sivistysliitto,</b> Helsinki, per.
1919. Sen tarkoituksena on levittää
yhteiskunnallista valistusta työväen
keskuuteen sekä tyydyttää sen
sivistystarpeita; liiton lähimpänä tehtävänä
on herättää, järjestää ja tukea opinto-,
luento- ja kirjastotoimintaa. Liittoon
</chapter>

<chapter name="Työväensuojelu-Työväenyhdistys">
kuuluvat useimmat koko maata käsittävät
työväenjärjestöt, joiden jäsenluku oli 1928
noin 420,000. Työtään varten liitto saa
valtionavustusta.

<b>Työväensuojelu,</b> ne toimenpiteet, joilla
valtiovalta sekaantuu työnantajain ja
työntekijäin väliseen työsopimukseen
ehkäistäkseen siten niitä vaaroja, ja
haittoja, joita viimeksimainituille
saattaa koitua työsuhteesta, varatakseen
työntekijöille tilaisuuden säilyttää ja
kehittää sekä ruumiillisia että henkisiä
voimiaan, parantaakseen ja turvatakseen
työntekijäin taloudellista asemaa, sekä
valvoaksensa niiden toimenpiteiden
täytäntöönpanoa, joihin t.-tarkoituksessa
ryhdytään. Ahtaammassa merkityksessä
t:lla tarkoitetaan niitä suojelutoimenpiteitä,
jotka koskevat työpaikkojen terveys- ja
turvallisuusoloja, työ- ja lepoaikoja sekä
lasten, nuorten ja naisten työssä pitämistä.
Ammatinvaaralta suojelua, joka tarkoittaa
niiden vaarojen ehkäisemistä, joitten
alaisena työntekijän henki ja terveys
teollisuudessa on, on voimassa 4/4 1914
annettu asetus ammattivaaralta suojelemisesta
ja sen nojalla Valtioneuvoston päätöksillä
annetut järjestysohjeet eri ammatinhaaroille,
Lasten, nuorten ja naisten työstä on
säännöksiä 18/8 1917 annetussa asetuksessa
työstä teollisuus- ynnä eräissä muissa
ammateissa, 27/11 1917 laissa kahdeksantunnin
työajasta, osaksi muutettu 14/8 1918,
14/8 1919 annetussa Valtioneuvoston
päätöksessä, 24/10 1919 annetussa laissa
kauppa-, konttori- ja varastoliikkeiden
työoloista, osaksi muutettuna 29/5 1922,
8/3 1924 annetussa merimieslaissa y. m.
asetuksissa ja laeissa, Sunnuntaityöstä ja
sunnuntaivapaudesta on edellämainituissa
laeissa ja asetuksissa määrätty, että
työntekijälle on annettava vähintään 30
tuntia kestävä yhtäjaksoinen vapaus työstä.
T.-lainsäädäntöön kuuluvia säännöksiä sisältyy
laeissa ja asetuksissa ammattientarkastuksesta,
työsopimuksesta, työehtosopimuksesta,
työsäännöstä, työajasta, oppisopimuksesta,
työttömyysavustuksesta, työntekijäin
asunto-oloista j. n. e.

<b>Työväentalot</b> ks. <sp>Kansantalot.</sp>

<b>Työväen Urheiluliitto,</b> Helsinki,
Suomessa toimivien työläisurheiluseurojen
keskusjärjestö, johon kuuluu 475 seuraa
ja 32,000 jäsentä. Harjoittaa
urheilullista valistus- ja kasvatustyötä
kurssien ja neuvonnan muodossa. Julk.
viikkolehteä „TUL" sekä kuukauslehtiä
„Työläisnaisten Urheilulehti" ja „Nouseva
Voima". Eri urheilualojen teknillistä
ohjausta varten on liitossa voimistelu-,
yleisurheilu-, paini-, nyrkkeily-, palloilu-,
uinti-, talviurheilu-, pyöräily-, purjehdus-
ja soutu- sekä nuorten jaostot. Naisten
toimintaa valvoo naistoimikunta, jonka,
samoin kuin liiton johdon, liittotoimikunnan,
joka toinen vuosi kokoontuva liittokokous
valitsee. Liitto- kuuluu jäsenenä Sosialistiseen
Työväen Urheiluinternatsionaaliin.

<b>Työväenvakuutus,</b> <sp>sosiaalivakuutus,</sp>
laajemmassa merkityksessä jokainen järjestelmä,
jonka avulla työntekijälle, hänen omaisilleen ja
jälkeläisilleen turvataan yksinomaan tai osaksi
hänen omiin maksuihinsa perustuva oikeus rahassa
tai luonnossa suoritettavaan avustukseen, joka
on annettava hänen taloudellista asemaansa
vaikeuttavissa, edeltäkäsin sovituissa
tapauksissa. Työntekijöiksi silloin luetaan nekin
henkilöt, jotka tulonsa ja yhteiskunnallisen
asemansa puolesta ovat palkkatyöläisten tasalla.
T:n alaan ei siis kuulu huoltotoimenpide, johon
avunsaajalla ei ole etukäteen myönnetty
henkilökohtaista oikeutta, eivätkä myöskään
korvaukset ja avustukset, jotka työntekijä voi
maansa lainsäädännön perustuksella itselleen
vaatia (esim. lainmukainen köyhäinavustus,
vastuuvelvollisuutta järjestävien lakien
nojalla maksettava korvaus ja kokonaan valtion
varoilla suoritettava eläke). — Suppeammassa
merkityksessä t. kohdistuu yksinomaan
palkkatyöväkeen. Se on joko vapaaehtoista
tai pakollista. Syiden mukaan, jotka voivat
aiheuttaa työntekijän hätätilan, t. haarautuu
pääasiallisesti sairaus-, hautausapu-, tapaturma-,
vanhuus-, työkyvyttömyys-, äitiys-,
jälkeenjääneiden- ja työttömyysvakuutukseen.

Edelläkävijämaana t:n alalla on ollut
Saksa, jossa Bismarck 1880-luvulla
toimeenpani pakollisen sairaus-, tapaturma-,
työkyvyttömyys- ja vanhuusvakuutuksen.
Pakollinen tapaturmavakuutus on
voimassa useimmissa Euroopan (m. m.
Suomessa) ja useissa Euroopan ulkopuolella
olevissa maissa, Pakollinen sairausvakuutus
on toteutettu useissa Euroopan maissa (ei
Ruotsissa eikä Suomessa) sekä Japanissa,
Työkyvyttömyys- ja vanhuusvakuutus on
toteutettu melkein koko Euroopassa (paitsi
Itämerenmaissa). Suomessa se on valmisteilla,

<b>Työväenyhdistys.</b> Tällaisia
yhdistyksiä syntyi suuremmassa määrässä
1800-luvulla, T:ten tarkoituksena on joko
seuraelämän ylläpitäminen tai valistustoiminta
tai jäsenten avustaminen
</chapter>

<chapter name="Työväki-Tähtikamari">
(sairas-, hautaus-, työttömyyskassoja
perustamalla) tai ne ovat osuustoiminnallisia
yhdistyksiä tai ammattiyhdistyksiä,
joiden viimeksimainittujen tarkoituksena on
parempien työehtojen hankkiminen.
Ammattiyhdistykset ovat yleensä
syrjäyttäneet vanhempaa tyyppiä olevat t:t. —
<sp>Suomessa</sp> olivat ensim. uudenaikaisia
t:ia Tampereen tehtaalaisten 1861
perustama „lukuyhtiö" ja 1866 siellä
syntynyt „Pumpulitehtaan työntekijäin seura".
Vasta 1880-luvulla alkoi t:ten varsin,
perustamisaika. Ensim. t:n nimeä
käyttävät yhdistykset syntyivät 1883
Vaasassa ja Helsingissä; 1890-luvun
keskivaiheilla niitä oli kaikkiaan n. 34.
Tärkeimpänä tehtävänään ne pitivät
valistustyötä ja niiden johto oli aluksi
porvarillisten ainesten käsissä. V. 1893
pidettiin niiden ensim. yhteinen neuvottelukokous,
joka päätti asettaa erityisen työväenvaltuuston
ajamaan työväenasiaa ja vaivoinaan t:ten yhteistä
etua. Tämä valtuusto johti maamme työväenliikettä
v:een 1899, jolloin perustettiin Suomen työväenpuolue,
joka 1903 otti nimen sosiaalidemokraattinen puolue.

<b>Työväki,</b> ahtaammassa mielessä usein
vain nykyaik. tehdasteollisuus-t.,
laajemmassa mielessä kapitalistisen
tuotantokauden aikana lukuisaksi paisunut,
vapaan työsopimuksen varassa oleva
palkkatyöväestö, joka ylipäänsä on vailla omia
tuotantovälineitä. Heidän vastakohtinaan
ovat silloin yrittäjät, liikkeiden johtajat
sekä myöskin liikkeiden teknillisesti tai
kaupallisesti sivistyneet apulaiset.
Laajimmassa mielessä nimitetään t:ksi —
tai t:n-luokaksi — kaikkia yhteiskuntaryhmiä,
jotka nykyaikaisessa luokkataistelussa
taloudellis-sosiaalisen asemansa ja
taloudellis-sosiaalisten etujensa yhtäläisyyden
vuoksi ovat palkkatyöläisväestöä lähellä.
Tässä mielessä tulevat t:een l. t:n-luokkaan
luetuiksi myös useat pikkuyrittäjät, käsityön
yksinäismestarit, palkkaussäännön alaiset
palkolliset, torpparit, julkisten virkakuntien
alempi palveluskunta y. m. s.

<b>Työyksikkö</b> ks. <sp>Työ,</sp> <i>fys.</i>

<b>Tzeli</b> l. <sp>Tsili,</sp> kaup. Kiinassa,
Hunanin maakunnassa Li-joen varrella,
Suomen Lähetysseuran pääasema. Työ
aloitettu 1907. Sivuasemia 11.

<b>Tzetzes,</b> <sp>Johannes</sp> (n. 1100-80),
bysant. grammaatikko ja runoilija.

<b>Tåkern</b> <i>[tō-],</i> järvi Ruotsissa,
Itä-Göötanmaalla, 12 km pitkä, 44 km<sup>2</sup>.
Suurin syvyys 1,8 m. Laskee Mjölnajokea
myöten Vetteriin. Erittäin runsas linnusto.
[Berg (ruots., 1913).]

<b>Täbris,</b> Tabris (ks. t.).

<b>Tädyke,</b> <sp>tätyruoho</sp> <i>(Veronica),</i>
naamakukkaisten heimoon kuuluva kasvisuku,
meillä 19 lajia, kaikki ruohoja. Teriö melkein
säteittäinen, hetiö diandrinen.

<b>Tähdenlennot,</b> meteoriitit (ks. t.). —
<b>Tähdenpeitto,</b> okkultatsioni (ks. t.).

<b>Tähdistäennustaminen,</b> astrologia (ks. t.).

<b>Tähdistö,</b> tähtikuvio (ks. t. ja
<sp>Tähtitaivas</sp>).

<b>Tähkiö</b> <i>(Phleum),</i> heinäsuku, jonka
lajeilla liereä ja karhea tähkä. ks. <sp>Timotei.</sp>

<b>Tähkylä,</b> heinien ja sarojen pieni
tähkä. Heinien t:n tyvessä on 2 suojuslehteä,
<sp>kaleet.</sp> Joka kukan tyvessä on
2 suojuslehteä: <sp>ulko-</sp> ja <sp>sisähelve.</sp>
Helpeiden sisäpuolella ori 2 lehtimuodostusta,
<sp>kaunat,</sp> jotka paisuessaan avaavat kukan.

<b>Tähkä</b> ks. <sp>Kukinto.</sp>

<b>Tähtelä,</b> Sodankylän ilmat, ja
maamagneettinen observatorio', 67° 22' pohj.
lev. ja 26° 29' it. pit. Greenwichistä,
rak. 1913. T:ää ylläpitää Suomalainen
Tiedeakatemia.

<b>Tähti</b> ks. <sp>Kiertotähdet, Kiintotähdet,
Pyrstötähti, Tähtitaivas.</sp>

<b>Tähtiaika.</b> 1. Kiintotähden
vuorokautisen liikunnan määräämä aikamitta
(vrt. <sp>Vuorokausi</sp>). — 2. Kevätpisteen
tuntikulma, Jos jonkin tähden rektascensioni
on α ja tuntikulma τ, niin t. on = α + τ.

<b>Tähtianis</b> ks. <sp>Illicium.</sp>

<b>Tähtifysikaaliset kojeet,</b>
<sp>astrofysikaaliset kojeet:</sp> fotometrit
l. valomittarit, spektrikojeet (ks. t.) sekä
auringon valokuvausta varten heliografi,
spektroheliografi ja heliostaatti (ks. n.).
Tähtit, valomittareista tärkeimpiä on
Zöllnerin <sp>polarisatsionifotometri,</sp>
jossa tähden ja vertausvalopisteen
(,,tekotähden") valovoiman vertaamiseksi
jälkimmäisen säteitten tielle asetetaan kaksi
Nicolin prismaa; toista kiertämällä
läpikulkevien säteiden valovoimaa voidaan
himmentää, kunnes tähti ja tekotähti
näyttävät yhtä kirkkailta. Myös käytetään
kiilafotometreja sekä valokuvauksellisia
valomittareita (vrt. <sp>Valomittari</sp>).

<b>Tähtijärjestelmä,</b> <sp>tähtisysteemi,</sp>
tähtiryhmä tai tähtikunta.

<b>Tähtikamari</b> (engl. <i>Star Chamber</i>),
engl. tuomioistuin, jonka tehtävänä oli
tuomita vars. valtiollisia, rikoksia;
lakkautettu 1641.
</chapter>

<chapter name="Tähtikunta-Tähtipojat">
<img 1>
Pohjoinen tähtitaivas.
</img>

<b>Tähtikartta,</b> <sp>taivaankartta,</sp>
tähtitaivaan projektsioni, esittää tähtit.
koordinaatistossa kiintotähdet ja näiden
muodostamat tähtikuviot ja eläinradan.
Nyk. valmistetaan t:aa valokuvauksellisesti
(vrt. <sp>Tähtivalokuvaus</sp>).

<b>Tähtikunta,</b> <sp>tähtisysteemi,</sp> sama
kuin vieras aurinkokunta, kiintotähti
kaikkine kiertolaisineen.

<b>Tähtikuvio,</b> kuviteltu geom. kuvio,
jonka kärkipisteissä on silmälle näkyviä
tähtiä. Tällaisiksi t:iksi on jo
ammoisista ajoista ryhmitelty kiintotähdet.
T:iden nimet ovat kreikkalais-latinalaista
ja arabialaista perua; itse tähdet merkitään
kuvioissaan kreikkalaisin kirjaimin, ks.
ylempänä olevaa <sp>tähtikarttaa.</sp>

<b>Tähtiluettelo,</b> <sp>tähtikatalogi,</sp>
kiintotähtien luettelo niiden asemien
mukaan. Nyk. t:t laaditaan valokuvien mukaan.

<b>Tähtimö</b> <i>(Stellaria),</i> valkokukkaisia,
pieniä tai pienehköjä kohokkikasveja,
meillä 12 lajia; yleisimmät <sp>heinä-t.</sp>
<i>(S. graminea)</i> ja <sp>piha-t., vesiheinä
l. vesimaltsa</sp> <i>(S. media).</i>

<b>Tähtiohra,</b> 6-tahkoinen ohra, ks. <sp>Ohra.</sp>

<b>Tähtipojat,</b> <sp>tiernapojat,</sp>
joululeikkeihin kuuluvan „Kolmen kuninkaan
näytelmän" esittäjät, jotka kynttilällä
valaistua Betlehemin tähteä kuvaavaa
</chapter>

<chapter name="Tähtiryhmä-Tähtitieteelliset ko'ordinaatat">
paperitähteä mukanaan kuljettaen
joulunpyhinä laulaen esittävät „tietäjien"
käyntiä Herodeksen ja Jeesus-lapsen luona.
Leikki johtaa alkunsa keskiaikaisista
mysteerinäytelmistä.

<b>Tähtiryhmä,</b> <sp>fyysillinen
tähtikuvio,</sp> ryhmä kohtalaisen lähellä
toisiaan olevia kiintotähtiä, joilla on
yhteinen liike ja muitakin yhteisiä
fysikaalisia ominaisuuksia.

<b>Tähtisikeröt</b> ovat lukuisten
lähekkäisten, fyysillisesti yhteenkuuluvien
kiintotähden kasaumia taivaalla. Ulkonäöltään
ne us. muistuttavat tähtisumuja. T.
antavat jatkuvan spektrin, joten ne voidaan
erottaa tähtisumuista, joilla on
viivaspektri. Suurimpia t:ta ovat Plejadit
ja Præsepe. Myös Linnunrataa on
pidettävä t:nä; useita kaukaisia t:ta
pidetään vieraina linnunratakuntina.

<b>Tähtisipuli,</b> Sempervivum (ks. t.).

<b>Tähtisormisammakko,</b> kennokonna (ks. t.).

<b>Tähtisumut,</b> <sp>nebuloosat,</sp>
himmeävaloisia pilvimäisiä muodostumia taivaalla,
yleensä vain kaukoputkilla näkyviä.
Voidaan tav. erottaa spektroskoopin avulla
tähtisikeröistä (ks. t.), t. kun antavat
kaasun spektrin, osoittaen näissä olevan
vetyä, us. myös heliumia, sekä
„nebuliumia". Maailmojen kehitykseen nähden
on t:ja pidetty alkutilassaan olevina
aurinkokuntina. Valaisevan t:n
ympärillä arvellaan yleensä olevan verraten
laajalti valaisematonta kaasua, joka
absorboi takana olevien tähtien valon;
tämän vuoksi t:jen lähistöllä on
harvassa heikkovaloisia tähtiä.

<b>Tähtisysteemi,</b> tähtikunta (ks. t.).

<b>Tähtitaivas.</b> Tähtitaivaalla näkyvät
kiintotähdet (ks. t.) on ammoisista
ajoista ryhmitetty kuvioiksi; kuvassa on
nämä merkitty yhdistysviivoin. Samaan
kuvioon kuuluvat tähdet merkitään
kreikkalaisin kirjaimin α, β, γ j. n. e.,
pienemmät tähdet numeroidaan tähtiluetteloissa.
Tähtien asema ilmoitetaan tähtitieteellisin
ko'ordinaatoin. Kiintotähtien ohella nähdään
tähtisikeröitä (ks. t.), tähtisumuja (ks. t.);
suurin tähtikasauma on Linnunrata (ks. t.).
Huomiota ansaitsevat edelleen muuttuvaiset
tähdet ja kaksoistähdet (ks. n.). vrt. ed.
sivulla olevaa <sp>tähtikarttaa.</sp>

<b>Tähtitiede,</b> <sp>astronomia,</sp> tutkii
taivaankappaleiden fys. ja kem. ominaisuuksia,
niiden näennäisiä ja todellisia liikkeitä ja
näiden lakeja. T:n aloja ovat <sp>astrometria,</sp>
jonka tehtävänä on tähtit. mittausten ja mittauskojeiden
käsittely, <sp>astrofysiikka,</sp> joka
valokuvauksen ja spektraalianalyysin avulla
tutkii taivaankappaleiden fys. ja kem.
ominaisuuksia ja fotometrisesti määrää
niiden valovoimat, <sp>pallo-t.,</sp> joka
määrää taivaankappaleiden tähtit.
ko'ordinaatat ja tutkii näiden muutoksia,
<sp>teoreettinen t.,</sp> joka määrää kierto- ja
pyrstötähtien radat, <sp>gravitatsioni-t. l.
taivaan mekaniikka,</sp> joka tutkii
taivaankappaleiden todellisia liikkeitä,
<sp>stellaariastronomia l. kiinto-t.,</sp>
jonka kohteena ovat kiintotähdet, [Newcomb
(1913); Strömgren, „Kaikkeuden tähtitarhat" (1926).]

<b>Tähtitieteelliset kojeet.</b> Vanhimmat
t. k. olivat gnomon, triquetrum,
armillaarikehä ja astrolabium (ks. n.). Jo
Ptolemaios tunsi lisäksi muurikvadrantin
(ks. t.). Kaukoputken (ks. t.) keksintö
1600-luvun alussa merkitsi käännettä
tähtitieteessä. Nyk. t. k. ovat yleensä
kaukoputken (refraktorin tai reflektorin)
ja kulmanmittauskojeen tai
spektrikojeen, us. myös valokuvauskoneen
yhdistelmiä. <i>Astrometrisiä kojeita:</i>
1) taivaanranta-ko'ordinaattojen määräystä
varten: universaalikoje, altatsimuutti,
teodoliitti, pysty-ympyrä, zenitkaukoputki;
2) ekvaattoriko'ordinaattojen määräystä
varten: pasaasikone, meridiaaniympyrä,
ekvatoriaali, valokuvauksellinen refraktori,
neliömetri; 3) ilman kiinteää asennusta:
sekstantti, prismaympyrä. <i>Astrofysikaalisia
kojeita:</i> 1) valonmittausta varten: fotometri
(ks. <sp>Valomittari</sp>), 2) spektrikojeita
(ks. t.), 3) Auringon valokuvausta
varten: heliografi, spektroheliografi,
heliostaatti (ks. n.). — <i>Apukojeita:</i>
elohopeahorisontti, kollimaattori, noonio,
lukemamikroskooppi, mikrometri, kronometri,
kronografi.

<b>Tähtitieteelliset ko'ordinaatat</b>
määräävät taivaankappaleen aseman
taivaanpallolla. T. k. ovat kaarimittoja, jotka
lasketaan jostakin perustasosta ja tällä
olevasta peruspisteestä. Tähden kautta
asetetaan taso kohtisuoraan perustasoa
vastaan. Toinen tähtit. kojordinaatta on
tähden ja perustason välinen kaari tällä
tasolla olevassa taivaanpallon
isoympyränkehässä, toinen tämän ja perustason
leikkauspisteen ja peruspisteen välinen
kaari. T:iä k:oja on eri järjestelmiä:
1) Taivaanrantakojordinaatat. Perustaso:
horisontaalitaso, peruspiste: horisontin ja
meridiaanin leikkauspiste, tähtit. ko'ordinaatat:
korkeus <i>(HS)</i> ja atsimuutti <i>(MH),</i>
viimein, luettuna länttä kohti. 2)
Ekvaattorikojordinaatat. a) Perustaso:
ekvaattorin taso, peruspiste: meridiaanilla, Tähtit.
</chapter>

<chapter name="Tähtitieteelliset taulut-Täit">
ko'ordinaatat: deklinatsioni (<i>DS,</i> pohj.
= +, etel. = —) ja tuntikulma (<i>M'D,</i>
aikamitoissa, länteen päin. b) Perustaso:
ekvaattorin taso, peruspiste: kevätpiste
<i>(V),</i> tähtit. ko'ordinaatat: deklinatsioni
ja rektascensioni (<i>VD,</i> lausutaan yleensä
aikamitoissa). 3) Perustaso: ekliptika,
peruspiste: kevätpiste, tähtit. ko'ordinaatat:
tähtit. <sp>leveys</sp> ja <sp>pituus.</sp> — Korkeuden
komplementti on <sp>zenitväli</sp> <i>(ZS),</i>
deklinatsionin komplementti <sp>napaväli</sp>
<i>(PS).</i> — T:n k:n lisäksi tarvitaan
tähden aseman määräämiseksi avaruudessa sen
absoluuttinen <sp>etäisyys, radiusvektori.</sp>

<img 1>
Tähtitieteelliset ko'ordinaatat.
</img>

<b>Tähtitieteelliset taulut</b> ovat
luetteloja taivaankappaleiden asemista eri
hetkinä y. m. tähtit. tärkeistä suureista.

<b>Tähtitorni,</b> <sp>tähtitieteellinen
observatorio,</sp> tähtit. kojeilla
varustettu tähtit. havaintoasema.
Nykyajan t:eista vanhimmat ovat Pariisin
(1667) ja Greenwichin (1675). Pulkovan
t. on vuodelta 1839. Euroopan
uudenaikaisimmat t:t ovat Meudonin ja
Potsdamin (n. 1870), Bergedorfin (Hampurin
lähellä, 1913), Babelsbergin (Berliini,
rak. maailmansodan jälkeen). Amerikan
etevimmat t:t, jotka kojeittensa puolesta
voittavat kaikki Euroopan asemat, ovat
Liekin Mount Hamiltonilla, Carnegien
Mount Wilsonilla, Harvardin yliopiston
Arequipan lähellä, Washingtonin
merenkulku-t., Harvardin Cambridgessa
(Massachusettsissa), Yerkesin Williams
Bayssa (Wisconsinissa). Muista t:eista
mainittakoon Kapkaupungin t. Suomessa
on t:ja Turussa (rak. 1819) ja Helsingissä
(rak. 1832).

<img 1>
Helsingin tähtitorni.
</img>

<b>Tähtitulli,</b> tullitariffin tähdellä
merkitty tulli, joita Valtioneuvostolla on
oikeus korottaa tai alentaa.

<b>Tähtivalokuvaus,</b> tähtitaivaan
kartoittaminen valokuvauksen avulla.
Suoritetaan erikoisilla kojeilla, n. s.
astrografeilla, joihin kuuluu kaksi
kaukoputkea, toinen tähtien liikkeiden
silmin seuraamista varten, toinen itse
valokuvausta varten. Työ on jaettu (v:sta
1887) 18:lle tähtitornille, niiden
joukossa Helsingin. Kunkin osalle tulee
n. 1,200 valokuvauslevyä. Luetteloa
varten valotetaan n. 3 min., tähtikarttaa
varten 1 tunti. Edelliseen saadaan
n. 2 milj. tähteä 11:nteen suuruusluokkaan
asti, jälkimmäiseen n. 30 milj. 13-14:nteen
suuruusluokkaan asti.

<b>Tähtivuorokausi</b> ks. <sp>Vuorokausi.</sp>

<b>Tähtivuosi,</b> <sp>sideerinen vuosi,</sp>
Auringon näennäinen kiertoaika Maan
ympäri kimtotähtiin verraten, 365 vrk.
6 t. 9 min. 9 sek.

<b>Tähtiväli,</b> <sp>parsek,</sp> se etäisyys,
jota vastaa 1 sekunnin parallaksi, n. 30
bilj. km, 3,26 valovuotta.

<b>Tähtäinkompassi,</b> bussoli (ks. t.).

<b>Tähtäyslaitteet.</b> Tähtäyslaitteena
käsiaseissa käytetään tav. jyvää ja avonaista
tähtäintä. Tavallisimmin määrätään
korkeussuunta tähtäintä nostamalla tai
laskemalla, sivusuunta taas jyvää siirtämällä.
Kehittyneempi on sellainen tähtäin, jota
voidaan siirtää sekä pysty- että vaakasuoraan.
Erikoisissa tarkkuuskivääreissä käytetään
diopteri- ja kaukoputkitähtäintäkin. Tykin
tähtäyslaitteista ks. <sp>Tykki.</sp>

<b>Tähyslevy,</b> himmeälasi-varjostin, joka
valokuvauskoneessa levyn paikalle sijoitettuna
näyttää, millaiseksi kuva tulee.

<b>Tähystäjä,</b> kulussa olevan aluksen
kannella tai mastossa oleva merimies,
joka pitää silmällä näkyviin tulevia
esineitä tai tapahtumia.

<b>Täikärpäset</b> <i>(Pupipara),</i> kaksisiipisten
lahkoon kuuluvia hyönteisiä, jotka
synnyttävät koteloitumisvalmiita toukkia.
Elävät loisina erilaisten eläinten ruumiin
pinnalla. T:ia ovat <sp>hevoskärpänen</sp>
(ks. t.), lampaassa elävä siivetön
<sp>lammaskärpänen</sp> <i>(Melophaga ovina)</i>
ja mehiläisen loinen, sokea ja siivetön
<sp>mehiläistäi</sp> <i>(Braula cæca).</i>

<b>Täit</b> <i>(Pediculidæ),</i> jyrsijäkorentoihin
(ennen nivelkärsäisiin, joskus myös
omaksi lahkoksi) luettuja pieniä,
siivettömiä loishyönteisiä, joilla on lyhyt,
sisäänvedettävä kärsä ja terävät kynnet
ja jotka imevät ihmisten ja imettäväisten
verta. Munat, saivaret, ovat suhteellisen
suuret, niistä kehittyy ilman muodonvaihdosta
täysimuotoisen näköinen hyönteinen.
— <sp>Päätäi</sp> <i>(Pediculus capitis)</i>
on 1-2 mm pitkä, elää etupäässä
</chapter>

<chapter name="Täkter-Tärpättiöljy">
tukassa, on kaikkien ikäluokkien, mutta
varsinkin lasten loinen. Väri vaihtelee

<img 1>
Päätäi.
</img>
<img 1>
Vaatetäi.
</img>
eri ihmisrotujen ihon värin mukaan. —
<sp>Vaatetäi</sp> <i>(P. vestimenti),</i> 2-4 mm
pitkä, pitempi ja kapeampi kuin ed.
Asustaa vaatteiden saumoissa ja rypyissä,
mutta imee ravintonsa ihosta. Levittää
pilkku- ja toisintokuumetta. — T:hin
kuuluu myös <sp>satiainen</sp> (ks. t.).
vrt. <sp>Syöpäläiset.</sp>

<b>Täkter</b> <i>[tek-],</i> rautatieasema
Helsingin-Karjaan rataosalla, Inkoon kunnassa,
65 km Helsingistä.

<b>Tärkkelys</b> (lat. <i>amylum</i>) on
hiilihydraatti, isomolekyylinen polyoosi, kem.
kaava (C<sub>6</sub>H<sub>10</sub>O<sub>5</sub>)n. Sitä syntyy kasvien
lehtivihreähiukkasissa auringonvalon
vaikutuksesta (vrt. <sp>Yhteyttäminen</sp>).
Pieninä jyväsinä oleva <sp>yhteyttämis-t.</sp>
muuttuu sokerilajeiksi, jotka liuoksena
siirtyvät johtosolukkoja pitkin
kulutuspaikkoihin tai vararavintosäiliöihin;
näissä sokeri taas muuttuu pieniksi
t.-jyväsiksi, <sp>vara-t:ksi.</sp> T. on kasvien
yleisin ravintoaine, jota usein on
runsaasti niiden juurissa, maanalaisissa ja
maanpäällisissä varsissa tai siemenissä.
— T.-jyväsistä n. 90 % on liukenevampaa
„granuloosia", loput „farinoosia" l.
t.-selluloosaa. T. on hygroskooppista,
paisuu 50-70° vedessä t.-liisteriksi; ei
liukene kylmään veteen. Värjäytyy jodin
vaikutuksesta siniseksi (jodi-t.).
Miedossa happoliuoksessa keitettäessä
hydrolysoituu ensin „liukenevaksi t:ksi",
sitten dekstriiniksi ja rypälesokeriksi.
Diastaasi ja ptyaliini muuttavat sen

<img 1>
Kauran tärkkelysjyväsiä.
</img>
<img 1>
Vehnän tärkkelysjyväsiä.
</img>
mallassokerikši ja dekstriiniksi (esim.
maltaita imellettäessä). Kuivana
kuumennettaessa saadaan myös dekstriiniä.
T:ta valmistetaan perunoista, vehnästä,
riisistä ja maissista, Peruna-t:n

<img 1>
Perunan
tärkkelysjyväsiä.
</img>
valmistusta varten perunat pestään ja
survotaan, lietetään, ja kun t. on laskeutunut
altaiden pohjalle, niin se lingotaan ja
kuivataan. Vilja-t:n valmistamiseen käytetään
erikoisia mutkallisempia menettelytapoja. —
Läheistä sukua t:lle ovat likeniini l.
jäkälätärkkelys, inuliini, glykogeeni ja
dekstriini. T:tä käytetään ravintoaineena,
dekstriinin ja t.-siirapin valmistukseen,
paperinliimaukseen, kaulusten kiiltosilitykseen,
kangaspainossa, puuterina y. m.

<b>Tärkkelysarvo</b> ks. <sp>Rehuarvo.</sp>

<b>Tärkkelyskiilto,</b> tärkkelystä,
steariinia ja vahaa sisältävä liima, jota
käytetään kankaiden viimeistelyyn.

<b>Tärkkelyskumi,</b> dekstriini (ks. t.).

<b>Tärkkelyssiirappi,</b> raaka
rypälesokeri-siirappi, jota valmistetaan
tärkkelyksestä kiehuttamalla sitä laimeassa
rikkihapossa. — <b>Tärkkelyssokeri,</b>
tärkkelyksestä valmistettua raakaa
rypälesokeria; sisältää 70 % rypälesokeria.

<b>Tärpätti</b> ks. <sp>Tärpättipalsami</sp>
ja <sp>Tärpättiöljy.</sp>

<b>Tärpättipalsami,</b> <sp>tärpättipihka,</sp>
tav. kielessä myös <sp>ranskalainen
tärpätti,</sp> vaalean tai ruskeankeltainen
sakeanko palsami, jota erittyy erinäisten
havupuiden runkoihin tehdyistä haavoista.
Vesihöyryllä kuumennettaessa t:stä haihtuu
<sp>tärpättiöljyä</sp> (8-33 %), ja jäljelle
jää hartsia. Lehtikuusesta valmistettua
hienoa t:ia sanotaan <sp>venetsialaiseksi
tärpätiksi.</sp> Muita t:ja ovat <sp>kanada-,
setri-</sp> ja <sp>mekkapalsami.</sp> T:ja
käytetään tärpättiöljyn, hartsin, vernissojen
y. m. valmistukseen sekä lääkeaineena.

<b>Tärpättiöljy,</b> tav. kielessä myös
<sp>tärpätti.</sp> 1. Tärpättipalsamista
vesihöyrytislauksella saatu väritön tai kellanko
haihtuva öljy. — 2. Puun hiiltotislauksessa
saatu, raakana punaisenruskea neste
(„hiiltotärpätti"). — Molemmat sisältävät
erinäisiä hiilivetyjä (terpeenejä), etenkin
pineeniä. Ilman vaikutuksesta ne ottavat
happea, tullen happameksi, helposti happea
luovuttavaksi aineeksi („härski tärpätti").
</chapter>

<chapter name="Täryäänne-Tönnies">
Käytetään lakka-, vernissa-, räjähdysaine- y. m.
teollisuudessa ja („härskinä") valkaisuun.

<b>Täryäänne,</b> tremulantti (ks. t.).

<b>Täräntö,</b> pitäjä Pohjois-Ruotsissa,
Kainuunjoen kahden puolen; 1,900 as.
(yli puolet suomenk.). — T:n alueella
on Tornion- ja Kainuunjoet yhdistävä
50 km pitkä <sp>Tärännönjoki.</sp>

<b>Täsmä,</b> kertoin, moduuli, esim.
jatkavaisuustäsmä (ks. t.).

<b>Tätti</b> (ruots.), suutin (ks. t.).

<b>Täydennys,</b> <i>sot.,</i> se miehistö, jolla
joukkojen sodassa kärsimät tappiot on
korvattava. Puhutaan myös ampumatarve-t:stä,
varus-t:stä j. n. e.

<b>Täydennyskulmat,</b> <sp>eksplementtikulmat,</sp>
ks. <sp>Kulma.</sp>

<b>Täydennysluettelot,</b> <i>sot.,</i>
kutsuntatoimiston pitämät luettelot lykkäystä
saaneista, uudestaan kutsuntaan määrätyistä
ja vapaaehtoisista asevelvollisista.

<b>Täysi-ikäisyys</b> ks. <sp>Alaikäisyys.</sp>

<b>Täysi-istunto,</b> täysilukuinen, yleinen
kokous, varsinkin eri osastoina toimivan
viraston osastojen yhteinen istunto ja
eduskunnan istunto.

<b>Täysinpalvellut,</b> <sp>emeritus,</sp>
virkamies, joka on palvellut säädetyn ajan
voidakseen erotessaan saada täyden
eläkkeen. Valtion virkamies on yleensä t.
63 v:n ikäisenä, jos hänellä on silloin
30 virkavuotta 30 ikävuotta täytettyään.
Eräät virka- ja palvelusmiehet katsotaan
t:eiksi jo 53 tai 58 v:n ikäisinä.

<b>Täysivaltainen</b> on jokainen, jonka
oikeutta hallita ja hoitaa omaisuuttaan ja
asioitaan ei ole lain mukaan eikä
asianomaisen viranomaisen määräyksen
perusteella supistettu. — <b>Täysivaltaisuus</b>
ks. <sp>Suvereniteetti.</sp>

<b>Täysivarainen</b> on henkilö, joka
kykenee täyttämään taloudelliset
sitoumuksensa ja velvollisuutensa, —
<b>Täysivaraisuustodistus,</b> kaupungissa
pormestarin tai julkisen notaarin, maalla
tuomarin, kirkkoherran, kruununvoudin,
kruununnimismiehen tai kunnallislautakunnan
puheenjohtajan antama todistus henkilön
täysivaraisuudesta.

<b>Täyssinä,</b> läh. Narvaa oleva kylä,
jossa Ruotsi ja Venäjä 1595 tekivät
rauhan. Siinä Venäjä luovutti Narvan, ja
Suomen puoleinen raja, vedettiin
Jäämereen (Näytämönvuonoon).

<b>Täyteissarviset</b> <i>(Cervicornia),</i>
märehtijäryhmä, johon kuuluvat hirvieläimet.
Vastakohta: <sp>onttosarviset</sp> (ks. t.).

<b>Täytekynä,</b> <sp>täyttökynä,</sp>
säiliökynä (ks. t.).

<b>Täyterehu,</b> vähän sulavia ravintoaineita,
mutta runsaasti kasvinsyytä sisältävä,
tilaaottava rehu (esim. oljet). Käytetään
ravintorikkaiden rehujen ohella,
etenkin märehtijöille, aiheuttamaan
ruoansulatuksen kululle tarpeellista
vatsalaukun ja suoliston venytystä.

<b>Täytetakaus</b> ks. <sp>Takaus.</sp> —
<b>Täytevaali,</b> enemmistövaaleissa kysymykseen
tuleva uusi vaali, joka on toimitettava
esim. silloin, kun kukaan ehdokkaista
ei ole saanut ehdotonta enemmistöä.
Tällöin äänestetään niiden kahden
ehdokkaan välillä, jotka ensim. vaalissa ovat
saaneet enimmät äänet. — Suomen
vaalilait eivät tunne t:eja. — <b>Täytevakuus,</b>
lisävakuus jonkin sitoumuksen
täyttämisen täydelliseksi turvaamiseksi. —
<b>Täytevala,</b> oikeuden määräämä vala, jonka
kautta todistusvelvollinen asianosainen
vakuuttaa oikeaksi sellaisen seikan,
minkä hän on velvollinen toteensaattamaan.

<b>Täytevärit,</b> vastavärit, ks. <sp>Värit.</sp>

<b>Täytäntöönpano,</b> <sp>eksekutsioni,</sp>
on se asianomaisten viranomaisten,
<sp>täytäntöönpanoviranomaisten,</sp>
suorittama menettely, jonka tarkoituksena
on aikaansaada oikeuden vaatima, mutta
tosiasiallisesti olematon ulkonainen tila.
T.-viranomaisia ovat maaherrat,
maistraatit, kruununvoudit, nimismiehet ja
kaupunginvoudit. T.-valta kuuluu
nykyaikaisissa valtioissa valtiovaltaan.

<b>Täytösmäärä,</b> luku, joka ilmoittaa,
kuinka suuri osa mäntähöyrykoneen
silinteriä täyttyy tuoreella höyryllä kunkin
iskun aikana. Luistikoneissa se on
0,33-0,6 l. 33-60 %. Turbiineissa ilmoittaa t.,
paljonko johtosiivet ovat kulloinkin auki.

<b>Tököly,</b> Thököly (ks. t.).

<b>Tökötti,</b> koivuterva (ks. t. ja <sp>Terva</sp>).

<b>Töllerijärvi,</b> Paatsjoen alajuoksu.

<b>Tönder,</b> samannimisen amtin pääkaup.
Tanskassa, Pohjois-Slesvigissä. 6,000 as.

<b>Tõnisson,</b> <sp>Jaan</sp> (s. 1868), vir.
poliitikko ja sanomalehtimies, lakimies.
,,Postimees"-lehden päätoimittaja v:sta 1896,
valtiopäivien monivuotinen puhemies,
pääministeri 1919-20, riigivanem v:sta 1927.

<img 1>
J. Tõnisson.
</img>

<b>Tönnies,</b> <sp>Ferdinand</sp> (s. 1855), saks.
sosiologi. Teoksia: „Gemeinschaft und
Gesellschaft", ,,Vapaa Suomi" (suomen.).
</chapter>

<chapter name="Tönning-Töölö">
<b>Tönning,</b> pikkukaup. Saksassa, Slesvigissä
Eiderin suussa. Siellä M. Stenbock (ks. t.)
1713 pakotettiin antautumaan tanskalaisille.

<b>Tönsberg,</b> kaup. Etelä-Norjassa,
samannimisen vuonon perukassa,
Valaanpyyntiä, teoll. 13,000 as. — T.
on Norjan vanhin kauppakaup., per. 871.

<b>Töpisuolinkainen</b> <i>(Ancylostoma</i> l.
<i>Anchylostomum duodenale</i>), ihmisen
suoliloisena elävä, n. s. <sp>tunnelitaudin</sp>
(ks. t.) aiheuttava sukkulamato. Koiras
n. 10 mm, naaras 12-18 mm pitkä. Munat
joutuvat ulostusten mukana veteen, missä
kehittyvät toukiksi. Juoman tai ravinnon
mukana, ehkä myös ihon kautta nämä
joutuvat ihmisen ohutsuoleen, missä alati
paikkaa vaihtaen imevät verta.

<b>Töpler,</b> <sp>August</sp> (1836-1912), saks.
fyysikko, sähköopillisten kojeiden
suunnittelija, värähtelyopin tutkija.

<b>Törmäpääskynen</b> ks. <sp>Pääskyset.</sp>

<b>Törmäyslaipio,</b> rauta- tai
teräsaluksen ruumassa oleva vedenpitävä
laipio, joka estää aluksen täyttymästä,
kun keula törmäyksessä vioittuu.

<b>Törne,</b> <sp>Johan Reinhold von</sp>
(1752-1810), kapteeni. Kunnostautui
Porrassalmella sekä vv:n 1808-09 sodassa;
,,vänrikkien" sankareita. — <b>Törne,</b>
<sp>Per Olof von</sp> (s. 1882),
historiantutkija, Turun ruots. yliopiston
prof. v:sta 1918. Teoksia: „Finlands
riddarhus" I.

<b>Törnebohm</b> <i>[-bum],</i> <sp>Alfred Elis</sp>
(1838-1911), ruots. geologi, Ruotsin geol.
tutkimustoimiston johtaja 1897-1906.
Julk. us. geol. tutkimuksia, vars.
Ruotsin kallioperää koskevia.

<b>Törnegren</b> <i>[-ēn],</i> <sp>Carl Wilhelm</sp>
(1817-60), suom. kirjallisuushistorioitsija
ja runoilija, oppihistorian (s. o. tieteitten
ja kirjallisuuden historian) professori
1851-52, Yliopiston kirjastonhoitaja 1851-60.
Runot julk. koottuina Lännetär I:ssä (1860).

<b>Törneman,</b> <sp>Axel</sp> (1880-1925), ruots.
taidemaalari. Maalannut muotokuvia ja
koristeellisia freskoja, m. m. Tukholman
teknilliseen korkeakouluun ja valtiopäivätaloon.

<b>Törneroos</b> <i>[-rūs],</i> <sp>Antti</sp> (1835-96),
runoilija, fil. maist., kirjailijanimeltään
<sp>Tuokko.</sp> Suomentanut Franzénia,
Tegnériä, Runebergia („En voi"), Schilleriä
(„Maria Stuart", ,,Wallenstem"),
Topeliusta („Regina von Emmeritz"), julk.
näytelmärunoelman ,,Saul" ja runoja.
[Takala (Kaikuja Hämeestä 7, 1908).]

<b>Törneros</b> <i>[-rūs],</i> <sp>Adolf</sp> (1794-1839),
ruots. klassillinen filologi ja kirjailija.
T:n ,,Bref och dagboksanteckningar" ovat
tyylillisesti huomattavia.

<b>Törngren</b> <i>[-ēn],</i> <sp>Adolf</sp> (s. 1860),
lääkäri, dosentti. Otti tehokkaasti osaa
passiivisen vastarinnan järjestämiseen
Bobrikovin aikana. Ministerivaltiosihteerin
virkamiehenä 1906-09, Suomen rauhanlähetystön
puheenjohtajana Pariisissa 1919 ja chargé
d'affaires'inä siellä 1919. Julk. Venäjää
käsitteleviä teoksia. — <b>Törngren,</b>
<sp>Johan Agapetus</sp> (1772-1857), lääkäri,
kirurgian ja lapsenpäästöopin prof. v:sta 1816,
Suomen lääkintälaitoksen johtajana 1826-33.
Elias Lönnrot oleskeli paljon T:n kodissa.

<b>Törnroth</b> <i>[-rūt],</i> <sp>Lars Henrik</sp>
(1796-1864), suom. lääkäri, kirurgian ja
lapsenpäästöopin prof. Helsingissä 1838-57,
Lääkintöhallituksen päätirehtööri 1855-63.
Sai arkiaatterin arvon 1844.

<b>Törnudd,</b> <sp>Aksel</sp> (1874-1923),
säveltäjä ja musiikkipedagogi. Rauman
seminaarin musiikinlehtori, Kouluhallituksen
laulunopetuksen tarkastaja 1919-23.
Teoksia: ,,Musiikin historia pääpiirteissään".
Säveltänyt mieskuoroja, vars. humoristisia.

<b>Törnävä</b> ks. <sp>Seinäjoki.</sp>

<b>Tötterman,</b> <sp>Carl Gustaf</sp> (1836-95),
Suomen Lähetysseuran lähetysjohtaja
1876-95. — <b>Tötterman,</b> <sp>Klas August
Reinhold</sp> (1835-1907), teol. prof. 1879-1902.
Ollut mukana raamatunsuomennostyössä.

<b>Tötterökasvi,</b> Sarracenia (ks. t.).

<b>Töyhtöhyyppä</b> <i>(Vanellus cristatus),</i>
kurmitsain heimoon kuuluva kahlaajalintu,
30-40 cm pitkä, selkäpuolelta tummanvihreä,
metallinhohtoinen, hartioissa punerva
vivahdus, vatsa valkoinen, rinta ja siipisulat
mustat; päälaella pitkä, taakse- ja
ylöspäin suuntautuva musta töyhtö. Yleisin
maamme lounaisosissa, viimeisten vuosikymmenien
aikana levinnyt Lappiin saakka. Pesä mättäällä;
munia 4, harmaankeltaiset, tummatäpläiset.

<img 1>
Töyhtöhyyppä.
</img>

<b>Töysä.</b> 1. Kunta Vaasan läänissä,
Pohjanmaan etelärajalla; 292,5 km<sup>2</sup>,
4,219 as. (1927). — 2. Pysäkki Haapamäen-Seinäjoen
rataosalla, T:n kunnassa, 56 km Haapamäeltä.

<b>Töölö,</b> Helsingin pohjoisia kaupunginosia.
</chapter>

<chapter name="U-Uganda">
<h3>U</h3>
<b>U</b>, euroopp.-lat, kirjaimiston 21:s
kirjain. <i>Kem.,</i> uraanin merkki.

<b>Ubaldus,</b> Hucbald (ks. t.).

<b>Ubangi,</b> Kongon suurin lisäjoki
oikealta, kaksi lähdejokea: Mbomu ja
Uelle. Juoksee pitkän matkan Belgian
Kongon pohjoisrajalla. 2,500 km.

<b>Ubangi-Šarin alue,</b> siirtomaa-alue
Ranskan Keski-Afrikassa, Ubangi- ja
Šari-jokien välissä; 493,000 km<sup>2</sup>, 610,000
as. Aarniometsää. Pääkaup. <sp>Bangui.</sp>

<b>Ubi bene, ibi patria</b> (lat.), missä hyvä,
siellä isänmaa.

<b>Ubi'it</b> l. <sp>ubilaiset,</sp> germ. kansa,
joka Cæsarin ja Augustuksen aikana
asui Reinin keskijuoksulla,

<b>Ubikviteetti</b> (uuslat,), kaikkiallisuus,
<i>teol.,</i> Kristuksen ruumiillinen läsnäolo
kaikkialla.

<b>Ucayali</b> <i>[-kajā'-],</i> joki Etelä-Amerikassa,
Perussa, Amazonin oik. lisäjoki, lähes 2,000 km.

<b>Uccello</b> <i>[utše'llo],</i> <sp>Paolo</sp>
(1397-1475), firenzeläinen taidemaalari. Tutkinut
erikoisesti perspektiiviä ja lyhennyksiä, Italian
taiteessa naturalismin tienraivaajia. U. on myös
uudemman ajan ensim. huomattava taistelumaalari.

<b>Uchatius</b> <i>[ukā'-],</i> <sp>Franz</sp> (1811-81),
itäv. sotilas ja keksijä. Keksinyt
menetelmiä teräksen ja teräspronssin
valmistamiseksi.

<b>Udaipur,</b> myös <sp>Mewar,</sp> vasallivaltio
Etu-Intiassa, Rajputanan eteläosassa;
32,814 km<sup>2</sup>, 1,4 milj. as. —
Samanniminen pääkaup., jossa m. m. upea
maharadžan marmoripalatsi. 33,000 as.

<b>Udartuberkuloosi,</b> <sp>utaretuberkuloosi,</sp>
utareihin paikallistunut tuberkuloosi, hyvin
tavallinen lehmissä.

<b>Udartulehdus,</b> <sp>utaretulehdus,</sp>
tauti, joka tavataan kaikissa
kotieläimissämme, etenkin nautakarjassa.
U:n aiheuttavat erilaiset bakteerit, jotka joko
nännitiehyiden tahi utareissa tai nänneissä
olevien haavojen kautta tai verenkierron
välityksellä joutuvat maitorauhasiin.

<b>Uddevalla</b> <i>[-a'-],</i> kaup. Etelä-Ruotsissa
Kattegatin rannalla. Puuvilla- ja tulitikkuteoll. 14,100 as.

<b>Udine,</b> samannimisen it. provinssin
pääkaup., Koillis-Italiassa. Linna (rak.
1517), tuomiokirkko y. m. huomattavia
rakennuksia. Silkkiteollisuutta, 60,000 as.

<b>Udine,</b> <sp>Giovanni da</sp> (1487-1564),
it. koristemaalari, toimi Rafaelin apulaisena
Roomassa.

<b>Udjidji</b> <i>[udžidši],</i> kaup. Tanganjikan
territoriossa, Tanganjika-järven rannalla. Rautatie
Dar-es-Salamiin. Norsunluun kauppaa, 30,000 as.

<b>Udometri</b> (lat. ja kreik.), sademittari.

<b>Uea,</b> <sp>Wallisin saaret,</sp> Ranskalle
kuuluva pieni saariryhmä Tyynessämeressä
Fidžisaaristosta koilliseen, 13° et. lev. ja
176° länt. pit., 96 km<sup>2</sup>. Kuuluu hallinnollisesti
Uuteen-Kaledoniaan.

<b>Uelle,</b> Ubangi'n (ks. t.) lisäjoki.

<b>Ufa,</b> joki Kaakkois-Venäjällä, Volgan
lisäjokeen Kamaan laskevan Belajan lisäjoki.

<b>Ufa,</b> Baškiirien tasavallan pääkaup.,
Belajan rannalla. Viljamarkkinat. 85,000
as. — Ent. U:n kuvernementissa asuu
tseremissejä, votjakkeja ja mordvalaisia.

<b>Uffizi't</b> <i>[ufitsit],</i> <sp>Palazzo degli
Uffizi,</sp> Firenzessä oleva kahteen siivekkeeseen
jakautuva rakennus, jonka Vasari 1560-74 rakensi
kaupungin hallintoviranomaisia varten. U. sisältävät
nyk. kansalliskirjaston, arkiston ja taidekokoelman,
joka on maailman suurimpia. Sen taiteilijamestarien
omakuva-kokoelmassa on Gallén-Kallelan maalaus.

<img 1>
Uffizi't, taustassa Palazzo Vecchio.
</img>

<b>Uganda,</b> Englannin suojelusalue (v:sta
1894) Keski-Afrikan itäosassa Viktorian
</chapter>

<chapter name="Ugaunia-Uhlenhut">
järven pohjoispuolella; 286,000 km<sup>2</sup>,
3,18 milj. as. Maanviljelystä, karjanhoitoa;
puuvillan, vuotien, maapähkinäin, norsunluun
vientiä. Pääkäup. <sp>Entebbe.</sp>

<b>Ugaunia,</b> <sp>Ugannia,</sp> muin. vir.
maakunta, käsitti Tarton ympäristöineen.

<b>Uggla,</b> <sp>Klas</sp> (n. 1614-76), ruots.
amiraali. Kunnostautui Juutinrauman
meritaistelussa 1658 ja Öölannin
meritaistelussa 1676, jossa hukkui.

<b>Ugglas,</b> <sp>Samuel af</sp> (1750-1812),
ruots. virkamies, kreivi, Kamarikollegion
presidentti; Kustaa IV Aadolfin luottamusmiehiä.

<b>Ugra,</b> ven. muoto kansannimeä, joka
suomalaisilla esiintyy muodossa <i>Unkari,</i>
saksalaisilla muodossa <i>Ungar</i> j. n. e.
Tieteellisessä kirjallisuudessa
<sp>ugrilaisilla kansoilla</sp> tarkoitetaan
suomensukuisten kansojen itäisintä ryhmää,
ostjakkeja, voguuleja ja unkarilaisia.
U.-nimi on alk. kuulunut jollekin
turkkilaisheimoiselle kansalle. Sitä ei ole
asetettava <sp>jugra</sp>-kansan nimen yhteyteen.
— <b>Ugrilaiset kielet,</b> ostjakin, voguulin
ja unkarin kielet. Kahta ensimmäistä nimitetään
yhteisellä nimellä Obin-ugrilaisiksi kieliksi.

<b>Uhde</b> <i>[ūde],</i> <sp>Fritz von</sp> (1848-1911),
saks. taidemaalari, Liebermannin rinnalla
Saksan ulkoilmamaalauksen pääedustaja.
Saavuttanut suurimman maineensa
nykyaikaiseen kansankuvaukseen liittyvillä
realistisluontoisilla uskonnollisilla
maalauksilla. [Ostini (saks., 1903).]

<img 1>
Fritz v. Uhde: Sallikaa lasten tulla minun
tyköni.
</img>

<b>Uhkapeli,</b> peli, jossa mahdollinen voitto
tai tappio saattavat nousta luvattomaksi
katsottaviin määriin. Mikä määrä on
kulloinkin katsottava luvattomaksi,
riippuu osaksi peliin osaaottavien
varallisuussuhteista, osaksi pelin laadusta.
Rikoslain 43:4 on säädetty rangaistus
sille, joka pitää huonetta u:n harjoittamista
varten tai ravintolassa tai muussa
julkisessa paikassa panee toimeen u:n,
niin myös sille, joka ottaa osaa u:iin.
Raha ja muu tavara, joka pelipöydältä tai
pelipankista tavataan, tuomitaan menetetyksi.

<b>Uhkasakko</b> on joko yksityistapauksissa
käytetty pakkokeino tai rangaistus
annettujen määräysten rikkomisesta.
Ensinmainittu tulee käytäntöön
etupäässä silloin, kun joku on velvoitettu
tai muuten velvollinen henkilökohtaiseen
suoritukseen, mitä toinen ei voi
suorittaa (Ulosottolaki 3:4 ja
voimaanpanoasetus 3/12 1895, 11 §).
Rangaistuksenluontoisia u:ja voivat säätää
maaherrat, maistraatit, kunnat, kruununvoudit
ja nimismiehet turvatakseen niiden
paikallisten säännösten noudattamista, joita ne
toimivaltansa piirissä antavat, erittäinkin
yleisen järjestyksen ja turvallisuuden
voimassa pitämiseksi.

<b>Uhkaus</b> käsittää teon, jolla ilmaistaan
aikomus toiselle aikaansaada jotakin
pahaa ja joka siten ehkäisee tai supistaa
toisen toimintavapautta. Tavallisesti
mainitaan u. rikoslaissa keinona, jolla toista
pakotetaan tekemään, sietämään tahi
tekemättä jättämään jotakin. Välistä
rangaistaan u:ta itsenäisenä rikoksena,
nimittäin silloinkuin joku uhkaa tehdä
toista vastaan rikoksen ja jos asianhaara
ovat sellaiset, että ne tekevät u:n täyttämisen
todennäköiseksi (Rikoslaki 25:13).

<b>Uhkausteoria,</b> rangaistusteoria, jonka
mukaan rangaistuksen tarkoituksena on
rikoksentekijän peloittaminen rikoksia
tekemästä laissa lausutulla rangaistusuhalla.

<b>Uhkavaatimus</b> l. <sp>ultimaatumi</sp> on
ilmoitus, jossa valtio esittää toiselle
vaatimuksensa uhalla, että jollei vaatimuksiin
määrätyn lyhyen ajan kuluessa suostuta, u:n
antaja tulee ryhtymään kansainväliseen
pakkokeinoon, mahdollisesti sotaan.

<b>Uhland</b> <i>[ūlant],</i> <sp>Ludwig</sp>
(1787-1862), saks. runoilija ja tiedemies, prof.
Tübingenissä 1829-33. U. on n. s. švaabilaisen
runoilijakoulun pääedustaja. Hän on tullut
tunnetuksi vars. kansanrunoudesta vaikutusta
saaneiden balladien ja romanssien sepittäjänä;
tieteellisten teosten yhteislaitos „Schriften
zur Geschichte der Dichtung und Sage". [Schneider
(saks., 1920).]

<b>Uhlenhut</b> <i>[ūlənhūt],</i> <sp>Paul</sp> (s. 1870),
saks. lääkäri, hygienian ja bakteriologian
prof. Freiburgissa. Keksinyt menetelmän,
jolla ihmisen ja eläinten veri voidaan
erottaa toisistaan.
</chapter>

<chapter name="Uhri-Uinti">
<b>Uhri,</b> uskonnollisena sanana
yliluonnolliselle voimalle eli jumaluudelle
sen miellyttämiseksi tai lepyttämiseksi
tarjottu lahja. Alkukantaisissa ja vanhoissa
kansanuskonnoissa u. on jokin esine
(eläin, maanviljelystuote, joskus
ihminen). U. tarjotaan paikalla, jossa
jumaluuden y. m. luullaan asustavan tai johon
se on erikoisesti kiintynyt (vainajien
hengille haudoilla), muuten pyhinä
pidetyillä paikoilla (lähteillä, uhrilehdoissa
y. m., korkeammilla kehitysasteilla erikoisissa
temppeleissä). vrt. <sp>Sovitus.</sp>

<b>Uhriarkku,</b> Jerusalemin temppeliin
sijoitettu arkku, johon pantiin
temppelille annetut rahalahjat.

<b>Uhtua,</b> <sp>Uhut,</sp> kunta Vienan
Karjalassa, Vuokkiniemen itäpuolella, Suuri
U:n kylä on ollut Vienan henkisten ja
taloudellisten rientojen keskuspaikka,
aik. myös huomattava runokylä. Kuva
ks. <sp>Itä-Karjala.</sp>

<b>Uigurit,</b> Itä-Turkestanissa
kiinalaisten naapurina asunut turk.
kansanheimo; sulautui keskiajalla muihin
kansoihin.

<b>Uikujärvi,</b> n. 60 km pitkä, 35 km
leveä järvi Vienan Karjalassa. Ureen
laskee suuri Seesjärvi (ks. t.) ja U:sta
laskee Uikujoki Vienanmereen.

<b>Uikut</b> <i>(Podicipidæ),</i> peräjalkaisten
lahkoon kuuluva lintuheimo, jonka lajeilla
liuskajalat (ks. <sp>Linnut</sp>) ja pyrstön
paikalla pieni untuvakimppu. Heimon
ainoan suvun <i>(Podiceps)</i> suurin
meikäläinen laji on <sp>silkkikuikka l.
silkkiuikku</sp> <i>(P. cristatus).</i> Se on

<img 1>
Silkkikuikka.
</img>
47-59 cm pitkä, selkäpuolelta mustanharmaa,
vatsapuoli kiiltävän valkoinen, vaaleita poskia
reunustaa punaruskea, mustareunainen, tuuhea
höyhenkaulus. On yleinen Etelä-Suomen merenrannikon
sisälahtien rannoilla sekä sisämaan järvissä
ja lammissa, levinnyt pitkin Pohjanlahtea Vaasaan
saakka. Harvinaisempia ovat 45-51 cm pitkä
<sp>harmaakurkku-uikku l. härkälintu</sp>
<i>(P. griseigena)</i> ja 35-37 cm pitkä
<sp>mustakurkku-uikku</sp> <i>(P. auritus)</i> ja
satunnaisia vielä pienemmät <sp>etelänuikku</sp>
<i>(P. nigricollis)</i> ja <sp>pikku-uikku</sp>
<i>(P. ruficollis).</i> U. syövät hyönteisiä ja
vesikasveja, silkkikuikka ja härkälintu
myös kaloja. Vesikasveista kyhätty
pesä kelluu veden pinnalla, munat, joita
on 3-6, ovat vihreänvalkeita, Poikasten
untuvapuvussa vaaleita pitkittäisjuovia.
Kaikki u. ovat erinomaisia sukeltajia.

<b>Uimaharju,</b> rautatieasema
Joensuun-Nurmeksen rataosalla, Enon
kunnassa, 50 km Joensuusta.

<b>Uimapolyypit</b> <i>(Siphonophora),</i>
hydrotsooeihin (ks. t.) kuuluvia
polttiaiseläimiä. Meduusoista ja polyypeista
muodostuneita runkokuntia, joiden yksilöjen
kesken työnjako on kehittynyt hyvin
pitkälle: runkokuntaa kannattavia
uimakelloja, lisäytymistä välittäviä
sukupuolimeduusoja, ravintoa ottavia polyyppeja,
polttiaiselimillä varustettuja pyyntilonkeroita
y. m. Suolaisissa merissä, pelagisina eläviä.

<b>Uimonen,</b> <sp>Annikki</sp> (s. 1891),
laulajatar. Esiintynyt eri maiden
oopperoissa ja antanut konsertteja. Suom.
Oopperassa 1914-17.

<b>Uinti.</b> Ihmiset lienevät kaikkina
aikoina osanneet uida, sillä luonnonkansoille
tämä taito on jokapäiväisessä elämässä
välttämätön, ja uimataidon oppiminen on
ihmiselle verraten helppoa. Ihmisen paino
on näet vain 100-200 g suurempi kuin hänen
ruumiinsa syrjäyttämän veden kantovoima,
joten hänen ei tarvitse paljon ponnistella
pysyäkseen pinnalla. Ihmisten uimaliikkeet
vaihtelevat suuresti. Liikkeiden laadun tai
uimarin kellumisasennon mukaan
nimitetään uimatapoja koiran, sammakon,
rinta-, kylki- ja selkäuinniksi. N. s.
<sp>koiranuinnin</sp> ryömimistä muistuttavat
liikkeet tuntuvat ihmiselle luonnollisimmilta.
Niitä u:ia opetteleva vaistomaisesti tekee.
Koiranuinnista ovat jo ammoin kehittyneet
nopeimmat uimatavat <sp>trudgeon</sp> <i>[tradžn]</i>
ja <sp>crawl</sp> <i>[krōl],</i> joista jälkimmäinen
on osoittautunut muita uimatapoja nopeammaksi
ja alkaa päästä yksinvallitsevaksi „ihmisuinniksi".
Kuitenkin <sp>rintauinti</sp> ja <sp>selkäuinti</sp>
edelleen säilyttävät asemansa arvokkaina kilpailulajeina.
— Uimakouluissa meillä suoritettaviin

<img 1>
<i>A</i> tavallista koiranuintia, <i>B</i>
koiranuinnin ja crawlin välimuotos
crawl-potku, mutta koiranuinnin
kättenvienti. <i>C</i> crawl-uintia.
</img>
</chapter>

<chapter name="Uist-Ukonilma">
uimamaisteri- ja uimakandidaattikokeisiin
kuuluvat määrätyt taidonnäytteet
edellämainituissa uimatavoissa sekä
kellumisessa, vedenpolkemisessa,
esineenkuljetuksessa kuivana, syvyys- ja
pituus-sukelluksessa, hukkuneen
maihinkuljetuksessa, vaatteissauinnissa, vaatteiden
riisumisessa vedessä ja hukkuneen
eloonherättämisessä keinotekoisen hengityksen
(ks. <sp>Hengitys</sp>) avulla, N. s.
<sp>taide-u.</sp> käsittää eri eläinten uimatapojen
jäljittelemistä kuten koiran, ankan,
kravun, pyöriäisen y. m. uintia, kellumista
eri asennoissa, sukelluksia y. m. —
Uimanäytösten ja kilpailujen ohjelmissa on
myös huomattu sija <sp>uimahypyillä</sp>
ja <sp>vesipallopelillä</sp> (ks. t.).
Uimahyppyjä tehdään joko kiinteältä
hyppytelineeltä tai ponnahduslaudalta.
Kiinteän telineen kansainväliset korkeusmitat
ovat 5 ja 10 m. Ponnahduslaudan
korkeus on 1 ja 3 m. Kummaltakin
telineeltä tehdään monenlaisia hyppyjä
kuten suoria hyppyjä pää edellä veteen tai
n. s. vaihtelevia hyppyjä, jotka
käsittävät erilaisia ilmassa kierimisiä.
Tavallisimmat vaihtelevat hypyt ovat voltit
eteen ja taaksepäin, saksalainen hyppy,
Mollbergin ja Isanderin hypyt, hypyt
käsillekohonnasta, ruuvihypyt j. n. e. —
Suomessa on vuosittainen hukkuneisuus,
joka suureksi osaksi johtuu uimataidon
puutteesta, pelottavan suuri, n. 700-800
henkeä. Siitä huolimatta valtio ei omasta
aloitteestaan ole tehnyt mitään uima- ja
hengenpelastustaidon levittämiseksi, vaan
uimataidon opettaminen on jätetty uimaseurojen
tehtäväksi. V. 1906 perustettuun Suomen
Uimaliittoon kuuluu nyk. 27 uimaseuraa ja Työväen
Urheiluliittoon 49. Nämä seurat ylläpitävät
paikkakunnillaan uimakouluja kunnan
rakentamissa ja seurojen vapaasti käytettävissä
uimalaitoksissa. — Kesiemme lyhyys
supistaa u.-kautta, joten uimaurheilu
meillä on suhteellisen heikosti
kehittynyt. Harjoitusajan jatkamiseksi on
senvuoksi Helsinkiin (1928) rakennettu
<sp>uimahalli,</sp> jossa uidaan vuoden
kaikkina aikoina. vrt. <sp>Urheiluennätykset.</sp>
[Koskinen (1920).] ks. <sp>kuvaliitettä.</sp>

<b>Uist,</b> Hebridien saaria.

<b>Uitlanders</b> <i>[öit-]</i> (holl.), ulkomaalaiset.

<b>Uitto,</b> lauttaus (ks. t.). — <b>Uittoruuhi,</b>
<sp>uittokouru, uittoränni, tukkiruuhi,</sp>
puinen tai rautainen kouru, joka rakennetaan
sellaiseen uittoväylään, missä vettä on vähän
tai missä sitä on säästettävä.

<b>Ujiji</b> Udjidji (ks. t.).

<b>Újpest</b> <i>[ūjpäšt]</i> (saks. <i>Neu-Pest</i>),
kaup. Unkarissa, Tonavan varrella,
Budapestin talvisatama. 57,000 as.

<b>Újvidék</b> <i>[ūjvidēk],</i> Novi-Sad (ks, t.).

<b>Ukaasi</b> (ven.), Venäjällä keisarivallan
aikana keisarin tai Hallitsevan Senaatin
antama määräys.

<b>Ukereve.</b> 1. Viktorian järvi (ks. t.).
— 2. Saari Viktorian järvessä.

<b>Ukko,</b> suomalaisten ukkosenjumala.
vrt. <sp>Suomalaisten muinaisuskonto.</sp>

<b>Ukkosenjohdatin,</b> <sp>ukonsyötti,</sp>
koje, jonka tarkoituksena on
rakennusten ja muun omaisuuden suojaaminen
salamaniskuilta. U:n muodostaa
suojeltavan rakenteen yläpuolelle kohoava
metallikärki, joka metallisen johdon kautta
on hyvässä johtavassa yhteydessä maan
kanssa. U. suojelee osittain sen kautta,
että pilvien ja maan välinen jännitys
tasautuu u:n kärkivaikutuksen kautta,
osaksi siten, että purkaus helpommin
osuu u:een kuin huonommin maadoitettuihin
rakennusten osiin. Sähkölaitteiden u:ia
ovat <sp>ylijännityssuojat.</sp> vrt.
<sp>Sähköteknilliset valolaitteet.</sp>

<b>Ukonhattu</b> <i>(Aconitum),</i> suku
leinikköisten heimossa. <i>A. lycoctonum</i>
luonnonvaraisena Karjalan lehdoissa.
<i>A. napellus</i> ja <i>A. cammarum</i> yleisiä
koristuskasveja. Juuri hyvin myrkyllinen.

<img 1>
Aconitum napellus.
</img>

<b>Ukonilma,</b> ilmakehässä tapahtuva
sähkönpurkaus. — Osa ilmakehän
ainehiukkasista on jakautunut sähköosasiin,
<sp>elektroneihin</sp> ja <sp>ioneihin</sp>
(ks. n.). Tämän ionisoitumisen ylläpitämisessä
ovat vaikuttavimpina tekijöinä ultra-γ-säteily,
auringon katodi- ja ultraviolettisäteily, maan
radioaktiivisuuden aikaansaamat säteily- ja
emanatsioni-ilmiöt sekä valtamerien
aaltojen roiske. Ilmasähkö on tavallisesti
positiivista, mutta muuttuu välistä pitkällisten
sateiden ja vars. u:n jälkeen negatiiviseksi.
Sen jännitys kasvaa vesihöyryn tiivistymispaikoissa
ja varsinkin ukkospilvissä, vesipisaroiden
putoamisliikkeen ja hajaantumis- tai
särkymisilmiöiden yhteydessä tapahtuvan
influenssin vaikutuksesta. Jännityseron
(maahan tai toisiin pilviin verraten)
</chapter>
<chapter name="Uinti">
<b>UINTI</b>

<img 1>
1. Rintauinnin opetusta.
</img>

<img 1>
2. Lähtö.
</img>

<img 1>
3. Keinotekoista hengitystä.
</img>

<img 1>
4. Isanderin hyppy.
</img>

<img 1>
5. Suora hyppy.
</img>

<img 1>
6. Voltti taaksepäin.
</img>


<b>UINTI</b>

<img 1>
7. Kuviokelluntaa.
</img>

<img 1>
8. Helsingin uimahalli.
</img>
</chapter>
<chapter name="Ukonilma">
noustua kyllin suureksi ilma tulee
sähkönjohtajaksi, ja tapahtuu sähkön
purkaus, <sp>salama,</sp> Tämä on kokoonpantu
us. yksityisistä purkauksista, joissa
sähkövirran suunta todennäköisesti
vaihtelee. Sen spektrissä ovat valaisevina
aineina typpi, happi sekä osittain vety.
Eri salamalajeista <sp>viivasalama</sp> tav.
on 3 km:iä lyhyempi, mutta väliin myös

<img 1>
Viivasalama iskee ukkosenjohdattimeen.
</img>
paljoa pitempi; sen kestävyys maahan
iskiessä on enintään 0,05 sek., mutta
pilvestä toiseen kulkiessa usein 1 sekunti
ja enemmänkin. Jännitysero n. 2 km
pitkän salaman päiden välillä lienee
n. 50-100 milj. volttia ja 0,001-0,03 sek.
kestävän kipinän kautta arvioidaan
purkautuvan n. 100 coulombin sähkömäärän.
Sähköenergia on vaihteleva, eräiden
laskelmien mukaan viivasalamassa n.
10-20,000 amperia, joskus enemmän.
Salaman yhteydessä kuuluva <sp>jyrinä</sp>
muodostuu ilman ensimmäisen laajentumisen
sekä sitä seuraavan supistumisen
aiheuttamana. Salaman melkoisen pituuden
takia saapuu ääni kuulijan korvaan sen
eri osista jonkin aikaa kestävänä
jyrinänä, joka kuuluu keskimäärin 16 km:n
päähän. <sp>Pallosalama</sp> on hitaasti
ja mutkitellen liikkuva, loistava kerä,
jonka sähköenergia on pieni, 4-15
amperia. Kun suuri osa pilveä purkautuu
samanaikaisesti tupsu- tai hehkuvalona,
muodostuu <sp>pintasalamoita.</sp>
Harvinainen on <sp>helmisalama,</sp> ryhmä
peräkkäisiä, nauhalta näyttäviä
valopisteitä. Salaman <sp>iskut</sp> tappavat
maassamme ihmisiä ja eläimiä 2-3 henkeä
miljoonaa kohden vuodessa. U:n
<sp>kulkunopeus</sp> on suuressa osassa
Eurooppaa n. 40 km tunnissa, kesällä ja
päivällä se on pienempi kuin talvella ja
yöllä. — Erotetaan seuraavanlaisia u:ja:
1) <sp>Lämpöukkoset</sp> johtuvat
alimpien ilmakerrosten voimakkaasta
lämpiämisestä helteisinä kesäpäivinä, jolloin
nämä ilmakerrokset vähäisestäkin syystä
murtautuvat ylöspäin ja muodostavat
mahtavia pilviä ja rankkoja sateita,
joiden jälkeen sää ei kylmene. Salama
iskee tällöin usein maahan. 2) <sp>Rintama-
l. pyörreukkoset</sp> esiintyvät
matalapaineiden reunamuodostumissa. Ne
ovat laajempia, nopealiikkeisempiä ja
päivän- tai vuodenajoista vähemmän
riippuvaisia kuin lämpöukkoset, ja niitä
seuraa säänmuutos. Tähän ryhmään
kuuluvat meillä kylmän vuodenajan ukkoset.
3) <sp>Vyörymyrsky-ukkoset</sp> esiintyvät
samannimisissä sääilmiöissä, joita
muodostuu selväpiirteisten, pitkien ja
kapeiden ilmanpainesolien yhteydessä.
Kylmä ilma tunkeutuu myrskyn
voimalla ja puuskaisena lämpimän ilman
alueelle, saa aikaan lämpimän ilman
rajun nousun, äkillisen pilvenmuodostuksen
ja sateita. Ilmakerrokset ovat
kylmän rintaman päässä osittain
pyörreliikkeessä vaakasuoran akselin ympäri.
Ilma jäähtyy kovasti rajuilman aikana.
4) <sp>Kylmien ja lämpimien alueiden
rajakohtien ukkoset</sp> muodostuvat
lämpötilan katkokohtien yhteydessä,
silloinkuin kylmän ilman yläpuolella on
lämmin ilmavirtaus, tai kun kylmä
ilma kiilan tavoin tunkeutuu lämpimän
alueelle nostaen sen yläpuolelleen. Nämä
ukkosilmat eivät useinkaan ole missään
syy-yhteydessä matalapaineiden kanssa, —
Ukkosilmojen lukuisuus vähenee
päiväntasaajan seuduilta navoille päin,
kuitenkaan ei tasaisesti. Niitä on melkein
säännöllisesti joka päivä kuuman
vyöhykkeen tyynissä alueissa ja sadeaikana
kaikissa troopillisissa seuduissa.
Lauhkeassa vyöhykkeessä, muutamia
rannikkoseutuja lukuunottamatta, sattuu
enimmän u:ja kesällä. Lämpiminä kesinä on
joitakin u:ja napaseuduillakin (m. m.
Huippuvuorilla). Koska u:n edellytyksenä
on kostea, kohonnut ilma, tavataan
niitä harvoin vähäsateisissa erä- ja
aromaissa. Vähän on niitä myös
pasaatituulten keskialueissa valtamerillä.
Useimmat u:t sattuvat klo 3:n ja 6:n välillä
ip. Toinen ukkoskasauma on yöllä. —
</chapter>


<chapter name="Ukonparta-Ulcus">
Suomessa on enimmäkseen lämpöukkosia,
jotka kuten Euroopassa muuallakin
tulevat lounaasta ja lännestä, sitä lähinnä
etelästä ja kaakosta. Mantereitten
kohdille muodostuneet lämpö-u:t liikkuvat
tavallisimmin kuivia ja mäkisiä maita
myöten karttaen suuria vesistöjä. U:jen
lukuisuus vähenee Suomessa etelästä
pohjoiseen ja idästä länteen. Maamme
etelä- ja keskiosissa on 10-14, länsirannikolla
8 ja Peräpohjolassa 6 tai vähemmän
ukkospäivää vuodessa. Koleina kesinä (esim.
1902) on vähän ukkosia, lämpiminä
(esim. 1927) yleensä enimmin. Useimmiten
on u:ja heinäkuussa (2-5 p.), sitten
kesä- ja elokuussa (1-3 p.). Kevään ja
syksyn osalle tulee etelässä n. 2 p.,
muualla vähemmän.

<b>Ukonparta,</b> <sp>„jussintukka"</sp>
<i>(Nardus stricta),</i> matala, kova, rehuksi
kelpaamaton heinä; lehdet rihmamaiset,
melkein pistävät, tähkä pysty ja hyvin
kapea. Kasvaa laihoilla niityillä.

<b>Ukonvaaja,</b> nimitys, jota kansa on
käyttänyt kiviaseista. Se johtui luulosta,
että ne olivat salaman mukana pudonneet maahan.

<b>Ukonvaara,</b> 495 m korkea vuori
Kuusamossa, n. 65 km kirkolta itäkoilliseen.

<b>Ukon vakat</b> ks. <sp>Suomalaisten
muinaisuskonto,</sp> p. 386.

<b>Ukraina</b> (ven. = rajamaa), <sp>Ukrainan
sosialistinen neuvostotasavalta</sp> (lyh. <i>USSR</i>),
Venäjän neuvostotasavaltojen liittoon kuuluva
valtio Mustanmeren pohjoispuolella, 447,300 km<sup>2</sup>;
29 milj. as., joista 76 % ukrainalaisia

<img 1>
Vaakuna.
</img>
(vähävenäläisiä) ja 13 % isovenäläisiä. Maa erittäin
hedelmällistä. Viljaa, sokerijuurikasta, perunoita,
öljykasveja viljellään runsaasti. Hautaa ja kivihiiltä
on. Hallinnollisesti U. on jaettu 41 piirikuntaan,
sitäpaitsi kuuluu siihen Moldavian (ks. t.)
autonominen alue. Pääkaup. <sp>Harkova.</sp>
— <i>Historia.</i> Ruots. viikingit perustivat
800-luvulla U:aan valtakunnan, jonka pääkaupunkina oli
Kiova. Saman sataluvun lopulta se oli Venäjän
keskuksena, kunnes hajosi 1100- ja 1200-luvuilla,
ja mongolit valloittivat sen 1240. Myöhemmin,
1300-luvulla, U. joutui riippuvaisuuteen
Liettuasta ja Puolasta. Dneprin alueella kasakat
järjestäytyivät 1400-luvulla soturivaltioksi,
joka päällikköjensä („hetmaniensa") johdolla
kapinoi Puolaa vastaan, toisinaan Ruotsin
liittolaisina. V. 1654 U:n kasakat
vapautuivat Puolan herruudesta ja tulivat
itsehallinnollisina Moskovan alaisiksi.
Mazeppan yritys Kaarle XII:n avulla tehdä
U. itsenäiseksi epäonnistui. Venäjän U.
menetti seur. vuosikymmeninä sisäisen
vapautensa. Puolan jaoissa ukrainalaisten
(„vähävenäläisten" l. „ruteenien")
asuma-alueet yhdistettiin Venäjään ja
Itävaltaan (Galitsia). 1800-luvulla syntyi
kansallinen liike, ja v:sta 1912 alettiin
eräissä piireissä vaatia U:n
itsenäisyyttä. Venäjän vallankumouksen
puhjettua U. vaati itsehallintoa,
Bolševikkien päästyä valtaan julistettiin jouluk.
1917 U:n riippumaton kansantasavalta,
joka kuitenkin oli oleva osa Venäjän
liittotasavaltaa. Keskusvallat tunnustivat
U:n itsenäisyyden ja miehittivät sen
keväällä 1918. Keskusvaltojen tappion jälkeen
U:n kansantasavalta julistettiin uudelleen,
mutta tammik. 1919 bolševikit julistivat
U:ssa neuvostotasavallan. Galitsiassa
perustettiin marrask. 1918
länsiukrainalainen kansantasavalta, joka yhtyi
Suur-U:aan, mutta sen puolalaiset valloittivat.
Ukrainalaisten täytyi taistella paitsi
bolševikkeja myös puolalaisia ja
Donikinin ven. armeijaa vastaan. Tosin U:n
hallituksen johtaja Petljura teki myöh.
liiton Puolan kanssa, mutta bolševikkien
voitot jatkuivat, ja U:n oli yhdyttävä
neuvostotasavaltojen liittoon.

<b>Ukrainalaiset,</b> <sp>vähävenäläiset,
ruteenit.</sp> ks. <sp>Venäjä.</sp>

<b>Ukrainan kieli ja kirjallisuus.</b>
1. Ukrainan <i>kieli,</i> jota vars. aikaisemmin
on nimitetty <sp>vähävenäjän</sp> ja
Galitsiassa <sp>ruteenin</sp> kieleksi, on
isovenäjän ja valkovenäjän sisarkieli.
— 2. <i>Kirjallisuus</i> sai varsinaisesti
alkunsa 1700-luvun lopulla, joskin eteläven.
kirjallisuus on paljoa vanhempi. Huomattavia
kirjailijoita olivat <sp>Kotljarevskij,
Ševtšenko, Kostomarov,</sp> hist.
laulujen ja kansantarujen julkaisija
<sp>P. A. Kuliš</sp> (1819-97), Galitsiassa
toimivat <sp>J. H. Fedjkovitš</sp> (1834-88)
ja <sp>Franko</sp> sekä <sp>Vinnitšenko.</sp>

<b>U-laaksot,</b> ruuhilaaksot, jäätikköjen
kovertamat pyöreäpohjaiset, jyrkkäreunaiset
laaksot (poikkileikkaus U-kirjaimen muotoinen).

<b>Ulaanit</b> (tat.-puol.), keihäillä
varustettu ratsuväki. U. oli alk. tataarien
ratsuväen nimitys, jonka puolalaiset
omaksuivat ratsastaville ke,ihäsmiehilleen ja
jota sitten on muiden valtojen (esim.
Saksan ja Venäjän) armeijoissa käytetty.

<b>Ulcus</b> (lat.), haavoittuma; <i>u. durum,</i>
kova haava (kupan ensihaava-); <i>u. molle,</i>
</chapter>

<chapter name="Ulema-Ulkomaalainen">
pehmeä haava, pehmeä šankkeri, <i>u.
ventriculi,</i> mahahaava.

<b>Ulema</b> (arab.), kirjanoppinut, vars.
Koraanin ja sen selitysten sekä muham.
perintätiedon ja islamilaisen oikeuden tuntija.

<b>Uleå-yhtiö.</b> <sp>A.-b. Uleå o.-y.,</sp> Oulu,
per. 1912 yhdistämällä 4 oululaista puutavarayhtiötä.
Osakepääoma 27,62 milj. mk., työväkeä
1,200. Omistaa Varjakan, Pateniemen, Toppilan ja
Korkeasaaren sahat. Osake-enemmistö v:sta 1927
Kajaanin Puutavara o.-y:llä.

<b>Ulfeld</b> l. <sp>Ulfeldt</sp> <i>[ū-],</i> <sp>Corfits</sp>
(1608-64), tansk. kreivi, valtiomies,
kavaltaja, nai kuningas Kristian IV:n
tyttären Leonora Kristiinan (ks. t.). Tuli
1637 Kööpenhaminan käskynhaltijaksi ja
1643 valtakunnan hovimestariksi. Vielä
Fredrik III:n alkuaikoina U. oli
Tanskan mahtavin virkamies, mutta herätti
ylpeydellään ja voitonhimollaan
tyytymättömyyttä. Kun ruvettiin tutkimaan
hänen virkatoimiaan, lähti U. 1651
ulkomaille. Hänet erotettiin viroistaan ja
hänen tilansa otettiin takavarikkoon.
U. vehkeili nyt Ruotsin ja myöhemmin
Brandenburgin vaaliruhtinaan kanssa
isänmaatansa vastaan.

<b>Ulfila,</b> <sp>Wulfila</sp> (n. 311-383),
goottilainen piispa. Hänen raamatunkäännöksensä
on germ. kielentutkimuksen vanhin ja tärkein
lähde. Sen käsikirjoituksista on tärkein
Codex Argenteus (ks. t.).

<b>Ulisses,</b> Odysseus (ks. t.).

<b>Uljanov</b> <i>[-jā'-],</i> Lenin (ks. t.).

<b>Uljanovsk,</b> Simbirskin (ks. t.) nyk. nimi.

<b>Ulkoalue</b> l. <sp>takamaa-alue,</sp> pieni
maa-alue, joka sijaitsee sen kylän
rajapiirin ulkopuolella, johon talo, jonka
yhteydessä sitä viljellään, kuuluu. U. ei
ole erikseen verollepantu eikä muodosta
eri maakirjataloa. U:n tulee olla
suuruudeltaan määrätty sekä pyykitetyillä
rajoilla ympäröity.

<b>Ulkoasiain hoito</b> ks. <sp>Ulkoasiat,
Ulkomainen edustus, Lähetystö, Konsuli.</sp>

<b>Ulkoasiainministeriö</b> ks. <sp>Valtioneuvosto.</sp> —
<b>Ulkoasiaintoimituskunta</b> ks. <sp>Senaatti.</sp>

<b>Ulkoasiainvaliokunta,</b> Eduskunnan
valiokunta, joka valmistelee kysymykset
niistä valtiosopimuksista tai
valtiosopimuksiin sisältyvistä määräyksistä,
jotka hallitusmuodon mukaan ovat Eduskunnan
hyväksyttävät, niin myös muut
ulkoasioita koskevat kysymykset, joista
päättämiseen vaaditaan Eduskunnan suostumus,
sekä muut sen käsiteltäviksi
lähetetyt ulkoasiain hoitoa koskevat asiat.
Tarvittaessa on u:n saatava hallitukselta
selonteko valtakunnan suhteista
ulkovaltoihin ja u. antaa, mikäli sen katsoo
tarpeelliseksi, hallitukselle lausuntonsa
selonteon johdosta. U:n jäsenten on
noudatettava sitä vaiteliaisuutta, jota
hallitus katsoo kunkin asian laadun
vaativan (Valtiopäiväjärjestys 13/1 1928,
40 ja 48 §§).

<b>Ulkoasiat,</b> kysymykset, jotka
koskevat valtion suhteita vieraisiin valtioihin
ja Kansainliittoon. Suomen suhteista
ulkovaltoihin määrää Tasavallan
Presidentti, kuitenkin niin että sopimukset
ulkovaltojen kanssa ovat Eduskunnan
hyväksyttävät, mikäli ne sisältävät
säännöksiä, jotka kuuluvat lainsäädännön
alaan tai valtiosäännön mukaan muuten
vaativat Eduskunnan suostumusta.
Sodasta ja rauhasta Presidentti päättää
Eduskunnan suostumuksella. Kaikki
tiedonannot ulkovalloille tai Suomen
ulkomailla oleville lähettiläille on
toimitettava ulkoasiainministerin kautta.

<b>Ulkoilmamaalaus,</b> <sp>plein-air-maalaus,</sp>
ransk. taiteilijain 1800-luvun loppupuoliskolla
käytäntöön saattama, impressionismiin läheisesti
liittyvä maalaustapa, joka ei esitä aiheitaan
sisällä suljetussa huoneessa lämpimän tummilla
„atelieeriväreillä", vaan taivasalla kylmähkön
kirkkailla väreillä ja varsinkin ilma- ja
valovaikutusta silmälläpitäen. Suomen
maalaustaiteessa oli Edelfelt ensimmäinen
u:n edustaja.

<b>Ulkokulma,</b> kolmion kulman vieruskulma.

<b>Ulkomaalainen</b> on Suomen oikeuden
mukaan henkilö, joka ei ole Suomen
kansalainen. U:n oikeusasema Suomessa
eroaa monessa suhteessa Suomen
kansalaisen oikeusasemasta, U:lla ei ole
itsenäistä oikeutta asua Suomessa, vaan
voidaan hänet karkoittaa maasta tai estää
hänet maahan saapumasta. U:n oikeus
kiinteän omaisuuden hankkimiseen on
rajoitettu siten, ettei u. saa omistaa
kiinteistöä Viipurin läänissä, ja muualla
Suomessa saa u. hankkia kiinteistön
vain Valtioneuvoston luvalla. Niin myös
avoimen elinkeinon harjoittamiseen on
u:n hankittava maaherralta lupa.
Jokaisella Suomeen saapuvalla u:lla tulee
olla voimassa oleva passi ja passin
tulee olla, mikäli jonkin valtion kanssa
ei ole toisin sovittu, leimattu matkaa
varten Suomeen. Jos u. haluaa jäädä
Suomeen yli sen kolmen kuukauden ajan.
minkä passileimaus yleensä oikeuttaa, on
</chapter>

<chapter name="Ulkomaanpankki-Ulosotto">
hänen hankittava maaherralta oleskelulupa,
<sp>ololippu.</sp> U :n, joka haluaa
saapua Suomeen työsopimus- tai oppisopimuslain
alaiseen työhön tai joka Suomessa oleskellessaan
aikoo ryhtyä sellaiseen työhön, tulee hankkia
Ulkoasiainministeriöltä, lähetystöltä tai
maaherralta <sp>työlupa</sp> (Asetus ulkomaalaisten
Suomeen tulosta ja oleskelusta maassa
23.11. 1926). vrt. <sp>Kansalaistuttaminen,
Hoidotta jätetty omaisuus.</sp>

<b>Ulkomaanpankki.</b> <sp>Osakepankki
Ulkomaankauppaa Varten,</sp> Helsinki,
per. 1919, osakepääoma 30 milj. mk.
Lopetti toimintansa 1924. Likvideerauksen
toimitti Helsingin Osakepankki.

<b>Ulkomainen edustus.</b> Suomella on
ulkovalloissa peruspalkalla olevia
diplomaattisia edustajia asianomaisten
lähetystöjen päällikköinä sekä
konsuliedustajia, palkattuja ja palkattomia,
asianomaisten konsulinvirastojen päällikköinä
(Laki ulkomaisesta edustuksesta 6/7 1925;
Asetus lähetystöistä ja konsulinvirastoista
31/12 1925). vrt. <sp>Lähetystö, Konsuli.</sp>

<b>Ulkopalsta,</b> omalla numerolla
maakirjaan merkitty eri maakirjatila, joka
luetaan kuuluvaksi toiseen kylään kuin se,
minkä rajapiirin sisällä se on, ja joka
on itsenäisesti verollepantu, niin että
sen vero ei sisälly minkään kylän talon
veroon, mutta joka kuitenkin on niin
pieni, ettei sille ole annettu manttaalia.

<b>Ulkoparlamentti,</b> katuyleisö, joka
uhkauksilla ja väkivallalla vaikuttaa
eduskunnan päätöksiin.

<b>Ulkopolitiikka</b> ks. <sp>Politiikka.</sp>

<b>Ulkoseurakunta,</b> oman seurakunnan
vastakohtana (samaan kirkkokuntaan
kuuluva) vieras seurakunta.

<b>Ulkosuomalais-Yhdistys,</b> Helsinki,
per. 1927. Yhdistyksen tarkoituksena on
säilyttää ja vahvistaa suomalaisuutta
ulkomailla asuvien suomalaisten keskuudessa,
kehittää läheisiä suhteita heidän ja Suomen
välillä sekä pyrkiä turvaamaan ulkomailla
asuvien suomalaisten vähemmistöjen kielellisiä
oikeuksia.

<b>Ulkotila,</b> ulkopalsta (ks. t.).

<b>Ulkovakuutus.</b> l. Palovakuutussopimuksen
laajennus, jonka nojalla esine
edelleen pysyy vakuutettuna, vaikka se
viedään muuhun kuin vakuutuskirjassa
sovittuun paikkaan. — 2. Myös
henkivakuutuksessa käytetty vakuutusmuoto,
joka lisämaksua vastaan oikeuttaa
vakuutetun matkustamaan sellaiseen maahan,
jossa oleskelu varsin, vakuutuskirjan
mukaan rikkoo vakuutussopimuksen.

<b>Ullava,</b> kunta Vaasan läänissä, Keski-Pohjanmaalla;
109,2 km<sup>2</sup>, 1,707 as. (1927).

<b>Ullavanjoki,</b> Vetelinjoen (ks. t.) lisäjoki.

<b>Ullberg</b> <i>[-bärj],</i> <sp>Uno</sp> (s. 1879),
viipurilainen arkkitehti. Eakentanut pankki- y. m.
liiketaloja Viipuriin ja Sortavalaan sekä toimittanut
Viipurin Pyöreän tornin restauroimisen.

<b>Ullman,</b> <sp>Gustaf</sp> (s. 1881), ruots.
kirjailija. Julk. runokokoelmia sekä proosateoksia,
kuten „Präster", „En flickas ära".

<b>Ullner,</b> <sp>Constance</sp> (1856-1926),
postivirkailija, Suomen ja Pohjoismaiden
huomattavimpia eläinsuojelusaatteen ajajia.

<b>Ulloan kehä,</b> sädekehä (ks. t,).

<b>Ullstein,</b> berliiniläinen kustannusyhtiö, per. 1877.

<b>Ulm,</b> linnoitettu kaup. Württembergissä,
Saksassa, Tonavan ja Illerin yhtymäkohdassa.
Uljas goottilainen tuomiokirkko (rak. 1377-1494,
torni 161 m) ja muita keskiaik. rakennuksia.
Metalli-, kutoma- y. m. teoll. 60,000 as.
— U. oli v:een 1803 vapaa valtakunnankaup.

<b>Ulmanis,</b> <sp>Karl</sp> (s. 1877), latv.
poliitikko, maatalousmies. Latvian ensim.
pääministeri 1918-21, pääministerinä 1926.

<b>Ulosmittaus</b> ks. <sp>Ulosotto.</sp>

<b>Ulosotto,</b> <sp>täytäntöönpano,
eksekutsioni</sp> on se prosessuaalinen
menettely, jonka kautta viranomainen
pakolla toteuttaa sellaisen ulkonaisen
tilan, jota oikeus vaatii, mutta jota
tosiasiallisesti ei ole olemassa, U. on
<sp>henkilökohtaista</sp> tai
<sp>reaaliulosottoa</sp> riippuen siitä,
kohdistuuko se välittömästi henkilöön vai
tavaraan. Vielä voidaan erottaa <sp>osittais-
l. spesiaalieksekutsioni,</sp> joka
kohdistuu vain osaan velallisen omaisuutta
ja tarkoittaa vain määrätyn vaatimuksen
toteuttamista, ja <sp>yleiseksekutsioni,</sp>
joka on olemassa, kun velallisen koko
omaisuus yhtaikaa erityistä menettelyä
noudattaen käytetään hänen kaikkien
velkojiensa tyydyttämiseksi. U. voi olla:
1) <sp>varsinaista täytäntöönpanoa,</sp>
jonka tarkoituksena on yksityisoikeudellisten
vaatimusten toteuttaminen tai sen pakollinen
suorittaminen, mitä joku on velvoitettu
täyttämään, 2) <sp>väliaikainen varmuuskeino,</sp>
joka ei tarkoita vaatimuksen lopullista
toteuttamista, vaan ainoastaan sen turvaamista.
Ensinmainittuun kuuluu lainhaku, tuomion,
</chapter>

<chapter name="Ulosottokaari-Ultraviolettisäteet">
päätöksen, sovinnon ja välimiestuomion
täytäntöönpano sekä yleisten ulostekojen,
maksujen, toimituskirjain lunastuksen
tai muiden sellaisten maksujen periminen
ilman tuomiota ja lainhakua, Väliaikaisia
varmuuskeinoja ovat takavarikko,
hukkaamiskielto ja matkustamiskielto sekä
hallinnan palauttaminen. U.-viranomaisina
ovat <sp>ulosotonhaltija,</sp> joka
käsittelee ja tutkii ulosottoasioita ja jona
maalla on maaherra läänissään ja kaupungissa
maistraatti, sekä <sp>ulosottomies,</sp> joka
on toimeenpanijana u.-asioissa, ja jona
maalla on kruununvouti virantekopiirissään
ja kaupungissa kaupunginvouti. Maaherra ja
maistraatti voivat tarvittaessa määrätä
nimismiehen tai muun sopivan henkilön olemaan
omalla vastuullaan ulosottomiehellä. Kruununvouti
saa erityistä asiaa varten panna sijaansa
u.-mieheksi nimismiehen tai jonkun muun maaherran
siihen toimeen hyväksymän henkilön (Ulosottolaki
ja sen voimaanpanoasetus 3/12 1895, joita on
useasti muutettu ja täydennetty).

<b>Ulosottokaari,</b> v:n 1734 lain 8:s kaari,
joka sisälsi ulosottoa koskevat säännökset.
U:n sijalla on nykyjään voimassa 3/12 1895
annettu ulosottolaki, siihen myöhemmin
tehtyine muutoksineen.

<b>Ulosseteli</b> (ruots.), päästökirja (ks. t).

<b>Ulosteko,</b> veroista ja muista julkisista
rasituksista toisinaan käytetty nimitys.

<b>Ulottuvaisuus,</b> <sp>dimensioni.</sp>
Viivalla on yksi u., pinnalla kaksi (pituus
ja leveys), kappaleella kolme (lisäksi
korkeus). Matemaattisesti voidaan käsitellä
kappaleita, joilla on vielä useampikin u.
Neljännestä u:sta vrt. <sp>Suhteellisuusoppi,</sp>
p. 346.

<b>Ulpianus,</b> <sp>Domitius</sp> (k. 228),
roomal, lainoppinut, pretoriaanien
murhaama, Noin kolmannes pandekteista
(ks. t.) on otettu U:n kirjoituksista.

<b>Ulpukka</b> ks. <sp>Lummekasvit.</sp>

<b>Ulricehamn</b> <i>[ulrīseha'mn],</i> kaup.
Ruotsissa, Asunden-järven pohjoispäässä,
Jönköpingistä länteen. 3,800 as. — U:n
nimi oli v:een 1741 Bogesund.

<b>Ulriika Eleonora,</b> Ruotsin
kuningattaria, — 1. U. E., vanh. (1656-93),
Tanskan kuninkaan Fredrik III:n tytär,
Kaarle XI:n puoliso v:sta 1680. —
2. U. E., nuor. (1688-1741), edellisen
tytär, hallitseva kuningatar 1719-20.
Luopui kruunustaan miehensä Fredrik I:n
(naimisissa v:sta 1715) hyväksi.

<b>Ulriksdal,</b> kunink. huvilinna Ruotsissa,
6 km Tukholmasta, meren rannalla, rak.
1642-44 Jaakko De la Gardielle.

<b>Ulstadius</b> <i>[-ā'-],</i> <sp>Lauri</sp>
(k. 1732), kiihkopietistinen haaveilija. Erosi
papinvirasta 1682. Keskeytti 1688 Turun
tuomiokirkossa papin saarnan. Tuomittiin
kirkonvastaisten uskonnollisten mielipiteidensä
takia kuolemaan, mutta tuomio muutettiin
elinkautiseksi vankeudeksi, koska
epäiltiin hänen täysijärkisyyttään.

<b>Ulster</b> <i>[alstə],</i> Irlannin pohjoisin
maakunta, jonka suurin osa v:sta 1921
muodostaa <sp>Pohjois-Irlannin</sp>
itsehallintoalueen. vrt. <sp>Irlanti.</sp>

<b>Ulsteri,</b> Ulsterin maakunnasta nimensä
saanut karkea ja paksu villakangas;
tällaisesta kankaasta valmistettu pitkä
päällystakki.

<b>Ultimaatumi</b> (lat.), uhkavaatimus (ks. t.).

<b>Ultima ratio regum</b> (lat.),
„kuninkaiden viimeinen keino", s. o. tykit,

<b>Ultima Thule</b> ks. <sp>Tule.</sp>

<b>Ultimo</b> (lat.), viimeiseksi; (it.), kuun
viimeisenä päivänä.

<b>Ultimus</b> (lat.), viimeinen; luokan
viimeinen oppilas; maisterin- ja
tohtorinvihkiäisissä henkilö, jolla on toinen
kunniasija (ensimmäinen on priimuksella).

<b>Ultra</b> (lat.), toisella puolen; lisäksi,
edelleen; merkitsee yhdyssanoissa jonkin
takana tai yläpuolella olevaa.

<b>Ultra-akustinen luotaus,</b> kaikuluotaus
<sp>ultraäänin</sp> (ks. <sp>Ultraäänet</sp>
ja <sp>Luotaus</sp>).

<b>Ultramariini.</b> 1. Luonnollinen u. =
lasuurikivi (ks. t.). — 2. Sininen
väriaine, jota ennen valmistettiin jauhamalla
lasuurikiveä. Nyk. sitä valmistetaan
hehkuttamalla kaoliinin, soodan, rikin,
piihapon, hiilen y. m. aineiden seosta.

<b>Ultramikroskooppi</b> ks. <sp>Mikroskooppi.</sp>

<b>Ultramontanismi</b> (lat.), puoluesuunta
kat. kirkossa. Se pyrkii uudistaen
paaviuden keskiaikaiset vaatimukset
vahvistamaan paavin ja kirkon asemaa eri
maissa. — Adjektiivi: <sp>ultramontaaninen.</sp>

<b>Ultra posse nemo obligatur</b> (lat.),
älköön keneltäkään vaadittako enempää
kuin mihin kykenee.

<b>Ultrapunaiset säteet</b> l. <sp>infrapunaiset
säteet,</sp> ks. <sp>Spektri.</sp>

<b>Ultrasonoriset värähtelyt,</b> ultraäänet (ks. t,).

<b>Ultra-γ-säteily,</b> läpitunkeva,
maailmanavaruudesta saapuva säteily, jota
on tutkittu etenkin Jungfraulla Sveitsissä.
Taajuus vielä γ-säteilyäkin suurempi.

<b>Ultraviolettisäteet</b> ks. <sp>Spektri.</sp>
</chapter>

<chapter name="Ultraäänet-Undén">
<b>Ultraäänet,</b> <sp>ultrasonoriset
värähtelyt,</sp> korvalle kuulumattomat
mekaaniset värähtelyt, joiden taajuus on
yli 20,000, yleensä n. 100,000 värähdystä
sekunnissa. Ovat ääniaaltoja edullisemmat
pienemmän absorbeerautuvaisuutensa ja
pienen diffusioninsa vuoksi; etenevät
suoraviivaisesti ahtainakin „sädekimppuina".
Käytetään m. m. kaikuluotauksessa
(vrt. <sp>Luotaus</sp>).

<b>Ultuna,</b> valtion maatalousopisto
Ruotsissa, 6 km Upsalasta etelään.

<b>Ulugh-Beigh</b> (1394-1449),
tataariruhtinas, tähtitieteen suosija
ja havaintojen tekijä.

<b>Ulvila,</b> kunta Turun ja Porin läänissä,
Satakunnassa, Kokemäenjoen alajuoksun ympärillä;
166,5 km<sup>2</sup>, 8,252 as. (1927),
Kaasmarkun verkatehdas, Friitalan
nahkatehdas. Sunniemen kartano.
Harmaakivikirkko n. v:lta 1350. —
<b>Ulvilan kaupunki</b> ks. <sp>Pori.</sp>

<b>Ulvåsa</b> <i>[-ōsa],</i> maatila Keski-Ruotsissa,
Motalasta itään. Kuulunut P. Birgitalle
ja Sten Sture nuorille. Linnamainen
päärakennus (rak. 1592-1742).

<b>Ulysses,</b> Odysseus (ks. t.).

<b>Umaijadit,</b> Omaijadit (ks. t.).

<b>Umanj</b> <i>[-a'-],</i> kaup. Ukrainassa,
Umankajoen varrella, Kiovasta etelään. 38,000 as.

<b>Umballa,</b> Ambala (ks. t.).

<b>Umbelliferæ,</b> kasviheimo sarjakukkaiset.

<b>Umberto</b> <i>[-e'-]</i> (1844-1900), Italian
kuningas 1878-1900; anarkistin murhaama.

<b>Umbra</b> (lat.), ruskeana maalivärinä
käytetty mangaanin- ja rautasilikaatinpitoinen
rautahydroksidi. Kauneinta u:aa saadaan
Kyproksesta. N. s. kölniläinen u. on
ruskohiilestä valmistettua ruskeata väriainetta.

<b>Umbria,</b> vanha maakunta Keski-Italiassa,
vastaa Perugian provinssia.

<b>Umbrit,</b> muinaisajan it, kansa, jolla
alk. oli hallussaan pohjoinen Keski-Italia,
n. 400 e. Kr. gallialaisten merenrannikolta
työntämä ja 295 e. Kr. roomalaisten kukistama.

<b>Umlaut</b> (saks.), ääntiönmukaus.

<b>Umpi,</b> <i>eläinl.,</i> aiheutuu, etenkin
märehtijöillä, us. liikasyömisestä. Pureksittu
rehumassa alkaa käydä ja muodostaa
kaasuja, jotka lamauttavat maha- ja
suolilihasten toiminnan ja aiheuttavat täten
vaikean maha- ja suolitulehduksen, mikä
helposti päättyy kuolemaan. Hoito:
ulostavia lääkkeitä sekä sopiva ruokinta.

<b>Umpilippu,</b> suljettu lippu (ks. t.).

<b>Umpilisäke,</b> umpisuolen alapäässä
oleva, ihmisellä n. pikkusormen
kokoinen, ahdasonteloinen matomainen lisäke,
joka sijaitsee vatsaontelon alaosan
oikealla puolella. Kaikkiruokaisten
imettäväisten umpilisäke on pieni,
lihansyöjiltä se voi puuttua kokonaan,
märehtijöillä se on suuri ja siinä tapahtuu
selluloosan käyminen. — <b>Umpilisäkkeen
tulehdus,</b> <sp>appendisiitti,</sp> umpilisäkkeen
tulehtuminen. Tällöin tuntuu tavallisesti
lieviä, joskus verraten ankaria kipuja ja
aristamista vatsan olk. puolella. Tulehdus
voi alkuasteella ollessaan sopivalla hoidolla
parantua. Useissa tapauksissa on kuitenkin
toimitettava leikkaus, sillä muuten tauti voi
aiheuttaa hengenvaarallisen vatsakalvontulehduksen.

<b>Umpirauhanen,</b> sisäisesti erittävä
rauhanen. ks. <sp>Sisäinen eritys.</sp>

<b>Umpisuoli,</b> paksun suolen pussimainen
alkuosa; sen alapäässä umpilisäke. — <sp>Umpisuolen
tulehdus</sp> = umpilisäkkeen tulehdus (ks. t.).

<b>Umpiäänne,</b> klusiili (ks. t.).

<b>Umpjaur,</b> suuri järvi Kuollan
niemimaalla Umptek-tunturien itäpuolella.
U:sta laskee Umbajoki Kannanlahteen.

<b>Umptek</b> l. <sp>Hibinä,</sp> mahtava
tunturiryhmä Kuollan niemimaalla
Imandra-järven itäpuolella. Korkein huippu,
Ljavotšor 1,240 m yli merenp.

<b>Una corda</b> ks. <sp>Pedaali.</sp>

<b>Unaja,</b> kylä ja vanha kauppapaikka
Rauman kaupungista etelään.

<b>Unalaška,</b> Aleuttien tärkein, toiseksi
suurin saari. Satama <sp>Dutch Harbour.</sp>

<b>Unam sanctam,</b> paavi Bonifacius
VIII:n 1302 julkaisema bulla, jossa
paavien keskiaikaiset valtavaatimukset
kehitettiin huippuunsa.

<b>Unamuno</b> <i>[-ū'-],</i> <sp>Miguel de</sp>
(s. 1864), esp. kirjailija ja kielentutkija, ollut
Salamancan yliopiston prof. ja rehtori Toimii
romaaneissaan, runoissaan y. m. kirjallisessa
tuotannossaan Espanjan henkisen ja siveellisen
uudistuksen puolesta. Teoksia ruotsin.

<b>Unanimismi</b> (lat.) ks. <sp>Romains,</sp> Jules.

<b>Uncle Sam</b> <i>[aŋkl säm],</i> Setä Samuli,
Yhdysvaltojen leikillinen nimitys.

<img 1>
Uncle Sam.
</img>

<b>Undén</b> <i>[-ē'-],</i> <sp>Östen</sp>
(s. 1886), ruots. lakimies, sos.-dem.
poliitikko. Prof. Upsalassa, kolmesti
ministerinä (1917-20, 1920, ulkoministerinä
1924-26).
</chapter>

<b>Under,</b> <sp>Marie</sp> (s. 1883), vir.
runoilijatar. Julk. muotovalmiita, usein
aistillisesti väritettyjä runokokoelmia,
kuten „Sonetid", „Sinine puri",
„Verivalla" ja „Pärïsosa".

<b>Undset,</b> <sp>Sigrid</sp> (s. 1882), norj.
kirjailijatar. Julk. merkittävät keskiajanromaanit
„Kristiina Lauritsantytär" ja ,,Olav Auduninpoika"
(suomen:t) sekä nykyajassa tapahtuvia
nais- ja avioliittokuvauksia, joista „Kevät" on
suomen. U. on kääntynyt katolisuuteen.

<img 1>
Sigrid Undset.
</img>

<b>Undulatsioni,</b> aaltoliike. vrt. <sp>Valo.</sp>

<b>Unennäkö</b> on mielikuvituksen toiminta,
joka jatkuu ihmisen nukkuessa. Sen
luonteenomaisin tunnus on se, että
unennäkijä ei voi erottaa sisäisiä
mielikuviaan ulkonaisista esineistä l.
havainnoista, vaan käsittää melkein kaikki
tajunnalle esiintyvät mielikuvat
todellisuudeksi. Sen ohessa ymmärryksen
toiminta pääasiassa lakkaa, niin että hän
luulee aivan mahdottomia asioita todeksi.
Ajatuskyky ei kuitenkaan aina ole
täydelleen poissa, ja toisinaan
unennäkijässä herää epäilys: „onko tämä unta?"
Tällainen ymmärryksen osittainen
toiminta ilmaantuu varsinkin aamupuolella
yötä, kun aivojen keskusosat ovat vain
puoliunessa. — U:jen sisällykseen
vaikuttavat suuresti ne mielikuvasarjat,
jotka ennen nukkumista ovat
askaroittaneet ihmistä, hyvin usein myös ne
mielikuvat, jotka edellisinä päivinä ovat
herättäneet hänen huomiotansa. Mutta
uusiintua voivat myös muistot kaukaisesta
menneisyydestä. Aistimukset, jotka unessa
saapuvat nukkuvan hermostokeskuksiin, esim.
kuulo-, tunto- ja elollisaistimukset, ja
alitajuiset toivomukset y. m. vaikuttavat
myös paljon u:ihin. vrt. <sp>Unienselitys.</sp>

<b>Unettomuus</b> esiintyy useimmiten joko
vaikeiden ruumiillisten tautien tai
mielisairauksien yhteydessä, mutta myöskin
ilman muita taudillisia ilmiöitä kuin
yleistä hermostuneisuutta. U:n hoito
vaatii ensi sijassa niiden asianhaarain
poistamista, jotka ovat sen syynä tai
myötävaikuttavat sen syntymiseen. Hermostoa
kiihoittavista nautintoaineista on
luovuttava, liikarasitusta on vältettävä,
ruoansulatus on saatava kuntoon,
hengitysvaikeudet ovat poistettavat.
Erikoisesti on pantava painoa siihen, että
varsinainen työskentely on lopetettava
viimeistään paria tuntia ennen maaiapanoa
ja että makuulle on mentävä ennen
klo 10 illalla. Makuuhuoneen ilma on
pysytettävä viileänpuoleisena ja raittiina.
— Yleisen hermostumisen vähentämiseksi
on 36-asteinen, 1/2-2 tuntia kestävä
ammekylpy tai kostea, lämmittävä
vartalokääre erittäin sopiva. Kylmien
jalkojen lämmittämiseksi ja liiallisen
veritulvan poistamiseksi aivoista on hyvä
juuri vuoteeseen mennessä ottaa kuuma
(40-45°) jalkakylpy. — Vaikean ja
pitkistyvän u:n kohdatessa on paras
turvautua asianymmärtävän lääkärin apuun;
omin päin ei pidä ruveta käyttämään unilääkkeitä.

<b>Ungern,</b> <sp>Ragnar</sp> (s. 1885),
turkulainen taidemaalari.

<b>Ungern-Sternberg,</b> <sp>Aleksandr
Vasiljevitš</sp> (1877-1921), ven.
kenraali. Taisteli 1918-20 bolševikkeja
vastaan Siperiassa, valloitti 1921 Urgan ja
soti paikallisen väestön avulla bolševikkeja
vastaan. Näiden voittama ja teloittama.

<b>Ung-Hans</b> ks. <sp>Mattsson,</sp> Gustaf.

<b>Uni</b> on tila, jossa elimistön tietoinen
toiminta lakkaa ja ainoastaan tahdosta
riippumattomat liikkeet ja tapahtumat
(sydämen toiminta, hengitys, ruoansulatus
y. m.) jatkuvat. U:n tarkoituksena
on korvata ne keskushermoston jännitysvoimat,
jotka valveilla ollessa ja työtä
tehdessä kuluvat. U:n mekanismia ei
tarkemmin tunneta, mutta todennäköistä
on, että sen lähimpänä syynä on verentulon
väheneminen aivoista. Fysiologisesti u.
voidaan selittää siten, että ne
aivokeskustat, jotka edustavat
tajuamista ja ajatustoimintaa, tulevat
kokonaan tai osittain eristetyiksi alempien
keskustojen yhteydestä. — U:n tarve on
eri ikäkausina hyvin erilainen.
Vastasyntynyt lapsi keskeyttää unensa ainoastaan
syödäkseen. Ensimmäisen v:n lopulla se
nukkuu vielä n. 18 t. vrk:ssa. Kuudennen
ikä-v:n jälkeen u. supistuu 10-12 tuntiin.
Täysikasvuinen tulee toimeen 8-9
tunnin u:lla. Vanhus tarvitsee u:ta
enintään 6-7 tuntia. — Useimpain ihmisten
yö-u. saavuttaa suurimman syvyytensä
ensimmäisen tai kahden ensimmäisen
tunnin kuluessa, Tämä n. s, iltatyyppi
voi kumminkin elintapojen vaikutuksesta
muuttua aamutyypiksi, jossa u. on sikein
4:nnellä tai 5:nnellä tunnilla, — U:ssa
on aineenvaihto hidastunut, erittäinkin
on lämmöntuotanto suuresti alentunut.
Hengitys käy hitaammin, sydän sykkii
</chapter>

<chapter name="Unicum-Unilääkkeet">
harvemmin kuin valveilla ollessa.
Refleksitoiminta on vaikeutunut, ja
hermoston kiihoittiivaisuus vähentynyt.
Psyykillistä toimintaa esiintyy unennäkönä
(ks. t.) ainoastaan u:n keveimmillään
ollessa.

<b>Unicum</b> (lat.), <sp>uniikki,</sp> ainoa
laatujaan; se mitä on olemassa vain yksi kappale.

<b>Unieerata</b> (lat.), yhdistää.

<b>Unieeratut kirkot,</b> itämaisiin
kirkkokuntiin tai kreik.-kat. kirkkoon
kuuluneet room.-kat. kirkkoon yhtyneet,
mutta jumalanpalvelusmenonsa, pappien
avioliiton, maallikkojen oikeuden viinin
nauttimiseen ehtoollisessa y. m.
oikeudet säilyttäneet kirkkokunnat. Näitä
kirkkokuntia ovat m. m. kaldealaiset
kristityt, maroniitit, tuomaskristityt ja
ukrainalainen kirkko.

<b>Unienselitys.</b> Unennäköjen (ks. t.)
salaperäinen luonto on vanhastaan
antanut aihetta siihen luuloon, että ihminen
unissaan voi päästä kosketukseen
yliluonnollisen maailman kanssa ja saada
tietoja salatuista asioista. Unien oikea
selittäminen oli sentähden hyvin tärkeä
kohta uskonnollisissa ja loitsimismenoissa.
Muinaisajan itämaisissa hoveissa oli
unienselittäjien toimi erittäin
suuressa arvossa. Viime aikoina on
Sigmund Freud psykoanalyysissaan (ks. t.)
ottanut käytäntöön erikoisen u.-tavan.
Hänen mielestään unennäössä ilmenee
aina salaisia toivomuksia, joita
tajuisessa sielunelämässä erityisistä syistä
tukahdutetaan, ja psykoanalyytikon
tehtävänä on erottaa ilmeisestä
unennäkösisällyksestä sen alla piilevä merkitys
ja toivomus, mikä on erittäin tärkeätä
asianomaisen henkilön sielunelämän
ymmärtämiseksi ja monesti sielullisen
häiriön parantamiseksi. [Freud, ,,Die
Traumdeutung" (1919).]

<b>Uniformiteetti</b> (lat.), yhdenmukaisuus.

<b>Uniikki,</b> unicum (ks. t.).

<b>Unikankari,</b> <sp>Unikankare,</sp> kumpu,
jolle Turun tuomiokirkko on rakennettu.

<b>Unikeko</b> <i>(Myoxus glis),</i> n. 16 cm
pitkä, tuuhea- ja pitkähäntäinen jyrsijä;
selkäpuoli harmahtava tai ruskea, vatsa
valkoinen. Makaa päivät koloissa,
liikkuu öisin, nukkuu n. 7 kk:n ajan
talviunta. Keski- ja Etelä-Euroopassa.

<b>Unikeonpäivä,</b> vanhastaan käytetty
heinäkuun 27 p:n nimitys, saanut
nimensä 7 unikeosta. Legendan mukaan
Deciuksen vainojen aikana 7 hurskasta
miestä oli 249 paennut erääseen
Efesoksen lähellä olevaan luolaan ja sinne
nukahtanut heräämättä ennenkuin 447,
jolloin keisari Teodosius oli valtaistuimella,
He luulivat nukkuneensa vain yhden yön.

<b>Unikko,</b> <sp>valmu</sp> <i>(Papaver),</i>
unikkojen heimoon kuuluvia maitiaisnesteellisiä,
kauniskukkaisia kasveja, joiden kukissa
2 verholehteä ja 4 heleänväristä terälehteä.
Hedelmä reikäluomainen kota. Useita
lajeja <i>(P. somniferum, P. rhæas, P. dubium,
P. nudicaule, P. orientale</i> y. m.)
viljellään meillä koristuskasveina puutarhoissa.
<i>P. somniferum</i>ia viljellään Itä-Intiassa ja
ja Vähässä-Aasiassa oopiumin (ks. t.)
valmistamista varten. Sen siemenistä puserretaan
<sp>u.-öljyä</sp> (om.-p. 0,924, jäätymisp.
—18°), jonka parempia, kylmänä puserrettuja laatuja
käytetään ruokaöljynä, huonompia, lämpimänä
puserrettuja polttoöljynä, saippuanvalmistukseen y. m.

<img 1>
Kaaliunikko
<i>(Papaver rhæas).</i>
</img>

<b>Uniliikkeet,</b> <sp>nyktitrooppiset
liikkeet,</sp> useiden kasvien lehtien ja
kukkien suorittamia valaistuksen tai
lämpötilan vaihtelusta johtuvia liikkeitä.
Kerrottujen lehtien <sp>yö- l. uniasennon</sp>
(lehdykät yhteenpainuneina) ja
<sp>päiväasennon</sp> (lehdykät levällään)
erilaisuus johtuu lehtiruotien ylä- tai
alasivun nestejännityksen alenemisesta
pimeässä, kohoamisesta valossa. Kukat
tav. sulkeutuvat yöksi.

<b>Unilukkari,</b> kirkonvartija l. suntio;
nimitys johtuu siitä, että suntion
tehtäviin aikoinaan kuului saarnan aikana
torkahtaneiden herättäminen.

<b>Unilääkkeet</b> saattavat isot aivot,
mutta ei muita keskushermoston osia,
lievään lamaannustilaan. Hyvältä
unilääkkeeltä vaaditaan, että se tuottaa
nopeasti (n. 1/2 tunnissa) riittävän syvän
ja ainakin 6-8 tuntia kestävän unen
ilman haitallisia jälkiseurauksia.
Useimpain u:n pitkällinen käyttö tuottaa
tottumuksen niihin, niin että annoksia on
vähitellen lisättävä, ja koituu lopulta
tuhoisaksi niiden käyttäjälle. Paljon
käytettyjä u:tä ovat kloraali, sulfonaali,
trionaali, adaliini, bromuraali, luminaali,
veronaali, medinaali.
</chapter>

<chapter name="Unioni-Universaalinen">
<b>Unioni</b> (lat.), valtioiden välinen
pysyvainen liitto, valtioyhdistys. vrt.
<sp>Personaaliunioni, Reaaliunioni.</sp>

<b>Unioni,</b> <sp>Naisasialiitto
Suomessa,</sp> koko maan käsittävä
kaksikielinen naisjärjestö, per. 1892,
Helsingissä (haaraosasto Turussa).
Yhdistyksen tarkoituksena on naisen aseman
sivistyksellinen, yhteiskunnallinen ja
taloudellinen kohottaminen ja hänen oikeuksiensa
valvominen. Se järjestää esitelmiä ja
kursseja, jakaa apurahoja ja on viime
vuosina toimeenpannut ennen joulua n. s.
<sp>naisten joulumessuja,</sp> s. o. naisten
kotiteollisuustuotteiden myyntinäyttelyitä.

<b>Unionisaaristo,</b> Tokelau (ks. t.).

<b>Unionistit,</b> valtiollinen puolue
Englannissa, erosi 1886 vapaamielisestä
puolueesta, yhtyi sittemmin konservatiiveihin.

<b>Union Jack</b> <i>[jūniən džäk],</i>
Yhdysvaltain „pieni" unionilippu; myös
Ison-Britannian kansallislippu.

<b>Unisono</b> <i>[-ī'-]</i> (it.), yhteen ääneen,
tarkoittaa laulu- tai soittoesitystä, jossa
useat esittäjät yhtyvät samaan sävelkulkuun.

<b>Unissasaarnaaminen,</b> somnambulismitila,
jossa joku henkilö, horrossaarnaaja
l. saarnatautinen, pitää saarnantapaisia
puheita. U:ta voi pitää kielillä-puhumiseen
nähden kehittyneempänä uskonnollisena kykynä,
se kun saattaa muodostua ammattimaiseksi
noudattaen määräaikoja ja säilyen toisinaan
vuosikymmeniäkin. Sielutieteellisesti katsoen
myöskin n. s. riivatut ja spiritistiset
,,meediot" ovat unissasaarnaajille sukua,
ollen yhteisenä piirteenä m. m. se, että
tällaiset henkilöt kaikki pitävät toimintaansa
jonkun muun — Jumalan, paholaisen, vainajien —
välittömästi vaikuttamana. Todellisuudessa
heidän toimintansa kuitenkin selvästi näyttää
riippuvan etupäässä autosuggestioneista. Monessa
unissasaarnaajassa on huomattu selvät hysterian
tuntomerkit. Suomessa on u:ta esiintynyt
1750-luvulta asti. Kuuluisin saarnaaja
oli Anna <sp>Rogel</sp> Merikarvialta, Meidän
aikuisistamme ansaitsevat eniten huomiota
Karoliina <sp>Utriainen</sp> ja Helena
<sp>Konttinen</sp> (ks. n.). [Voipio (1919,
1921, 1922, 1927).]

<b>Unitaarit,</b> protestanttinen uskonlahko,
joka kieltää Jumalan kolminaisuuden.
Heitä ovat sociniolaiset (ks. t.) sekä
Englannin ja Amerikan u.; viimeksimainittujen
johtomiehiä olivat W.E. Channing ja Th.
Parker (ks. n.).

<b>Unitauti.</b> 1. Afr. tarttuva tauti, jonka
synnyttäjä on siimaeläimiin kuuluva
<i>Trypanosoma gambiense,</i> ja jota levittää
tsetsekärpänen (ks. t.). Taudin itämisaika on
10-23 päivää, sitten potilas saa kuumetta ja
päänsärkyä; kaulan imurauhaset turpoavat.
Tämä vaihe kestää 3-12 kk. Seuraavassa
vaiheessa, jota kestää muutaman kuukauden
(joskus vain viikon tai pari) ilmenee
sielullisia häiriöitä, potilas käy
välinpitämättömäksi ja uneliaaksi ja
nukkuu lopulta melkein yhtämittaa. Samalla
hän laihtuu melkein luurangoksi, ja
tavallisesti tauti päättyy kuolemaan.
Hiljattain on germaniini-nimisellä
(toisintonimi Bayer 205) lääkevalmisteella
saatu u.-potilaita paranemaan. — 2. U:ksi
sanotaan myös erästä aivotulehduksen muotoa
<i>(encephalitis lethargica),</i> joka
huomattiin vasta 1917-18 ja tällöin eri osissa
maapalloa. Tauti, jonka aiheuttajaa ei
tunneta, on tarttuva. Usein se on
lievähkö (pahoinvointia, päänsärkyä),
toisinaan siihen liittyy kuumetta,
lihaskipuja tai eräänlainen horrostila. Usein
se päättyy kuolemaan, tai on sen seurauksena
pitkäaikaiset hermostohäiriöt.

<b>United States of America</b> <i>[juna'itid
steits əv əme'rikə],</i> lyh. <i>U. S. A.,</i>
(Pohjois-)Amerikan Yhdysvallat.

<b>United States Steel Corporation</b>
<i>[juna'itid steits stīl kōpəre'išn],</i>
terästrusti. ks. <sp>Morgan,</sp> J. P. vanh.

<b>Uniteetti</b> (lat.), ykseys, kokonaisuus;
yhtäpitäväisyys.

<b>Unitis viribus</b> (lat.), „yhdistetyin voimin".

<b>Universaaliaika,</b> yhteisaika. ks.
<sp>Aikaerot.</sp> — <b>Universaalikone,</b>
tähtit. kone, jossa sekä pysty-ympyrä että
meridiaaniympyrä. — <b>Universaalilääke,</b>
lääke, jonka luullaan auttavan kaikkia
vaivoja vastaan.

<b>Universaalimonarkia,</b> maailmanherruutta
tavoitteleva valtakunta, joka pyrkii
tosiasiallisesti tai ainakin aatteellisesti
laskemaan kaikki kansat valtansa
tai yliherruutensa alaisiksi eikä tahdo
tunnustaa mitään muuta valtakuntaa
vertaisekseen. Esim. Rooman valtakunta
ja tavallaan keskiaikainen Saks.-roomal.
keisarikunta.

<b>Universaalinen</b> (lat.), kaikkea käsittävä,
yleinen, yleismaailmallinen. — <b>Universaaliperiaate,</b>
rikosoikeuden sovelluttamisperiaate, joka ulottaa
valtion rankaisutoimen yleensä kaikkialla tehtyihin
rikoksiin. — <b>Universaalitiede,</b> kaikkia
tieteenhaaroja käsittävä ja yhdistävä yleistiede. —
<b>Universaalivaltakunta,</b> universaalimonarkia
(ks. t.).
</chapter>

<chapter name="Universalismi-Unkari">
<b>Universalismi</b> (lat.), mielipide, joka
asettaa yleisen l. kokonaisuuden yksilöiden
yläpuolelle ja ihmisen kaikkien pyrkimysten
lopputarkoitukseksi. U. eli <sp>universaalisuus</sp>
on myös kyky käsittää monenlaisia eri asioita
tai niitä harrastaa.

<b>Universitas</b> (lat.), kokonaisuus;
yliopisto. — <b>Universiteetti,</b> yliopisto.

<b>University college</b> <i>[junivə'siti kolidž]</i>
(engl.), engl. korkeakoulu, joka antaa
yliopisto-opetusta toimeenpanematta
tutkintoja ja jakelematta oppiarvoja.

<b>Universumi</b> (lat.), maailmankaikkeus.

<b>Univormu</b> (lat.), virkapuku.

<b>Unjamwesi,</b> Itä-Afrikassa, Viktorian
järven eteläpuolella oleva, savannia tai
harvaa metsää kasvava ylätasanko.

<b>Unkari</b> (unk. <i>Magyarország</i> =
magyarien maa), kuningaskunta Keski-Euroopan
kaakkoisosassa, Tšekko-Slovakian, Romaanian,
Etelä-Slaavian ja Itävallan ympäröimä; 92,951
km<sup>2</sup>, yli 8 milj. as. — U. on
suurimmaksi osaksi alatasankoa, jonka läpi
Tonava ja Tisza virtaavat pohjoisesta etelään.
Tasangon, n. s. Alföldin, jakaa länsiosassa oleva

<img 1>
Vaakuna.
</img>
metsäinen vuoristoseutu, Bakony-metsä,
kahteen osaan: läntiseen Ylä-U:n
tasankoon (josta osa Tšekko-Slovakian
puolella) ja itäiseen suurempaan Ala-U:n
tasankoon. Täällä on laajoja vehnä-,
maissi- ja tupakkaviljelyksiä ja näiden
välissä puuttomia ruoholakeuksia, n. s.
pustaa. Suurimmat pusta-alueet ovat
Kecskemétin ja Debreczenin kaupunkien
ympärillä. Maan korkein vuori Kékes
(= Sinihuippu) on Matra-vuorilla (1,010 m
yli merenp.). Bakony-metsän kaakkoispuolella
on Balaton-järvi, Itävallan rajalla Fertö-
(Neusiedler-) järvi. Tonavan ja Tiszan
rannoilla on laajoja suomaita. — <i>Ilmasto</i>
on mantereista. Vuoden keskilämpö on +10°,
tammikuun —3°, heinäkuun +22°. Vuotuinen
sademäärä 500-600 mm. — <i>Väestö.</i> Pääväestön
muodostavat unkarilaiset l. magyarit, joita
on n. 90 % U:n asukkaista. Saksalaisia
on n. 7 %, eniten heitä asuu Budapestin
ja Pecsin tienoilla, ja slovakkeja lähes
2 %. Väestön tiheys n. 86 henkeä km<sup>2</sup>:lla.
Uskonnoltaan on n. 64 % room.-kat.,
21 % reformeerattuja, 6 % ev.-lut. ja
lähes 6 % juutalaisia. Yliopistoja on 4:
Budapestissa, Szegedissä, Pecsissä ja
Debreczenissä. — <i>Elinkeinot.</i>
Pääelinkeino on <sp>maatalous.</sp> Maasta
on 60,2 % peltoa, 3,8 % viini- ja
puutarhaa, 7,2 % niittyä, 11 % laidunmaata
ja 11,8 % metsää. Tärkeimmät viljalajit
ovat maissi ja vehnä, runsaasti viljellään
myös ruista, ohraa, perunoita, rehu- ja
sokerinauriita. Viininviljelys on
edelleen tärkeä elinkeino, vaikka U.
Trianonin rauhansopimuksessa menetti
parhaat viinialueensa. Szegedin ympärillä
viljellään turkinpippuria (paprikaa)
runsaasti. Kun U. maailmansodan
seurauksena menetti parhaat
laidunmaa-alueensa, on <sp>karjanhoidon</sp>
tuotto huomattavasti alentunut; nautakarjaa,
hevosia ja sikoja hoidetaan kumminkin
vielä runsaasti. Mehiläishoito on
vähentynyt, silkkiperhosen hoito sitävastoin
huomattavasti edistymässä. Balatonin
kalastus (kuhia, unk. <i>fogas</i>) on tuottoisa,
tekolammikoissa kasvatetaan suurin
määrin karppeja. Entisistä <sp>metsistään</sp>
U. menetti 85 % (mäntymetsistä 97 %);
nykyiset (eniten tammi- ja pyökkimetsiä)
tyydyttävät vain murto-osan (n. 13 %) kotimaan
polttopuunkulutuksesta. Viime aikoina on
istutettu runsaasti metsää lentohiekalle ja
muille hedelmättömille maille. <sp>Vuorityö.</sp>
Oltuaan ennen- Euroopan kivennäisrikkaimpia
maita on U. nykyisin Siebenbürgenin menetyksen
jälkeen tässä suhteessa köyhimpiä. V. 1924 oli
koko U:n kivihiilentuotanto 816,000 ton.,
ruskohiiltä saatiin 6,353,000 ton.;
rautamalmia on maassa vain vähän.
Vuorityöalueiden menetyksen johdosta on
<sp>suurteollisuuskin</sp> taantunut. Ensi
sijalla ovat nykyisin rauta-, metalli- ja
konetehtaat, joiden kaikkien täytyy
tuottaa raaka-aineensa ulkomailta. Toisella
sijalla on tekstiiliteollisuus, sitten
ravinto- ja nautintoaineteollisuus,
kemiallinen teollisuus, nahka- ja
kenkäteollisuus. Kun naapurimaat ovat kieltäneet
unk. oluen maahantuonnin, on suurin
osa panimoista muutettu saippua-,
suklaa- y. m. tehtaiksi. <sp>Kaupassa</sp> on
tuonti vientiä jonkin verran suurempi.
Vientitavaroista tärkeimmät ovat jauhot
ja vilja, karja, sokeri, siipikarja, liha
ja lihasäilykkeet, tuontitavaroista
puuvillakankaat, poltto- y. m. puu,
villakankaat, kivihiili, puuvilla, koneet,
paperi. Kautateitä n. 8,800 km. <i>Raha</i>
1 pengö = 100 filleriä. — <i>Valtiomuoto.</i>
U. on perustuslaillinen kuningaskunta,
mutta kuningasta ei ole vielä valittu;
toistaiseksi on toimeenpaneva valta
valtionhoitajalla. Eduskunta 2-kamarinen,
Paikallishallintoa varten maa on jaettu
33 komitaattiin. Päakaup. <sp>Budapest.</sp>
<img 1>
Unkari. Menetetyt alueet varjostettu.
</img>
<i>Historia.</i> U:n lounaisosa muodosti
Augustuksen ajoista Pannonian
provinssin Rooman valtakunnassa; Trajanus
valloitti nyk. Siebenbürgenin, joka
Romaanian kanssa muodosti Dacia-nimisen
provinssin. Kansainvaellusten aikana U.
joutui vuorotellen gööttien, hunnien,
gepidien, langobardien ja avaarien käsiin.
V:n 800 paikoilla Kaarle Suuri
kukistettuaan avaarit yhdisti maan Frankkien
valtakuntaan. V. 895 unkarilaiset
saapuivat maahan ja valloittivat melkein
koko U:n. He jatkoivat sotaretkiään
Saksaan ja Italiaan, kunnes heidät 955
ratkaisevasti voitettiin Etelä-Saksassa.
Kuningas Gézan poika <sp>Tapani Pyhä</sp>
(k. 1038) saattoi kristinuskon voitolle ja
järjesti kirkolliset olot ja hallinnon.
Hän sai paavilta kuninkaan arvon ja
kruunautti itsensä 1001. Valtakuntaan
liitettiin Kroatsia 1091 ja osa Dalmatsiaa.
V. 1242 mongolit hävittivät melkein
koko U:n. Arpádin hallitsijasuvun
(1001-1301) sammuttua oli U:ssa
erisukuisia vaalikuninkaita v:een 1526,
m. m. <sp>Ludvig Suuri,</sp> keisari
<sp>Sigismund,</sp> Puolan kuningas
<sp>Vladislav,</sp> joka U:n
kansallissankarin <sp>Hunyadi'n</sp>
kanssa taisteli turkkilaisia vastaan, sekä
Hunyadi'n poika <sp>Matias Corvinus</sp>
(1458-90), jonka aika oli U:n historiassa
loistoaikaa. Hän piti aatelistoa kurissa,
voitti turkkilaiset ja valloitti Böömiltä
Määrin, Šleesian ja Lausitzin sekä edisti
renessanssisivistystä. <sp>Ludvig II:n</sp>
(1516-26) kaaduttua Mohacsin taistelussa
turkkilaisia vastaan U. jakautui
läntiseen ja itäiseen osaan, joista edellistä
hallitsi Habsburgin suku, jälkimmäistä
joku kotimainen ruhtinas. Kun viimeksimainitut
joutuivat nojaamaan Turkkiin, kasvoi sen valta
U:ssa, ja 1641 turkkilaiset valloittivat Budan.
Uskonpuhdistus levisi siihen määrin Uriin, että
suurin osa asukkaista oli protestantteja. Kun
<sp>Rudolf I</sp> (1576-1612) alkoi vainota
protestantteja, tehtiin kapina ja
unkarilaisille luvattiin uskonvapaus,
<sp>Ferdinand II:n</sp> (1619-37) aikana
Siebenbürgenin ruhtinaat Gábor Bethlen ja
György Rákóczy liitossa Ruotsin ja
Ranskan kanssa taistelivat U:n
protestanttien puolesta. <sp>Leopold I:n</sp>
(1658-1705) aikana unkarilaiset Thökölyn
johdolla 1678 kapinoivat, nytkin Turkin
avulla. Keisarilliset valloittivat
suurimman osan Uria ja Karlowitzin rauhassa
1699 turkkilaiset luopuivat koko U:sta
paitsi Baanaatista (siitäkin 1718).
V. 1687 U. muutettiin Habsburgin suvun
perintömaaksi, ja seur. hallitsijoiden
aikana U. muuttui melkeinpä Itävallan
maakunnaksi. Ajanjaksona 1825-48
pidetyillä valtiopäivillä toimeenpantiin
</chapter>
<chapter name="Unkarilaiset-Unkarin kieli ja kirjallisuus">
joukko uudistuksia, joiden kautta U.
kehittyi uudenaikaiseksi valtioksi.
Uudistuspuolueen johtajia olivat Széchenyi,
L. Kossuth ja myöhemmin Deák (ks. n.).
<sp>Ferdinand V</sp> (1835-48) suostui
Wienissä tapahtuneiden vallankumouslevottomuuksien
johdosta nimittämään U:lle ensim. kansallisen
vastuunalaisen ministeristön. Valtiopäivät
valmistivat uuden valtiosäännön, ja hallitsija
sen vahvisti, mutta kroatsialaiset ja romaanialaiset
vastustivat perustettavaa yhtenäistä U:n
valtiota, ja kroatsialaiset hyökkäsivät
U:iin. Unkarilaisilla oli aluksi
menestystä heitä ja itävaltalaisia vastaan,
mutta v:n 1849 alussa unkarilaisten oli
peräydyttävä Tiszan taakse ja hallitus
pakeni Debreczeniin. Uusi hallitsija
<sp>Frans Josef</sp> (1848-1916) julisti U:n
yhdistetyksi Itävallan monarkiaan, johon
unkarilaiset vastasivat erottamalla
Kossuthin ehdotuksesta Habsburgin suvun
U:n valtaistuimelta. Görgeyn johtama
unk. armeija sai voittoja itävaltalaisista,
ja Buda valloitettiin takaisin. Frans
Josefin pyynnöstä Venäjä tuli Itävallan
avuksi, ja unkarilaiset voitettiin.
Görgeyn oli antauduttava Világosissa.
Unkarilaisia kohdeltiin erittäin julmasti, U:n
valtiosääntö kumottiin ja U. muutettiin
Itävallan monarkian kruununmaaksi,
joiden joukkoon samalla korotettiin Kroatsia,
Slavonia ja Baanaatti. U:n kieltä
sorrettiin ja maata hallittiin kuin
valloitettua aluetta. Itävallan tappiot
Sardiniaa ja Preussia vastaan käydyissä
sodissa pakottivat keisarin tekemään
myönnytyksiä, ja 1867 uudistettiin v:n
1848 valtiosääntö. Itävalta-U:n
kaksoismonarkia muodostui, molemmilla mailla
oli oleva yhteinen hallitsija, armeija ja
ulkoasiainhoito sekä tulliyhteys.
Keskusvaltojen kärsittyä tappion
maailmansodassa U. itsenäistyi 1918; viimeinen
yhteinen hallitsija oli <sp>Kaarle</sp> (k.
1922). Pääministeriksi nimitettiin
ympärysvaltojen ystävä kreivi <sp>M. Károlyi,</sp>
joka tammik. 1919 valittiin väliaikaiseksi
presidentiksi. Kun hänen vakaumuksensa,
että ympärysvallat olivat U:lle suosiollisia,
osoittautui vääräksi, hän toivottomana luopui
vallasta ja luovutti sen ,,köyhälistölle".
Kommunistit ottivat hallitusohjat käsiinsä,
ja Béla Künin U:lle tuhoisa neuvostovalta
piti maata hallussaan maalisk.—elok. 1919.
Sinä aikana tsekit ja romaanialaiset
valloittivat suuria osia valtakunnasta ja
heti kommunistien kukistuttua
Budapestin. Arkkiherttua <sp>Joosefista</sp>
tehtiin valtionhoitaja, mutta kun
ympärysvallat kieltäytyivät neuvottelemasta
Habsburgin sukua olevan valtionpäämiehen
kanssa, oli hänen erottava. Vasta
marrask. 1919 pääsi amiraali <sp>Horthyn</sp>
johtama kansallinen armeija Budapestiin,
jossa romaanialaiset olivat viivytelleet.
Horthy valittiin valtionhoitajaksi
maalisk. 1920. Kesäk. 1920 U. pakotettiin
tekemään Trianonin rauha. Siinä se
kansanäänestyksettä menetti n. 2/3
alueestaan: Tšekko-Slovakialle Pohjois-U:sta
n. s. Slovakian ja siihen rajoittuvat osat
Pohjois-U:ia sekä lännessä Pressburgin
ympäristöineen, Romaanialle koko
Siebenbürgenin, Itä-U:n Grosswardeinin
länsipuolelle asti sekä suurimman osan
Baanaattia, ja Etelä-Slaavialle Kroatsian,
Slavonian ja Etelä-U:n Szegedin
eteläpuolelle asti sekä Itävallalle osan
Länsi-U:ia (Burgenland). Luovutettujen
alueiden mukana menetettiin 3,3 milj.
unkarilaista (1/3 kaikista unkarilaisista).
Maalisk. ja lokak. 1921 kuningas Kaarle
tuli U:iin vaatimaan takaisin
kruunuaan; jälkimmäisellä kerralla
hallitsijapari vangittiin ja luovutettiin
entente-valloille. Ympärysvaltojen
painostuksesta Kaarle julistettiin
menettäneeksi U:n kruunun, ja Habsburgien
perintöoikeus U:n kruunuun lakkautettiin.
V. 1922 U. otettiin Kansainliiton
jäseneksi. V:n 1924 alusta U. tuli
Kansainliiton finanssikontrollin alaiseksi,
ja on sen valtion raha-asioissa saatu
tasapaino aikaan. U:n kuningaskysymystä
ei vielä ole ratkaistu. Pääministerinä
on v:sta 1921 kreivi Bethlen. [Jalava-Kivekäs
(1910); Bán (1926); Suomen Suku II (1928).]

<b>Unkarilaiset</b> l. <sp>magyarit,</sp>
suom.-ugr. kansoihin (ks. t.) kuuluva kansa,
ent. Unkarin alueella 1920 yht. 9,8 milj.
Siitä asui Unkarissa (ks. t.) 7,1 milj.,
Tšekko-Slovakiassa 0,7 milj., Etelä-Slaaviassa
0,5 milj. ja Romaaniassa 1,5 milj.

<b>Unkarin kieli ja kirjallisuus.</b> 1. <i>Kieli.</i>
Unkarilaisten l. magyarien puhuma kieli
kuuluu suom.-ugr. kielikuntaan ja sen
ugrilaiseen ryhmään. Unkaria puhuu
äidinkielenään nyk., enemmän kuin
10 milj. henkeä, joista suurin osa asuu
vanhan, ison Unkarin alueella (ks. <sp>Unkari</sp>).
U. kielen murteet eroavat toisistaan verraten
vähän, joten kaikki unkarilaiset helposti
ymmärtävät toisiaan. Kirjakieli ei vielä ensi
vuosisatoinansa tietenkään ollut yleiskieltä,
jota sivistyneistö olisi puhekielenään käyttänyt,
sillä niihin aikoihin jokainen kirjoitti ja
puhui omaa murrettaan. Vasta vähitellen
</chapter>

<chapter name="Unkari">
<b>UNKARI</b>

<img 1>
1. Kylä Länsi-Unkarissa.
</img>

<img 1>
2. Hevoslaumoja paimenineen.
</img>

<img 1>
3. Lammaspaimen laumoineen.
</img>

<b>UNKARI</b>

<img 1>
4. Tisza tulvii.
</img>

<img 1>
5. Elonkorjuussa.
</img>
</chapter>

<chapter name="Unkarin kieli ja kirjallisuus">
alkaa kirjakieli ja sen mukana yleiskielikin
yhdenmukaistua kirjallisuuden lisääntyessä
ja yhä laajempiin kansalaispiireihin levitessä
vars. uskonpuhdistuksen ajasta lähtien. 1700- ja
1800-lukujen vaihteessa "kielenuudistajat"
koettivat uudismuodostuksilla rikastuttaa
sivistyssanavarastoa, joka oli osaksi hyvin
puutteellinen, osaksi muukalaistunut.
Huomattava osa sivistynyttä yleisöä ei
lopulta kuitenkaan hyväksynyt uudistajien
kielenparantelua, koska nämä usein tekivät
väkivaltaa kielelle. Myöhempi kielentutkijain
aikaansaama vastavaikutus on kyllä suuresti
vähentänyt kielenuudistajien sanahirviöitä,
joskin monet niistä ovat päässeet pysyvästi
kieleen juurtumaan. — Kosketukset
muunkielisten kanssa ovat aikojen kuluessa
jättäneet u. k:een paljon jälkiä, vars. sen
sanavarastoon, joka kuvastaa eri kielistä
eri aikoina saatua vierasta vaikutusta.
Tärkeimmät ovat turkkilais-bolgaarilaiset,
slaav., germ. ja it. lainasanat. —
U. k:n vanhin yhtenäinen muistomerkki
on Halotti Beszéd, hautauspuhe
1200-luvun ensi neljännekseltä. [Simonyi
(saks., 1907), jossa bibliografia.] —
2. <i>Kirjallisuus.</i> Vanhin kirjallisuus
(1200-luvulta lähtien) on laadultaan
uskonnollista ja pääasiassa käännöskirjallisuutta.
Uskonpuhdistuksen leviäminen rikastutti
kirjallisuutta, m. m. Raamattu
unkarinnettiin kahdesti (ensim. käännöksen
toimitti Károli 1590, U:n T:n Sylvester
jo 1541). 1600-luvulla ilmestyy
uskonnollisen kirjallisuuden ohella paljon
maallista, kuten <sp>M. Zrinyi</sp> nuoremman
(1616-64) sankarirunoelma "Obsidio
Sigetiana". <sp>I. Gyöngyösi</sp> (1620-1704) luo
runomuotoisen unk. kansanromaanin ja
-novellin. Samaan aikaan kansanomainen
laulurunous kukoistaa. 1700-luvulla
oli tieteen yleisenä kielenä latina.
Vuosisadan viimeinen ja seuraavan ensim.
neljännes on Unkarin kansallisen
kirjallisuuden uudestisyntymisen aikaa.
Huomattavia kirjailijoita ovat runoilijat
<sp>D. Berzsenyi</sp> (1776-1836), <sp>Csokonai</sp> ja
<sp>S. Kisfaludy.</sp> Uusi kehityskausi alkaa
1820-luvulla, jolloin kansalliseen maaperään
nopeasti juurtuva romantiikka avaa uusia uria
unk. kirjallisuudelle. Huomattakoot
näytelmäkirjailijat <sp>K. Kisfaludy</sp> ja <sp>Katona</sp>
sekä suuri <sp>Vörösmarty,</sp> joka liikkuu
kaikilla runouden aloilla, lisäksi
romaanikirjailijat <sp>Jósika</sp> ja <sp>Eötvös.</sp>
Lähinnä seuraavan eli vapaustaistelun ajan,
joka on kirjallisuuden loistoaikaa, suuret
runoilijat ovat <sp>Petöfi</sp> ja <sp>Arany,</sp>
muita <sp>Tompa, Gyulai</sp> ja <sp>Tóth</sp>
(myös näytelmiä), huomattavimmat
näytelmäkirjailijat <sp>Madách, E.
Szigligeti</sp> (1814-78) ja <sp>L. Teleki</sp> sekä
romaanikirjailijat <sp>Kemény</sp> ja kuuluisa
<sp>Jókai.</sp> Uudemman unk. kirjallisuuden
merkittävimmät kertomakirjailijat ovat
<sp>Mikszáth, Herczeg</sp> (myös näytelmiä),
<sp>V. Rákosi, Z. Ambrus</sp> (s. 1861) ja
<sp>Gárdonyi</sp> (myös näytelmiä), <sp>Bródy,</sp>
Cecilia <sp>Tormay</sp> ja <sp>D. Szabó,</sp>
näytelmäkirjailijat <sp>L. Bartók</sp>
(1851-1902), <sp>A. Berczik</sp> (1842-1919),
<sp>J. Rákosi</sp> (s. 1842) ja <sp>Mólnar</sp>
(myös romaaneja) sekä runoilijat <sp>G. Reviczki</sp>
(1855-89), <sp>Szabolcska, S. Endrödi</sp>
(1850-1920), <sp>E. Ábrányi</sp> (s. 1850),
<sp>Ady, A. Kozma</sp> (s. 1861) ja <sp>M. Babits</sp>
(s. 1883). [Szinnyei ("Yleisen kirjallisuuden
historia" IV, 1905).]
</chapter>

á
<chapter name="Unkarin taide-Upanišad">
<b>Unkarin taide.</b> Kansallinen <i>maalaustaide</i>
alkaa Unkarissa 1800-luvun alkupuolella.

<img 1>
Munkácsy: Kristus Pilatuksen edessä.
</img>

Huomattavia taiteilijoita ovat Barabás,
maisemamaalarit <sp>G. Mészöly</sp> (1844-87),

<img 1>
Strobl: Tapani Pyhän muistopatsas.
</img>
<sp>Szinyei-Merse, L. Paál</sp> (1846-79),
<sp>L. Mednyánszky</sp> (1856-1919),
historiamaalarit <sp>K. Lotz</sp>
(1833-1904), B. Székely (1835-1910),
<sp>V. Madarász</sp< (1830-1917), edelleen
<sp>Munkácsy, Zichy, Benczur,</sp>
laatukuva-, maisema- ja muotokuvamaalari
<sp>K. Ferenczy</sp> (1862-1917), <sp>Bihari,</sp>
köyhempien kansanluokkien kuvaaja <sp>T. Zemplényi</sp>
(1864-1917) y. m. Myös <i>kuvanveiston</i>
alalla havaitaan 1800-luvulla suurenmoista nousua.
Huomattavia taiteilijoita ovat <sp>M. Izsó</sp>
(1830-75), suurten kansallisten muistomerkkien
luojat <sp>Zala, J. Fadrusz</sp> (1858-1903),
<sp>A. Strobl</sp> (s. 1856) y. m. <i>Rakennustaiteen</i>
muistomerkkejä on romaaniselta ja goottilaiselta
ajalta lähtien. Uusista rakennuksista mainittakoon
vain parlamenttitalo (ks. kuvaliitettä <sp>Budapest,</sp>
jossa myös kuninkaallisen linnan kuva).
[Bán, „Unkari" (1926).]

<b>Unna,</b> Savan oik. lisäjoki,
Etelä-Slaaviassa, lähteet Dinaaristen
alppien länsipuolella. 230 km.

<b>Unna,</b> <sp>Paul Gerson</sp> (s. 1850),
saks. ihotautilääkäri, v:sta 1908 prof.
Hampurissa. Uranuurtajia alallaan.
Lukuisia julkaisuja.

<b>Unnukka,</b> saarekas järvi Leppävirran
reitissä, Soisalon länsipuolella, 25 km
pitkä, 12 km leveä. U:n eteläperukasta
vedet juoksevat Varkauden kosken kautta
Äimisveteen.

<b>Unruh</b> <i>[-rū],</i> <sp>Fritz von</sp> (s. 1885),
saks. ekspressionistinen draamakirjailija.
Teoksia: „Louis Ferdinand, Prinz von Preussen",
„Ein Geschlecht", „Platz", „Stürme".

<b>Unschlicht</b> <i>[unšliht],</i> <sp>Josef</sp>
(s. 1879), ven. bolševikkipoliitikko.
Sota-asiainkansankomissariaatin puheenjohtajan
sijainen v:sta 1925.

<b>Unsiaalikirjaimet</b> (lat.), isot
kirjaimet, joita käytettiin piirtokirjoituksissa
ja 200-900-luvun käsikirjoituksissa;
koristamattomat, painetut alkukirjaimet.

<b>Unssi</b> (engl. <i>ounce</i>), engl. painon mitta,
lyh. <i>oz.,</i> n. 30 g. vrt. <sp>Mitta.</sp>

<b>Untamala,</b> rukoushuoneseurakunta Laitilassa.

<b>Unterwalden,</b> kantoni (v:sta 1291)
Sveitsissä, Vierwaldstätterjärven
eteläpuolella. Sveitsin alku- ja
metsäkantoneja. Jaettu kahteen itsenäiseen
puolikantoniin: <sp>Nidwalden</sp> (275 km<sup>2</sup>,
15,000 as., pääkaup. <sp>Stans</sp>) ja
<sp>Obwalden</sp> (493 km<sub>2</sub>, 18,000 as.,
pääkaup. <sp>Sarnen</sp>).

<b>Untola,</b> <sp>Algoth</sp> (1868-1918), alk.
<sp>Tietäväinen,</sp> kirjailija. Toiminut
kansakoulunopettajana ja sanomalehtimiehenä.
Julk. salanimellä <sp>Irmari Rantamala</sp>
romaanit „Harhama" ja „Martva" (1909),
salanimellä <sp>Maiju Lassila</sp> humoristisia
kansankuvauksia, m. m. „Tulitikkuja lainaamassa"
(1910), „Pirttipohjalaiset", „Pojat asialla" ja
„Liika viisas", niinikään huvinäytelmiä,
m. m. „Nuori mylläri", sekä nimellä
<sp>J. I. Vatanen</sp> kertomuksen „Avuttomia".
[„Tulitikkuja lainaamassa" (4:s pain., 1923,
jossa E. Railon alkulause).]

<b>Untuva</b> ks. <sp>Höyhen.</sp>

<b>Unža,</b> Volgan lisäjoki vasemmalta, 527 km.

<b>Uotila,</b> <sp>August</sp> (1858-86),
taidemaalari, O. U:n veli. Opiskeli Ranskassa.

<img 1>
Uotila: Bretagnelainen tyttö,
</img>
missä liittyi ulkoilmamaalaukseen.
Maalannut maisemia ja henkilökuvia. Töitä:
„Seine-joen rannalla", „Kalastajatupa
Bretagnessa", „Syysmaisema kuutamossa",
muotokuvia. — <b>Uotila,</b> <sp>Oskar</sp>
(1853-1903), oik. <sp>Favén,</sp> runoilija, ylim.
suomen kielen lehtori Helsingin Yliopiston
lainopillisessa tiedekunnassa. Suomentanut
m. m. Heineä, runot koottuina julk. 1911.

<b>Upa,</b> malmin rikastuttamistulos, yleensä
hieno jauhe, johon sisältyy puhdas
malmimineraali, esim. kulta y. m. raskaat
mineraalit kullanhuuhdonnassa (kulta-u.),
puhdas sinkkikiille (sinkki-u.), j. n. e.

<b>Upanišad</b> ks. <sp>Intian kielet ja
kirjallisuus.</sp>
</chapter>

<chapter name="Upernivik-Upseerien opetuslaitokset">
<b>Upernivik,</b> tansk. siirtola (per. 1771)
Grönlannin länsirannikolla, Baffinin lahden
edustalla olevalla saarella (72° 47' pohj. lev.).
N. 1,000 as.

<b>Uplannin laki</b> ks. <sp>Maakuntalait.</sp>

<b>Upokas,</b> <sp>sulatin, deegeli,</sp>
kapeapohjainen, liereä astia, jossa sulatetaan
metalleja, lasia y. m. U:t ovat rautaa,
grafiittia tai tulenkestävää savea;
laboratorio-u:t ovat posliinia, platinaa,
nikkeliä, hopeaa, piidioksidia.

<b>Upokasteräs,</b> upokkaissa
puhdistamista ja seosaineiden (wolframin,
kromin y. m.) lisäämistä varten uudelleen
sulatettu teräs. CRU-u. on varsinaisesti
upokkaassa melloitettua terästä:
takkirautaa ja rautamalmia sulatetaan yhdessä,
jolloin malmin happi yhtyy takkiraudan
hiileen, jolloin tuloksena on teräs.

<b>Upokasuuni,</b> upokkaissa tapahtuvaan
sulatukseen käytettävä uuni. U:t ovat
koksi- tai kaasu-uuneja.

<b>Upolu</b> ks. <sp>Samoan saaret.</sp>

<b>Upotus,</b> <sp>intarsia,</sp> taideteollisuudessa
toisen erivärisen tai -aineisen (puu-, marmori-,
lasi-, metalli-) kappaleen koristeellisessa
tarkoituksessa vajottaminen toiseen kovaan esineeseen,
kaiverrettuihin koloihin pinnan tasalle.

<b>Upotuskaivo,</b> <sp>uppokaivo,</sp> ks.
<sp>Perustus.</sp>

<b>Upper ten (thousand)</b> <i>[apə- ten þauzənd]</i>
(engl.), „ylimmät kymmenen tuhatta", yhteiskunnan
ylimmillä asteilla olevat, ylimystö.

<b>Uppland,</b> <sp>Uplanti,</sp> maakunta
Keski-Ruotsissa, Mälarin, Itämeren,
Ahvenanmeren ja Pohjanlahden välissä; 12,952
km<sup>2</sup>, 642,000 as. Jakautuu Tukholman,
Upsalan ja Västmanlandin lääneihin.

<b>Uppovaaka,</b> areometri (ks. t.).

<b>Uprava</b> <i>[-ā-]</i> (ven.), virasto,
lautakunta.

<b>Upsala,</b> <sp>Uppsala,</sp> kaup.
Keski-Ruotsissa, Fyris-joen varrella.
Arkkipiispanistuin. Yliopisto (per. 1477,

<img 1>
Upsalan yliopisto.
</img>

<img 1>
Upsalan tuomiokirkko.
</img>
3,000 yliopp.), tuomiokirkko (Ruotsin huomattavin
goottilainen kirkko, per. 1287, vihitty 1435,
restauroitu 1885-93, us. hautakuoria),
linna. 30,000 as.

<b>Upsalan kokous,</b> Södermanlandin
herttuan Kaarlen (Kaarle IX:n) ja
valtaneuvoston kokoonkutsuma Ruotsi-Suomen
1593 pidetty kirkolliskokous, joka
vakiinnutti valtakunnassa evankeelinen uskon
liturgisen riidan jälkeen. Hyväksymällä
muuttamattoman Augsburgin tunnustuksen
Ruotsin kirkon tunnustuskirjaksi kokous
julisti luterilaisuuden valtionuskonnoksi.

<b>Upsalan kummut</b> ks. <sp>Vanhan
Upsalan kummut.</sp>

<b>Upsala öd</b> <i>[öd]</i> (ruots.), Ruotsin
vanhoissa laeissa kuninkaan, alk. Upsalan
kuninkaan, ylläpidoksi määrättyjen
tilojen yhteisnimitys.

<b>Upseerien opetuslaitokset.</b>
Opetuslaitoksia tasavallan puolustuslaitoksen
upseerien ammattikoulutusta varten ovat
Kadettikoulu, Reserviupseerikoulu ja
1924-30 Sotakorkeakoulu. Sen ohessa
voidaan upseereille antaa ammattiopetusta
tilapäisillä erikoiskursseilla.
Kadettikoulussa annetaan tarpeellinen
alkeiskoulutus vakinaisen väen upseereiksi
l. n. s. aktiiviupseereiksi aikoville,
Reserviupseerikoulun tehtävänä on
asevelvollisina vakinaisessa palveluksessa olevien
sotilaiden sekä tarpeen vaatiessa aliupseerien
kouluttaminen n. s. reserviupseereiksi (ks. t.).
Sotakorkeakoulussa annetaan upseereille ylempää
sotatieteellistä opetusta (Laki upseerien oppilaitoksista
4/7 1924; Asetus sotakorkeakoulusta 3/10 1924;
Asetus kadettikoulusta 3/10 1924,
</chapter>

<chapter name="Up to date-Uranos">
osaksi muutettu 22/11926; Asetus
reserviupseerikoulusta 3/10 1924,
osaksi muutettu 30/1 1926).

<b>Up to date</b> <i>[ap tə deit]</i> (engl.),
,,täysin ajanmukainen",

<b>Upukka,</b> työase, jolla muodostellaan
niitin pää kupuraksi. Myöskin muottivasara
ja -alasin, joilla seppä muodostaa pyöreän,
kuusikulmaisen, kiintorenkaisen, pallon-
tai inuunmuotoisen kappaleen. U.-laatassa l.
muottilaatassa on monenlaisia ja -suuruisia
muotteja. — <sp>Upukka- l. muottitaonnassa</sp>
käytetään tav. pudotus vasaraa ja muottialasinta
ja -vasaraa, joihin haarukan, veitsen, saksen
y. m. muotti on muodostettu.

<img 1>
Upukkavasara
ja -alasin.
</img>

<b>Upukka</b> ks. <sp>Lummekasvit.</sp>

<b>Ur</b> <i>[ūr]</i> (nyk. <i>Muqajjar</i>),
Etelä-Babylonian muin. kaupunkeja, Abrahamin
kotipaikka.

<b>Uraali-altailaiset kielet,</b> nimitys, joka
perustuu siihen käsitykseen, että
uraalialtailaiseen kielikuntaan kuuluisi kaksi
haaraa, n. s. uraalilaiset kielet ja n. s.
altailaiset kielet (ks. n.); niiden sukulaisuutta
ei kuitenkaan ole voitu sitovasti todistaa.

<b>Uraalilaiset kansat,</b> ne kansat, jotka
puhuvat uraalilaisia kieliä, siis
suom.-ugrilaisten ja samojedilaisten kansojen
yhteisnimi. — Uraalilaista kantakieltä
puhunutta kansaa sanotaan myös uraalilaiseksi
kansaksi. — <b>Uraalilaiset kielet,</b>
suomalais-ugrilaisten ja samojedilaisten
kielten yhteisnimi, jonka oikeutuksena
on, että nämä kielet ovat keskenään
sukulaisuudessa, s. o. ne johtuvat yhteisestä
uraalilaisesta alku- eli kantakielestä.

<b>Uraani,</b> radioaktiivinen alkuaine
(vrt. <sp>Radioaktiivisuus</sp>), kem. merkki
U, at.-p. 238,2, suurin mitä millään
aineella on. Om.-p. 18,7. Nikkelin
värinen; sulamispiste hyvin korkea.
Jauheena syttyy palamaan 170°:ssa. U:lla
on kaksi yhdistyssarjaa, joista toinen
palautuu u.-oksiduuliin UO<sub>2</sub>, toinen
u.-oksidiin UO<sub>3</sub>, joissa oksiduuli UO<sub>2</sub> on
kaksiarvoisena radikaalina; sitä sanotaan
tämän vuoksi <sp>uranyyliksi.</sp> —
<b>Uraanikiille,</b> <sp>torberniitti,</sp>
uraanin- ja radiuminpitoinen kivennäinen;
kiillemäisesti lohkeileva, vihreä. —
<b>Uraanipikimalmi,</b> <sp>uraniniitti,
narturaani,</sp> pikimusta kivennäinen, jossa
n. 80 % uraanioksideja sekä eräiden
muiden metallien ohella heliumia ja hiven
radiumia. Käytetään uraanimaalivärien
valmistukseen. U:ia on m. m. Erzgebirgessä
(Joachimsthal, Johanngeorgenstadt),
Böömissä (Pribram) ja Cornwallissa
(Redruth). vrt. <sp>Radioaktiivisuus,</sp>
historia. — <b>Uraanisäteet,</b> radioaktiiviset
säteet, ks. <sp>Radioaktiivisuus.</sp> —
<b>Uraanivihtrilli,</b> <sp>johanniitti,</sp>
uraanimalmi, kokoomukseltaan uraanisulfaattia;
tavataan Erzgebirgessä Joachimsthalissa.

<b>Uraatit,</b> virtsahapon suolat.

<b>Urakka,</b> sopimus, jossa joku sitoutuu
suorittamaan määrätyn työtuloksen maksua
vastaan, työnsuorittajan tavallisesti olematta
työnantajan palveluksessa tai käskynalaisena. —
<b>Urakkatyö</b> ks. <sp>Työpalkka.</sp>

<b>Ural</b> [ven. äänt. <i>ura'l</i>]. 1. Euroopan
ja Aasian rajana pohjoisesta etelään
kulkeva n. 2,000 km pitkä poimuvuorijono;
leveys on tav. alle 75 km ja harjannekorkeus
keskiosissa 450-500 m, pohjois- ja eteläosissa
korkeintaan 1,200 m; korkein huippu on Telposis
(1,688 m) Pohjois-U:ssa. Pohjois-U.
on metsätöntä ja malmitonta; luonto
muistuttaa Norjan tunturimalsemia.
Keski-U. on malmirikasta, Etelä-U:ssa
on kauniita metsiä. U:n vuorista
saadaan kultaa, platinaa, rautamalmia,
kupari- ja mangaanimalmia, elohopeaa,
kivihiiltä, timantteja sekä muita
jalokiviä. — 2. Joki nyk. Kirgiisien
tasavallassa, lähteet U:n vuoriston
eteläosassa, laskee Kaspianmeren
pohjoispäähän. 2,400 km pitkä. Kalaisa.

<b>Uraliitti</b> on maankuoren syviin osiin
kovan paineen alaiseksi joutunutta
pyrokseenia, joka siellä on uudesti
kiteytynyt. Kokoomukseltaan se on tav.
sarvivälkettä. — <b>Uraliittidiabaasi,</b>
diabaasikivilaji, jossa alkuperäinen augiitti
on muuttunut uraliitiksi. Suomen
peruskallion melkein kalkki diabaasit ovat u:ia.
— <b>Uraliittiporfyriitti,</b> porfyyrinen
basaltinsukuinen kivilaji, jossa on
hajarakeina uraliittia. Suomessa kahdella
laajalla alueella: Kalvolassa ja Tammelassa
sekä Pellingin saaristossa.

<b>Uralsk</b> <i>[-a'-],</i> kaup. Aasian Venäjällä,
Uraljoen varrella. Suurta kauppaa. 34,000 as.

<b>Urania,</b> kreik. runoudessa yksi
muusoista, tähtitieteen suojelijatar.

<b>Uraniniitti,</b> uraanipikimalmi (ks. t.).

<b>Uranolatria</b> (kreik.), tähtienpalvonta,
taivaankappalten palvonta.

<b>Uranometria</b> (kreik.), usean
tähtiluettelon nimitys.

<b>Uranos</b> (kreik.), taivas, tarustossa
olennoitu jumalaksi; Gaian puoliso,
titaanien isä.
</chapter>

<chapter name="Uranus-Urheilu">
<b>Uranus,</b> aurinkokunnan ulointa
edellinen kiertotähti, merkki  . Keksi
Herschel 1781. Sen mitat y. m. tärkeät
suureet ovat Maan vastaaviin suureisiin
verrattuina: halkaisija 4,0 (50,400 km
ekvaattorilla), massa 14,6, tiheys 0,23,
keskimääräinen etäisyys Auringosta 19,2
(2,873 milj. km). Kiertoaika Auringon
ympäri 84 v., pyörähdysaika oman
akselin ympäri 11 t. Kataellipsin kaltevuus
0° 46', epäkeskisyys 0,046. Töin tuskin
havaittavissa paljain silmin; albedo 0,63.
Kuita neljä, näiden radan kaltevuus 98°
ja liike siis retrogradinen.

<b>Uranyyli</b> ks. <sp>Uraani.</sp>

<b>Urbaani</b> (lat.), suurkaupungille
ominainen, kaupunkilaismainen, hienostuneiden
tapojen mukainen; sivistynyt.

<b>Urbain</b> <i>[yrbä'],</i> <sp>Georges</sp>
(s. 1872), ransk. kemisti. Tutkinut ansiokkaasti
harvinaisia maametalleja ja niiden
yhdistyksiä, kaksoissuoloja, koboltin
kompleksisia yhdistyksiä y. m. Maailmansodan
aikana sai tehtäväkseen myrkkykaasujen
y. m. kem. sotavälineiden valmistuksen.

<b>Urbanus,</b> paaveja. — U. II, paavina
1088-99. Toimi ensim. ristiretken
aikaansaamiseksi. — U. VIII (1568-1644), alk.
Maffeo <sp>Barberini,</sp> paavina 1623-44.
U. edustaa uskonpuhdistuksen jälkeen tapahtuneen
paavin vallanpalauttamisen huippua.

<b>Urbino</b> <i>[-ī'-],</i> kaup. Keski-Italiassa,
Apenniinien itäpuolella. Linna
1400-luvulta. 20,000 as. — U. kuului
Montefeltroille 1200-luvun alkupuolelta v:een
1508. Liitettiin Kirkkovaltioon 1626.

<b>Urbs</b> (lat.), kaupunki, pääkaupunki,
vars. Rooma.

<b>Urd,</b> skand. mytologiassa yksi
kohtalottarista (,,nornor").

<b>Urdu,</b> hindustani (ks. t.).

<b>Ureetteri</b> (kreik.), virtsajohdin. —
<b>Uremia,</b> virtsamyrkytys. —
<b>Uretra,</b> virtsaputki.

<b>Urfa</b> (aik. <i>Edessa</i>), kaup.
Pohjois-Mesopotamiassa, Turkissa.
Puuvillateoll. ja kauppaa. 44,000 as.

<b>Urfé</b> <i>[yrfē'],</i> <sp>Honoré d'</sp> (1568-1625),
ransk. romaaninkirjoittaja. Pääteos paimenromaani „Astrée".

<b>Urga</b> (virallisesti <i>Ulan-Butor-Hov</i>),
Mongolian neuvostotasavallan pääkaup.,
Pohjois-Mongoliassa. 30,000 as.

<b>Urheilu.</b> 1. <i>Laajemmassa merkityksessä</i>
u. on kaiken sellaisen toiminnan yhteisnimi,
jossa ihminen <sp>huvikseen</sp> harjoittaa eräitä
pohjimmiltaan <sp>taistelutoimintaan</sp> kuuluvia
tai liittyviä, tav. esihist. ajalta peräisin olevia
<sp>vaistomaisiksi</sp> juurtuneita sekä
sittemmin <sp>säännösteltyjä</sp> tehtäviä,
pyrkien harkittuja menettelytapoja
noudattamalla eli <sp>valmentamalla</sp>
kehittämään niissä mekaanista
<sp>suoritustehoaan,</sp> jonka äärimmäisenä
ilmennyksenä muutamilla u:n aloilla on
n. s. ennätys. Tässä merkityksessä u.
vastaa engl.-kansainvälistä <i>sport</i>-käsitettä,
joka sisältää kaikki u.-muodot vanhimmista
uusimpiin saakka. — 2. <i>Tavallisessa
kielenkäytössä</i> tarkoitetaan meillä u:lla
suppeammassa merkityksessä n. s. <sp>liikunta</sp>-u:ua,
jossa suorituksen teho riippuu urheilijan itsensä
kehittämästä liikevoimasta ja sen hallinnasta.
Liikunta-u. vastaa siis ruotsink. sanaa <i>idrott</i>
ja engl. kielen sanaa <i>athletics.</i> — Siitä
osasta u:ua, joka jää liikunta-u:n
ulkopuolelle, käytetään ruotsissa nimitystä
sport, jolla suomessa ei vielä ole
vakiintunutta vastinetta. Joskus puhutaan
siinä mielessä <sp>reippailusta</sp> ja
<sp>ulkoilustakin,</sp> mikä jälkimmäinen
nimitys vastaa vain engl. <i>outing</i>-käsitettä
(retkeily, leirielämä, purjehdus,
partiolaistoiminnan eräs puoli j. n. e.).
Liikunta-u:n vastineeksi ehdotettiin meillä
aikoinaan <sp>voimailua,</sp> jota kuitenkin
nyk. käytetään vastaamaan saks. sanaa
<i>Schwerathletik,</i> raskasurheilu (paini,
painonnosto, köydenveto ja joskus nyrkkeilykin).
— U. eroaa alkulähteestään taistelutoiminnasta
ennen muuta sovinnaisuutensa ja sääntöjenalaisuutensa
kautta, leikistä harkitussa tehopyrkimyksessään ja
siitä johtuvassa keskittäytymisessä,
voimistelusta taas, paitsi tehtäviensä
suhteellisen luonnonmukaisuuden puolesta,
siinä, että u:ssa tavoitellaan lähinnä
vain suorituksen tehoa, jota vastoin
voimistelussa tavoitellaan määrättyä
vaikutusta harjoittajalle itselleen. —
Kun liikunta-u:n johtamisessa tavoitellaan
tehon lisäksi erilaisia siveellisiä,
yhteiskunnallisia tai sotilaallisia
päämääriä, niin se muodostaa leikin ja
voimistelun rinnalla ja jatkona osan n. s.
<sp>liikuntakasvatuksesta.</sp> Osittain
juuri kasvatusarvoa ja yleensä
kehittävää vaikutusta silmälläpitäen on
tapahtunut u:n alkujaan useinkin tuhoisten
taistelutehtävien yllämainittu
säännösteleminen, esim. vaarallisten iskujen tai
otteiden kieltäminen nyrkkeilyssä ja
painissa. Vielä useammin esiintyy
säännöstelyn tarkoituksena kuitenkin
asianomaisen tehtävän <sp>kilpailuarvon</sp>
kohottaminen. Kilpailu onkin u:n tärkein
elinhermo. Lähinnä kilpailuun perustuu
myöskin u:n kiintoisuus <sp>katselijoille,</sp>
„passiivisille urheilijoille",
</chapter>

<chapter name="Urheiluennätyksiä">
<table>
<td c><td c><i>Urheiluennätyksiä.</i><td c>

<td c><sp>Urheilulaji</sp><td c><sp>Maailmanennätykset</sp><td c><sp>Suomen ennätykset</sp>
<td><i>Juoksu</i><td><td>
<td>100 m               <td>10,4 Paddock, USA            <td>10,8 Railo, Härö, Halme, Helle
<td>200 m               <td>20,8 Paddock, USA            <td>22,1 Åström
<td>400 m               <td>47,4 Meredith, USA           <td>49 Vilen
<td>500 m  <td>1.03,6 Peltzer, Saksa        <td>1.07,3 Vilen
<td>800 m             <td>1.51,6 Peltzer, Saksa        <td>1.55,2 E. Borg
<td>1,000 m             <td>2.25,8 Peltzer, Saksa        <td>2.31,2 Anttila
<td>1,500 m             <td>3.51,0 Peltzer, Saksa        <td>3.52,6 Nurmi
<td>2,000 m             <td>5.23,4 E. Borg, Suomi        <td>sama kuin maailmanennätys
<td>3,000 m             <td>8.20,4 Nurmi, Suomi          <td>sama kuin maailmanennätys
<td>5,000 m            <td>14.28,2 Nurmi, Suomi          <td>sama kuin maailmanennätys
<td>10,000 m            <td>30.08,1 Nurmi, Suomi         <td>sama kuin maailmanennätys
<td>20,000 m          <td>1.03.28,9 Sipilä, Suomi        <td>sama kuin maailmanennätys
<td>25,000 m          <td>1.25.19,9 H. Kolehmainen, Suomi<td>sama kuin maailmanennätys
<td>30,000 m          <td>1.46.11,6 Stenroos, Suomi<td>
<td>42,194 m          <td>2.38.16,2 Green, Englanti<td>
<td>42,194 m          <td>2.32.35,8 H. Kolehmainen, Suomi  <td>2.43.29,1 Kyrönen
<td>1/2 tunnissa      <td>9,957 m Nurmi, Suomi           <td>sama kuin maailmanennätys
<td>tunnissa          <td>19,021,9 m Bouin, Ranska         <td>18,548,5 m H. Kolehmainen
<td><i>110 m:n aitajuoksu</i>     <td>14,8 Thomson, Kanada         <td>15,3 Sjöstedt
<td><i>400 m:n aitajuoksu</i>     <td>53,8 Pettersson, Ruotsi     <td>53,8 Vilen
<td><i>Viestinjuoksu</i><td><td>
<td>4 X 100 m              <td>41,0 USA ja Saksa            <td>43,2 HKV
<td>4 X 400 m            <td>3.16,0 USA                   <td>3.23,7 IFK
<td>4 X 1,500 m         <td>16.11,3 Turun Urheiluliitto    <td>sama kuin maailmanennätys
<td><i>Korkeushyppy</i> cm      <td>203,84 Osborne, USA          <td>190 cm Vahlstedt
<td><i>Pituushyppy</i> cm       <td>798,0 Hubbard, USA          <td>731 cm Tuulos
<td><i>Kolmiloikkaus</i> m       <td>15,525 Winter, Austraalia      <td>15,48 m Tuulos
<td><i>Seiväshyppy</i> cm       <td>426,7 Carr, USA              <td>370,0 cm Rauhamaa
<td><i>Kuulantyöntö</i> m        <td>15,545 Rose, USA               <td>15,17 m Järvinen
<td><i>Kuulantyöntö yht. tulos</i> m     <td>28,0 Rose, USA               <td>27,75 m Niklander
<td><i>Kiekonheitto</i> m        <td>47,894 Hartranft, USA<td>
<td><i>Kiekonheitto yht. tulos</i> m     <td>90,13 Niklander, Suomi       <td>sama kuin maailmanennätys
<td><i>Keihäänheitto</i> m       <td>69,88 Penttilä, Suomi              <td>sama kuin maailmanennätys
<td><i>Keihäänheitto yht. tulos</i> m    <td>114,28  Häckner, Ruotsi        <td>112,39 m Saaristo
<td><i>Moukarinheitto</i> m      <td>57,772 Ryan, USA               <td>48,78 m Eriksson
<td><i>Painonheitto</i> m        <td>12,36 Grath, USA              <td>10,76 m Niklander
<td><i>10-ottelu</i> pist.   <td>8,018,99 Yrjölä, Suomi          <td>sama kuin maailmanennätys

<td><i>Uinti</i><td><td>
<td>100 m               <td>57,4 Weissmüller, USA      <td>1.08,1 Kahma
<td>200 m             <td>2.15,6 Weissmüller, USA      <td>2.44,8 Salmi
<td>300 m             <td>3.33,8 Borg, Ruotsi<td>
<td>400 m             <td>4.50,3 Borg, Ruotsi          <td>6.09,6 Palonen
<td>500 m             <td>6.08,4 Borg, Ruotsi          <td>7.48,2 Salmi
<td>1,000 m            <td>13.04,2 Borg, Ruotsi         <td>16.44,6 Salmi
<td>1,500 m            <td>19.07,2 <td>Borg, Ruotsi<td>
<td><i>Rintauinti</i><td><td>
<td>100 m             <td>1.15,9 Rademacher, Saksa     <td>1.19,5 Aaltonen
<td>500 m             <td>7.40,8 Rademacher, Saksa    <td>8.29,8 Aaltonen

<td><i>Luistelu</i><td><td>
<td>500 m              <td>43,1 Larsen, Norja           <td>43,4 Thunberg
<td>1,500 m            <td>2.17,4 Mathisen, Norja       <td>2.18,8 Thunberg
<td>5,000 m            <td>8.26,5 Ström, Norja          <td>8.32,6 Thunberg
<td>10,000 m           <td>17.17,4 Carlsen, Norja       <td>17.34,8 Thunberg
</table>
</chapter>
<chapter name="Urheiluennätykset-Urheilukalastus">
U:n kehityksessä ja asemassa on havaittavana
eräänlainen kiertokulku. Luonnonkansojen
keskuudessa kuuluu esim. juoksun, keihäänheiton
j. n. e. harjoittaminen nähtävästi jokaisen pojan
kasvatukseen vapaaksi mieheksi. Sittemmin on
jakaantuminen kastimaisiin yhteiskuntaluokkiin
ja ammattikuntiin ollut omansa
rajoittamaan u:n vapaiden ja sotilassäädyn
miesten erikoisoikeudeksi. Menettävätpä sen
jälkeen u:n niin sanoaksemme klassilliset
muodot, juokseminen, heittäminen ja
hyppääminen y. m., sodankäynnin
ammattimaistuessa ja käydessä tekniikaltaan yhä
raskaammaksi ja sidotummaksi, pitkiksi
ajoiksi suuren osan merkitystään myös
sotilaskasvatuksessa. Mutta uusimmalla
ajalla u. tulee uudelleen jokaisen
tehtäväksi ainakin nuoruusvuosina, tämä
osaksi vastavaikutuksena sen johdosta,
että aikakautemme teollistuminen on
yhä vähemmäksi supistanut työhön
kuuluvan liikunnan, osaksi sen johdosta,
että uusi sodankäyntitapa vaatii
yksilöltä entistä suurempaa liikkuvaisuutta,
rohkeutta, aloitekykyä ja kestävyyttä.

[Suomela, „Urheilun ja voimistelun
historia" I-II (1923-26); Pihkala,
„Urheilun opas" (1920); Mikkola, „Rata- ja
kenttäurheilun käsikirja" (1927);
Lahtinen, „Urheilutaito" (1927).]

<b>Urheiluennätykset.</b> Edellisellä sivulla
olevassa taulukossa esitetään tärkeimmissä
urheilulajeissa saavutetut maailman- ja
Suomen ennätykset.

Tuloksista muutamat eivät ole virallisia:
esim. 400 m:n juoksussa on ennätys 47,6
Liddell, Englanti, mutta Meredith on
juossut 440 yardia, siis n. 2 m pitemmän
matkan 47,4. Ritolan tulos 5,000 m:n
matkalla sisäradalla on 14.23,2. Kolehmaisen
maratonmatkan 42,194 km Antverpenissä
ei ole vieläkään tarkasti mitattu;
ennätys tällaisella maantiematkalla on
muuten aina hieman epätarkka. Tulokset
vastaavat todellisuutta ja muutamia
poikkeuksia lukuunottamatta, virallistakin
v:n 1927 ennätystaulukkoa. Luistelutulokset
eivät ole virallisia Suomen ennätyksiä, koska
ne on saavutettu ulkomailla.

<b>Urheilujärjestöt.</b> Maamme huomattavimmat
u. ovat Suomen Voimistelu- ja Urheiluliitto
(SVUL), per. 1905; Työväen Urheiluliitto (TUL),
per. 1919; Suomen Naisten Liikuntokasvatusliitto
(SNLL), per. 1921; Suomen Uimaliitto, per. 1906;
Suomen Palloliitto, per. 1907; Suomen Ratsastusliitto,
per. 1919; Suomen Nyrkkeilyliitto, per. 1921;
Suomen Ampujain Liitto, per. 1919.

<b>Urheilukalastus.</b> Tunnusomainen
urheilukalastajalle on koukkupyydys. 

<img 1>
Rullavapa jännitettynä, alla lohiperho.
</img>
Yksinkertaisimmat ja yleisimmät ovat <sp>onki,
uistin</sp> ja <sp>pitkäsiima.</sp> Kehittyneempiä
u.-pyydyksiä ovat <sp>rullavapa</sp> ja
<sp>perho-onki.</sp> — Rullavavan osat ovat
vapa, rulla ja siima. Vavan tulee olla luja
ja joustava; siksi kelpaavat vain erikoiset
puulajit (kuten bambu, greenheart). Kuljetuksen
helpottamiseksi vavat tav. voidaan hajoittaa
2-4 osaan. Rulla, joka on metallista,

<img 1>
Virveliuistin, johon luonnollinen
kalatäky kiinnitetään.
</img>
harvemmin puusta tehty, on vavan tyvipäässä.
Sille on kierretty erikoisesti valmistettu ohut,
mutta luja siima, joka kulkee vavan kyljessä
ja kärjessä olevien renkaiden kautta ja jota
ison lohen onginnassa usein tarvitaan toistasataa
metriä. — Virvelöimisessä käytetään

<img 1>
Lusikkauistin.
</img>
syöttinä joko luonnollista täkyä, keinotekoista
kalaa tai uistinta, joita on mitä
erilaisimpia valmisteita. Syötti, joka on
joko teräs- tai silkkisuoni- („gut"-)
perukkeella sidottu siimaan, heitetään
vavalla kauas onkijasta siiman juostessa
rullalta. Kun se on pudonnut veteen,
vetää onkija odottaen kalan tarttumista
sen takaisin kiertämällä siimaa rullalle.
Tätä kalastustapaa käytetään erikoisesti
hauen ja lohen pyynnissä. Tuottoisuutensa
tähden ovat merenrannikon ammattikalastajatkin
yleisesti omaksuneet tämän pyyntitavan.

<img 1>
Keinotekoinen kalatäky.
</img>
</chapter>

<chapter name="Urheilulehdistö-Urkuri">
<img 1>
Väsytetty kala johdetaan haavin ulottuville.
</img>
Perho-onginnassa on syöttinä keinotekoinen,
sulista ja höyhenistä tehty, usein vesien
varsilla lenteleviä hyönteisiä jäljittelevä
,,perho", jonka sisään koukku on kätketty.
Perholla kalastetaan koskissa ja virroissa
lohensukuisia kaloja sekä harjusta ja
siikaa. Sekä virvelöiminen että
perho-onginta perustuvat pyyntivehkeiden
heikkouden tähden kalan väsyttämiseen: kalan
uidessa poispäin annetaan rullalta
siimaa, mutta joustavalla vavalla se
pakotetaan jälleen takaisin pyyntimiehen
ulottuville, ja vihdoin nostetaan vedestä
haavilla tai kalakoukulla. — Maamme
urheilukalastajain yhteisiä harrastuksia
edistämään perustettiin 1919 Helsinkiin
<sp>Suomen Urheilukalastajain Liitto.</sp>
Sitä paitsi on olemassa us. paikallisia
u.-kerhoja. [Wallenius (1923); Salmelainen
(1925).]

<b>Urheilulehdistö.</b> Suomessa ilmestyvät
1928 seuraavat urheilulehdet: Aero (per.
1921, ilmestymispaikka Helsinki),
Ampujain Lehti (1927, Hämeenlinna, Suomen
Ampujain Liiton äänenkannattaja),
Autoilija,(1927, Helsinki, S. A. L:n äänenk.),
Finlands Jakt- och Fisketidskrift (1908,
Helsinki), Finska Kennelklubbens
Tidskrift (1896, Helsinki), Fisketidskrift
för Finland (1892, Helsinki), Frisk Bris
(1902, Helsinki), Hevostalous (1924,
Helsinki), Idrottsbladet (1904, Helsinki,
Svenska Finlands Idrottsförbundin ja
Suomen Nyrkkeilyliiton äänenk.),
Kisakenttä (1911, Helsinki, Suomen Naisten
Liikuntokasvatusliiton äänenk.),
Metsästys ja Kalastus (1912, Helsinki),
Moottori (1923, Helsinki), Motor (1923,
Helsinki), Nordisk Kvinnogymnastik (1925,
Helsinki), Nouseva Voima (1926,
Helsinki, TUL:n poikain lehti), Poikien
Urheilulehti (1923, Helsinki, SVUL:n
poikaurheilujaoston ja SOU:n äänenk.),
Ravilehti (1925, Seinäjoki), Suomen
Kalastuslehti (1892, Helsinki), Suomen
Kennelklubin Lehti (1915, Helsinki), Suomen
Moottorilehti (1924, Helsinki), Suomen
Urheilulehti (1898, Helsinki, SVUL:n,
Suomen Palloliiton ja Suomen Uimaliiton
äänenk.), Suomen Voimailulehti (1923,
Helsinki, Suomen Nyrkkeilyliiton äänenk.),
Tidskrift för Jakt och Fiske (1918,
Tampere), TUL (1928, Helsinki, Työväen
Urheiluliiton pää-äänenk.), Työläisnaisten
Urheilulehti (1921, Helsinki), Työväen
Urheilulehti (1917, Helsinki), Urheilija
(1928, Porvoo).

<b>Urheilumerkki,</b> metallinen kunniamerkki
joka jaetaan määrätyt urheiluvaatimukset
suorittaneille. Tyttöjen ja naisten
merkkijärjestelmä perustettiin 1913, poikain
ja miesten 1915.

<img 1>
Tyttöjen
merkki.
</img>

<img 1>
Poikien
merkki.
</img>

<b>Urheiluopisto,</b> per. 1925, Helsinki.
U. valmistaa urheilun, leikin ja voimistelun
ohjaajia, joita varten toimeenpannut kursseja
Pälkäneellä. U:oa ylläpitää kannatusyhtiö
(osakepääoma Smk. 500,000:—).

<b>Uri</b> <i>[ū-],</i> kantoni (v:sta 1291)
Sveitsissä, Vierwaldstätterjärven ja Sankt
Gotthardin välissä; 1,074 km<sup>2</sup>, 25,000 as.
(enemmistö saksankielisiä). Sveitsin alkuja
metsäkantoneja. Pääkaup. <sp>Altdorf.</sp>

<b>Uria,</b> heettiläinen palkkasoturi, jonka
David surmautti saadakseen hänen
vaimonsa Batseban. U:n oli itsensä vietävä
ylipäällikölle kirje, jonka nojalla hänet
pantiin taistelussa vaaralliselle paikalle.
Siitä U:n <sp>kirje,</sp> kirje, joka tuottaa
tuhon tuojalleen.

<b>Uriel,</b> juut.-kristillisen perintätiedon
mukaan yksi pääenkeleistä.

<b>Uriini</b> (lat.), virtsa. — <b>Uriinihappo,</b>
virtsahappo.

<b>Urjala.</b> 1. Kunta Hämeen läänissä,
Lounais-Hämeessä; 424,0 km<sup>2</sup>, 8,908 as.
(1927). Honkolan ja Nuutajärven kartanot,
lasitehdas. — 2. Rautatieasema Turun-Toijalan
rataosalla, U:n kunnassa, 19 km Toijalasta.

<b>Urkuharmoni</b> ks. <sp>Harmoni.</sp>

<b>Urkupiste,</b> pitkä sävel, joka
jatkuvasti soi muiden äänien yhtyessä
vaihteleviksi ja u:stä riippumattomiksi
soinnuiksi. U. sijaitsee tav. alimmassa
äänessä.

<b>Urkuri,</b> kirkolliseen jumalanpalvelukseen
kuuluvan urkusoiton suorittaja. Suomen
useimmissa maaseurakunnissa lukkarit toimivat
</chapter>

<chapter name="Urmia-Urut">
myös u:eina. Suuremmissä kaupungeissa
u:n-virat ovat itsenäisiä. vrt. <sp>Lukkari-
ja urkurikoulut.</sp>

<b>Urmia,</b> <sp>Urumia,</sp> laskujoeton
suolajärvi Länsi-Persiassa, Tabriksen
länsipuolella; n. 125 km pitkä, 85 km leveä,
suurin syvyys 15 m. Lähellä samanniminen
kaup., jossa n. 15,000 as.

<b>Urogenitaalielimet,</b> selkärankaisten
virtsaneritys- ja sukupuolielinten yhteisnimitys.

<b>Urometri</b> (kreik.), areometri, jolla
määrätään virtsan ominaispaino.

<b>Uronjoki,</b> Lapväärtinjoki, ks. <sp>Lapväärtti.</sp>

<b>Urotropiini,</b> heksametyleenitetramiini,
helposti veteen liukeneva jauhe, joka
saattaa ruumiiseen kiteytyneen virtsahapon
liukenevaksi; voimakkaasti bakteereja tappava.
Lääkkeenä vars. rakkotulehduksessa.

<b>Urpalanjoki,</b> n. 75 km pitkä joki;
alkaa Luumäen pitäjässä olevasta
Urpalanjärvestä, laskee Suomenlahteen
Virolahien pitäjän itäosassa.

<b>Urpiainen</b> <i>(Acanthis linaria),</i>
13-15 cm pitkä harmaanruskea peipposlintu.
Päälaki ja koiraan rinta punaiset. Suomessa
u. pesii Lapissa ja Pohjois-Suomessa,
liikuskelee syksyisin ja talvisin
Etelä-Suomessakin; syö tällöin koivun, lepän
ja mykerökukkaisten pähkylöitä.

<b>Urquhart</b> <i>[əkət],</i> <sp>Leslie</sp> (s. 1876),
skotl. rahamies. Omisti Venäjän Aasiassa
kaivosalueita, mutta pakotettiin niistä
luopumaan bolševikkivallan aikana. Teki
1922 alustavan sopimuksen suuresta
toimiluvasta ent. alueillaan, mutta
neuvostohallitus hylkäsi sen.

<b>Ursa,</b> Suomen tähtitieteen
harrastajain yhdistys, Helsinki, per. 1921.
Omistaa tähtitornin Kaivopuistossa.

<b>Ursa major,</b> Otava. — <b>Ursa minor,</b>
Pieni Otava.

<b>Ursin</b> <i>[-ī'n],</i> <sp>Nils Abraham af</sp>
(1785-1851), Helsingin Yliopiston
anatomian ja fysiologian prof. 1825-46,
rehtori 1839-45. Hänestä on ,,U:n kallio"
saanut nimensä. — <b>Ursin,</b> <sp>Nils
Robert af</sp> (s. 1854), koulumies, fil.
toht. U. on Suomen työväenliikkeen
herättäjiä. Julk. „Testamenttini Suomen
köyhälistölle".

<b>Urso,</b> <sp>Kanadan piikkisika</sp>
<i>(Erethizon dorsatum),</i> piikkisikojen
heimoon kuuluva, puissa kiipeilevä jyrsijä.
Ruumis paksu ja kömpelö, n. 60 cm pitkä
(lisäksi 20 cm pitkä häntä). Selkäpuolella
tiheän ja pitkän karvan seassa n. 8 cm:n
pituisia piikkejä. Pohjois-Amerikan
metsäseuduissa. Tekee suurta vahinkoa
kuorimalla terävillä kynsillään puut
paljaiksi. Sukupuuttoon häviämässä.

<b>Ursula,</b> naispyhimys, legendan mukaan
brittiläinen kuninkaantytär, joka
antautuakseen Kristukselle ja välttyäkseen
avioliitosta pakanan kanssa pakeni 11,000
neitsyen kanssa Kölniin, missä hunnit
heidät tappoivat (430).

<b>Ursulanunnat,</b> P. Ursulasta nimensä
saanut room.-kat. nunnakunta, Angela
Merici'n (1470-1540) 1535 perustama
sairaiden hoitamiseksi ja opetusta varten.

<b>Uruguay</b> <i>[-gua'i],</i> joki
Etelä-Amerikan kaakkoisosassa, alkujuoksu
Brasiliassa, juoksee sitten Argentiinan ja
Brasilian sekä Argentiinan ja U:n valtion
rajana. Yhtyy Parana-jokeen yhteiseksi
suppilonmuotoiseksi La Platan suulahdeksi.
1,600 km pitkä.

<b>Uruguay</b> <i>[-gua'i],</i> tasavalta
Etelä-Amerikassa, rajoittuu pohjoisessa
Brasiliaan, lännessä Argentiinaan, etelässä
ja idässä Atlanttiin; 186,926 km<sup>2</sup>,
1,64 milj. as. Pohjoisosassa metsiä,
muualla puutonta ruohikkoa. Ilmasto

<img 1>
Vaakuna.
</img>
terveellistä, subtrooppista. Pääelinkeino karjanhoito;
vehnän, maissin, viinin ja tupakan viljelystä.
Vientitavaroita liha ja lihasäilykkeet, vuodat,
villa, maatalouden tuotteet. Väestö puoliverisiä
intiaaneja ja maahanmuuttaneita valkoihoisia,
viimeksimainittujen enemmistö Argentiinasta.
Vallitsevana kielenä espanja. Eduskunta
2-kamarinen, presidentti valitaan 4 v:ksi.
Pääkaup. <sp>Montevideo.</sp> — <i>Historia.</i>
Oltuaan Espanjan siirtomaana U. vapautui
1814, kuului autonomisena provinssina
Brasiliaan v:sta 1821, itsenäistyi 1828.

<b>Urumtši,</b> kaup. Kiinassa, Itä-Turkestanissa,
Tienšanin pohjoispuolella. 30,000 as.

<b>Urut,</b> soittimista suurikokoisin ja
äänialueeltaan laajin, käytetty etupäässä
kristillisessä jumalanpalveluksessa, U:n
rakenteeseen kuuluu 3 pääosaa: <sp>pillistö,
ilmalaitteet</sp> ja <sp>koneisto.</sp> —
<i>Pillistöön</i> sisältyy useampia <sp>äänikertoja</sp>
(suurimmissa u:ssa yli 200). Niistä kukin
käsittää niin monta erikokoista ja
ääneltään samansointista, mutta eritasoista
pilliä, kuin asteikko vaatii. Soittopöytään
sijoitettujen painimien avulla, joihin
on merkitty kunkin äänikerran nimi,
ne saadaan soimaan tai vaikenemaan.
Koskettimistoja on soittopöydässä käsiä
varten tavallisesti ainakin 2, joskus jopa
</chapter>

<chapter name="Uržum-Usko">
5, sekä jalkoja varten 1. Edellisiä
nimitetään <sp>sormioiksi</sp> (manuaaleiksi),
jälkimmäistä <sp>jalkioksi</sp> (pedaaliksi).
Paitsi eri äänikertojen ja sormioitten
vaihtelulla aikaansaatavaa määräjaksoista
voimanvaihtoa voidaan u:lla aikaansaada
jossakin määrässä myös asteittain
vahvenevaa ja heikkenevää ääntä käyttämällä

<img 1>
Urut (kaavakuva), <i>a</i> palje, <i>b</i> ilmakanava,
<i>c</i> ilmalaatikot, <i>k</i> ilmaputki,
<i>l</i> varapalje, <i>d, e, f, g</i> pillistö (<i>d</i> avoin
metallipilli, <i>e</i> avoin puupilli, <i>f</i>
tukittu pilli, <i>g</i> kieli pilli), <i>h</i> sormio,
<i>i</i> jalkio.
</img>
polkimia <i>(crescendo),</i> joiden
vaikutuksesta erityisiin kaikukaappeihin
sijoitetut äänikerrat pääsevät enemmän tai
vähemmän kuuluville, kaappien
seinämissä sijaitsevien liikkuvien
luukkulaitteitten välityksellä. Sointivärinsä
puolesta äänikerrat jakautuvat eri ryhmiin:
prinsipaali- (eli johtaja-) ryhmä, viulu-,
huiluryhmä, tukitut äänikerrat <i>(Gedackt),</i>
kieliäänikerrat. Paitsi näitä on urssa
vielä <sp>täyteäänikertoja,</sp> joihin
sisältyy toisten yläsäveliä ja joita
käytetään vain yhteissoinnin loistelialsuutta
kohottamaan. Urkunuotteihin ei yleensä
merkitä äänikertojen valintaa, koska
niiden lukumäärä ja laatu eri uruissa
suuresti vaihtelee. Äänikertojen käyttö
riippuu siis soittajan taidosta ja
pätevyydestä. — <i>Ilmalaitteisiin</i> kuuluvat
<sp>palkeet</sp> ja <sp>ilmakanavat.</sp>
Jälkimmäisten kautta ilmavirta johtuu palkeista
puustoihin, saaden ne soimaan.
Palkeita käyntiin saattamaan tarvitaan
vanhemmissa u:ssa polkija, uudemmissa niitä
käyttää sähkömoottori. — <i>Koneisto</i> on
vanhimmissa u:ssa mekaaninen,
rakennettu toisiinsa niveltyvistä puulistoista
ja -vivuista (abstrakteista), uudemmissa
se toimii putkiin puristetun ilman
(pneumaattinen) taikka sähkön
välityksellä. — U:n äänen pääsävyyn
kuuluu tasaisuus ja heikkenemätön
kestävyys sekä kokonaissoinnin mahtavuus.
Senvuoksi u:ja käytetäänkin pääasiallisesti
kirkkosoittimena. Kirkossa u. tavallisesti
sijoitetaan vastapäätä alttaria parvelle,
sinne erityisesti rakennetun kehän
(l. urkukaapin) sisään. Kehän julkisivuun
(fasadiin) sijoitetaan joko soivia tai
pelkästään koristeellisia pillejä.

Kuuluisin urkusäveltäjä on <sp>Bach.</sp>
Uusimmalla ajalla on urkusävellystyylissä
pyritty orkestraaliseen käsittelyyn
(Franck, Reger y. m.). — Uudemman
ajan tunnetuimpia urkujenrakentajia ovat
Walcker, Cavaillé-Coll, Hope-Jones.
Suomessa valmistaa u:ja nyk. ainoastaan
Kangasalan urkutehdas (Tulenheimo).

<b>Uržum</b> <i>[-u'-],</i> pikkukaup. Venäjällä,
Vjatkan piirissä, Kaman lisäjokeen Vjatkaan
laskevan Uržumkan varrella. U:n piirikunnassa
asuu tšeremissejä ja votjakkeja.

<b>U. S. A.,</b> Yhdysvaltojen nimilyhennys,
alkukirjaimet sanoista <i>U</i>nited <i>S</i>tates (of)
<i>A</i>merica.

<b>Usa,</b> <sp>Ussa,</sp> joki Koillis-Venäjällä,
Petšoran lisäjoki oikealta, 750 km.

<b>Usanssit,</b> kauppausanssit (ks. t.).

<b>Usbekistan,</b> Uzbekistan (ks. t.).

<b>Usbekit,</b> uzbekit (ks. t.).

<b>Usedom</b> <i>[ūze-],</i> myös <sp>Üsedom,</sp> saari
Itämeressä, Saksan pohjoisrannikolla
Stettiner Hafun edustalla; 408 km<sup>2</sup>.
Karjanhoitoa, kalastusta, maanviljelystä.
Us. kylpypaikkoja, m. m. Heringsdorf.
Pääpaikka <sp>Svinemünde.</sp> Lounaisrannalla
pieni U:n kaup.

<b>Uskeidi,</b> <sp>uskide,</sp> puolivulkanoitu
kautsu, jota käytetään kengän anturoina.

<b>Uskela,</b> kunta Turun ja Porin läänissä,
Varsinais-Suomen itäosassa; 135,8 km<sup>2</sup>,
4,317 as. (1927). Raakasokeritehdas.
Harmaakivikirkko v:lta 1832, osittain
1830-32 hajoitetun keskiaik. kirkon
kivistä. U:n vieressä on <sp>Salon</sp>
kauppala, [Kallio, „Salon seutu" (1910).]

<b>Uskelanjoki,</b> n. 40 km pitkä joki
Varsinais-Suomessa. Laskee Salon
kauppalan alapuolella Halikonlahteen.

<b>Usko.</b> 1. <i>Tieto-opillisesti:</i>
subjektiivisiin syihin perustuva vakaumus,
jotavastoin tieto merkitsee objektiivisiin
syihin (aistilliseen havaintoon ja
</chapter>

<chapter name="Uskollisuusvala-Uskonpuhdistus">
ajattelemiseen) perustuvaa vakaumusta. —
2. <i>Uskonnollisesti:</i> ihmisen perussuhde
Jumalaan ja yliaistilliseen maailmaan.
(,,Usko on luottamusta Jumalaan ja
kuuliaisuutta hänen sanallensa"; Kaila.)

<b>Uskollisuusvala,</b> vala, jonka
alamaiset vannovat hallitsijalle tai muulle
esivallalle. U:n kaava virkamiehille on
vahvistettu 28/6 1918 annetulla asetuksella.

<b>Uskonkappale</b> (lat. <i>articulus fidei</i>),
lyhyt, mahdollisimman selvä ja ytimekäs lause,
jossa uskonnollinen yhdyskunta ilmaisee jonkin
perustavista uskonvakaumuksistaan. Kristillisten
uskonkappaleiden totuussisällys perustuu
Raamattuun, mutta muoto on sovitettava ajan
tarpeiden ja sielutieteellisten edellytysten
mukaan.

<b>Uskonlahko,</b> uskonnollinen puolue,
joka opinkappaleissa, seurakuntajärjestyksessä
tai tavoissa eroaa vallalla olevasta kirkkokunnasta.

<b>Uskonnonfilosofia,</b> se filosofian osa,
jonka esineenä on uskonto. Se lähtee
uskontoon sisältyväin tosiasiain
historiallisesta tutkimisesta (uskonnonhistoria),
tarkastaa uskonnollisen elämän sielullisia
ilmiöitä niin hyvin yksilössä kuin yhteiskunnassa
(uskontosielutiede), tarkastelee uskonnollisten
mielikuvien ja käsitteiden totuudenarvoa
(uskonnollinen tietokritiikki), johtaa
uskonnollisiin käsitteihin perustuvia
siveellisyyssääntöjä (uskonnollinen siveysoppi)
sekä koettaa lopuksi luoda yleisen uskonnollisen
maailmankatsomuksen (uskonnollinen metafysiikka).

<b>Uskonnonhistoria,</b> tiede, joka
käsittelee kansojen uskonnollisia tapoja,
käsityksiä ja niiden kehitystä. [Kaila (1927).]

<b>Uskonnonhistoriallinen koulukunta,</b>
teologinen suunta, joka korostaa
kristinuskon yhtymäkohtia vanhanajan
kansojen uskontojen kanssa.

<b>Uskonnonmuutos.</b> Joka on täyttänyt
18 v. on oikeutettu eroamaan
uskontokunnasta tai liittymään semmoiseen
uskontokuntaan, jonka järjestys sen sallii.
Jos joku tahtoo erota ev.-lut. tai
kreik.-kat. kirkosta, on hänen tehtävä siltä
henkilökohtaisesti ilmoitus sen
seurakunnan kirkkoherralle, johon hän
kuuluu; kun ero tapahtuu muusta
uskonnollisesta yhdyskunnasta, on ilmoitus
tehtävä yhdyskunnan hallitukselle tai,
jos yhdyskuntaan kuuluu useampia
seurakuntia, seurakunnan hallitukselle.
Kuukauden kuluttua siitä, kun ilmoitus
on tehty, on hänet katsottava
eronneeksi, ja on hänelle siitä todistus
pyynnöstä annettava. Kukaan ei saa kuulua
useampaan kuin yhteen uskontokuntaan
(Hallitusmuoto 8 §; Uskonnonvapauslaki
10/11 1922; Asetus uskonnonvapauslain
täytäntöönpanosta 29/12 1922).

<b>Uskonnonopetus.</b> Jos u:ta valtion
tai kunnan ylläpitämässä tai avustamassa
kansakoulussa, oppikoulussa tai
muussa oppilaitoksessa annetaan jonkin
uskontokunnan opin mukaan, on oppilas,
joka kuuluu toiseen uskontokuntaan tai
joka ei kuulu mihinkään
uskontokuntaan, edusmiehen vaatimuksesta
vapautettava sellaisesta u:sta
(Uskonnonvapauslaki 10/11 1922; Laki
kansakoulutoimen järjestysmuodon perusteista
18/5 1923).

<b>Uskonnonvapaus,</b> sanan ahtaammassa
merkityksessä <sp>uskonvapaus l.
omantunnonvapaus,</sp> on oikeus tunnustaa
omaa uskontoansa tai olla mitään
määrättyä uskontoa tunnustamatta. Sanan
laajemmassa merkityksessä u. käsittää
myös <sp>uskonnonharjoittamis- l.
kulttivapauden,</sp> mikäli lakia tai
hyviä tapoja ei loukata. U. pääsi
vallitsevaksi Euroopan kansojen yleisessä
mielipiteessä valistusajalla.
Ruotsi-Suomessa, jossa siihen asti oli
vallinnut ankara pakko, annettiin 1781
ulkomaalaisille oikeus julkiseen
uskonnonharjoitukseen. Suomessa v:n 1869
kirkkolaki periaatteessa tunnusti u:n.
Protestanttiset eriuskolaiset saivat oikeuden
muodostaa omia seurakuntia 1889.
Erikoisasemassa on kreik.-kat. kirkko ollut
v:sta 1809; vasta 1903 täysi-ikäiset
saivat oikeuden siitä luopua, V. 1922
säädettiin Suomessa u.-laki (Laki Suomen
kansalaisen oikeudesta olla maan
palveluksessa uskontunnustukseensa
katsomatta 10/6 1921; Uskonnonvapauslaki
10/11 1922 ja täytäntöönpanoasetus 29/12 1922).

<b>Uskonoppi,</b> dogmatiikka (ks. t.).

<b>Uskonpuhdistus,</b> <sp>reformatsioni,</sp>
1.500-luvulla syntynyt uskonnollinen ja
henkinen uudistusliike, joka, nousten
taisteluun katolista kirkkoa vastaan,
johti evankeelis-luterilaisen ja
reformeeratun kirkon muodostumiseen. U:n
maaperää valmistivat kirjapainotaidon
keksiminen, maailmankatsomuksia avartavat
suuret maantieteelliset löydöt ja tieteitä,
taiteita ja elämän- ja sivistysihanteita
uudistava renessanssi sekä n. s. reformatoriset
kirkolliskokoukset ja u:n edelläkävijäin
nimellä tunnetut uskonnolliskirkollisen
uudistuksen miehet kuten Wycliffe ja Hus
(ks. n.). — U:n varsinaisena alkukohtana pidetään
31 p:ää lokak. 1517, jolloin <sp>Luther</sp>
</chapter>

<chapter name="Uskonto-Ussa">
naulasi Wittenbergin linnankirkon ovelle
kuuluisat 31 väitöslausettaan kat. kirkon
anekauppaa vastaan. U:n alkuhistoria
on samalla Lutherin historiaa, V. 1520
tapahtui Lutherin lopullinen ero kat.
kirkosta, 1521 Luther ja u. Wormsin
valtiopäivien edessä saavuttivat suuren
periaatteellisen voittonsa, V. 1530
Saksan protestanttiset säädyt esittivät
evankeelisen uskonkäsityksensä pääkohdat, ja
näin muodostui ensimmäinen
protestanttinen tunnustuskirja, Augsburgin
tunnustus. U. aiheutti Saksassa taisteluita,
jotka lopulta johtivat Augsburgin
uskonrauhaan (ks. t.). Melanchthonin kuoleman
(1560) aikoihin protestanttinen
opinkehitys alkoi jo olla pääasiallisesti
valmiina. Saksasta u. levisi Liivinmaalle,
samoin Böömiin. Pohjoismaat, Tanska,
Ruotsi ja Norja sekä Suomi joutuivat jo
u:n ensi vuosina evankeelisen liikkeen
vaikutuksen alaisiksi. — Sveitsin u:n
alkuunpanija on <sp>Zwingli.</sp> Aluksi u.
toimeenpantiin Zürichissä (1528),
sitten Baselissa ja levisi sittemmin
useimpiin saks. kantoneihin. <sp>Calvinin</sp>
johtama ja Genevessä alkuunpanema u.
levisi ransk. kantoneihin ja edelleen Reinin
vartta pitkin Saksaan, Alankomaihin
ja Ranskaan, missä protestantit saivat
kestää vainoa ja verisiä uskonsotia (vrt.
<sp>Hugenotit</sp>), vrt. <sp>Reformeerattu
kirkko.</sp> Englannin u:sta ks.
<sp>Anglikaaninen kirkko.</sp> — Myöskin
paaviudelle uskolliseksi jääneessä
osassa room.-kat. kirkkoa tapahtui
1500-luvun keskivaiheilla aitokatolinen u.,
n. s. vasta-u. l. kontrareformatsioni.

<b>Uskonto</b> (lat. <i>religio</i>) on sisäisesti
katsoen ihmisen tunto siitä, että hän on
riiippuvainen yli-inhimillisestä l.
jumalallisesta voimasta. Sille on
luonteenomaista kunnioitus ja hartaus.
Ulkonaisesti se esiintyy yhteisenä
jumalanpalveluksena, oppina ja usein myös
seurakuntajärjestyksenä. U:t jakautuvat
animistisiin, polyteistisiin ja
monoteistisiin. Animistiseksi sanotaan u:oa,
jossa palvonnan esineenä on järjestymätön
joukko henkiä tai haltijoita.
Polyteistisessa uskonnossa jumalat muodostavat
järjestyneen kokonaisuuden. Monoteismi
on yhden jumalan palvontaa.
Tärkeimpien uskontojen tunnustajien
ylimalkainen lukumäärä:
<table>
<td>Kristinusko<td r>
<td><tab>Katoliset . . . <td r>295 milj.
<td><tab>Evankeeliset . . . <td r>215 milj.
<td><tab>Kreik.-kat . . . <td r>150 milj.
<td><tab>Itämaiset kirkot . . . <td r>10 milj.
<td>Juutalaisuus . . . <td r>15 milj.
<td>Islami . . . <td r>220 milj.
<td>Buddhalaisuus y. m. . . . <td r>460 milj.
<td>Hindulaisuus . . . <td r>215 milj.
</table>
[Menzies, „Maailman uskonnot" (1910);
Rosenqvist, „Religionsproblemet" (1927).].

<b>Uskontorikokset,</b> rikoksia, jotka
loukkaavat toisten uskonnollisia tunteita tai
uskonnollista vapautta. U:sta on
säädetty rangaistukset Rikoslain 10 luvussa,
osaksi muutettuna 10/6 1921. Sitäpaitsi
on Rikoslain 43 luvussa säädetty
rangaistuksia erinäisten kirkollista järjestystä
koskevain määräysten rikkomisesta,

<b>Uskontotiede,</b> tutkimus, jonka
esineenä on uskonnon olemus ja muodot.
Jumaluusopista u. eroaa siinä, että
edellinen tarkastaa uskonnollisia ilmiöitä
kirkon kannalta ja edellyttää erikoisen
jumalallisen ilmestyksen, jotavastoin u.
suorittaa tutkimuksensa ainoastaan
vertailemalla eri uskontoja keskenään.

<b>Uskontunnustus,</b> jonkin kirkkokunnan
virallisesti hyväksytty tunnustus.
N. s. ekumeenisia l. yleisiä kristillisen
kirkon u:ia on kolme: apostolinen u.,
nikealais-konstantinopolilainen u. ja
Atanasiuksen tunnustus (ks. n.). Luterilaisen
kirkon päätunnustus on Augsburgin tunnustus
(ks. t.). vrt. <sp>Tunnustuskirjat.</sp>

<b>Uskonvapaus</b> ks. <sp>Uskonnonvapaus.</sp>

<b>Uskottu mies.</b> Milloin joku henkilö
syystä tai toisesta ei voi pitää
asioistaan huolta, saattaa tämä huolenpito
asianosaisen itsensä tai oikeuden tai muun
viranomaisen määräyksestä tai
muutamissa tapauksissa ilman määräystä
siirtyä toisen henkilön tehtäväksi,
jollaista toimihenkilöä laissa sanotaan
u:ksi m:ksi (Kauppakaari 18:4;
Holhouslaki 19/8 1898, 7:s luku;
Konkurssisääntö 9/11 1868, 5:s luku).

<b>Usma,</b> <sp>Usmankoski,</sp> komea koski
Vienan Kemijoessa, n. 18 km joen suusta.
Pituus n. 0,5 km, putouskorkeus n. 15 m,
n. 120,000 hevosv. U:n alapuolella Usmanan kylä.

<b>Uspallata</b> <i>[-paljā'-],</i> sola,
Etelä-Amerikan Kordillieereissa, Argentiinan ja
Chilen välissä; 3,960 m yl. merenp.; 5 km
pitkä rautatientunneli.

<b>Uspenie</b> <i>[-spjē'nije]</i> (ven.), Marian
taivaaseenastuminen.

<b>Uspenskij</b> <i>[-e'-],</i> <sp>Gleb Ivanovitš</sp>
(1840-1902), ven. kirjailija. Kirjoittanut
etupäässä talonpoikaiskuvauksia.

<b>Uspenskijn katedraali,</b> Helsingin
kreik.-kat. pääkirkko.

<b>Ussa,</b> Usa (ks. t.).
</chapter>

<chapter name="Ussing-Utrakvistit">
<b>Ussing,</b> <sp>Henry</sp> (s. 1855), tansk.
teologi, Tanskan johtavia kirkollisia
henkilöitä. Teoksia suomen.: „Kuvallinen
lähetyshistoria".

<b>Ussuri</b> [ven. äänt. <i>-sū'-</i>], joki
Itä-Aasiassa, Amurin lisäjoki oikealta,
900 km pitkä. Sen juoksua seuraa
Vladivostokin ja Habarovskin välille
rakennettu U:n rata.

<b>Usturt,</b> <sp>Ust-Urt,</sp> Kaspianmeren ja
Araljärven välissä oleva aroseutu.
Asukkaat paimentelevia kirgiisejä.

<b>Usurpaattori</b> (lat.), vallananastaja. —
<b>Usurpatsioni,</b> vallan, vars. julkisen
vallan tai toimivallan anastus.

<b>Usus</b> (lat.), käyttöoikeus, roomal.
oikeudessa personaaliservituutti, joka
tuotti korkeintaan elinkautisen oikeuden
käyttää toisen esinettä ja hyväksensä
nauttia siitä lähtevät tuotteet, kuitenkin
ainoastaan mikäli se oli tarpeellista
oikeutetun, <sp>usuaarin,</sp> omien tarpeiden
tyydyttämiseksi.

<b>Ususfructus</b> (lat.), nautinto-oikeus,
roomal. oikeudessa personaaliservituutti,
joka tuotti korkeintaan elinkautisen
esinekohtaisen oikeuden täysin käyttää
toisen esinettä ja saada hyväksensä siitä
lähtevät tuotteet itse esinettä vahingoittamatta.

<b>Usva,</b> sumu (ks. t.).

<b>U. T.,</b> lyh. = Uusi Testamentti.

<b>Ut,</b> <i>mus.,</i> ks. <sp>Do.</sp>

<b>Utah.</b> <i>[jūta]</i> (nimi johtuu
samannimisestä intiaaniheimosta), valtio (v:sta
1896) Yhdysvaltojen länsiosassa,
Ison-Suolajärven ja Coloradojoen ympärillä;
220,115 km<sup>2</sup>, 450,000 as. (n. 75 %
mormoneja). Vuorimaata, Maanviljelystä
(keinokastelulla), karjanhoitoa, vuorityötä
(kuparia, kultaa, hopeaa, lyijyä y. m.).
Pääkaup. <sp>Sait Lake City.</sp>

<b>Utahin järvi</b> <i>[jūtan],</i> Yhdysvalloissa,
Utahin valtion pohjoisosassa, 40 km
pitkä, 21 km leveä, 1,366 m yl. merenp.
Laskee 170 km pitkän Jordan-joen kautta
pohjoiseen päin Isoon-Suolajärveen. Vesi
suolatonta.

<b>Utajärvi,</b> pienehkö suvantojärvi
Oulujoessa, n. 30 km joen niskasta alaspäin.

<b>Utajärvi.</b> 1. Kunta Oulun läänissä,
Pohjois-Pohjanmaalla, Oulujoen yläjuoksun
kahden puolen; 1,554,0 km<sup>2</sup>, 5,431 as.
(1927). — 2. Rautatieasema Oulun-Vaalan
rataosalla, U:n kunnassa.

<b>Utamaro,</b> <sp>Kitagawa</sp> (1753-1806),
jap. taidemaalari, jap. puupiirroksen
mestareita. Kuvannut naisia (geišoja,
äitejä lapsineen). Päätyö: „Vihreiden
talojen vuosikirja".

<b>Utare . . .</b> ks. <sp>Udar . . .</sp>

<b>Utaret</b> ovat eri eläinlajeilla
muodostuneet eri lukuisista
maitorauhasryhmistä, ovat syntyynsä katsoen
ihorauhasia, vaikka toiminnassaan ovat
läheisessä yhteydessä sukupuolielinten
kanssa. Hevosen ja märehtijäin u. ovat
häpyluun seudussa parittaisina eliminä,
sian ja lihansyöjäin u. ulottuvat
pitkinä, matalina eliminä mainitusta
kohdasta rintalastan tienoille. Hevosen,
lampaan ja vuohen u:ssa on kummallakin
puolen yksi nänni, lehmän 2, kissan 4,
koiran 4-5 ja sian 5-6. Kunkin nännin
päähän aukenevat maitotiehyiden aukot,
joita märehtijöiden nännissä on yksi,
hevosen 2, sian 1-2 ja lihansyöjäin
useampia. vrt. <sp>Maitorauhaset.</sp>

<b>Ut desint vires, tamen est laudanda
voluntas</b> (lat.), „joskin voimia puuttuu,
on kuitenkin tahto kiitettävä" (Ovidius).

<b>Utensiliat</b> (lat.), tarpeet, tarvekalut,
talouskalut.

<b>Uterus</b> (lat.), <i>anat.,</i> emä, kohtu.

<b>Utica,</b> foinikialainen kaup.
Pohjois-Afrikassa, Kartagon luoteispuolella.
Huomattava kauppa- ja merenkulkukeskus.
Foinikialaisten perustama 1100-luvulla e. Kr.,
arabialaisten hävittämä 600-luvulla j. Kr.

<b>Utica</b> <i>[jūtikə],</i> kaup. Yhdysvalloissa,
New Yorkin valtiossa, Erien kanavan varrella.
Kutomateoll. Juustomarkkinat, 100,000 as.

<b>Utile dulci</b> (lat,), „hyödyllinen
yhdistettynä miellyttävään", kirjallinen ja
soitannollinen seura Tukholmassa 1766-95.
Sen haaraosastoja oli Turun Auroraseura
(ks. t.).

<b>Utilitarismi</b> (lat.), hyödyllisyysoppi,
hyötymoraali, vars. engl. moraalifilosofien
vakiinnuttama nimitys sille siveysopilliselle
suunnalle, jonka mukaan siveellisen toiminnan
tarkoitusperänä on yleinen hyöty, yleishyvä.
(„Niin suuri määrä onnea kuin mahdollista niin
monelle kuin mahdollista".) Edustajia: Bentham,
J. St. Mill.

<b>Utopia</b> (kreik.), haaveellinen
maailmanparannussuunnitelma; haave. Sanan
keksijä on engl. Th. More (ks, t.), joka
kirjassaan „Utopia" käytti sitä sen
saaren nimenä, jossa hänen kommunistinen
yhteiskuntaihanteensa oli toteutettu. —
<b>Utopisti,</b> henkilö, joka esittää
mahdottomia maailmanparannussuunnitelmia.

<b>Utra,</b> Pielisensuun kirkonkylä; ennen
Kontiolahteen kuulunut tehdasseurakunta.
vrt. <sp>Utrankoski.</sp>

<b>Utrakvistit</b> (lat.), ne katolilaiset,
jotka vaativat sekä leivän että viinin
jakamista ehtoollisessa. ks. <sp>Hussilaiset.</sp>
</chapter>

<chapter name="Utrankoski-Uudet-Hebridit">
<b>Utrankoski,</b> voimakas koski
Pielisjoen suupuolessa Pielisensuun kunnassa,
lähellä Kontiolahden rajaa; 275 m
pitkä, 1,4 m korkea, 5,693 hevosv.
keskiveden aikana. V. 1832 rakennutti
N. L. Arppe sen rinnalle maamme
ensimmäisen sulullisen kanavan. Kosken
varrella us. tehdaslaitoksia; sen kalapadot
ovat Pielisjoen tuottoisimmat.

<b>Utrecht</b> <i>[ytreht],</i> samannimisen
Alankomaiden maakunnan pääkaup.,
Reinin erään suuhaaran varrella.
Tuomiokirkko Martenskerk 1200-luvulta.
Yliopisto (per. 1636). Tupakkateoll.
Vilkasta kauppaa. Lujasti linnoitettu.
150,000 as. — V. 1579 U:ssa Hollannin
seitsemän pohjoisen maakunnan tekemä
liitto laski perustan Alankomaiden
itsenäisyydelle. V. 1713 tehtiin siellä U:n
rauha, joka lopetti Espanjan perintösodan.

<b>Utriainen,</b> <sp>Karoliina</sp> (s. 1843),
kuuluisa unissasaarnaaja, synt. Vesannolla.
Saarnoja julkaistu. [Voipio, „Profeettoja
ja valheprofeettoja" (1927).]

<b>Utsjoki,</b> joki Suomen Lapin
pohjoisosassa, Tenojoen lisäjoki
oikealta, 65 km.

<b>Utsjoki,</b> Suomen pohjoisin kunta,
Oulun läänissä, Lapissa, Norjan rajalla;
4,902,9 km<sup>2</sup>, 593 as. (1927), melkein
kaikki lappalaisia. Harmaakivikirkko.

<b>Utsond,</b> <sp>Gunnar</sp> (s. 1864), norj.
kuvanveistäjä. Päätyö: Welhavenin
muistomerkki Oslossa.

<b>Utsunomija,</b> kaup. Japanissa, Hondon
sisäosissa, Tokiosta pohjoiseen. 77,000 as.

<b>Ut supra</b> (lat.), kuten yllä.

<b>Utti,</b> rautatieasema Kouvolan-Viipurin
rataosalla, Valkealan kunnassa, 12 km
Kouvolasta. Ilmailuasema. U:n kylässä, U:n
kankaalla Kustaa III voitti venäläiset 1789.

<b>Uttini</b> <i>[-ī'-],</i> <sp>Francesco
Antonio</sp> (1723-95), it.-ruots,
oopperasäveltäjä. Tukholman hovikapellimestarina
1767-87. Sävelsi ensim. ruots. oopperat,
m. m. ,,Thetis ja Peleus".

<b>Utö</b> <i>[ūtö],</i> majakkasaari Korpoon
saaristopitäjän eteläreunalla Turun
ulkosaaristossa. Maamme vanhin loistomajakka,
rak. 1753, viimeksi uusittu 1906. Neliöpohjainen
kivinen majakkatorni; valon korkeus vedenpinnasta
39,8 m, perustuksesta 23,8 m. Majakan vieressä
harmaakivikirkko.

<b>Uuden Jerusalemin kirkko</b> ks. <sp>Swedenborg.</sp>

<b>Uudenkaarlepyynjoki,</b> Lapuanjoki (ks. t.).

<b>Uudenkaarlepyyn maalaiskunta</b> (ruots.
<i>Nykarleby landskommun</i>), ruotsink.
kunta Vaasan läänissä, Etelä-Pohjanmaalla,
U:n ympärillä; 250,5 km<sup>2</sup>, 3,812 as.
(1927). Kuddnäs (ks. t.). Juuttaan taistelukenttä.

<b>Uudenkaarlepyyn rata,</b> 1899
valmistunut ja 1916 purettu Uudenkaarlepyyn
kaupungin omistama kapearaiteinen rautatie
Kovjoen asemalta Uuteen-kaarlepyyhyn;
pituus 12,5 km.

<b>Uudenkaupungin maalaiskunta,</b> kunta Turun
ja Porin läänissä, Varsinais-Suomen rannikolla,
36,7 km<sup>2</sup>, 1,161 as. (1927). Kivilouhimoita,

<b>Uudenkaupungin rata,</b> Turun-U:n
rata, 65 km, valmistui 1924; haararata
Raisiosta Naantaliin (14 km).

<b>Uudenmaan ja Hämeen Läänin Maanviljelysseura</b>
(oik. <i>Nylands och Tavastehus Läns
Landtbrukssällskap</i>), per. 1856.

<b>Uudenmaan lääni</b> käsittää
Uudenmaan maakunnan (lukuunottamatta
Viipurin lääniin kuuluvaa Kymijoen
itäpuolella olevaa osaa) sekä kaakkoisosan
Hämettä. Jakautuu Raaseporin, Lohjan,
Helsingin ja Pernajan kihlakuntiin.
Pääkaup. <sp>Helsinki.</sp> Pinta-ala (ilman
vesiä) 11,364 km<sup>2</sup>, 478,852 as. (1927).
V. 1920, jolloin läsnä olevain asukasten
lukumäärä oli 416,187, oli suomenk.
255,320 ja ruotsink. 157,794.

<b>Uudenmaan Läänin Maanviljelysseura,</b> per. 1897.

<b>Uuden-Seelannin pellava</b> <i>(Phormium
tenax),</i> Uudesta-Seelannista kotoisin
oleva liljakasvien heimoon kuuluva ruoho,
jolla 1-1,5 m pitkät, tasasoukat, lyhyestä
juurakosta kohoavat lehdet. Lehtikuiduista
valmistetaan köysiä ja kankaita. Viljellään,
paitsi kotimaassaan, Austraaliassa, Itä-Intiassa
ja paikoitellen Etelä-Afrikassa.

<b>Uuden-Seelannin pinaatti</b> ks. <sp>Pinaatti.</sp>

<b>Uuden-Siperian saaristo,</b> saariryhmä
Pohjois-Jäämeressä, Lenan suusta koilliseen.
Saaret ovat puuttomia, asumattomia.

<b>Uudestikastajat</b> ks. <sp>Kasteenuudistajat.</sp>

<b>Uudestikasvamiskyky,</b> regeneratsionikyky.
ks. <sp>Regeneratsioni.</sp>

<b>Uudet-Alankomaat,</b> hollantilaisten
1620-luvulla Amerikan itärannikolle
perustama siirtola, jonka pääpaikka oli
Uusi-Amsterdam (ks. t.) Hudson-joen
suussa. V. 1667 alue luovutettiin
Englannille.

<b>Uudet-Hebridit,</b> saariryhmä Austraalian
mantereen itäpuolella, Melaneesiassa;
13,200 km<sup>2</sup>, 60,000 as. Useimmat saaret
</chapter>

<chapter name="Uudisarvo-Uushumanismi">
korkeita ja tuliperäisiä. Asukkaat
sotaisia, osaksi vielä ihmissyöjiä. Kahvin,
kopran ja rikin vientiä. Pääkaup. <sp>Port
Vila (Franceville)</sp> Fate- l.
Efate-saarella. Saaristo on Ranskan ja
Englannin yhteisen hallinnon alainen.

<b>Uudisarvo,</b> esineen hankintakustannusten
yhteinen määrä. U:oa käytetään lähtökohtana
laskettaessa rakennusten ja koneiden nykyarvoa (ks. t.).

<b>Uudistalo,</b> kruununtila, jota viljeltiin
maanviljelystilana ja jolla raivausaikana oli
suurempi tai pienempi verovapaus.

<b>Uuksunjoki,</b> Laatokan pohjoisosaan
laskeva, Soanlahden, Korpiselän ja
Suistamon pienistä järvistä alkava joki;
juoksee m. m. Salmenjärven ja Uuksujärven
läpi, on pitkän matkaa Salmin pitäjän
länsirajana. Tärkeimmät kosket Kivikulmankoski
ja Uuksunkoski.

<b>Uukualuuri</b> (6,000 henkeä), <sp>uukuambi</sp>
(15,000 henkeä), <sp>uukuanjama</sp> (50,000 henkeä),
<sp>uukulonkari</sp> (800 henkeä), amboheimoja,
joiden keskuudessa Suomen Lähetysseura toimii.

<b>Uukuniemi,</b> kunta Viipurin läänissä,
Keski-Karjalassa; 511,7 km<sup>2</sup>, 6,254 as.
(1927).

<b>Uumaja</b> (ruots. <i>Umeå</i>), kaup.
Pohjois-Ruotsissa, Länsipohjassa, Uumajanjoen
varrella, 5 km sen suusta. Teoll.-laitoksia,
puutavaran vientiä. 10,000 as. — Venäläiset
polttivat U:n 1720.

<b>Uumajanjoki</b> (ruots. <i>Ume älv</i>), joki
Pohjois-Ruotsissa Länsipohjan eteläosassa.
Alkaa Norjan rajalta Ylä-Uumajanjärvestä,
juoksee 65 km pitkän, 2-6 km leveän
Suur-Uumajan järven lävitse, laskee
Uumajan kaupungin kohdalla Merenkurkkuun.
Suupuolessa matalikkoja. N. 380 km pitkä.

<b>Uunilintu,</b> <sp>pajulintu</sp>
<i>(Phylloscopus trochilus),</i> 12-14 cm pitkä,
selkäpuolelta har-maanvihreä, vatsapuolelta
vaalean kellertävä, tynnyrilinnun näköinen kerttujen
heimoon kuuluva varpuslintu. Rakentaa maahan
uuninmuotoisen pesän. Munia 5-7, valkoisia,
ruskeapilkkuisia. Laulu vienoa, surunvoittoista.
Yleinen koko maassamme.

<img 1>
Uunilintuja.
</img>

<b>Uunipiimä,</b> <sp>rahkapiimä, kokkeli</sp>
(ven. <i>tvorog</i>), tav. kuoritusta
maidosta erikoistavalla hapatettu piimä, josta
hera poistetaan lämpimässä uunissa seisottamalla,
kunnes maidon juustoaine (itse piimä) kokkeloituu,
minkä jälkeen hera erotetaan siivilöimällä. U.
sullotaan säilytettäväksi tav. puutynnyreihin
suolattuna tai tuoreena. Tärkeä tuote Venäjän
maitotavaramarkkinoilla.

<b>Uuraansalmi,</b> kapea salmi
Viipurinlahden suulla Uuraansaaren
pohjoiskärjen edustalla. Viipuriin kulkevien
suurten höyrylaivojen kulkuväylä. Sen
rannalla Uuras (ks. t.).

<b>Uurainen,</b> kunta Vaasan läänissä,
Pohjois-Hämeessä; 339,4 km<sup>2</sup>, 3,420 as.
(1927).

<b>Uuras</b> l. <sp>Uuraa</sp> (ruots. <i>Trångsund</i>).
1. Kylä Uuraansaaressa Johanneksen kunnassa,
Viipurin ulkosatama. Puutavaranvientiä. Yhteiskoulu.
— 2. Rautatieasema, Viipurin-Koiviston radalta
Kaislahdesta lähtevän 12 km pitkän Uuraan radan
pääteasema, Johanneksen kunnassa, 30 km Viipurista.

<b>Uurna</b> (lat.), ruukku; kivestä, savesta
tai metallista valmistettu hautamalja,
jossa poltetun ruumiin tuhka
säilytetään; malja tai muu astia, johon
vaaliliput lasketaan; kookas maljakko.

<b>Uurteisvalaat,</b> ne hetulavalaat,
joiden ruumiin vatsapuolella on lukuisia
pitkittäisuur teitä ja joilla on selkäevä.
U:ta ovat m. m. sinivalas, sillivalas,
ryhävalas, lahtivalas (ks. n.).

<b>Uusaste,</b> kulman ja kaaren mitta,
suoran kulman ja vastaavan kaaren
sadasosa, lyh. merkki <sup>c</sup>. 1 u. = 100
uusminuuttia ('), 1' = 100 uussekuntia (").

<b>Uusdarvinismi</b> ks. <sp>Polveutumisoppi.</sp>

<b>Uusfilologia,</b> n. s. uusien kielten ja
kirjallisuuksien, tav. vain germaanisten
(paitsi skand.) ja romaanisten, tutkimus.

<b>Uusfilologinen Yhdistys,</b> Helsinki,
per. 1887 (seurana v:sta 1891). Sen
tarkoituksena on edistää uusfilologian
tutkimusta ja samalla olla yhdyssiteenä
tätä alaa edustavien opettajien kesken.
Yhdistyksellä on kaksi julkaisusarjaa,
toinen tieteellinen „Mémoires", toinen
osittain tieteellinen, osittain
kieliopetusta käsittelevä aikakauslehti
„Neuphilologische Mitteilungen".

<b>Uushumanismi,</b> 1700-luvulla herännyt
kasvatusopillinen pyrkimys, joka asetti
päämääräkseen latinakoulun uudistamisen
panemalla enemmän painoa sisällykselle ja
kasvatuksen kellittävään puoleen.
</chapter>

<chapter name="Uusi ...-Uusihopea">
<b>Uusi . . .</b> ks. myös <sp>Neo . . ., Neu . . .,
New . . ., Novo . . .</sp>

<b>Uusiaika,</b> keskiajan (ks. t.) lopusta
meidän päiviimme ulottuva ihmiskunnan
historian ajanjakso.

<b>Uusi-Amsterdam.</b> 1. Alankom. siirtolaisten
1610-luvulla Manhattanin saaren eteläpäähän
perustama kaupunki, josta sittemmin tuli
Uudet-Alankomaat nimisen alankom. siirtolan
pääkaup. ja josta myöhemmin kehittyi nyk.
New York. — 2. Asumaton tuliperäinen saari
Intianmeressä, 38° et. lev., Ranskan hallussa.

<b>Uusi-Britannia.</b> 1. U:n-B:n saaristo =
Bismarckin saaristo (ks. t.). — 2.
Bismarckin saariston suurin saari (ent.
<sp>Uusi-Pommeri</sp>), Uuden-Guinean ja
Uuden-Irlannin välissä; arviolta 26,700
km<sup>2</sup>; vielä suureksi osaksi tutkimaton;
tulivuoria. Väkiluku tietymätön. Pääkaup.
<sp>Rabaul.</sp>

<b>Uusi-Englanti,</b> Yhdysvaltain koillisten
valtioiden (Mainen, New Hampshiren, Vermontin,
Massachusettsin, Rhode Islandin ja Connecticutin)
yhteisnimitys.

<b>Uusi-Espanja,</b> Meksikon nimi 1536-1822.

<b>Uusi-Etelä-Wales</b> (engl. <i>New South
Wales</i>), Austraalian liittovaltioon
kuuluva valtio Kaakkois-Austraaliassa;
801,494 km<sup>2</sup>, 2,3 milj. as., yli
puolet kaupunkilaisia. Maanviljelystä (vehnää,
maissia, appelsiineja), lampaanhoitoa,
vuorityötä (hopeaa, kultaa, kivihiiltä),
teoll. ja kauppaa. Pääkaup. <sp>Sydney.</sp>
— U.-E.-W:ssa alkoi Austraalian siirtolaisasutus
(1788).

<b>Uusi-Georgia,</b> Salomonin saariston
eteläisten saarten yhteisnimitys.

<b>Uusi-Granada,</b> Kolumbian (ks. t.)
ent. nimi.

<b>Uusi-Guinea,</b> Melaneesiaan kuuluva
saari Austraalian mantereen pohjoispuolella;
lähisaarineen n. 800,000 km<sup>2</sup>.
Suurimmaksi osaksi korkeavuorista maata,
korkeimmat huiput lähes 5,000 m yl. merenp.
Pohjoisrannikko jyrkkävuorinen, etelärannikko
matala ja rämeinen. Suuret kivennäisrikkaudet
(kultaa, platinaa, vuoriöljyn y. m.) ovat vielä
melkein käyttämättä. Pääväestönä papualaiset
(ks. <sp>Papua</sp>), joita lienee n. 600,000.
Vanhimpina alkuasukkaina pidetään <sp>tapiroita,</sp>
kääpiömäisiä negriittoja. Sitäpaitsi asuu itäpään
rannikoilla melaneesialaisia. Kulttuuritaso
alhainen; ihmissyöjiä on vielä. — <i>Valtiollisesti</i>
U.-G. jakautuu kolmeen osaan. 1. <sp>Brittiläinen</sp>

<img 1>
Uusi-Guinea. Soutukanootilla kulkua.
</img>
<sp>U.-G. l. Papua,</sp> johon kuuluu saaren kaakkoisosa;
lähisaarineen 235,000 km<sup>2</sup>, 276,000 as.,
joista 1,100 euroopp. Tärkeimmät vientitavarat
kopra, kulta ja helmet. Pääkaup. <sp>Port Moresby.</sp>
Alue liitettiin 1883 Austraalian Queenslandiin,
julistettiin 1888 Englannin kruununsiirtomaaksi
ja 1901 Austraalian liittovaltion territorioksi.
— 2. <sp>Uuden-Guinean territorio,</sp> ent.
<sp>Saksan U.-G. l. Keisari Vilhelmin maa</sp>
(ks. t.) käsittää saaren koillisosan. Territorioon
kuuluu lisäksi Bismarckin saaristo ja pohjoiset
Salomonin saaret. Yht. pinta-ala n. 235,000 km<sup>2</sup>
ja asukasluku n. 400,000. V:sta 1921 Austraalian
liittovaltion hallinnan alainen mandaattialue.
Kopran, kautsun, kaakaon ja kahvin vientiä. Pääkaup.
<sp>Rabaul.</sp> — 3. <sp>Alankomaiden U.-G.</sp>
käsittää saaren länsiosan; 400,000 km<sup>2</sup>,
200,000 as. Alue muodostaa Molukkien kera Alankomaiden
Intian hallintopiirin, jonka pääkaup. on <sp>Amboina</sp>
(Molukeilla). — U:n-G:n löysi 1526 port. de Meneses,
se tuli siirtomaa-alueeksi 1880-luvulla; Saksa menetti
osuutensa maailmansodassa. [Landtman, „Nya Guinea färden"
(1913) ja „Papualaisten parissa" (1914).]

<b>Uusi-Hannover,</b> Bismarckin saariston
(ks. t.) saari; 1,370 km<sup>2</sup>.

<b>Uusi-Hollanti,</b> Austraalian mantereen
vanha nimi.

<b>Uusihopea,</b> <sp>uushopea,</sp> kuparin,
sinkin ja nikkelin lejeeraus, Kiinasta
Eurooppaan tullut pakfongin nimellä.
Nyk. kaupassa eri painosuhteisina
seoksina ja eri nimillä (argentaani, alpakka,
semilargent, y. m.), myös galvaanisesti
hopeoituna (alfenidi). Kestää ilman ja
happojen vaikutusta paljon paremmin
kuin sen seososat erikseen.
</chapter>


<chapter name="Uusimaa">
<b>UUSIMAA</b>

<img 1>
1. Lohja. Vaanilan kartano.
</img>

<img 1>
2. Nurmijärvi. Palojoki.
</img>

<img 1>
3. Pohjanpitäjän lahti.
</img>



<b>UUSIMAA</b>

<img 1>
4. Rannikkomaisema Hangon läheltä
</img>

<img 1>
5. Sipoon saaristosta.
</img>

<img 1>
6. Pyhtään kirkkorantaa.
</img>
</chapter>

<chapter name="Uusi-Irlanti-Uusi-Mecklenburg">
<b>Uusi-Irlanti,</b> ennen <sp>Uusi-Mecklenburg,</sp>
Bismarckin saariston (ks. t.) saaria; 7,360 km<sup>2</sup>.

<b>Uusikaarlepyy</b> (ruots. <i>Nykarleby</i>),
kaup. Vaasan läänissä, 4 km Lapuanjoen
suusta. 5-luokk. yhteiskoulu, krist.
kansanopisto, miesseminaari (kaikki
ruotsink.). Puukirkko v:lta 1708. 1,340 as.
(1927), niistä yli 1/10 suomenk. — U. sai
kaupunginoikeudet 1620. V. 1899
valmistunut kapearaiteinen rautatie U:stä
Kovjoelle myytiin ja purettiin 1916.

<img 1>
Uusikaarlepyy. Seminaari.
</img>

<b>Uusi-Kaledonia,</b> saari Austraalian
mantereen itäpuolella Melaneesiassa,
kauriin kääntöpiirin pohj.-puolella; 16,000
km<sup>2</sup>, lähisaarineen (m. m. Loyalty- ja
Chesterfield-saaret) 18,500 km<sup>2</sup>, n. 50,000
as. Maanviljelystä, vuoret mineraalirikkaat
(nikkeliä runsaasti). Ranskan siirtomaa v:sta
1853. Pääkaup. <sp>Nouméa.</sp> — U:n-K:n löysi
Cook 1774.

<b>Uusi-Kartago.</b> 1. ks. <sp>Kartago.</sp> —
2. Cartagenan (ks. t.) roomalaisaik. nimi.

<b>Uusi-Kastilia</b> ks. <sp>Kastilia.</sp>

<b>Uusikaupunki,</b> kaup. Turun ja Porin
läänissä, Varsinais-Suomen rannikolla.
Kunnallinen yhteislyseo. Harmaakivikirkko
vv:lta 1623-29, museona; tiilikirkko (rak.
1858-63). Lounais-Suomen piirimielisairaala.
Hyvä satama. Laivanvarustusta. Kaksi sahaa,
veneveistämö, laivatelakka, villatavaratehdas;
muokatun kiven vientiä. 4,416 as. (1927). —
U., aik. <i>Kalainen,</i> sai alkunsa
vakkasuomalaisten keskiajalla harjoittamasta
kaupankäynnistä. Sai 1616 kaupunginoikeudet.
Kaupungissa tehtiin U:n rauha 1721 (ks.
<sp>Suomi,</sp> p. 488).

<img 1>
Uusikaupunki.
</img>

<b>Uusikirkko</b> (T. l.), kunta Turun ja
Porin läänissä, Varsinais-Suomen rannikolla;
259,9 km<sup>2</sup>, 4,234 as. (1927).
Sundholman ja Uussaaren kartanot.
Harmaakivikirkko n. v:lta 1400,
kalkkimaalauksia. — <b>Uusikirkko</b> (V. l.),
kunta Viipurin läänissä, Karjalan kannaksella,
Suomenlahden rannalla, 584,4 km<sup>2</sup>, 13,027 as.
(1927). Huvila-asutusta. Rantamäen (keuhkotautisten)
työkoti. vrt. <sp>Kanneljärvi.</sp>

<b>Uusi Kotimaa,</b> New York Millsissä
Minnesotassa ilmestyvä suomenk. sanomalehti,
per. 1881; læstadiolaisten äänenkannattaja.

<b>Uusikylä,</b> rautatieasema
Lahden-Kouvolan rataosalla, Nastolan
kunnassa, 21 km Lahdesta.

<b>Uusimaa,</b> Suomen hist. maakunta
Suomenlahden rannalla, Varsinais-Suomeen,
Hämeeseen, Savoon ja Karjalaan rajoittuva.
Maakuntaan kuuluvat Suomenlahden ulkosaarista
Suursaari, Tytärsaari ja Lavansaari. Eteläisin
kohta Hankoniemi, pohjoisin Sippolan pohjoiskärki
(60° 56'), läntisin Bromarvissa (2° 7' länt. pit.
Helsingistä), itäisin Vehkalahdella (2° 30'
it. pit. Helsingistä). Suurin osa kuuluu U:n
lääniin, itäosa Viipurin lääniin. — U. on
suurimmaksi osaksi tasankoa, epätasaisinta
on läntisin osa, Maakunnan pohjoisosan halki
kulkee Salpausselkä ja sen jatkona Lohjanselkä,
ja näiden vierteiltä, 100-150 m:n
korkeudesta, maa viettää loivasti mereen.
Suomenlahden rannikolla on luonnonkaunis
saaristo. Vesistöjä on suhteellisen
vähän (U:n läänissä vain 6,4 % pinta-alasta).
— Länsi-U. oli jo kivikaudella asuttua, mutta
vasta keskiajalla U. asutettiin lopullisesti.
Ruots. asutus vakiintui viikinkiajan päätyttyä.
Ruots. ja suom. asutuksen välillä ei ole niin
jyrkkää kielirajaa kuin Pohjanmaalla. —
Vaakuna ks. kuvaliitettä I osan alussa.
ks. <sp>kuvaliitettä.</sp>

<b>Uusimaailma,</b> Amerikka; vastakohta:
vanhamaailma = Eurooppa, Aasia ja Afrikka.
Austraaliaa ei lueta kumpaankaan.

<b>Uusi-Mecklenburg,</b> Uuden-Irlannin
(ks. t.) ent. nimi.
</chapter>
<chapter name="Uusi-Meksikko-Uuskreikan kieli ja kirjallisuus">
<b>Uusi-Meksikko</b> (engl. <i>New Mexico</i>),
valtio (v:sta 1912) Yhdysvalloissa Meksikon
rajalla; 317,609 km<sup>2</sup>, 360,000 as.,
enemmistö intiaanien ja espanjalaisten
sekakansaa. Maanviljelystä, karjanhoitoa,
vuorityötä. Pääkaup. <sp>Santa Fé.</sp>

<b>Uusiminen</b> ks. <sp>Rikoksen uusiminen.</sp>

<b>Uusi-Pommeri,</b> Uuden-Britannian
(ks. t.) ent. nimi.

<b>Uusi-Ruotsi</b> (ruots. <i>Nya Sverige</i>),
ent. ruots. siirtokunta Pohjois-Amerikassa,
Delaware-joen ja -lahden kahden puolen.
Siirtokunta perustettiin 1638, ja siirtolaisten
joukossa oli muutamia satoja Ruotsin metsäsuomalaisia;
hollantilaisten valloittama 1655, joutui pian
senjälkeen Englannille. [Hist. Arkisto XX.]

<b>Uusirvingiläiset</b> ks. <sp>Irving,</sp> Edward.

<b>Uusi-Seelanti,</b> Austraalian mantereen
kaakkoispuolella oleva kaksoissaari; väestön

<img 1>
Uusi-Seelanti. Katukuva Christchurchin
kaupungista.
</img>
enemmistö englantilaisia, n. 60,000
alkuasukasta (maoria). Muodostaa
us.pienten saarien ja saariryhmien (Chatham
l. Warekauri, Antipodisaaret, Auckland,
Kermadec) kera Brittiläiseen maailmanvaltaan
kuuluvan U:n-S:n <sp>dominionin</sp>
(270,000 km<sup>2</sup>, 1,35 milj. as.). Pääsaaret
ovat Pohjoissaari (114,300 km<sup>2</sup>, 832,000
as.) ja Eteläsaari (150,500 km<sup>2</sup>, 512,000
as.); näiden välissä on Cookin salmi ja
Eteläsaaren eteläpuolella Stewartin saari
(1,714 km<sup>2</sup>, n. 500 as.). — Pohjoissaarella
on vulkaanisia kivilajeja, toimivia
tulivuoria, kuumia lähteitä, mutavulkaaneja
y. m. tuliperäisyyden muodostumia.
Eteläsaarella vanhat kivilajit (graniitit,
gneissit) muodostavat mahtavia
vuoristoja, joissa laajoja jäätiköitä. Korkein
vuori Mount Cook (3,764 m). — Ilmastossa
huomattava lauhkeat talvet ja viileät
kesät, Sateentulo runsain länsirannikolla.
Enemmän kuin 75 % siemenkasveista on
endeemisiä. — Elinkeinoista karjanhoito
on tärkeämpi kuin maanviljelys; villat,
voi, jäädytetty liha ja juusto ovat
tärkeimmät vientitavarat. Vuorityö tuottaa
kultaa, kuparia ja kivihiiltä. Metsät on
suureksi osaksi hakattu. — Valtiokirkkoa
ei ole; 42 % väestöstä kuuluu anglikaaniseen
kirkkoon, 25 % on presbyteeriläisiä, 13 %
room.-kat., 9 % metodisteja, 1 yliopisto ja
4 collegea. — Rautateitä 5,200 km. Pääkaup.
<sp>Wellington</sp> (Pohjoissaarella), suurin
kaup. <sp>Auckland</sp> (Pohjoissaarella). —
Hallinnon johdossa on Englannin kuninkaan
nimittämä kenraalikuvernööri. Eduskunta on
2-kamarinen, äänioikeus yleinen.
Hallitus, valtioneuvosto, on 12-jäseninen. —
U:een-S:iin kuuluvat Kansainliiton
mandaattina Samoan saaret ja Naurusaari; sen
hallinnon alainen on myös Etelämantereella
oleva <sp>Rossin maa</sp> (Viktorian
maa ympäristöineen). — U:n-S:n löysi
A. Tasman 1642, lähemmin sitä tutki
J.Cook 1769-77. Uudisasutus alkoi 1814;
häikäilemätön maananastus sai maorit
ryhtymään sotaan siirtolaisia vastaan
(viimeksi 1859-70).

<b>Uusi-Siperia,</b> Uuden-Siperian saaristo (ks. t.).

<b>Uusi Skotlanti,</b> Nova Scotia (ks. t.).

<b>Uusi Suometar,</b> Helsingissä 1869-1918
ilmestynyt aamulehti, suomalaisen puolueen
pää-äänenkannattaja. Päätoimittajana
1870-1906 oli V. Lounasmaa (ks. t.). vrt.
<sp>Suometar.</sp> — <i>Uusi Suomi,</i>
Uuden Suomettaren seuraa ja, ilmestyy v:sta
1919. kokoomuspuolueen pää-äänenkannattaja.
Päätoimittaja K. Koskimies (ks. t.).

<b>Uusi Suomi</b> (engl. <i>New Finland</i>),
suomalaissiirtola Saskatchevanin maakunnassa
Sisä-Kanadassa, suomalaisia n. 800.

<b>Uusi Testamentti</b> ks. <sp>Raamattu.</sp>

<b>Uusjako</b> ks. <sp>Maanjako.</sp>

<b>Uuskantilainen oppisuunta,</b> saks.
filosofinen suunta, joka tutkii filosofian
perustavia tieto-opillisia kysymyksiä
Immanuel Kantin kriitillisessä hengessä.
Sen edustajia ovat m. m. F. A. Lange,
H. Cohen, P. Natorp, R. Stammler,
K. Vorländer, H. Vaihinger.

<b>Uusklassillisuus,</b> myös <sp>klassisismi,</sp>
taidesuunta, joka v:n 1800 vaiheilla saattoi
taiteen antiikin vaikutuksen alaiseksi. U:n
huomattavimpia taiteilijoita ovat esim. L.
David, Prud'hon, Ingres, Canova, Thorvaldsen,
Rauch ja Schinkel (ks. n.).

<b>Uuskreikan kieli ja kirjallisuus.</b>
1. <i>Kieli</i> on muinaisen kreikan hist. jatko.
Se on edelleenkehittymä hellenistisestä
yhteiskielestä n. s. koinesta, joka
kansanomaisessa muodossaan esiintyy kreik.
</chapter>

<chapter name="Uuskreikkalaiset-Uzbekit">
Uudessa Testamentissa. Muinaiskreik.
oikeinkirjoitus on pääasiassa säilytetty,
joskin ääntämys on usein muuttunut.
Kansankielessä on runsaasti lainasanoja,
joita ei ole kirjakielessä. — 2.
<i>Kirjallisuus</i> on paljon vähäpätöisempi kuin
Kreikan klassillisena aikana. 1700-luvun
keskivaiheilla alkaneen kansallisen
herätyksen etevin edustaja on <sp>Korais;</sp>
samalla vuosisadalla eli isänmaallinen
runoilija <sp>Rhegas</sp> (k. 1798). 1800-luvun
alkupuolella on vapaussota keskeisessä
asemassa, vars. lyriikassa (<sp>Solomos,</sp>
k. 1857); saman sataluvun etevimmät
novellikirjailijat olivat <sp>Bikelas</sp> ja
<sp>Drosinis</sp> (s. 1859), etevä satiirikko
oli <sp>Suris</sp> (k. 1924). Uudempi
kansanlaulurunous on huomattava.

<b>Uuskreikkalaiset,</b> nykyisistä
kreikkalaisista käytetty nimitys (erotukseksi
antiikin helleeneistä).

<b>Uuslamarckilaisuus,</b> neolamarckismi,
ks. <sp>Polveutumisoppi.</sp>

<b>Uuslatinalainen,</b> renessanssin
jälkeinen latinankielinen.

<b>Uusmalthusianismi,</b> oppisuunta, joka
hyväksyen Malthuksen (ks. t.) väestölain
pitää liikaväestöä yhteiskunnallisten
epäkohtien syynä ja hyläten Malthuksen
ehdottaman sukupuolipidättyväisyyden
tehottomana, vieläpä vahingollisena,
suosittelee väestön liiallisen lisääntymisen
estämiseksi n. s. ehkäisykeinoja.

<b>Uusplatonilaisuus,</b> filosofinen
oppisuunta, joka syntyi 200-luvulla j. Kr.
kreik. filosofian ja itämaisen teosofisen
mietiskelyn yhtymisestä. U:n varsin,
alkuunpanija on Ammonios Sakkas ja
sen etevin edustaja Plotinos.

<b>Uusromantiikka</b> ks. <sp>Romantiikka.</sp>

<b>Uusskolastiikka,</b> <sp>uustomismi,</sp>
Tuomas Akvinolaiseen perustuva
nykyaikainen kat. filosofia.

<b>Uusvitalismi</b> ks. <sp>Vitalismi.</sp>

<b>Uute</b> l. <sp>uutos, ekstrakti, dekokti,</sp>
uuttamalla valmistettu liuos tai se aine,
mikä on uuttamalla erotettu, sittenkun
liuotin on poistettu. vrt. <sp>Uuttaminen.</sp>

<b>Uutistoimistot</b> ks. <sp>Sähkösanomatoimistot.</sp>

<b>Uutos,</b> uute (ks. t.).

<b>Uuttaminen,</b> <sp>ekstraheeraaminen,
ekstraktsioni,</sp> jähmeidenaineiden,
kasvinosien y. m. käsittely liuottimilla
(vedellä, alkoholilla, eetterillä y. m.)
liukenevien aineiden erottamiseksi ja
talteenottamiseksi. Liuos tai aine, joka
saadaan, kun liuotin on osaksi tai kokonaan
haihdutettu, on <sp>uute l. ekstrakti;</sp>
jos liuottimena on kuuma vesi, sanotaan
uutetta <sp>dekoktiksi.</sp> — Käytetty
myös hitsaamisen merkityksessä.

<b>Uutuanjoki</b> (norj. <i>Munkelven</i>) alkaa
Inarin Lapin pikku järvistä, laskee
Norjan puolella Varanginvuonosta etelään
pistävän Näytämönvuonon perukkaan
(Uutuanvuonoon); 33 km pitkä.

<b>Uvarov</b> <i>[-ā'-],</i> <sp>Aleksej
Sergejevitš</sp> (1828-84), ven. muinaistutkija,
kreivi, kansanvalistusmlnisterinä 1833-49
toimineen <sp>Sergej Semenovitš</sp> U:n
(1786-1855) poika. Julk. m. m. tutkimuksen
merjalaisista. U:n puoliso <sp>Praskovia
Sergejevna U.</sp> (1840-1924) oli myös
huomattava muinaistutkija.

<b>Uvaroviitti,</b> <sp>kromigranaatti,</sp>
vihreä granaattilaji. Kauniita u.-kiteitä
on löydetty Outokummun kuparikaivoksesta.

<b>Uvertyyri</b> (ransk.), <i>mus.,</i> alkusoitto,
etenkin oopperassa.

<b>Uxmal</b> <i>[uhmāl],</i> rauniokaup.
Meksikossa, Yucatanin niemimaalla, Meridasta
etelään, maya-kansan rakennuttama.

<b>Uzbekistan,</b> <sp>Usbekistan, Usbekia</sp>
(ven. lyh. <i>UzbSSR</i>), sosialistinen
neuvostotasavalta Venäjän Keski-Aasiassa
Turkmeenian itäpuolella; 550,700 km<sup>2</sup>, 4,<sub>8</sub>
milj. as. (enemmistö uzbekkeja). Karjanhoitoa,
puutarhanviljelystä, maanviljelystä. Per. 1924.
Pääkaup. <sp>Taškent.</sp>

<b>Uzbekit,</b> <sp>usbekit,</sp>
turkkilaisperäinen kansa Turkestanissa.
Muhamettilaisia. 435,000 henkeä.
</chapter>

<chapter name="V-v. a.">
<h3>V</h3>
<b>V,</b> euroopp.-lat, kirjaimiston 22:s
kirjain. Roomal. lukumerkkinä V = 5.
Musiikissa V = violino, voce. Kemiassa V =
vanadiini, W = wolfram. Kompassissa W on
lännen (engl. <i>west</i>) merkki; fysiikassa v on
us. nopeuden merkkinä, V = voltti, W = watti.

<b>v. a.,</b> lyh. sanoista väliaikainen.

<b>Waadt,</b> Vaud (ks. t.).

<b>Waag</b> (unk. <i>Vág,</i> tšek. <i>Vah</i>),
Tonavan lisäjoki vasemmalta, Tšekko-Slovakiassa.
375 km pitkä.

<b>Vaahersalo,</b> n. 7 km pitkä, 1-2 km
leveä asuttu saari Punkaharjun
länsipuolella Punkaharjun pitäjässä.

<b>Vaahtera</b> <i>(Acer),</i> kaksisirkkaisia
puita ja pensaita. Lehdet tav. kourasuoniset,
liuskaiset, kukat vihreät tai keltaiset (joskus
valkoiset tai punertavat), huiskilossa, sarjassa
tai tertussa. Hedelmä isosiipinen, 2-lohkoinen
lohkohedelmä. Lehdet käyvät syksyisin hallaöiden
jälkeen korean värisiksi. Meillä kasvaa Etelä-
ja Keski-Suomen lehtoseuduissa luonnonvaraisena
sekä yleisenä puistopuuna <sp>metsä-v.</sp>
<i>(A. platanoides),</i> jonka lehdet ovat

<img 1>
Vaahtera. Alinna kukkiva
oksa, ylh. vas. hedekukka,
keskellä hedelmä, oik.
kaksineuvoinen kukka.
</img>
sormihalkoiset ja jonka vihreänkeltaiset kukat
puhkeavat samanaikaisesti kuin lehdetkin.
— Metsä-v. viihtyy parhaiten lihavilla,
tuoreilla, syväpohjaisilla rinnemailla,
etenkin etelärinteillä. Syksyllä maahan
karisseet siemenet (oikeastaan lohkohedelmät)
itävät seur. keväänä. Aukealla paikalla v.
kasvaa hyvin tuuhealatvuksiseksi, tiheässä
metsikössä sille kasvaa suora, arvokas runko.
Nopeakasvuinen, jopa 20 m korkea. V. kukkii
(25-30-vuotiaana) touko-kesäkuun vaiheessa.
Puu on kovaa, kuivana kestävää ja
helposti kiilloittuvaa. Sitä käytetään
huonekaluihin, vaunuihin, sorvaukseen ja
soittokoneisiin, parkettilevyihin y. m.
sekä petsattuna kalliimpien puulajien
jäljittelyyn. — Puistopuuna viljellään
myös keski- ja eteläeuroopp. <i>A.
pseudoplatanus</i>ta (jolla kukat tertuissa)
ja <i>A. campestre</i>a. Pohjois-Amerikassa
valmistetaan sikäläisen <sp>sokeri-v:n</sp>
<i>(A. saccharinum)</i> mahlasta, joka sisältää
2-4 % sokeria, suurin määrin v.-siirappia
ja v.-sokeria. Metsä-v:nkin mahla sisältää
runsaasti sokeria.

<b>Vaahto,</b> joukko ohuiden nestekelmujen
erottamia kaasukuplia. V:oa syntyy, kun
nesteeseen on lisätty jotakin ainetta,
joka alentaa sen pintajännitystä (esim.
saippuaa, valkuaisainetta).

<b>Vaajakoski.</b> 1. Koski. Leppävesi
purkautuu Päijänteeseen Haapakosken
kautta; viimeksimainittu on kolmiosainen,
joista alin on nimeltään V. (putouskorkeus
1,6 m, 3,733 hevosv.). Tästä saavat Suomen
Osuuskauppojen Keskuskunnan lukuisat tehtaat
käyttövoimansa.

<img 1>
Vaajakoski. Sähkövoima-asema.
</img>
— 2. Taajaväkinen yhdyskunta Jyväskylän
maalaiskunnassa, n. 2,500 as. Siellä
on Suomen Osuuskauppojen Keskuskunnan
harjatehdas, margariinitehdas,
marjanjalostuslaitos puutarhaviljelyksineen,
tulitikkutehdas, paperin jalostustehdas,
sahalaitos, puunjalostustehdas ja makeistehdas
y. m. — 3. Rautatieasema (ennen <sp>Haapaniemi</sp>)
Jyväskylän-Pieksämäen rataosalla, Jyväskylän
maalaiskunnassa, 8 km Jyväskylästä.

<b>Vaajasalo,</b> n. 6 km pitkä, 2-3 km
leveä asuttu saari Kallavedessä, Kuopion
pitäjässä, n. 5 km kaupungista itään.

<b>Vaaka</b> <i>(Libra),</i> eläinradan 7:s merkki
<i>[stjärnmärket vågen]</i> , johon Aurinko joutuu n. 23 p. syysk.;
myös tähtikuvio Skorpionin ja Neitsyen välillä.

<b>Vaaka,</b> punnitsemislaite, joko
vipulaite kappaleiden massan mittaamiseksi
tai jousilaite kappaleihin kohdistuvan
maan vetovoiman mittaamiseksi. Tav.
</chapter>



<chapter name="Suomen kaupunkien vaakunat">
<b>SUOMEN KAUPUNKIEN VAAKUNAT</b>
<table>
<td c><img><td c><img><td c><img><td c><img>
<td c>Helsinki<td c>Porvoo<td c>Loviisa<td c>Tammisaari
<td c><img><td c><img><td c><img><td c><img>
<td c>Hanko<td c>Turku<td c>Naantali<td c>Uusikaupunki
<td c><img><td c><img><td c><img><td c><img>
<td c>Rauma<td c>Pori<td c>Maarianhamina<td c>Hämeenlinna
<td c><img><td c><img><td c><img><td c><img>
<td c>Tampere<td c>Lahti<td c>Viipuri<td c>Hamina
<td c><img><td c><img><td c><img><td c><img>
<td c>Lappeenranta<td c>Käkisalmi<td c>Sortavala<td c>Kotka
</table>

<b>SUOMEN KAUPUNKIEN VAAKUNAT</b>
<table>
<td c><img><td c><img><td c><img><td c><img>
<td c>Mikkeli<td c>Heinola<td c>Savonlinna<td c>Kuopio
<td c><img><td c><img><td c><img><td c>
<td c>Joensuu<td c>Iisalmi<td c>Vaasa<td c>
<td c><img><td c><img><td c><img><td c><img>
<td c>Kristiina<td c>Kaskinen<td c>Uusikaarlepyy<td c>Pietarsaari
<td c><img><td c><img><td c><img><td c><img>
<td c>Kokkola<td c>Jyväskylä<td c>Oulu<td c>Raahe
<td c><img><td c><img><td c><img><td c><img>
<td c>Kajaani<td c>Tornio<td c>Kemi<td c>Salon kauppala
</table>
</chapter>


<chapter name="Vaakalintu-Vaali">
<img 1>
Tavallinen vaaka.
</img>
v:n pääosa, v:n <sp>selkä,</sp> on tasavartinen
vipu, joka lepää tukisärmän, n. s. <sp>terän</sp>
varassa ja jonka päihin on ripustettu <sp>v.-kupit.</sp>
V:n tasapainoasentoa osoittaa sen selkään kiinnitetty
<sp>kieli.</sp> Kulumisen estämiseksi ovat hienot
v:t varustetut pysähdyttämis- (arreteeraus-)
laitteella. Kappaleen punnitsemiseen v:lla käytetään
määrämassaisia punnuksia. Punnitusvirheiden
supistamiseksi käytetään <sp>tareerausta</sp>
(ks. t.) tai kaksinkertaispunnitsemista (s. o.
punnitsemista kummassakin vaakakupissa erikseen).

<img 1>
Pöytävaaka.
</img>
— Erikoisia v:n lajeja: <sp>pöytä-v. l. Robervalin</sp>
v., jonka muodostaa kaksi yhdensuuntaisesti liikkuvaa
vipua; tällä järjestelyllä saadaan punnitustulos,
joka on riippumaton kappaleen asemasta v.-kupissa,
vaikka vipuvarren pituus näennäisesti muuttuukin.
<sp>Heiluri-v:ssa</sp> syntyy tasapaino kappaleen
ja heiluriin kiinnitetyn vastapainon välillä.
Tällaisia ovat <sp>kirje-v.</sp> ja uudenaikaiset
puoti- ja tavara-v:t. <sp>Luisti-v:ssa</sp> on

<img 1>
Kirjevaaka.
</img>
siirrettävä vastapaino. Molemmat ovat
varustetut kokeellisesti tai laskuilla
määrätyllä asteikolla; punnitus käy nopeasti
<sp>(pika-v.).</sp> Tähän ryhmään kuuluvat
myös erilaiset <sp>puntarit. Kymmenys-v:ssa</sp>
(ks. t.) l. <sp>desimaali-v:ssa</sp> on punnusten
vipuvarsi 10 kertaa kuorman varsi; punnuksia
tarvitaan vain 1/10 kuormasta; punnituksen
tarkkuus kärsii vastaavasti. Myös <sp>sadannes
l. sentesimaali-v:oja</sp> on. <sp>Jousi-v:n</sp>
muodostaa painon vaikutuksesta venyvä tai
kokoonpuristuva jousi, useimmiten kierteen tai
kierukan muotoinen, ja kokeellisesti määrätty
asteikko. <sp>Maitovaaka</sp> on us. varustettu
tilavuusyksikön mukaisella asteikolla.

<b>Vaakalintu,</b> suom. saduissa mainittu
iso tarulintu, joka kuljettaa ihmisiäkin;
sittemmin myös = aarnikotka l. griippi.

<b>Vaakasuora,</b> <sp>horisontaalinen,</sp>
pystysuoraa vastaan kohtisuora suunta tai taso.

<b>Vaakitus,</b> <sp>punnitus, nivelleeraus,</sp>
korkeusmittausmenetelmä, jossa käytetään
vesivaa'an ja kaukoputken yhdistelmää,
<sp>v.-konetta,</sp> ja pystysuorassa asennossa
pidettävää mittatankoa, <sp>v.-tankoa.</sp>
V.-koneella tähtäämällä määrätään, kuinka
korkealla maan pinnasta kullakin kohtaa on se
vaakasuora taso, jossa v.-koneen kaukoputken
akseli kääntyy. <sp>Tarkka-v:ssa</sp> käytetään
erikoisen tarkkaa v.-konetta ja sen kaukoputken
poikkeama todellisesta vaakasuorasuunnasta
otetaan korjauksena huomioon. — <sp>Trigonometrinen</sp>
v. tapahtuu havaitsemalla korkeuskulmia.
— <b>Vaakitustanko,</b> jaloni (ks. t.).

<b>Vaaksiaiset</b> <i>(Tipula),</i> sääskiin
kuuluvia suuria hyönteisiä, joilla on hyvin
pitkät ja hoikat raajat. Imevät lyhyellä
kärsällään nesteitä kasveista, mutta
eivät pistä eläimiä. Toukat 30-40 mm
pitkät, jalattomat, harmaat; tekevät vahinkoa
jyrsimällä viljakasvien juuria poikki.

<b>Vaakuna,</b> kuvio l. merkki, jota
valtio, kaupunki, hallitsija- tai muu suku
käyttää pysyvänä merkkinään esim.
kilvessä, lipuissa y. m. Myös virastoilla,
yhdistyksillä y. m. on usein omat v:nsa.
Suomen ja maakuntien v:ien kuvat ovat
I osan alussa ja kaupunkien tämän
hakusanan kohdalla. — <b>Vaakunatiede,</b>
heraldiikka (ks. t.).

<b>Vaal</b> <i>[fāl],</i> joki Etelä-Afrikassa,
Oranjejoen lisäjoki oikealta, n. 680 km.

<b>Waal,</b> Reinin  eteläinen suuhaara.

<b>Vaala.</b> 1. Satamapaikka Oulujärven
luoteispäässä, Oulujoen niskassa,
Oulujoen koskenlaskureitin lähtökohta.
Matkailijayhdistyksen omistama Uutelan
täysihoitola urheilukalastajia varten. —
2. Rautatieasema tulevalla Oulun-Kontiomäen
rataosalla, Utajärven kunnassa.

<b>Vaali.</b> Yleiset vaalit toimitetaan joko
siten, että valitsijat itse suorastaan
valitsevat edustajansa <sp>(välitön v.),</sp> tai
siten, että he valitsevat ne valitsijamiehet,
jotka sitten suorittavat lopullisen v:n
<sp>(välillinen v.).</sp> Yleisimmin,
m. m. Suomessa kansanedustajien ja
kunnanvaltuutettujen v:eissa, ovat
käytännössä välittömät v:t; välillisin
vaalein valitaan meillä Tasavallan
</chapter>

<chapter name="Vaaliavustaja-Vaalisalaisuus">
Presidentti. V. on joko vapaa, niin että
valitsijat saattavat mielensä mukaan
valita edustajansa vaalikelpoisten joukosta,
tai sidottu, jolloin vain ne voidaan
valita, jotka itse ovat asettuneet
vaaliehdokkaiksi. V:t suoritetaan tavallisesti
<sp>kirjallisella</sp> äänestyksellä, joka voi
tapahtua julkisesti, jolloin valitsija
vaalitilaisuudessa suullisesti ilmoittaa, ketä
hän äänestää, tai suljetuilla äänestyslipuilla
(<sp>salainen</sp> äänestys). Us. maissa on
käytännössä salainen äänestys, Suomessa m. m.
kansanedustajien ja kunnanvaltuutettujen
v:eissä, mutta julkinen papin-v:ssa.
Valittaessa on äänestettävä joko yhtä henkilöä
<sp>(yhdenmiehen v.)</sp> tai useampia
<sp>(lista-v.).</sp> V. ratkaistaan joko
<sp>enemmistö-v:lla,</sp> niin että se tai
ne ehdokkaat julistetaan valituiksi, jotka
ovat saaneet enemmän kuin puolet annetuista
äänistä tai ainakin enemmän ääniä kuin muut
ehdokkaat (tätä menettelyä noudatetaan aina
yhdenmiehen vaalipiireissä, mutta sitä
voidaan käyttää myöskin useampia
valittaessa; joskus toimitetaan uusi v. niiden
kesken, jotka ovat saaneet enimmin
ääniä, ks. <sp>Täytevaali</sp>), tai
<sp>vähemmistö-v:lla,</sp> joko niin, että
valitsija ei saa äänestää niin monta ehdokasta,
kuin on valittava edustajia (<sp>rajoitettu</sp>
äänestys), tai niin, että hän voi antaa
kaikki äänensä yhdelle ainoalle ehdokkaalle
sen sijaan, että hän äänestäisi useampia
(kumulatiivinen äänestys). Vähemmistö-v:n
edelleen kehittämisenä voi pitää suhteellisia
vaaleja (ks. t.).

<b>Vaaliavustaja,</b> vaalilautakunnan
ottama henkilö, joka edustajanvaalissa
valitsijan pyynnöstä avustaa häntä
tarpeellisten merkintäin tekemisessä
vaalilippuun.

<b>Vaalikelpoisuus</b> käsittää ne
ominaisuudet, jotka henkilöllä lain mukaan
täytyy olla, jotta hänet voitaisiin valita
johonkin valtion, kunnan tai muun
yhteisön virkaan tai toimeen.

<b>Vaalilahjominen</b> on olemassa, jos
joku hyvitystä vastaan luopuu
oikeudestaan käyttää oman mielensä mukaan
äänivaltaansa yleisissä asioissa. Sekä
sitä joka myy äänensä, että sitä joka
ostaa äänen, rangaistaan.

<b>Vaalilait</b> ks. <sp>Edustajanvaalit,
Kunnallisvaalit</sp> ja <sp>Tasavallan
Presidentti.</sp>

<b>Vaalilautakunta,</b> vaalivalmistuksia ja
vaalin toimittamista varten asetettu
lautakunta; siihen kuuluu puheenjohtaja
ja neljä jäsentä. Edustajanvaaleissa on
kaupungeissa maistraatti v:na.

<b>Vaaliliitto,</b> kahden tai useamman
valitsijayhdistyksen keskenään
muodostama liitto suhteellisissa vaaleissa,
Edustajain vaaleissa v:n muodostaminen
tapahtuu siten, että kukin
valitsijayhdistys tekee siitä ilmoituksen
vaalipiirin keskuslautakunnalle. Jos
kunnallisvaaleissa kahden tai useamman
ääniryhmän ehdokaslistoissa on sama
nimi ensimmäisenä, niin nämä
ääniryhmät muodostavat yhdistetyn ääniryhmän
(Vaalilaki 20/7 1906, 25-28 §; Kunnallinen
vaalilaki 27/11 1918, 30 §).

<b>Vaalipakko,</b> valitsijan laissa
määrätty velvollisuus ottaa osaa vaaleihin.

<b>Vaalipiiri,</b> alue, jonka vaalioikeutetut
asukkaat koko maan käsittävissä
vaaleissa, kuten kansanedustajanvaaleissa
y. m. äänestävät erityisenä ryhmänä,
joka on oikeutettu valitsemaan
edeltäpäin määrätyn luvun henkilöitä. —
Suomen vaalilain mukaan v:ejä on nyt
16, nim.: Uudenmaan läänin, Turun
läänin eteläinen ja pohjoinen, Hämeen
läänin eteläinen ja pohjoinen, Viipurin
läänin läntinen ja itäinen, Mikkelin
läänin, Kuopion läänin läntinen ja itäinen,
Vaasan läänin itäinen, eteläinen ja
pohjoinen, Oulun läänin eteläinen ja
pohjoinen sekä Lapin. 15 v:ssä
valitaan 199 edustajaa, jaettuina eri v:ien
kesken näiden hengillepantujen
asukkaiden lukumäärän mukaan, minkä jaon
Valtioneuvosto toimittaa joka 10:s vuosi.
Lapin v:ssä valitaan yksi edustaja.

<b>Vaalipiispa,</b> piispa, jota ei vielä ole
vihitty virkaansa.

<b>Vaaliruhtinas,</b> <sp>kuuriruhtinas</sp>
(saks. <i>Kurfürst</i>), ne Saks.-roomal.
valtakunnan ruhtinaat, joilla oli oikeus ottaa
osaa kuninkaanvaaliin. Tämä oikeus, joka
alkuisin kuului kaikille ruhtinaille,
pidätettiin „kultaisella bullalla" 1356
kolmelle hengelliselle ja neljälle maalliselle
ruhtinaalle, Mainzin, Trierin ja Kölnin
arkkipiispoille, Reinin pfalzkreiville,
Saksin herttualle, Brandenburgin
markkreiville ja Böömin kuninkaalle. V. 1623
siirrettiin v:n arvo Pfalzilta Baijerille;
lakkautettiin 1777. V. 1648 perustettiin
Pfalzille uusi vaaliruhtinaanarvo, 1692
Hannoverille ja 1803 m. m. Hessen-Kasselille,
joka piti sitä arvonimeä vielä Saks.-roomal.
valtakunnan lakattua 1806.

<b>Vaalisaarna,</b> vaaliehdolla avonaiseen
papinvirkaan olevan papin saarnalla ja
alttaritoimituksella seurakunnan
jumalanpalveluksessa suoritettavat
vaalinäytteet.

<b>Vaalisalaisuus,</b> valitsijan oikeus
salaisessa äänestyksessä (umpilipuilla) pitää
</chapter>

<chapter name="Vaalisensus-Vaasa">
omana tietonaan, kenelle hän on äänensä
antanut.

<b>Vaalisensus,</b> määrätty varallisuusasema,
joka eräissä maissa on säädetty julkisen
vaalioikeuden ehdoksi. vrt. <sp>Census,
Sensus.</sp>

<b>Vaalitoimitus.</b> Kansanedustajien ja
kunnanvaltuutettujen vaalit toimitetaan
joka kunnassa tai, jos se on jaettu
äänestysalueisiin, kussakin äänestysalueessa.
V:ta varten on kunnan annettava huoneisto
kustakin äänestysalueesta. Vaalin toimittaa
vaalilautakunta. Kutakin äänestysaluetta varten
on laadittava vaaliluettelo, joka sisältää
äänestysalueen vaalioikeutettujen nimet,
jota, sen jälkeen kuin se on lainvoiman
saavuttanut, vaaleissa on muuttamatta
noudatettava. Itse äänestys suoritetaan
vaalilippua käyttämällä.

<b>Vaalivaltakunta,</b> <sp>vaalimonarkia,</sp>
monarkia, jossa kruunu ei ole perinnöllinen,
vaan siirtyy uudelle haltijalle vaalin nojalla.
V:ia ovat olleet Saks.-roomal. keisarikunta,
Puola ja Ruotsi (v:een 1544).

<b>Waals,</b> <sp>Johannes Diderik van der</sp>
(1837-1923), holl. fyysikko. Esittänyt
yleispätevän kaasujen tilavuuden, paineen ja
lämpötilan välillä vallitsevan lain. Sai
Nobelin fysiikanpalkinnon 1910.

<b>Vaanila,</b> kartano Lohjalla, lepokoti.

<b>Vaapukka,</b> <sp>vaarain,</sp> vatukka (ks. t.).

<b>Vaarakylä,</b> kunta Vienan Karjalassa,
Uhtuasta pohjoiseen.

<b>Vaarallinen poikkileikkaus,</b> se kohta
rakennepalkeissa, koneen osissa y. m.,
jossa ainerasitukset ovat suurimmat
ja murtumisvaara suurin.

<b>Vaaranen,</b> <sp>Johan Esaias</sp> (1834-68),
historioitsija. Julk. 1600-lukuamme valaisevia
ruotsink. tutkimuksia ja asiakirjakokoelmia.

<b>Vaarna,</b> tappi, joka upotetaan kahden
kappaleen (koneen osan, hirren t. m. s.)
liitokseen pitämään näitä paikallaan;
ripustusnaula; aatran vannas. — <b>Vaarnapultti,</b>
<sp>vaarnaruuvi,</sp> päistään kierteillä
varustettu vaarna, joka kierretään kappaleeseen
kiinni, ja jonka toiseen päähän tulee mutteri.

<b>Vaasa</b> (ruots. <i>Vasa</i>), ruots. aatelinen,
sitten kuninkaallinen suku, hallitsi
Ruotsi-Suomessa 1523-1654 ja Puolassa
1587-1668. Suvun huomattavimmat
vanhemmat jäsenet olivat: <sp>Krister
Niilonpoika V.</sp> (k. 1442), Ruotsin drotsi
v:sta 1435, Viipurin linnanisäntänä
1417-42, ja <sp>Kettil Kaarlenpoika V.</sp>
(k. 1465), Ruotsin valtionhoitaja 1464-65,
Linköpingin piispa 1459-65. ks. <sp>Kustaa.</sp>

<img 1>
Vaasa. Etualalla kirkko, taustassa Palosaari.
</img>
<b>Vaasa</b> (ruots. <i>Vasa</i>), Vaasan läänin
kaksikielinen (suomi enemmistön
kielenä) pääkaup. Etelä-Pohjanmaalla,
Pohjanlahden rannalla. Lukuisia
teollisuuslaitoksia, kuten puuvillatehdas,
sokeritehdas, saippuatehdas, suuri; höyrymylly,
höyryleipomo, kenkätehdas, Onkilahden
konepaja ja moottoritehtalta. V. on maan
viides tuontikaup., vienti vähäistä.
Ulkosatama Vaskiluoto. Tiilikirkko (rak.
1867). Hovioikeuden talo, jossa myös
lääninhallitus sijaitsee. Oppilaitoksia: suom.
ja ruots. lyseo, suom. ja ruots.
tyttökoulu, suom. tyttökoulun jatkoluokat,
suom. ja ruots. yhteiskoulu, kaksikielinen
kauppakoulu, ruots. teollisuuskoulu.
Pohjanmaan hist. museo. Ruots. teatteri.
Kauppakamari. Topeliuksen muistopatsas
(E. Wikströmin muovailema, paljastettu
1915). Etelä-Pohjanmaan ruotsink.
kuntien piirimielisairaala. 24,218 as.
</chapter>

<chapter name="Vaasa-Vaba Maa">
<img 1>
Vaasa. Vasemmalla Hartmanin liikepalatsi.
</img>
(1927), lähes 1/2 ruotsink. — Mustasaari
oli jo keskiajalla tärkeä kauppapaikka.
Tänne perustettiin 1606 kaupunki, joka sai
nimen Ruotsin silloisen hallitsijasuvun
mukaan. V. sai tapulioikeudet 1765.
Kaupunki paloi 1852 ja siirrettiin nyk.
paikalleen 1862 (vrt. <sp>Vanha Vaasa</sp>).
Vv. 1855-1917 oli sen virallisena nimenä
<sp>Nikolainkaupunki.</sp> Vapaussodan
aikana V. oli valkoisen Suomen pääkaupunkina,
ja siellä jääkärit astuivat maihin 25 p.
helmik. 1918.

<b>Vaasa,</b> vaasalainen kuusipäiväinen
kokoomuspuolueen sanomalehti, perustettu 1902.

<b>Vaasan hallitus,</b> <sp>Vaasan senaatti,</sp>
vapaussodanaikainen, talvella 1918 Vaasassa
toiminut Suomen senaatti. Sen muodostivat
senaattorit H. Renvall, J. Arajärvi, A. Frey
ja E. Pehkonen sekä myöhemmin P. E. Svinhufvud
ja J. Castrén (ks. n.).

<b>Vaasan hovioikeus,</b> per. 1775. Sen
piiriin kuuluvat Vaasan ja Oulun
läänit sekä Kuopion läänistä Iisalmen,
Pielaveden ja Rautalammin tuomiokunnat.

<b>Vaasan Höyrymylly o.-y.</b> ks. <sp>Mylly.</sp>

<b>Vaasan Jaakkoo,</b> J. O. Ikolan (ks. t.)
kirjailijanimi.

<b>Vaasan lääni</b> käsittää Etelä-Pohjanmaan,
suurimman osan Keski-Pohjanmaata, Pohjois-Hämeen
ja koillisen Satakunnan. Jakautuu Ilmajoen,
Närpiön Korsholman, Lapuan, Pietarsaaren,
Kuortaneen, Laukaan ja Viitasaaren kihlakuntiin.
Pinta-ala (ilman vesiä) 38,328 km<sup>2</sup>,
572,237 as. (1927). V. 1920, jolloin läsnäolevan
väestön lukumäärä oli 456,178 henkeä, oli
suomenkielisiä 346,654 ja ruotsinkielisiä
109,341. Pääkaup. <sp>Vaasa.</sp>

<b>Vaasan Läänin Maanviljelysseura,</b>
per. 1863. Nyk. ovat sen alueella
Keski-Suomen, Keski-Pohjanmaan ja
Etelä-Pohjanmaan Maanviljelysseurat sekä
ruotsink. Österbottens Svenska
Lantbukssällskap.

<b>Vaasan Osakepankki</b> ks. <sp>Liittopankki o.-y.</sp>

<b>Vaasan Puuvillatehdas o.-y.,</b> Vaasassa,
per. 1857, osakepääoma 10 milj. mk., työväkeä
800 henkeä.

<b>Vaasan rata,</b> Tampereen-Haapamäen-Seinäjoen-Vaasan
rata, 306 km. Haararatoja Vaasasta Vaskiluotoon ja
Vilppulasta Vilppulan satamaan. Rakennettu
1879-83. Haapamäellä liittyy siihen
Haapamäen-Elisenvaaran rata ja Seinäjoella
Kristiinankaupungin-Kaskisten rata.

<b>Vaasantähdistö</b> ks. <sp>Ritarimerkit,</sp>
III osa, p. 1263.

<b>Vaašeni,</b> kunta Aunuksen etelärajalla.

<b>Vaasi</b> (lat.), maljakko, koriste-esine,
joka tav. on leveyttään korkeampi. Antiikin
v:eillä tarkoitetaan muodoltaan vaihtelevia
saviastioita. Vanhimmat ovat n. v:lta 2000 e.
Kr. vrt. <sp>Saviteollisuus, Kreettalainen
kulttuuri</sp> (kuvia), <sp>Kreikkalainen
taide</sp> (kuva).

<b>Vaatekoi</b> ks. <sp>Koiperhoset.</sp>

<b>Vaba Maa,</b> työpuolueen pää-äänenkannattaja,
ilmestyy Tallinnassa v:sta 1919.
</chapter>

<chapter name="Wabash-Wagner">
<b>Wabash</b> <i>[uō'bäš],</i> joki
Yhdysvalloissa, Ohion lisäjoki oikealta.
805 km. Lähteet Ohion valtiossa. <sp>W:n-Erien
kanavalla</sp> yhdistetty Erie-järveen.

<b>Vabbe,</b> <sp>Ado</sp> (s. 1892), huomattava
vir. akvarellisti ja piirtäjä.

<b>Wach</b> <i>[vah],</i> <sp>Adolf</sp> (1843-1926),
saks. oikeusoppinut, Teoksia: „Handbueh des
deutschen Civilprozessreehts".

<b>Wacht am Rhein,</b> <sp>Die</sp> <i>[dī vaht am
rain],</i> „Reinin vahti", saks. kansallislaulu,
joka tuli varsinkin vv:n 1870-71 sodan aikana
suosituksi. Laulun sepitti 1840 Max Schneckenburger.
Suosituimman sävelmän on sepittänyt Karl Wilhelm.

<b>Wachtmeister</b> <i>[vaht-],</i> <sp>Hans</sp>
(1641-1714), ruots. valtiomies, kreivi.
Amiraali v:sta 1676, tuli amiraliteettikollegion
presidentiksi 1682, Kalmarin läänin, Öölannin
ja Blekingen kenraalikuvernööriksi 1683. Vaikutti
1680 itsevaltiuden ja reduktsionin hyväksi.
Uudisti Ruotsin merisotalaitoksen.

<b>Wackenroder</b> <i>[-ō-],</i> <sp>Wilhelm
Heinrich</sp> (1773-98), saks. romantikko.
Teoksia: „Herzensergiessungen eines
kunstliebenden Klosterbruders".

<b>Wackernagel</b> <i>[vakərnāgəl],</i> <sp>Philipp</sp>
(1800-77), saks. kirjallisuushistorioitsija.
Julk. tutkimuksia kirkkolaulun alalta.

<b>Wacklin</b> <i>[vaklī'n],</i> <sp>Saara</sp>
(1790-1846), suom. kirjailijatar. Julk.
muistelmateoksen „Satanen muistelmia
Pohjanmaalta" (1844-45, suomen., uusi pain.
1924). Muistomerkki Oulussa (v:sta 1928).

<b>Waco</b> <i>[ue'ikou],</i> kaup. Yhdysvalloissa,
Texasissa. Baptistiyliopisto. Puuvillateoll.
ja -kauppaa. 40,000 as.

<b>Vacuum</b> (lat.), <sp>vaku'umi,</sp> tyhjiö (ks. t.).

<b>Wadai</b> <i>[-a'i],</i> alue Ranskan
Keski-Afrikassa, Itä-Sudanissa, Tsad-järven
itäpuolella; viime vuosisadalla itsenäinen
sulttaanikunta. Vuorimaata, jossa
hedelmällisiä laaksoja. Asukkaita 1 milj.,
muhamettilaisia neekereitä. Maanviljelystä,
karjanhoitoa, Norsunluun ja strutsinsulkien
vientiä. Pääkaup. <sp>Abešar.</sp>

<b>Waddington</b> <i>[vadätõ'],</i> <sp>William
Henry</sp> (1826-94), englantilaissyntyinen
ransk. valtiomies ja mumalstutkija.
Opetusministerinä 1876-77, ulkoministerinä
1877-79, pääministerinä 1879.

<b>Vade in pace</b> (lat.), „mene rauhassa".

<b>Vadelma,</b> vatukka (ks. t.).

<b>Vadémecum</b> (lat. = kulje kanssani),
elämänohjeita ja neuvoja sisältävä
kirjanen; ihon- ja suunhoitoon käytetty
antiseptinen neste.

<b>Vadi</b> (arab.), jokilaakso; tav. v:lla
tarkoitetaan Pohjois-Afrikassa ja Arabiassa
olevien, ajoittain kuivuvien jokien uomia.

<b>Vadstena</b> <i>[-ē-],</i> kaup. Ruotsissa,
Vetterin itärannalla. Kaunis, birgittalaisluostarille
(toiminnassa 1384-1595, keskiajan loppupuolella
pohjolan henkisiä keskuksia) kuulunut kirkko,
luostarirakennuksia (nyk. sairaaloina), linna
(rak. 1545-1620, nyk. arkistona). 3,000 as.

<img 1>
Vadstenan linna.
</img>

<b>Wadström</b> <i>[-ā-],</i> <sp>Karl Bernhard
Filonegros</sp> (1831-1918), ruots. pappi,
kokoilija. Keräsi 100,000 numeroa käsittävän
valokuva- y. m. kokoelman, jonka ruots.-suom.
osasto Antellin kokoelmissa.

<b>Vadsö</b> <i>[vādsö],</i> Vesisaari (ks. t.).

<b>Vaduz</b> <i>[fāduts],</i> Liechtensteinin
(ks. t.) pääkaup.

<b>Vaeltava juutalainen,</b> Jerusalemin
suutari (ks. t.).

<b>Vaeltava lehti</b> ks. <sp>Kummitussirkat.</sp>

<b>Wænerberg</b> <i>[vennerbärj],</i> <sp>Thorsten</sp>
(1846-1917), suom. taidemaalari, Turun
piirustuskoulun johtaja 1874-87, Suomen
Taideyhdistyksen intendentti 1887-1913.
Maalannut m. m. saaristokuvia.

<b>Væ victis!</b> (lat.), voi voitetuita!

<b>Vaga</b> <i>[-ā-],</i> <sp>Perino del</sp>
(1499-1547), oik. <sp>Buonaccorsi,</sp> it.
taidemaalari, Rafaelin oppilas ja apulainen.
Maalannut mytologisia ja hist. freskoja
Genovan Palazzo Doriaan ja Vatikaanin
Sala Regioon.

<b>Vagabundi</b> (lat.), kulkuri.

<b>Vagina</b> (lat.), <i>anat.,</i> emätin. ks.
<sp>Sukupuolielimet.</sp>

<b>Wagner</b> <i>[vāhner],</i> <sp>Adolf</sp>
(1835-1917), saks. valtiososialistinen
taloustieteilijä, prof. Berliinissä 1870-1916.
Teoksia: keskeneräiseksi jäänyt
yhteisjulkaisu „Lehr- und Handbuch der
politischen Oekonomie", johon W. kirjoitti
m. m. osat „Grundlegung der politischen
Oekonomie" ja „Finanzwissenschaft".
</chapter>

<chapter name="Wagner-Vahakoi">
[Nevanlinna, „Kaksi kansantalouden
tutkimuksen merkkimiestä" (1913).] —
<b>Wagner</b> <i>[vanjē'],</i> <sp>Charles</sp>
(1852-1918), ransk. protestanttinen pappi.
Teoksia suomen.: „Kotilieden ääressä",
„Miehuullisuus" y. m. — <b>Wagner</b> <i>[vāhner],</i>
<sp>Hermann</sp> (s. 1840), saks.
maantieteilijä ja tilastotieteilijä, prof.
Königsbergissä ja Göttingenissä. Pääteos:
2-osainen „Lehrbuch der Geographic";
julk. myös us. karttateoksia, Geographiscłies
Jahrbuch-sarjan toimittajana 1879-1907. —
<b>Wagner,</b> <sp>Moritz</sp> (1813-87), saks.
luonnontutkija ja tutkimusmatkailija (Etu-Aasiassa,
Etelä- ja Keski-Amerikassa). Esitti n. s.
<sp>migratsioniteorian</sp> (ks. t.) 1868
julkaisemassaan teoksessa „Die Darwinsche
Theorie und das Migrationsgesetz". W:n
kuoleman jälkeen (1889) julkaistiin
hänen kirjoittamansa „Die Entstehung
der Arten durch räumliche Sonderung". —
<b>Wagner,</b> <sp>Otto</sp> (1841-1918), itäv.
arkkitehti ja taidekirjailija. Teoksia:
,,Die Baukunst unserer Zeit". — <b>Wagner,</b>
<sp>Paul</sp> (s. 1843), saks. maanviljelyskemisti,
väkilannoitteiden käytön uranuurtajia. —

<img 1>
R. Wagner.
</img>
<b>Wagner,</b> <sp>Richard</sp> (1813-83), saks.
oopperasäveltäjä, uudenaikaisen säveldraamallisen
tyylin perustaja. Toimi teatterikapellimestarina
Magdeburgissa, Königsbergissä ja Riiassa,
eli sitten Pariisissa, kunnes kutsuttiin 1842
hovikapellimestariksi Dresdeniin. V. 1849 hänen
vallankumousliikkeeseen yhtyneenä täytyi paeta,
päätyi Zürichiin ja eli sitten eri paikoissa,
kunnes asettui Bayreuthiin. Sinne rakennettiin
1876 kautta maailman kerätyillä varoilla
juhlanäyttämö (Festspielhaus), jossa jatkuvasti
toimeenpannaan W:n teosten malliesityksiä.
Erottuaan ensim. puolisostaan W. nai
Lisztin tyttären <sp>Cosima W:n</sp> (1837-1918).
(Heidän poikansa <sp>Siegfried W.,</sp> s. 1869,
on toiminut säveltäjänä ja Bayreuthin
juhlanäytäntöjen johtajana äitinsä ohella ja
jälkeen.) Teoksia: oopperat „Lentävä
hollantilainen" (1843), „Tannhäuser" (1845),
„Lohengrin" (1850), „Tristan ja Isolde" (1859),
„Mestarilaulajat" (1868), Nibelungi-tetralogia
(„Rheingold", „Walküre", „Siegfried",
„Götterdämmerung", 1869-76), „Parsifal"
(1882). — W:n sävellysten vaikutus perustuu
niiden sointuisaan ja luonnehtivaan soitinnukseen
(tehokkaat luonnonkuvaukset tetralogiassa y. m.)
sekä niiden laajapiirteiseen ja runouteen
kiinteästi liittyvään sinfoniseen
yleisrakenteeseen. Kumpaisessakin suhteessa on
draamallisen musiikin uudempi kehitys
seurannut W:n suuntaviivoja, Sitävastoin
varsinainen ,,wagnerilaisuus", joka
perustui eräitten hänen käyttämiensä
ulkokohtaisempien keinovarojen yksipuoliseen
viljelyyn, ei ole osoittautunut elinkykyiseksi.
[Chainberlain (saks., 1923); Nurmi (1923).]

<b>Wagnerin vasara</b> <i>[vāhnerin],</i> Neefin
vasara (ks. t.).

<b>Wagner von Jauregg</b> <i>[vāh- fon],</i>
<sp>Julius,</sp> (s. 1857), itäv. lääkäri,
psykiatrian prof. Wienissä. Sai 1927 Nobelin
lääket. palkinnon sen keksintönsä johdosta,
että paralysiaa voidaan parantaa istuttamalla
potilaaseen malaariaa.

<b>Wagram</b> <i>[-vāh-],</i> kylä Ala-Itävallassa,
18 km koilliseen Wienistä; siellä Napoleon
voitti itävaltalaiset 1809.

<b>Vagus,</b> <sp>nervus vagus</sp> (lat.),
kiertävä hermo. ks. <sp>Aivohermot.</sp>

<b>Vah,</b> joki Länsi-Siperiassa, Obin
lisäjoki oikealta, 920 km pitkä.

<b>Vaha,</b> rasvantapaisia yhdistyksiä,
rasvahappojen estereitä, joissa
rasvahappo on sidottu suurimolekyyliseen
alkoholiin, mutta ei glyseriiniin;
saippuoituvat vaikeasti, eivät härskiinny.
Kasvi-v:ista on mainittava karnauba-v.,
raffia-v. ja pisanki-v. Eläin-v:ja ovat
valaanrasve l. spermaseetti, lanoliini ja
mehiläis-v. Mehiläis-v. sisältää
palmitiinihapon myrisyyliesteriä,
serotiinihappoa y. m. Saippuoituu kohtalaisen
helposti. Sulamisp. 63°, om.-p. 0,96.
Käytetään kiilloitukseen y. m. Montaani-v.
on bitumiinisesta kivestä saatua kivennäis-v:aa.
— Japanin-v. ja maa-v. eivät ole kem. v:aa.

<b>Vahabiitit,</b> vahhabiitit (ks. t.).

<b>Vahakabinetti,</b> ihmisruumiin
anatomiaa, tautiopillisia ilmiöitä y. m. s.
valaisevia vahamuovauksia, vahaan
muovattuja ihmisiä y. m. s. sisältävä
näyttelykokoelma.

<b>Vahakakku</b> ks. <sp>Mehiläinen.</sp>

<b>Vahakangas,</b> vernissakerroksella tav.
toispuolisesti päällystetty ja lakattu,
taipuva, vettäpitävä kangas.

<b>Vahakoi,</b> <sp>mehiläiskoi</sp> <i>(Galleria
mellonella),</i> koisaperhosiin <i>(Pyralidæ)</i>
kuuluva pikkuperhonen, jonka toukat syövät vahakakkuihin
käytäviä. Perhonen harmahtava, siipikärkien väli
20-35 mm, munii mehiläispesän halkeamiin
</chapter>

<chapter name="Vahamaalaus-Wahlström">
ja, saumoihin tai suorastaan vahakakkuihin.
Toukkia hävitetään pitämällä kakkuja
rikkisavussa ja pitämällä pesien pohjat
puhtaina.

<b>Vahamaalaus.</b> 1. Enkaustiikka (ks.
<sp>Maalaus</sp>). — 2. Seinämaalaus, jossa
käytetään vahaa sideaineena, tav. tärpättiin
sekoitettuna.

<b>Vahapalmu</b> <i>(Ceroxylon andicola),</i>
Etelä-Amerikan Andeilla kasvava komea
palmu, jonka varresta tihkuu vähämäistä
ainetta, palmuvahaa; tätä käytetään
m. m. kynttilöihin. Toinen v. on brasilial.
karnaubapalmu <i>(Copernicia cerifera),</i>
jonka nuorille lehdille kihoaa vahakerros.

<b>Vahapaperi,</b> vahalla (tai seresiinillä)
kyllästetty ilmanpitävä käärepaperi;
mimeografiassa (ks. t.) käytetty šablonipaperi.

<b>Vahapuu</b> <i>(Myrica cerifera),</i>
meikäläisen suomyrtin sukuinen
Pohjois-Amerikan itäosissa kasvava puu,
jonka hedelmien pinnalle erittyy tekn.
tarkoituksiin kelpaavaa vahaa,

<b>Vahatafti,</b> vahaseoksella kyllästetty
ohut kangas, jota käytetään sairashoidossa
kääreisiin, pukutarpeisiin y. m.

<b>Wahehe,</b> bantuneekereille sukua oleva
sekakansa Uhehen maakunnassa Njassa-järven
pohjoispään koillispuolella.

<b>Vahhabiitit</b> (arab.), eräs
muhamettilainen lahko. Sen perustaja oli
Muhammed Ibn Abdu-l-vahhab (1691-1787), joka
alkoi saarnata islamin uskonpuhdistusta.
V. 1803 v. valloittivat Mekan ja
puhdistivat sen „epäjumalanpalveluksesta".
Heidät kukistettiin 1818. V. 1924 v.
uudelleen valtasivat Mekan, ja Nedžin
vahhabiittinen emiiri Ibn Saud on
liittänyt Hidžasin alueisiinsa.

<b>Vahingonkorvaus.</b> Vahingolla
käsitetään yleensä jonkin tapauksen
aiheuttamaa omaisuuden menetystä tai
vähennystä, jollaisena pidetään paitsi
suoranaista varallisuudenmenetystä <i>(damnum
emergens)</i> myöskin saamatta jäänyttä
voittoa <i>(lucrum cessans).</i> V.-velvollisuus
johtuu jokaisen velvollisuudesta vastata
siitä, mitä hän on aikaansaanut.
Lainsäädäntömme edellyttää vrseen nähden,
että vahingon tuottaminen voidaan lukea
korvausvelvollisen viaksi, mutta
korvausvelvollisuus ei ole kuitenkaan
riippuvainen siitä, että teko, josta vahinko
on aiheutunut, olisi oleva rikos. Rikoksen
aiheuttaman vahingon korvaamisesta on
säädetty Rikoslain 9 luvussa. Muusta v:sta
on säännöksiä eri laeissa.

<b>Vahingonteko.</b> V:lla rikoslaissa
tarkoitetaan toisen kiinteän taikka irtaimen
omaisuuden tahallista hävittämistä,
vahingoittamista tai omistajan käytettävistä
riistämistä (Rikoslaki, 35 luku).

<b>Vahingonvakuutus,</b> niiden
vakuutushaarojen yhteinen nimitys, joissa
vakuutuksenantajan maksettava rahasumma
voidaan suuruudeltaan määrätä vasta sen
jälkeen, kuin on sattunut se epäedullinen
tapahtuma, joka vakuutussopimuksessa on
määrätty maksun suorittamisen ehdoksi,
tämän maksun ylärajan kuitenkin ollessa
vakuutussopimuksessa mainittu. Sen
vastakohtana on <sp>määräsummanvakuutus,</sp>
jossa etukäteen on tarkoin määrätty
vakuutustapahtuman johdosta maksettavan
rahasumman suuruus.

<b>Wahl,</b> A. <sp>de</sp> ks. <sp>De Wahl.</sp>

<b>Wahl</b> <i>[vāl].</i> <sp>Paul Wahl & Co,</sp>
toiminimi, harjoitti 1800-luvulla suurta
liiketoimintaa ja omisti m. m. Varkauden
tehtaat ja Viipurin konepajan. V. 1909
siirtyivät osakeyhtiöksi muodostuneen
toiminimen osakkeet A. Ahlström o.-y:lle,
joka lopetti sen toiminnan.

<b>Wahl</b> <i>[vāl],</i> <sp>Walter August</sp>
(s. 1879), suom. mineralogi ja kemisti,
Helsingin Yliopiston dosentti, Turun
ruots. yliopiston professori 1918-24.
Tutkimuksia mineraalikemian sekä
kidemuodon ja molekyylirakenteen aloilta.

<b>Wahlberg</b> <i>[vālbärj],</i> <sp>Alfred</sp>
(1834-1906), ruots. maisemamaalari, koteutti
ulkoilmamaalauksen Ruotsin taiteeseen.
Maalannut lyyrillisiä kuutamo-, auringonlasku-
ja kesäkuvia.

<b>Wahlbom</b> <i>[vālbum],</i> <sp>Karl</sp> (1810-58),
ruots. historiamaalari. Töitä: ,,Kustaa II
Aadolfin kuolema".

<b>Wahlenberg</b> <i>[vālenbärj],</i> <sp>Anna</sp>
(s. 1858), ruots. kirjailijatar. Julk.
romaaneja ja novellikokoelmia, kuten ,,Med
lyftad vinge", „Vardagshistorier" ja
„Kuningatar" (suomen.). — <b>Wahlenberg,</b>
<sp>Göran</sp> (1780-1851), ruots.
kasvimaantieteilijä, kasvi- ja lääketieteen prof.
Upsalassa. Tärkeitä Ruotsin kasviston
leviämissuhteita valaisevia julkaisuja.

<b>Wahlman</b> <i>[vāl-],</i> <sp>Lars Israel</sp>
(s. 1870), ruots. arkkitehti. Rakentanut
kartanoita, Tukholman Engelbrektinkirkon
ja Oslon ruots. kirkon.

<b>Wahlroos</b> <i>[vālrūs],</i> <sp>Dora</sp> (s. 1870),
suom. taidemaalari; maisema-, laatu- ja muotokuvia.

<b>Wahlström</b> <i>[vāl-],</i> <sp>Lydia</sp> (s. 1869),
ruots. historioitsija ja kirjailijatar. Julk.
kustavilaista aikaa sekä uskonnollisia ja
yhteiskunnallisia kysymyksiä käsitteleviä
teoksia ja romaaneja.
</chapter>

<chapter name="Wahren-Vaikutuksen ja vastavaikutuksen laki">
<b>Wahren</b> <i>[vāren],</i> <sp>Axel Wilhelm</sp> (1814-85),
liikemies, kauppaneuvos. Perusti Forssan
puuvillakehräämön 1848 ja puuvillakutomon 1854.

<b>Vahtipalvelus,</b> vartiopalvelus (ks. t.).

<b>Vahto,</b> kunta Turun ja Porin läänissä,
Varsinais-Suomen keskiosassa, Turusta
pohjoiseen; 81,9 km<sup>2</sup>, 1,120 as. (1927).

<b>Vahvavirtatekniikka</b> ks.
<sp>Heikkovirtatekniikka</sp> ja
<sp>Sähkötekniikka.</sp>

<b>Vahviala,</b> kunta Viipurin läänissä,
Lounais-Karjalassa, Viipurinlahden länsipuolella;
287,2 km<sup>2</sup>, 5,800 as. (1927).
Rakkolanjoen kaakelitehdas.

<b>Vahvistus,</b> hyväksyminen, joka
tarvitaan eräänlaisten päätösten
voimaantuloa varten. Esim. eräät kunnan-
tai kaupunginvaltuustojen päätökset
tarvitsevat voimaan tullakseen Valtioneuvoston,
maaherran, Kouluhallituksen j. n. e. v:n.

<b>Vahvistuskanne,</b> kanne, jossa
tuomioistuinta ainoastaan pyydetään
selittämään, että jokin oikeus tai vaade on
tai ei ole olemassa, eikä siis tarkoiteta
vastapuolen velvoittamista mihinkään
suoritukseen.

<b>Vaigatš,</b> saari Pohjois-Jäämeressä,
Novaja Semljan kaakkoispuolella; n.
3,300 km<sup>2</sup>. Mantereesta sen erottaa
Jugorin salmi, Novaja Semljasta 51 km
leveä Kaarian portti. Runsaasti
turkiseläimiä ja lintuja, rannat kalaisat.
Vakinaista asutusta ei ole.

<b>Waigeu</b> <i>[-ē'u],</i> Alankomaille kuuluva
saari Uuden-Guinean luoteispään
edustalla; 3,230 km<sup>2</sup>, n. 6,000 as.

<b>Vaihdanta,</b> <sp>vaihto,</sp> esiintyy
talouselämässä niin pian kuin yksityiset
taloudet eivät enää itse tuota kaikkea, mitä
ne kulutustansa varten tarvitsevat.
V. on siis mitä läheisimmässä
yhteydessä yhteiskunnallisen työnjaon kanssa.
V. on alk. <sp>suoranaista</sp> v:aa, s. o.
tavara vaihdetaan tavaraan ilman
vaihtovälineen (rahan) välitystä. Rahan
käytäntöön tultua v. tuli olemaan
<sp>välillistä</sp> v:aa. Korkeammalle
v.-talouden asteelle tultaessa kehitys
tavallaan vie takaisin suoranaiseen v:aan
poistamalla rahan vaihtovälinetehtävän.
Näin on laita varsinkin kansainvälisessä
kaupassa, joka säännöllisesti tapahtuu
vaihtovälineitä käyttämättä.

<b>Vaihde,</b> kiskoteitten haarautumis- ja
risteyskohtiin laitettu raidesovitus, jolla
vaunu ohjataan jommallekummalle tielle.
V:ssa on liikkuvat kielikiskot, asetin
l. kääntäjä, johon kuuluu merkkilyhty,
ristikappale kärkineen, polvikiskot ja
vastakiskot. Risteyskulma on 5-8°.

<b>Vaihde,</b> välitys (ks. t.).

<b>Vaihdevuodet,</b> klimakteeriset vuodet (ks. t.).

<b>Vaihinger</b> <i>[fai'iŋər],</i> <sp>Hans</sp> (s. 1852),
saks. filosofi, prof. Haliessa, Teoksia: „Die Philosophie
des Als Ob". vrt. <sp>Fiktsionalismi.</sp>

<b>Vaihto,</b> <i>lakit.,</i> sopimus, jolla jonkin
esineen omistaja antaa esineen toiselle omaksi
ja viimeksimainittu ottaa sen omistettavakseen
vastiketta vastaan, mikä kokonaisuudessaan tai
pääasiallisesti on muuta omaisuutta kuin rahaa.
Maalla olevaa perintömaata ei ole lupa vaihtaa
kaupunkikiinteistöön.

<b>Vaihtoavain,</b> jakoavain (ks. t.).

<b>Vaihtolaatikko,</b> vaihtokasetti,
valokuvauskoneeseen kuuluva säiliö, jossa on
useita levyjä siten asetettuina, että ne
voi vuoroon valottaa.

<b>Vaihtolasku,</b> se aritmetiikan osa, joka
käsittelee rahanvaihtoa.

<b>Vaihtolämpöiset,</b> ennen us. <sp>kylmäveriset,</sp>
ne eläimet, joiden ruumiinlämpö vaihtelee
ympäristön lämmön mukaan. Vastakohta:
<sp>pysyväislämpöiset</sp> (ks. t.).

<b>Vaihtoraha,</b> <sp>pikkuraha,</sp> sellaiset
pienenlaisille summille asetetut rahat,
joiden metalliarvo on niiden nimellisarvoa
pienempi ja joita yksityisten välisissä
suorituksissa on pakko ottaa vastaan
vain rajoitettu määrä. V:oja voidaan
lyödä joko lailliseksi maksuvälineeksi
julistetusta metallista tai muista
halvemmista metalleista. vrt. <sp>Raha,</sp>
III osa, p. 1094.

<b>Vaihtovirta</b> ks. <sp>Sähkövirta.</sp>

<b>Vaihtovirtavastus,</b> impedanssi (ks. t.).

<b>Vaikku,</b> korvavaikku (ks. t.).

<b>Vaikutin,</b> <sp>motiivi,</sp> on se sielullinen
syy, joka aiheuttaa tahdonilmaisun,
erityisesti sen tarkoitusperän mielikuva,
johon tahdonilmaisulla l. teolla pyritään,
ja tähän mielikuvaan liittyvä tunne.
Usein on yksilön mielessä, ennenkuin
hän tekee päätöksensä, useampia
erisuuntaisia v:ia keskenään taistelemassa.
Silloin päätös merkitsee sitä, että
jollekin v:lle annetaan etusija. Päätös voi
kuitenkin monessa tapauksessa perustua
tunteenomaisiin ja vaistomaisiin v:iin,
jotka vain hämärästi mielessä tajutaan.
Tästä johtuu, että yksilö itsekin voi
olla epäselvillä tekojensa todellisista
v:ista.

<b>Vaikutuksen ja vastavaikutuksen laki,</b>
<sp>aktsionin ja reaktsionin laki:</sp>
kun kappale vaikuttaa toiseen kappaleeseen
tietyllä voimalla, niin jälkimmäinen
vaikuttaa edelliseen yhtäsuurella,
</chapter>


<chapter name="Vaikutusammunta-Vaippapinta">
vastakkaissuuntaisella voimalla (vastavaikutus).
V. j. v. l. on liikeopin peruslakeja; sen
lausui ensinnä Newton. Lakia sovelletaan
varsinkin nesteiden ja kaasujen liikettä
käytettäessä voimavaikutuksen aikaansaamiseen
(reaktsioniturbiinit). vrt. <sp>Vastavaikutusratas.</sp>

<b>Vaikutusammunta,</b> tykistössä
hakuammunnan tai muulla tavoin määrätyn
maalin ampuminen.

<b>Vaikutusaste,</b> hyötysuhde (ks. t.).

<b>Vaillant</b> <i>[vajã'],</i> <sp>Édouard</sp>
(1840-1915), ransk. kumousmies, Pariisin
kommuunikapinan johtajia. Maanpaossa 1871-80.

<b>Vainajain juhla</b> (kirkollinen). Paitsi
pyhimyksille omistettuja vuosipäiviä on
room.-kat, kirkko v:sta 835 viettänyt 1 p.
marrask., pyhäinmiesten päivää, pyhimysvainajien
yhteisenä juhlana. V:sta 998 on saman kuun
toinen päivä pyhitetty „kaikkien sielujen
päiväksi". Tärkeimpiä kreik.-kat. kirkon
vainajain juhlia ovat <i>radunitsa</i> pääsiäisen
tienoissa sekä <i>semik</i> 7:ntenä torstaina
pääsiäisen jälkeen.

<b>Vainajainpalvelus</b> ks. <sp>Suomalaisten
muinaisuskonto,</sp> p. 387.

<b>Vainajan muiston häväiseminen,</b>
kunnianloukkausrikos, jonka tekee se,
joka häväisee vainajan muistoa siten,
että vastoin parempaa tietoansa
perättömästi sanoo hänen olleen syypää
nimitettyyn rikokseen tai nimitettyyn
rikoksen lajiin tai muuhun sellaiseen tekoon,
joka, jos vainaja olisi elänyt, olisi voinut
saattaa hänet halveksimisen alaiseksi, tai
sellaisesta levittää valheen tai perättömän
kulkupuheen (Rikoslaki 27:4).

<b>Vainikkala,</b> rautatieasema
Viipurin-Simolan rataosalla, Lappeen
kunnassa, 30 km Viipurista.

<b>Vainio,</b> <sp>Edvard August</sp> (s. 1853),
alk. <sp>Lang,</sp> kasvitieteilijä, kaikista nyk.
elävistä jäkäläin tutkijoista kuuluisin.
Kasvit. dosenttina Helsingissä 1880-96,
Painoylihallituksen yliasiamiehenä
1891-1917, kasvitieteen ylim. opettaja Turun
Yliopistossa v:sta 1923. Tutkimusmatkoja
m. m. Länsi-Siperiassa ja Brasiliassa.
Lukuisia, m. m. us. ulkoeuroopp. maiden
jäkäliä koskevia julkaisuja. V:n harvinaisen
suuri (n. 26,000 lajia käsittävä) jäkäläkokoelma
on ostettu Turun Yliopistolle. — <b>Vainio,</b>
<sp>Niilo</sp> (s. 1860), rovasti, Isonkyrön
kirkkoherra v:sta 1918. Julk. runokokoelmia
sekä suomennoksia unkarista (m. m. Jókain teoksia).

<b>Vainiopakko,</b> sarka jaon vallitessa
voimassaoleva tilusten hoitotapa. Jokaiseen
peltovuoroon on kaikkien talollisten
kylvettävä samaa viljaa, määräaikana
muokattava, kylvettävä ja niitettävä.
Kesanto ja sänkipelto sekä viljelemättömät
maat ovat osamiesten yhteisinä laitumina.

<b>Vaippaeläimet</b> <i>(Tunicata),</i> pienehkö
selkärangattomiin luettava eläinryhmä,

<img 1>
Meritupen <i>(A)</i> ja suikulaisen <i>(B)</i> kaavamaiset
kuvat, <i>1</i> selkäydin, <i>2</i> silmä, <i>3</i> selkäjänne,
<i>4</i> suu, <i>5</i> kidusrakoja, <i>6</i> värekarvakouru, <i>7</i> suoli,
<i>8</i> hylkyaukko, <i>9</i> maksa, <i>10</i> kidusontelon aukko
(kidusontelo pisteviivana), <i>11</i> sydän, <i>12</i>
kiinnityselimiä, <i>13</i> suuripsiä.
</img>
jonka paikka systeemissä lienee lähinnä
selkärankaisia. Merieläimiä,
uiskentelevia tai alustaansa kiinnittyneitä,
pussin tai tynnyrin muotoisia. Ruumista
verhoaa hyytelömäinen tai kiinteä
selluloosamaisesta aineesta muodostunut vaippa.
Ruoansulatuskanavan alkuosa toimii
hengityselimenä (kidussuolena), hengitysvesi
johtuu sen seinämissä olevien
kidtisrakojen kautta joko suoraan ulos tai
suolen alkupäätä ympäröivään
kidusonteloon. Verisuonisto on suljettu. Sydän
on vatsapuolella ja työntää verta vuoroin
toiseen, vuoroin toiseen suuntaan.
Kaksineuvoisia. Suvullisen lisääntymisen ohella
suvutonta: jakautumista tai
silmikoimista, josta usein syntyy runkokuntia.
V. lähenevät selkärankaisia siinä
suhteessa, että niiden toukka-asteilla on
selkäjänne (pyrstökkäillä se säilyy
täysimuotoisillakin). — Kolme alaryhmää:
1) <sp>Pyrstökkäät</sp> <i>(Appendicularia),</i>
valtoimina uiskentelevia, pyrstöosassa
selkäjänne; meidänkin rannoillamme.
2) <sp>Meritupet</sp> <i>(Ascidiæformes),</i>
useimmat täysimuotoisina alustaan
kiinnittyneitä, toukkain rakenne
muistuttaa suikulaisen nuoruusasteita
(selkäjänteen yläpuolella selkäydin).
3) <sp>Meritynnyrit l. salpat</sp> <i>(Salpæformes),</i>
pelagisia, läpikuultavia, tynnyrimäisiä,
elävät yksittäin tai pitkissä ketjuissa;
eräillä vuorottelee yksittäin elävä ja
ketjuissa elävä sukupolvi.

<b>Vaippapinta,</b> <sp>vaippa,</sp> <i>matem.,</i>
pyörähdyspinta, jonka muodostaa pyörähdysakselin
suuntainen tai sitä leikkaava suora, Edellisessä
tapauksessa muodostuu silinterin, jälkimmäisessä
kartion v.
</chapter>

<chapter name="Vaisto-Vakaus">
<b>Vaisto,</b> <sp>instinkti,</sp> on pyrkimys,
jonka jokin ulkonainen aihe l. kiihoke
saa purkautumaan enemmän tai vähemmän
monimutkaisiin tarkoituksenmukaisiin
ruumiinliikkeisiin yksilön ollessa
ainakin ensi kerralla tarkoitusperästä
kokonaan tietämätön. Ei ainoastaan
eläimillä, vaan ihmiselläkin on v:oja,
esim. pienen lapsen imemisliikkeet.
Esim. sormen suuhun pistäminen saa
vastasyntyneen lapsen tekemään
imemisliikkeitä, jotka ovat sille
tarkoituksenmukaisia, koska ne tekevät sille
mahdolliseksi ruoan nauttimisen, eikä
kuitenkaan voida edellyttää, että lapsella
olisi mielikuvaa tästä tarkoituksesta.

<b>Vaitiolovelvollisuus,</b> eräille
virkamiehille ja ammattien harjoittajille
säädetty velvollisuus olla ilmaisematta, mitä
he toimessaan ovat saaneet tietää. V:n
rikkomisesta on säädetty rangaistus.

<b>Vaitolahti,</b> kylä Petsamossa,
Kalastajasaarennon luoteiskärjessä,
Suomen puolella.

<b>Waitz</b> <i>[vaits],</i> <sp>Georg</sp> (1813-86),
saks, historiantutkija. Teoksia: „Deutsche
Verfassungsgeschichte". Johti v:sta 1875
lähdekokoelman „Monumenta Germaniæ historica"
julkaisemista.

<b>Vaivaishiiri</b> ks. <sp>Hiiret.</sp>

<b>Vaivaishoito,</b> köyhäinhoito (ks. t.).

<b>Vaivaishuonemaksu</b> l. <sp>vaivais- ja
työhuonemaksu,</sp> virkojen ja
arvojen valtakirjoista sekä arvonimistä,
Senaatin toimituskirjoista, passeista,
julkisista huveista valtiorahastoon v:een
1921 kannettu maksu.

<b>Vaivaiskoivu</b> ks. <sp>Koivu.</sp>

<b>Vaivaispalmu</b> <i>(Chamævops humilis),</i>
matala, harvoin yli 2 m korkea viuhkapalmu,
Euroopan ainoa luonnonvarainen palmulaji.
Sisiliassa ja Andalusiassa, kivisillä,
erämaanluontoisilla seuduilla, us. laajoilla
aloilla. Us. kasvi- ja asuinhuoneissa
viljeltynä. Varren ja lehtien kuiduista
valmistetaan Pohj.-Afrikassa köyttä, mattoja,
telttakankaita.

<b>Vaivaistalo,</b> kunnalliskoti (ks. t.).

<b>Vaivaisäijä</b> l. <sp>vaivaisukko l.
kirkonäijä,</sp> kirkon seinään tai
kirkon aitaan kiinnitetty, tav. puusta tehty
ihmistä muistuttava veistos, jonka
kädessä olevaan säiliöön tai rungossa
olevaan säilytyspaikkaan ihmiset panivat
almuja jaettaviksi kirkon välityksellä
tarvitseville.

<b>Vajaarunkoinen,</b> puu, jonka runko
muodoltaan lähenee kartiota (tyvekäs
puu); vastakohta: <sp>täysimuotoinen.</sp> —
<b>Vajaasärmäinen,</b> veistetty tai sahattu
puutavara, kun se ei ole täysin
suunnikassärmiömäinen (teräväsyrjäinen).
Vastakohta: <sp>täysisärmäinen.</sp>

<b>Vajahampaiset,</b> <sp>hampaattomat</sp>
<i>(Edentata</i> eli <i>Xenarthra),</i>
imettäväislahko. Hampaat juurettomia ja
kiilteettömiä tai ei niitä ole ensinkään.
Viimeisissä rinta- ja lannenikamissa
ylimääräisiä nivelhaarakkeita. Jaloissa vahvat
kynnet. V:ia ovat <sp>laiskiaiset, muurahaiskarhu,
vyötiäiset, muurahaissiat</sp> (ks. n.).

<b>Vajavaltainen,</b> henkilö, jolla lain
mukaan tai asianomaisen viranomaisen
määräyksen nojalla ei ole täydellistä
kelpoisuutta oikeustoimien suorittamiseen.

<b>Vakajama,</b> Hondon pääkaup.
Japanissa, Kobesta etelään. 95,000 as.

<b>Wakamba,</b> Akamba (ks. t.).

<b>Vakanssi</b> (ransk.), avoinnaolo, se
aika, minkä jokin virka on avoinna. —
<b>Vakanssivero</b> ks. <sp>Ruotujakolaitos.</sp>

<b>Vakantti</b> (ransk.), vapaa, avoin,
täyttämättä oleva (virka).

<b>Vakatsuki,</b> <sp>Reidžiro</sp> (s. 1866),
jap. poliitikko. Rahaministerinä 1912-13 ja
1914-15, sisäministeriksi 1924, pääministerinä
1926-27.

<b>Vakaus,</b> valtion viranomaisten
toimittama, kaupoissa, yleisessä liikkeessä ja
virantoimituksissa käytettävien mittojen,
painojen ja vaakojen tarkistus. — V.-tointa
johtaa ja valvoo Maanmittaushallituksen
yhteydessä toimiva, Maatalousministeriön
alainen <sp>Vakaustoimisto,</sp> johon kuuluu
päällikkönä Maanmittaushallituksen
ylitirehtööri sekä jäseninä Vakaustoimiston
johtaja ja tarkastaja. Maa on jaettu
<sp>v.-piireihin;</sp> kaupunki, jolla on
oma vakaajansa, on eri v.-piiri, muu
kaupunki kuuluu sitä ympäröivään v.-piiriin;
niinikään valtionrautatiet muodostavat oman
v.-piirinsä. Kussakin vakauspiirissä on
vakaamisen toimittamista varten <sp>vakaaja.</sp>
Maaseudulla, missä puun kuivatislausta
harjoitetaan tai kalaa tai lihaa myytäväksi
suolataan, saa Vakaustoimisto ottaa siinä
tarvittavien säilytys- ja kuljetusastiain
mittaamista ja merkitsemistä varten
<sp>astiankruunaajan.</sp> Maaseudulla
toimivan vakaajan pitää joka kolmas vuosi
kuuden ensim. kuukauden kuluessa käydä
vakaamassa jokaisessa hänen piiriinsä
kuuluvassa kunnassa. Samoin valtionrautateiden
vakaajan tulee joka kolmas vuosi toimittaa
vakaamista piirissään (Laki 22/12 1922;
Asetus 22/12 1922, osaksi muutettu
28/5 1926; Laki mitoista ja painoista
31/12 1921; Asetus 29/4 1922; Asetus
28/5 1926, osaksi muutettu 21/10 1927).
</chapter>

<chapter name="Vakauttaminen-Vakuutus">
<b>Vakauttaminen,</b> <sp>konsolideeraus,</sp>
vakauttamattomien, s. o. vaadittaessa
maksettavien tai lyhytaikaisten
valtiovelkain muuttaminen vakautetuiksi, s. o.
sellaisiksi, jotka valtio sitoutuu
maksamaan takaisin verraten pitkän ajan
kuluessa joko varman suoritussuunnitelman
mukaan tai sellaisesta riippumatta,
tai maksamaan takaisin nimenomaan
mainittuna aikana, tai jolta valtio ei
ensinkään sitoudu takaisin suorittamaan,
vaikka kyllä pidättää itsellensä oikeuden
siihen; erityisesti v:lla tarkoitetaan sitä,
kun useita vanhempia lainoja, jotka on
otettu erilaisilla ehdoilla, vars. eri
koroilla, yhdistetään yhdeksi yhdenmuotoiseksi
lainaksi.

<b>Wakefield</b> <i>[ue'ikfīld].</i> 1. Kaup.
Englannissa, Leedsistä etelään. Viljakauppaa,
kone-, kemiallista ja kutomateoll. 55,000
as. — 2. Pikkukaup. Yhdysvalloissa, Michiganissa.
Suomalaisasutusta.

<b>Wakefieldin kappalainen,</b> O. Goldsmithin
(ks. t.) teos.

<b>Vakinainen väki,</b> asevelvolliset
sotamiehet, upseeristo sekä sopimuksen
perusteella palveleva alipäällystö ja
miehistö.

<b>Vakio,</b> <sp>konstantti,</sp> suure, joka
matem. funktsionissa on suuruudeltaan
vakinainen, muuttumaton. <sp>Absoluuttisia</sp>
v:ita ovat numeroin ilmaistut suureet;
<sp>suhteellisia</sp> v:ita sellaiset suureet,
jotka kussakin käsiteltävässä tapauksessa ovat
muuttumattomat, mutta joilla eri tapauksissa
voi olla eri arvot, esim. <i>a</i> ja <i>b</i>
funktsionissa <i>y = ax + b,</i> jota graafisesti
edustavat eri suorat, sen mukaan mitkä arvot
<i>a</i>:lla ja <i>b</i>:llä kulloinkin on.

<b>Vakiolämpöinen tasapinta</b> on se
maanpinnan alainen tasapinta, mistä
alkaen päivittäiset ja vuotuiset
lämpötilan vaihtelut lakkaavat tuntumasta.
Etelä-Suomessa se on 15-20 m:n syvyydessä.

<b>Vakka,</b> vanha viljan mitta, milloin =
1 kappa, milloin = 5 kappaa (ruots. <i>skäppa</i>).

<b>Vakkasuomalaiset,</b> Vehmaan
kihlakunnan ja nimenomaan Uudenkirkon
asukkaista käytetty nimitys. Veivät
keskiajalla ja uudenajan alussa
puuastioita Ruotsiin ja Saksaan. —
<b>Vakka-Suomi,</b> Varsinais-Suomen
länsiosa, nyk. Vehmaan kihlakunta.

<b>Vakoaura,</b> <sp>harjavakoaura,
multausaura,</sp> kaksisiipinen
aura, joka kaataa mullan kahden puolen;
käytetään vesivakojen ajamiseen,
juurikasviviljelyksessä vakoharjojen
muodostamiseen, perunan multaukseen.

<img 1>
Vakoaura.
</img>

<b>Vakoharjakesanto,</b> kesannoimistapa:
kesantomaa kynnetään erikoisella auralla
vakoharjoille, jotka halkaistaan, kun
niihin on ilmestynyt rikkaruohontaimia.
V. on erittäin edullinen hävitettäessä
juuririkkaruohoja,

<b>Vaksiiniterapia,</b> <sp>vaksiinihoito,</sp>
aktiivisen immuniseerauksen käyttö jo
puhjenneen taudin hoidossa (vrt. <sp>Rokotus</sp>),
käytetty varsinkin tuberkuloosin hoidossa
(tuberkuliiniterapia), kroonillisissa ihotaudeissa,
erinäisissä virtsatiehyttaudeissa,
liikaherkkyystiloissa y. m. V:aa sanotaan
<sp>auto-v:ksi,</sp> kun vaksiini l.
rokotusaine on valmistettu potilaan omista
bakteereista. vrt. <sp>Seerumterapia.</sp>

<b>Vaksinatsioni</b> (lat.), rokotus.

<b>Vakuolit</b> (lat.) ks. <sp>Solu,</sp> p. 246.

<b>Vaku'umi</b> (lat.), tyhjiö (ks, t.). —
<b>Vaku'umimittari,</b> <sp>tyhjiömittari,</sp>
painemittari, joka osoittaa tyhjiön ja ulkoilman
välistä paine-eroa, ilmapuntarin muunnos.

<b>Vakuus.</b> V:n tarkoituksena on tuottaa
jollekin henkilölle varmuutta määrätystä,
tavallisesti taloudellisesta intressistä.
Kun v:na on esineoikeus, sanotaan sitä
<sp>reaali-v:ksi,</sp> mutta jos v. käsittää
henkilöön kohdistuvan oikeuden johonkin
suoritukseen, <sp>personaali-v:ksi.</sp> —
<b>Vakuusoikeus,</b> esineoikeus, jonka
tarkoituksena on jonkin muun oikeuden
turvaaminen. vrt. <sp>Panttioikeus,
Pidätysoikeus.</sp>

<b>Vakuusrahasto,</b> <sp>varmuusrahasto,</sp>
rahasto, jonka muodostamisesta ja määräsuuruiseksi
kartuttamisesta vakuutusliikettä järjestävät
lait sisältävät erityisiä säännöksiä henki- ja
elinkorkovakuutusliikkeen turvaamiseksi.

<b>Vakuutus,</b> osanottajien l. <sp>v:n-ottajien</sp>
suorittamiin keskinäisiin maksuihin l. n. s.
<sp>v.-maksuihin</sp> nojaava taloudellinen sopimus,
jolla tahdotaan turvata satunnaista, arvoltaan
määrättävissä olevaa omaisuuden tarvetta. Tapahtuma,
jonka sattuessa vakuutuksenantajan tulee suorittaa
sovittu maksu, on oleva tulevaisuudessa joko
mahdollisesti tai varmuudella sattuva. —
<b>Vakuutusarvo,</b> se jonkin verran vaihteleva
omaisuudenarvo, joka vakuutussopimuksen mukaan
on kunakin eri hetkenä vakuutuksenottajalle taattu,
jos hänen omaisuuttaan kohtaa jokin sen arvoa vähentävä,
vakuutussopimuksessa mainittu vahinko. V:n
</chapter>

<chapter name="Vakuutusmaksujärjestelmä-Vakuutustoimi">
yläraja on vakuutussumma. — <b>Vakuutuskanta.</b>
Vakuutusyhtiön v. jonakin määrättynä hetkenä
on sen silloin voimassa olevien vakuutussitoumusten
summa. Jonkin maan esim. palo-v. on kaikkien
puheena olevana hetkenä maassa voimassa olevien
palovakuutusten summa.

<b>Vakuutusmaksujärjestelmä.</b> Kun
vakuutuslaitos kannettavia vakuutusmaksuja
määrättäessä käyttää v:ää, lasketaan ne
siten, että kaikkien vastedes kannettavien
vakuutusmaksutulojen nykyhetkeen diskontattu
pääoma-arvo todennäköisesti on yhtä suuri
kuin laitoksen kaikkien vastaisten menojen
niinikään nykyhetkeen diskontattu pääoma-arvo.

<b>Vakuutusmaksurahasto.</b> Milloin
vakuutuksenottaja henkivakuutuksestaan
maksaa koko vakuutusaikana
muuttumattoman vakuutusmaksun, suorittaa
hän ensi vuosina suuremman maksun,
kuin oikeastaan olisi matemaattisesti
tarpeellista vastaamaan vuoden
vastuuvaaraa, mutta vakuutusajan loppupuolella
ovat hänen vuotuiset maksunsa
pienemmät, kuin mitä tarvitaan silloisen
kuolleisuusvaaran vastikkeeksi. Milloin
vakuutusmaksu suoritetaan kerta kaikkiaan
tai rajoitetun ajan kuluessa, on
alkuvuosien vakuutusmaksujen ylijäämä
suhteellisesti vielä suurempi. Näin ollen ei
vakuutuslaitos voi katsoa vuosivoitoksi
ja sellaisena käyttää kunakin vuonna
kantamiensa vakuutusmaksutulojen
ylijäämää, vaan on siitä varattava se osa,
joka on vuosi vastuuta suurempi. Täten
varatut varat muodostavat henkivakuutusyhtiön
v:n. Tämän rahaston pääoman ja sille
saatujen korkojen avulla vakuutuslaitos
voisi, vaikka se ei hankkisikaan uusia
vakuutuksia, myöhempinäkin aikoina vastata
sitoumuksistaan.

<b>Vakuutusneuvosto</b> on Helsingissä
oleva erikoistuomioistuin työväen
tapaturmavakuutusasioita varten. V:oon
kuuluu johtaja, lainoppinut jäsen ja kaksi
lääkäriä sekä neljä työnantaja- ja neljä
työntekijäjäsentä.

<b>Vakuutuspetos,</b> rikos, jonka tekee se,
joka on sytyttänyt tuleen palovakuutettua
omaisuutta tai saattanut merivahinkoon
laivan, joka tai jonka lasti tai rahti on
vakuutettu (Rikoslaki 36:2).

<b>Vakuutusrahasto,</b> rahasto, jonka
yhdessä muodostavat vakuutuslaitoksen
vakuutusmaksurahasto, johon silloin myös
luetaan vakuutusmaksunsiirto, ja korvausrahasto.

<b>Vakuutustapahtuma</b> l. <sp>vakuutustapaus,</sp>
jokainen tapahtuma, joka antaa aiheen
vakuutuksenantajan maksuvelvollisuuden
alkamiseen. Esim. palovakuutuksessa tulipalo.

<b>Vakuutustarkastus,</b> valtion puolelta
tapahtuva vakuutuslaitosten toiminnan
valvonta, V. oli aikaisemmin
<sp>vakuutustarkastajan</sp> toimena.
Vakuutustarkastajan virka lakkautettiin 1922
ja v:een kuuluvat tehtävät siirrettiin
Sosiaaliministeriön <sp>vakuutustoimistolle,</sp>
jossa <sp>vakuutusylitarkastaja</sp> on
toimistopäällikkönä ja jossa hänellä on apuna
apulaistarkastaja.

<b>Vakuutustoimi.</b> Nykyajan v. edellyttää
tilastollisia tietoja niiden tapahtumain
suhteellisesta luvusta ja laajuudesta,
joiden sattuessa vakuutuksenantaja l.
<sp>vakuuttaja</sp> on velvollinen maksamaan
<sp>vakuutussumman,</sp> joko kokonaan
tai osaksi, vakuutuksenottajalle l.
<sp>vakuutetulle.</sp> Sen perustuksella
määrätään suoritettava <sp>vakuutusmaksu,</sp>
joka voidaan maksaa kerta kaikkiaan tai
korkeintaan määrätyn ajan kuluessa tai
pitkin koko vakuutuksen voimassaolon aikaa
yhtä pitkien väliaikojen jälkeen. Näin
ollen jokainen v. oikeastaan nojaa
vakuutuksenottajien keskinäiseen osanottoon
vakuutustapahtuman satuttua tarvittavan
ja vakuutussopimuksen määräysten mukaan
suoritettavan vakuutusarvon keräämiseen.

Vakuutustoiminnan alaisiksi voivat
joutua monenlaiset vastuut, ja niiden luku
yhä suurenee antaen aihetta uusien
vakuutushaarojen syntymiseen. Vastuiden
laadun mukaan jaetaan vakuutukset tav.
kahteen pääryhmään: <sp>henkilövakuutukseen</sp> ja
<sp>tavaravakuutukseen,</sp> joihin vielä
liittyy erinäisen omaisuuden arvonalenemisen
vakuutus. Tätä vakuutusten ryhmää sanotaan
myöskin joskus <sp>elementaarivakuutukseksi.</sp>
Siihen luetaan pääasiallisesti palo-, kuljetus-,
eläin-, kalastus-, lasi-, raevahingon-,
vesijohtovahingon-, vastuuvelvollisuus-,
murtovarkausvakuutus y. m. Henkilövakuutusryhmään
kuuluvat henki- ja elinkorko-, tapaturma-,
sairaus-, vanhuus- ja työkyvyttömyys-,
työttömyys-, äitiys-, jälkeenjääneidenvakuutus
y. m. Omaisuuden arvonalennusvakuutusryhmään
luetaan kurssitappio-, arpajais-, luotto-,
takuu-, työlakko vakuutus y. m. Toisen
jakoperustuksen mukaan ryhmitetään eri
vakuutushaarat <sp>vahingonvakuutukseen</sp>
ja <sp>määräsummavakuutukseen.</sp> Edellinen
käsittää melkein kaikki muut vakuutushaarat
</chapter>

<chapter name="Val-Valaat">
paitsi henki- ja elinkorkovakuutuksen sekä muutamia
tapaturma-, vanhuus- ja työkyvyttömyys-, äitiys-
ja sairausvakuutuksen osia. — Niinikään tehdään ero
<sp>yksityisvakuutuksen</sp> ja <sp>työväen- l.
yhteiskunnallisen vakuutuksen</sp> välillä, joista
jälkimmäinen voi olla joko vapaaehtoinen tai pakollinen.
V:ta voi Suomessa harjoittaa sekä osakeyhtiö
että keskinäinen yhdistys. Jos jälkimmäiseen
ryhmään kuuluva laitos etukäteen kantaa
vakuutusmaksun, joka tilastollisten tietojen
perustuksella on laskettu todennäköisesti
vastaamaan yhdistyksen vuositarvetta, ja
siis pysyy vuodesta vuoteen melkein
muuttumattomana, eroaa laitoksen
toimintamuoto sangen vähän osakeyhtiön
toimintamuodosta. Pääasiallinen ero on,
että toiminnan alkuaikoina, ennenkuin
laitokset ovat ennättäneet liikkeensä
vakiinnuttamiseksi ja tasoittamiseksi
koota riittäviä vararahastoja, osakeyhtiö
voi mahdollisten tappioiden
korvaamiseen turvautua osakepääomaansa, kun
keskinäisen laitoksen vastaavassa
tapauksessa täytyy vaatia lisämaksuja
osakkailtaan panemalla toimeen lisätaksoitus.
Todellinen ero näiden laitosryhmien
välille syntyy, jos keskinäinen yhdistys
vasta tilivuoden päätyttyä taksoittaa
todellisen vuositarpeensa mukaan
sovitetun ja usein- suurestikin vuodesta
vuoteen vaihtelevan vakuutusmaksun.

Vaadittava vakuutusmaksu, jonka
suuruus on laskettu todennäköisesti
vastaavan vakuutustapahtumien aiheuttamia
suorituksia, on laitoksen vaatima
<sp>nettovakuutusmaksu.</sp> Kun siihen
lisätään hankinta- ja hoitokustannuksiin,
vararahaston muodostamiseen y. m.
tarpeellinen korotus, saadaan laitoksen
<sp>bruttovakuutusmaksu.</sp> [Manes,
,,Versicherungswesen" (1905).]

<b>Val</b> (ransk.), laakso.

<b>Vala,</b> juhlallisessa muodossa annettu
vakuutus, jonka kautta v:n tekijä
vahvistaa jonkin lupauksen tai vakuuttaa
oikeaksi jo annetun tai vasta annettavan
lausumansa jostakin seikasta. Kristittyä
uskonoppia tunnustavat vannovat v:n
,,Jumalan ja hänen pyhän evankeliuminsa
kautta", juutalaiset „Jumalan ja hänen
pyhän lakinsa kautta". Mihinkään
uskontokuntaan kuulumattomat tai ne,
joita heidän uskontonsa kieltää
tekemästä v:aa, antavat vakuutuksen
„kunnian ja omantunnon kautta".
Oikeudenkäynnissä asianosaisen v. on kahta
laatua: oikeudenmääräämä <i>(juramentum
necessarium)</i> tai asianosaisen tarjoama
<i>(juramentum voluntarium);</i> edellinen
taas on puhdistusvala (ks. t.) tai täytevala
(ks. t.). Muista v:oista mainittakoon
tuomarin-v., todistajan-v., uskollisuus- ja
kuuliaisuus-v. — <sp>Väärästä</sp> v:sta on
säädetty rangaistus Rikoslain 17:nnessä luvussa.

<b>Valaanluu,</b> kalanluu (ks. t.).

<b>Valaanpyynti.</b> Sen jälkeen kuin
Pohjois-Jäämeressä ja Atlantin pohjoisosissa
pitkän aikaa harjoitetun v:n johdosta
valaat ovat suuresti vähentyneet, pyydetään
näitä nykyisin etupäässä Etelä-Amerikan,
Austraalian ja Etelä-Jäämeren vesillä.
Pyyntilaivasta ammutaan valaaseen tykillä
räjähtävällä granaatilla varustettu
harppuuna, jossa on monta sataa metriä
köyttä. Kun surmattu saalis on nostettu
pinnalle, pumputaan sen ruhoon ilmaa,
niin että eläin jää kellumaan. Arvokkainta
saaliissa ovat rasva ja hetulat. Rasva keitetään
laivojen suurissa keittimöissä öljyksi ja
lasketaan tynnyreihin. V:n kohteina
ovat vars. grönlanninvalas, kaskelotti ja
useat uurteisvalaat.

<b>Valaanrasva,</b> valaanöljy, traani (ks. t.).

<b>Valaanrasve,</b> <sp>spermaseetti,</sp>
kaskelotin pään onteloissa ja päästä
pyrstöön ulottuvassa putkessa olevasta
öljymäisestä nesteestä puristettu ja
puhdistettu rasvamainen jähmeä aine.
Yhdestä kaskelotista voidaan saada 5,000 kg
puhdistettua v:ta. Sitä käytetään
kynttiläin valmistukseen ja erilaisiin tekn.
ja lääket. voiteisiin. vrt. <sp>Vaha.</sp>

<b>Valaat</b> <i>(Cetacea),</i> suuria vesielämään
mukautuneita imettäväisiä, joiden ruumis on muuten
kalanmuotoinen, paitsi että pyrstöeyä on vaakasuorassa
asennossa. Eturaajat lyhyet, evämäiset; takaraajat
kokonaan surkastuneet (vain pienet lantioluiden
surkastumat jäljellä); liikuntoelimenä toimii
voimakas pyrstö. Ruumis paljas, sikiöillä kumminkin
karvapeite. Ihon alla paksu rasvakerros.

<img 1>
Tapettuja uurteisvalaita rannalla.
Vas. valaanpyytäjälaiva.
</img>
</chapter>

<chapter name="Valais-Valaminen">
Sierainaukot, jotka hammas-v:lla ovat
yhtyneet, avautuvat päälaelle. Silmät
pienet ja lähellä suupieliä. Voivat olla
sukelluksissa kymmeniä minuutteja,
haavoitettuina joskus tuntikausiakin.
Puhaltavat vedenpinnalle noustuaan
vesihöyryllä kyllästetyn uloshengitysilman
sumupatsaana ilmaan. Synnyttävät yhden
poikasen (joskus 2) kerrallaan. Kaksi
alaryhmää: <sp>hammas-v.</sp> <i>(Denticeti)</i>
ja <sp>hetula-v.</sp> <i>(Mysticeti).</i>
Ed. ovat petoeläimiä, jotka terävillä hampaillaan
raatelevat muita v:ta, hylkeitä ja kaloja.
Hammas-v:ta ovat m. m. delfiinit, pyöriäiset,
miekkavalas, maitovalas, nokkavalas, sarvivalas,
kaskelotti. Hetula-v. ovat hampaattomia;
niiden suussa on suuontelon katon limakalvosta
syntyneitä sarveisaineisia ripsireunaisia levyjä,
<sp>hetuloita,</sp> joilla ne siivilöivät veden
mukana suuhun joutuneita pieniä planktoneläimiä.
Hetula-v:ta ovat m. m. grönlanninvalas, uurteisvalaat
(m. m. jättiläisvalas), sillivalas, ryhävalas.

<b>Valais</b> <i>[valē']</i> (saks. <i>Wallis</i>),
kantoni Lounais-Sveitsissä, Italian rajalla;
5,235 km<sup>2</sup>, 135,000 as. V:n halki juoksee
Rhône, jonka laakson pohjoispuolella
Aletsch-jäätikkö, eteläpuolella <sp>Wallisin
l. Penniiniset alpit</sp> (ks. t.). Suosittuja
matkailuseutuja (m. m. <sp>Zermatt</sp>).
Väestön enemmistö ranskankielisiä. Pääkaup.
<sp>Sion</sp> (saks. <i>Sitten</i>).

<b>Valakia,</b> Romaanian eteläosassa
Transsilvaanian alppien ja Tonavan välissä
oleva hedelmällinen aromainen tasanko,
jonka Aluta-joki jakaa itäiseen l. <sp>Isoon</sp>
ja läntiseen l. <sp>Pieneen</sp> V:aan.
Historiasta ks. <sp>Romaania.</sp>

<b>Valakka,</b> <sp>ruuna,</sp> kuohittu ori.

<b>Valakorpi,</b> <sp>Urho Viljo</sp> (s. 1886),
oik. <sp>Haapanen,</sp> kirjailija. Julk.
runoja, kertomuksia, romaaneja ja seuranäytelmiä.

<b>Valamiesoikeus,</b> tuomioistuin, jossa
paitsi lainoppineita tuomareita on
maallikoista valittu <sp>valamiehistö l.
jury.</sp> V.-laitos on kotoisin
Englannista, missä sitä käytetään tärkeämpiä
rikos- ja riita-asioita ratkaistaessa.
V. 1791 otettiin v. käytäntöön Ranskassa
ja sittemmin useimmissa sivistysmaissa.
Suomessa v:ta ei ole ollut, vaan
edustavat maalllkkoainesta lautamiehet ja
kunnallisneuvosmiehet.

<b>Valaminen,</b> sulan metallin, vahana
steariinin, veteen sekoitetun kipsin,
sementin, betonin t. m. s. kaataminen
määrätynmuotoiseen <sp>muottiin.</sp> — Raudan
valannassa metalli sulatetaan n. s. kupu- l.
kupoliuunissa, polttoaineena tav. koksi.
Koksi, rauta ja kuonaamuodostavat
aineet (kalkkikivi) heitetään
panosaukosta, ilmaa puhalletaan hormeista,
ja sula rauta juoksutetaan aukosta
valuastioihin, joissa se kannetaan muotteihin
valettavaksi (vrt. <sp>Muotti</sp> ja
<sp>Kaavaus</sp>). — Rauta valetaan
kaavaushiekasta (ks. t.) tehtyihin
muotteihin. — Teräs valetaan useimmiten
melloitusuunista suoraan, siis
martinuunista, upokkaista tai nyk.
sähköuuneista, harvoin tavallisesta
bessemeruunista. Teräs vaatii muottiaineeksi
tulenkestävämpää hiekkaa kuin rauta.
Se kutistuu paljon. — Messinki- ja
pronssivalannassa toimitetaan sulatus
upokasuuneissa, jotka ovat joko
kiinteitä, kallistettavia tai kokonaan
siirrettäviäkin. Polttoaineena tav. koksi,
myös nafta. — Taidevalannassa valetaan
pronssia. N. s. vahatavan mukaan peitetään
malli paksuhkolla kipsikerroksella, joka
leikataan sopiviin osiin ja jonka ympäri
sitten vielä kaavataan valuhiekasta
vaippa. Vaippa puretaan, samoin
kipsimuotti, muotinkappaleiden sisäpinnalle
kiinnitetään tulevan metallikerroksen
paksuinen vahakerros, kappaleet kootaan,
vaippa sovitetaan niiden ympäri. Näin
muodostuneeseen onteloon valetaan
sopivista aineista tehty sydänaine, jonka
kovetuttua muotti kuumennetaan, jolloin
vaha valuu pois, ja näin syntyneeseen
muottiin valetaan pronssi. — Kipsivalannassa
malli peitetään kipsikerroksella,
joka irtisaamisen vuoksi jaetaan sopiviin
osiin, jotka sitten koottuina muodostavat
muotin. Tähän muottlonteloon kaadetaan
kipsivelliä, joka levitetään muotin
sisäpinnalle muottia kallistelemalla tai,
jos muotti on iso, viskomalla kipsipuuroa
halutun paksuna kerroksena muottiin. —
Painevalu (saks. <i>Spritzguss</i>) on
helposti sulavien metallien ja metalliseosten
valaminen siten, että sula metalli painetaan
pumpulla muottiin, jolloin valu käy nopeasti
ja valanne tulee tarkka. — Keskipakoisvalu
on liereiden onttojen esineiden valaminen
siten, että metalli kaadetaan nopeasti pyörivään
muottiin, jolloin se leviää tämän seinille
ja jähmettyy ohuehkona kerroksena. —
Kääntövalu on onttojen esineiden
valaminen siten, että muottiin kaadetun
aineen jähmetyttyä muotin seinämille
muotti käännetään ylösalaisin ja keskellä
vielä sulana oleva aine kaadetaan pois.
[Pero, „Mekaaninen teknologia" (1920);
Ehrström, „Taidekäsityö" (1924).]
</chapter>

<chapter name="Valamo-Waldeck">
<img 1>
Valamo. Kirkastuksen kirkko ja laivaranta.
</img>

<b>Valamo,</b> Sortavalan maalaiskuntaan
kuuluva n. 40 saarta ja luotoa käsittävä
saariryhmä ja sen pääsaari (luostarisaari)
Laatokan pohjoisosassa, 40 km mantereelta.
Saariston yhteenlaskettu pinta-ala on n.
33 km<sup>2</sup>, pääsaaren pituus 9 km,
pinta-ala n. 25 km<sup>2</sup>. Synnyltään
saaristo on horstimuodostus, pääsaaren
korkein kohta on 61 m yli merenp.
Kallioperä on tummaa diabaasia. Kasvisto
on erittäin runsas; metsämaata on
745 ha, eniten sekametsää; pääsaarella
rehevä lehtokasvillisuus. — V. 1329 tuli
V:oon munkki Sergej, jota sekä Hermania
on pidettävä V:n kreik.-kat, luostarin
vars. perustajina. V. 1581 ruotsalaiset
ryöstivät luostaria ja 1611 hävittivät
sen perinpohjin. Vuonna 1617 V. joutui
Ruotsille. Luostari elpyi vasta Karjalan
jouduttua uudelleen Venäjän alaisuuteen.
Vuonna 1821 V. korotettiin ensiluokan
luostariksi. Nykyinen V. on suurelta
osalta tarmokkaan igumeni Damaskinin
(k. 1881) työtä. Munkit (v:n 1928 alussa
269) harjoittavat maanviljelystä,
karjanhoitoa ja kalastusta; puutarhanhoito on
myös huomattava. Heillä on pieniä
teollisuuslaitoksia ja 3 höyrylaivaa.
Pääluostarin rakennukset on järjestetty
kahteen neliömäiseen ryhmään
peräkkäin. Pääkirkko on kaksikerroksinen
Kirkastuksen kirkko (rak. 1887-92),
jonka alakerroksena on P. Sergejlle ja
Hermanille pyhitetty aikaisemmin
rakennettu kirkko. Alemmassa kirkossa on
näiden luostarin perustajien haudat.
Kirkkoa vastapäätä on luostarin johtajan
asunto ja lähettyvillä Neitsyt Maarian
kirkko sekä kirjasto, museo ja
munkkien komeroita. Pääsaaren länsirannalla
on n. s. Jerusalem l. Kristuksen
ylösnousemisen skiitta, jonka alakerrassa
Vapahtajan haudan jäljennös, sekä sen
lähellä Getsemanen skiitta ja öljymäki.
Sekä pääsaarella että lähisaarilla on
yht. 20 kirkkoa ja toistakymmentä
kappelia. Muista saarista on luontonsa
puolesta Pyhityssaari huomattavin.
[„Valamo" (1926).]

<b>Valand</b> <sp>(Völundr),</sp> skand.
tarustossa taitava takoja.

<b>Valanne,</b> valamalla valmistettu
kappale (valukappale); erikoisesti bessemer-,
martin-, upokas- tai sähköuunista
kokilliin (valimeen) valettu harkko, josta
valssataan, taotaan tai puristetaan
kankia, levyjä, rautatien kiskoja,
koneakseleita, tykkejä y. m.

<b>Valantarauta</b> ks. <sp>Rauta.</sp>

<b>Valarikon viiva,</b> v:n 1899 tulvaveden
(ks. <sp>Tulvat</sp>) jättämä rajaviiva
sisävesiemme rantakallioihin. Nimitys on
johtunut siitä, että Nikolai II sam. v.
vastoin valallisesti vahvistamaansa
Suomen valtiosääntöä horjutti sitä n. s.
helmikuun julistuskirjalla (ks. t.).

<b>Valaskala</b> <i>(Cetus),</i> suuri tähtikuvio
Oinaasta etelään. Kuuluisa on vaihteleva
<i>Mira Ceti.</i>

<b>Valaskalanlahti</b> (engl. <i>Walfish Bay</i>),
merenlahti Etelä-Afrikan länsirannikolla,
23° et. lev., Englannin alueella. Hyvä satama.

<b>Valassaaret.</b> 1. (ruots. <i>Valsörarne</i>),
saariryhmä Merenkurkun ulkosaaristossa,
Suomen puolella, Raippaluodon pitäjässä,
n. 15 km Björköstä luoteeseen, n. 55 km
Vaasasta. Storskärin saarella on 1886
rakennettu, 1903 uusittu loistomajakka:
36 m korkea rautainen ristlkkotorni,
valon korkeus merenpinnasta 37,8 m. —
2. (norj. <i>Hvalöerne</i>), saariryhmä
Etelä-Norjassa, Ruotsin rajalla, Oslon vuonon
suussa. Suosittuja kylpypaikkoja.

<b>Walbeck</b> <i>[vālbek],</i> <sp>Henrik
Juhana</sp> (1793-1822), suom. tähtitieteilijä.
Suoritti useita pimennys- ja tähdenpeittolaskuja
ja tutki pieninten neliöiden metodia. Turun
tähtitornin johtaja sen perustamisesta.

<b>Walcheren</b> <i>[valh-],</i> saari Hollannin
rannikolla, Schelden suun edustalla; 209 km<sup>2</sup>,
55,000 as. Pääkaup. <sp>Middelburg,</sp>
etelärannalla <sp>Vlissingen.</sp>

<b>Walcker,</b> <sp>Eberhard Friedrich</sp>
(1794-1872), saks. urkujenrakentaja.
Perusti 1820 Ludwigsburgiin urkutehtaan.
Monet W:n keksimät uudistukset urkurakenteen
alalla ovat tulleet yleiseen käytäntöön.
W:n tehtaan urkuja on Suomessa m. m.
Helsingin Johanneksen- ja Nikolainkirkossa,

<b>Valdai,</b> matalahko, metsäinen
vuoriseutu Luoteis-Venäjällä. V:lta alkavat
Olhavanjoki, Volga, Väinäjoki ja Dnepr.

<b>Waldeck,</b> Saksan osavaltio (v:een
1918 ruhtinaskunta, sitten tasavalta)
Pohjois-Saksassa Weserin alkujuoksun
länsipuolella; 1,055 km<sup>2</sup>, 59,000 as.
Pääkaup. <sp>Arolsen.</sp> Lakiasäätävänä
laitoksena 17-henkinen eduskunta, hallinto
v:sta 1868 uskottu Preussille, jonka
edustajana on n. s. maanjohtaja
<i>(Landes-direktor).</i>
</chapter>

<chapter name="Waldeck-Rousseau-Valejalat">
<b>Waldeck-Rousseau</b> <i>[rusō'],</i> <sp>Pierre
Marie</sp> (1846-1904), ransk. valtiomies.
Sisäministerinä 1881-82 ja 1883-85,
pääministerinä 1899-1902, jolloin johti
Ranskan Dreyfus-jutun aiheuttamasta kriisistä.

<b>Valdemar</b> (1240-1302), Ruotsin
kuningas 1250-75, Birger Jaarlin poika.
Isä hoiti hallitusta kuolemaansa asti
(1266); heikon V:n kukisti hänen
veljensä Maunu Ladonlukko.

<b>Valdemar,</b> Tanskan kuninkaita. —
1. V. I <sp>Suuri</sp> (1131-82), Knut
Lavardin poika, hallitsi 1157-82. Piispa
Absalon neuvonantajanaan palautti
järjestyksen pitkällisten sisällissotien
runtelemaan valtakuntaan. Teki lopun
Pohjois-Saksassa asuvien vendien
merirosvouksesta ja valloitti heidän
tukipaikkansa Rügenin. — 2. V. II <sp>Sejr</sp>
(n. 1170-1241), hallitsi 1202-41, V. I:n
poika. Valloitti Holsteinin sekä
Pohjois-Saksan rannikon, Hiidenmaan ja
Saarenmaan, teki 1219 ristiretken Viroon,
jolloin perusti Tallinnan. V. joutui 1223
erään vasallinsa vangiksi ja menetti
suurimman osan valloituksiaan Saksan
manterella. V. oli huomattava lainsäätäjä.
— 3. V. <sp>Atterdag</sp> (n. 1317-75),
hallitsi 1340-75. Möi, Viron kalparitaristolle
1346, pakotti Ruotsin luovuttamaan takaisin
Skånen, Blekingen ja Hallandin, valloitti
Öölannin ja Gotlannin.

<b>Valdemaras,</b> Voldemaras (ks. t.).

<b>Valdemar Maununpoika</b> (k. 1318),
Suomen herttua v:sta 1302. ks. <sp>Eerik
Maununpoika.</sp>

<b>Waldén,</b> <sp>Paul</sp> (s. 1863), saks.
kemisti, fysikaalisen kemian uranuurtajia.

<b>Waldén</b> <i>[-ē-],</i> <sp>Rudolf</sp> (s. 1878),
kenraali, liikemies. Vapaussodassa päämajan
etappipäällikkönä. Sotaministerinä 1918-19.
Yhtyneet Paperitehtaat o.-y:n ja A.-b.
Walkiakosken johtokunnan puheenjohtaja.

<b>Waldenström,</b> <sp>Paul Petter</sp>
(1838-1917), ruots. uskonnollinen kirjailija,
vapaakirkollisten pääjohtaja. Julk. K. O.
Roseniuksen (ks. t.) herätysliikkeen
lehteä „Pietisten"; per. 1878 ,,Svenska
Missionsförbundet" nimisen lähetysliiton,
jota johti kuolemaansa asti.

<b>Waldersee</b> <i>[-rzē],</i> <sp>Alfred</sp>
(1832-1904), preussil. sotapäällikkö, kreivi.
Johti kansainvälistä sotajoukkoa Kiinassa 1900.

<b>Valdes,</b> <sp>Juan de</sp> (1500-41), kat.
mystikko, eli Italiassa.

<b>Waldeyer</b> <i>[-aiər],</i> <sp>Heinrich Wilhelm
Gottfried</sp> (1836-1921), aateloituna
<sp>von Waldeyer-Hartz,</sp> saks. anatomi ja
lääkäri, patologisen anatomian prof. v:sta
1865 Breslaussa, anatomian prof. v:sta 1872
Strassburgissa ja 1883-1917 Berliinissä.
Monipuolinen tiedemies ja kuuluisa opettaja.

<b>Waldmüller</b> <i>[-lt-],</i> <sp>Ferdinand
Georg</sp> (1793-1865), itäv. taidemaalari.
Maalannut muoto- ja lapsikuvia sekä maisemia,
joissa kuvaa valo- ja ilmavaikutuksia.

<b>Valdolaiset</b> l. <sp>valdesilaiset,</sp>
keskiaikainen kat. lahko. Sen perusti 1176
lyonilainen kauppias Pietari Valdes. V.
hylkäsivät maallisen kutsumuksensa,
antoivat pois omaisuutensa ja saarnasivat
parannusta. Heidät julistettiin pannaan
1184. Vainoista huolimatta heidän oppinsa
levisi laajalti Länsi- ja Keski-Eurooppaan.
Lopulta heidät saatiin hävitetyiksi muualta
paitsi Piemontin alppilaaksoista. V. 1532 v.
liittyivät uskonpuhdistukseen. Vastauskonpuhdistuksen
aikana heitä vainottiin, mutta v. kestivät
sen miehuullisesti. Vasta 1848 he saivat
uskonvapauden. V:n lukumäärä on n. 35,000.
[Kauppala, „Marttyyrien historia" II (1927).]

<b>Waldteufel</b> <i>[valttoifel],</i> <sp>Emil</sp>
(1837-1915), elsassilainen säveltäjä, keisarinna
Eugénien kamaripianisti ja keisarillinen
hovitanssialstirehtööri. Säveltänyt satoja
vieläkin suosittuja tansseja.

<b>Vale!</b> (lat.), jää hyvästi! voi hyvin!

<b>Vale-Dimitrij</b> (k. 1606), Iivana IV:n
poikana Dimitrinä esiintynyt vallantavoittelija.
Pyysi 1603 Liettuan ylimyksiltä apua
valloittaakseen Venäjän kruunun Boris
Godunovilta, Hän saavuttikin kannatusta ja
Venäjälle 1604 hyökättyään menestystä. Godunovin
kuoltua 1605 V.-D. tunnustettiin tsaariksi,
mutta hänen puolalaisystävyytensä ja
katolismielisyytensä herätti
tyytymättömyyttä, ja hänet surmattiin
kansankapinassa. Myöh. (1607 ja 1611) esiintyi
uusia V.-D:ejä. — <sp>„Vale-Dimitrien aika"</sp>
oli Venäjän suurimman sekasorron aikaa,
jolloin puolalaiset ja ruotsalaiset uhkasivat
valloittaa koko valtakunnan. Se päättyi Mikael
Romanovin tullessa Venäjän tsaariksi 1613.

<b>Vale-Dmitri,</b> Vale-Dimitrij (ks. t.).

<b>Valehyökkäys,</b> <i>sot.,</i> eksytyshyökkäys (ks. t.).

<b>Vale-isidoriset dekretaalit,</b>
pseudoisidoriset dekretaalit (ks. t.).

<b>Valejalat,</b> pseudopodit (ks. t.).
</chapter>

<chapter name="Valejalat-Wales">
<b>Valejalat,</b> tajuttomuuteen liittyvä
ruumiin elontoiminnan aleneminen siinä määrin,
että sydämen toimintaa ja hengitystä ei voida
tavallisin keinoin todeta, V., joka on joks.
harvinaista, esiintyy m. m. hysterian, suuren
verenmenetyksen, paleltumisen, sähköiskujen,
myrkytysten, hukkumisen ohella.

<b>Valencia</b> <i>[-e'nþia].</i> 1. Samannimisen
provinssin ja ent. maurilaisen kuningaskunnan
(1031-1319) pääkaup. Espanjassa, Guadalaviarin
rannalla, 4 km sen laskusta Välimereen.
Tuomiokirkko 1200-luvulta, linna 800-luvulta,
rakennuksia maurien ajoilta. Yliopisto (per.
1410). Silkkiteoll., viinin ja
etelänhedelmien vientiä (Satamakaup. El Grao).
250,000 as. — 2. Kaup. Venezuelassa,
maan pohjoisosassa, kauniin laskujoettoman
V.-järven länsipuolella. Yliopisto.
Puuvillateollisuutta. Kahvin ja sokerin
vientiä. Satamakaupunki Puerto Cabello.
50,000 as.

<b>Valenciennes</b> <i>[valāsie'n],</i> kaup.
Pohjois-Ranskassa, Schelden varrella, läh.
Belgian rajaa. Lähistöllä hiilikaivoksia,
joiden vaikutuksesta V. on kehittynyt
suureksi teollisuuskeskukseksi (metalli-,
kemiallista ja kutomateoll.). Aik. kuuluisa
pitseistään. Huomattava taidekokoelma. 40,000 as.

<b>Valens,</b> <sp>Flavius</sp> (k. 378), Rooman
keisari, veljensä Valentinianus I:n
kanssahallitsija v:sta 364 (hallitsi
valtakunnan itäosaa). Areiolaisena sorti
oikeauskoista kirkkoa; sai surmansa
Adrianopolin läheisyydessä taistellessaan
länsigootteja vastaan.

<b>Walensee</b> <i>[vālənz-],</i> alppijärvi
Itä-Sveitsissä, St. Gallenin kantonin
etelärajalla; 423 m yli merenp., 151 m syvä,
23 km<sup>2</sup>. Laskee Zürichin järveen.

<b>Valenssi</b> (lat.), atomiarvo (ks. t.).

<b>Valentia</b> <i>[vale'nšiə],</i> 11 km pitkä
saari Irlannin lounaisrannikolla. Knight's
Townin kylä on engl.-amer. sähkölennätinkaapelien
lähtökohta.

<b>Valentinianus,</b> Rooman keisareita.
— 1. V. I (321-375) hallitsi 364-375.
Antoi valtakunnan itäosan veljelleen
Valensille. Kävi sotaa germaaneja
vastaan. — 2. V. II (k. 392) tuli 375
veljensä Gratianuksen kera hallitsijaksi,
hallitsi Länsimaita; murhattiin. —
3. V. III (k. 455), Länsi-Rooman
hallitsija 425-455. Murhautti Aëtiuksen;
murhattiin.

<b>Valentiniitti,</b> keltainen tai harmaa
kivennäinen, antimonioksidia.

<b>Valentino</b> <i>[-ī'-],</i> <sp>Rudolph</sp>
(1895-1926), it.-amer. filminäyttelijä,
[Ullman (1927).]

<b>Valentinus</b> (k. 275), pyhimys, Terni'n
piispa. Pyhän V:n päivää (helmik. 14:s)
vietetään vars. Englannissa ikivanhoin menoin.

<b>Valera,</b> E. de, ks. <sp>De Valera.</sp>

<b>Valera y Alcalá Galiano</b> <i>[-ē- i alkalā'
galjā'-],</i> <sp>Juan</sp> (1824-1905), esp.
kirjailija ja poliitikko. V. on
nykyaikaisen esp. novellin luoja; etevä
kielenkäyttäjä. Teoksia suomen. „Kiusaus".

<b>Valeriaana,</b> virmajuuren (ks. t.)
juurakosta valmistettu tinktuura,
pääaineksena muudan haihtuva öljy
(valeriaanaöljy), joka sisältää m. m.
valeriaanahapon bornyyliesteriä. Käytetään
hermostoa rauhoittavana lääkkeenä.

<b>Valeriaanahapot,</b> neljä keskenään
isomeeristä rasvahappoa (ks. t.), kaava
C<sub>4</sub>H<sub>9</sub>. COOH. Nestemäisiä;
voimakastuoksuisia aineita, joiden suoloja
käytetään lääkkeenä. V:n esterit ovat
hedelmäntuoksuisia, käytetään hedelmäesansseina.
vrt. <sp>Valeriaana.</sp>

<b>Valerianus</b> <i>[-ā'n-],</i> <sp>Publius
Licinius,</sp> Rooman keisari 253-260. Otti 254
poikansa Gallienuksen kanssahallitsijakseen. Joutui
260 persialaisten vangiksi ja kuoli vankeudessa.

<b>Valerius</b> <i>[-ē-],</i> <sp>Johan David</sp>
(1776-1852), ruots. runoilija. Julk.
akateemisia opetusrunoelmia (,,Sanningen",
„Tålamodet") sekä suosittuja
seuralauluja (,,Visor och sångstycken").

<b>Valéry</b> <i>[-rī'],</i> <sp>Paul</sp> (s. 1871),
ransk. runoilija. Teoksia: hienostuneet ja
älylliset runokokoelmat „La jeune Parque",
„Charmes"; esseekokoelmia.

<b>Wales</b> <i>[ue'ilz],</i> Englantiin liitetty,
aikaisemmin itsenäinen ruhtinaskunta. Käsittää
samannimisen niemimaan Ison-Britannian länsiosassa;
19,366 km<sup>2</sup>, 2,2 milj. as. Vuorimaata;
kivennäisiä runsaasti: rautamalmia, kuparia, tinaa,
lyijyä ja kivihiiltä. Väestö kelttiläistä
(kymriläistä) alkuperää. Siihen on sekoittunut
anglosaksilaista ainesta, mutta se on säilyttänyt
vanhanaikaisia tapojaan ja jossakin määrin kelttiläisen
kielensäkin. Pohjois- ja keskiosissa on karjanhoito
(lampaita runsaasti) pääelinkeinona, etelässä Vuorityö ja
teollisuus. W. jakautuu 12 kreivikuntaan. Tärkeimpiä
kaupunkeja: <sp>Cardiff, Rhondda, Swansea, Merthyr
Tydfil.</sp> — <i>Historia.</i> W:n vanhimmat
asukkaat olivat kelt. kymrit. Kun
anglosaksit 400-luvulla valloittivat
Englannin, pakeni osa maan kelt. väestöä
W:iin, missä se sulautui kymreihin.
Walesilaisilla oli omat ruhtinaansa, jotka
ainakin 900-luvulla tulivat riippuvaisiksi
angls. kuninkaista. Myös Vilhelm
</chapter>

<chapter name="Walesin prinssi-Valistus">
Valloittaja pakotti heidät tunnustamaan
yliherruuttansa, Täydellisesti valloitti
W:n Edvard I 1283 voitettuaan W:n
ruhtinaan <sp>Llewellynin</sp> ja hänen
veljensä <sp>Davidin.</sp> W. läänitettiin 1301
Edvardin Caernarvonissa syntyneelle
pojalle Edvardille, joka sai arvonimen
W:n prinssi. Siitä lähtien on tämä
arvonimi ollut Englannin kruununprinssillä.
V. 1536 Henrik VIII yhdisti W:n täydellisesti
Englantiin.

<b>Walesin prinssi</b> <i>[ue'ilz-],</i> v:sta 1301
Englannin kruununperillisen arvonimi,
jos tämä on kuninkaan vanhin poika tai
tämän poika.

<b>Vale-Smerdis</b> ks. <sp>Smerdis.</sp>

<b>Valetta,</b> La Valetta (ks t.).

<b>Valette</b> <i>[-e't],</i> <sp>Jean Parisot de la</sp>
(1494-1568), johanniittain suurmestari
v:sta 1557. Torjui 1565 turkkilaisten
hyökkäyksen Maltaa vastaan, perusti
1566 La Valettan.

<b>Walewski</b> <i>[-e'-],</i> <sp>Alexandre</sp>
(1810-68), ransk. valtiomies, kreivi, Napoleon
I:n ja puol. kreivittären Marie Walewskan poika.
Ulkoministerinä 1855-60, pääministerinä 1860-63.

<b>Walfish Bay</b> <i>[uō'lfiš bei],</i>
Valaskalanlahti (ks. t.).

<b>Valga,</b> Valk (ks. t.).

<b>Valgamaa,</b> maakunta Etelä-Virossa.

<b>Valgetjärvi,</b> <sp>Valkeajärvi</sp> (ven.
<i>Belo-ozero</i>), alavarantainen järvi
Pohjois-Venäjällä Äänisjärven kaakkoispuolella;
44 km pitkä, 32 km leveä, 1,121 km<sup>2</sup>.
Laskee Šeksna-jokea myöten Volgaan. V:n etelä-
ja länsipuolitse kulkee Marian kanava.
vrt. <sp>Marian kanavisto.</sp>

<b>Valhalla,</b> skand. muinaisuskonnossa
taistelussa kaatuneiden sankarien sali.

<b>Walhalla</b> ks. <sp>Regensburg.</sp>

<b>Valhallaorden,</b> vapaamuurarien
tapainen salaseura, jonka J. A. Jägerhorn
1780-luvulla perusti Viaporiin. Siihen
otettiin vain aatelismiehiä, ja se levisi
yli Suomen. Seurassa pohdittiin
valtiollisia ja siveellisiä kysymyksiä, joita
käsiteltiin valistusajan hengessä, ja
siihen liittyi miltei vihamielinen
suhtautuminen Kustaa III:n hallitukseen ja
kuninkaaseen. Anjalan liiton hajottua
hajosi V:kin.

<b>Valheaistimus,</b> <sp>hallusinatsioni,</sp>
on aistintoiminnan häiriö, jonka johdosta
ihminen luulee aistivansa jotakin olematonta.
vrt. <sp>Aistinhairahdus.</sp>

<b>Vali</b> (arab.), Turkin provinssin
(vilajeetin) kenraalikuvernööri. — <b>Valide,</b>
hallitsevan sulttaanin äidin nimitys.

<b>Valintaoppi,</b> <sp>valintateoria,
selektsioniteoria,</sp> ks. <sp>Polveutumisoppi.</sp>

<b>Valio.</b> <sp>Voinvientiosuusliike Valio</sp>
r. l., Suomen osuusmeijerien keskusliike,
Helsinki, per. 1905, osastoina vientikonttori
ja drittelitehdas Hangossa sekä myyntikonttori
Hullissa. V. toimeenpanee erilaisia opintokursseja,
ylläpitää juustonvalmistuksen harjoittelulaitosta,
julkaisee meijeriammattialaa käsittelevää
kirjallisuutta sekä aikakauslehtiä „Karjatalous"
ja „Karjantuote". — V. 1927 jäsenmeijereitä
oli 462, omat pääomat 18 milj. mk., vuosimyynti
657 milj. mk., vienti n. 90 % koko maan voinviennistä.

<img 1>
Valion liike- ja tehdaslaitoksia Helsingissä.
</img>

<b>Valio,</b> <sp>valioyksilö,</sp> ks. <sp>Kasvinjalostus.</sp>

<b>Valiokunta.</b> Eduskunnassa on
varsinaisilla valtiopäivillä viiden päivän
kuluessa valtiopäivien avaamisesta
asetettava seuraavat v:t: perustuslaki-, laki-,
ulkoasiain-, valtiovarain- ja pankki-v.;
näiden lakimääräisten v:in lisäksi
Eduskunta voi asettaa ylimääräisiä v:ia.

<b>Valiokuntapäivät</b> (ruots. <i>utskottsmöte,
utskottsriksdag</i>), Ruotsin valtakunnassa
1600-luvun alkupuolella tavalliset kansan
edustuskokoukset, joihin, kun ei ollut
tilaisuutta vars. valtiopäivien kokoonkutsumiseen,
kutsuttiin edustajia kolmesta ylemmästä säädystä
valtiopäivien sijasta päättämään asioista.

<b>Valistus,</b> <sp>valistusfilosofia,</sp>
filosofinen ja yleissivistyksellinen suunta
Euroopassa 1700-luvulla. Lähtökohtanaan
Englannin deismi ja Locken filosofia v.
varsinaisesti muodostui Ranskassa (Voltaire,
Montesquieu, Rousseau ja ensyklopedistit).
Materialistis-ateistisen maailmankatsomuksen
pohjalta ahdisteltiin taikauskoa, uskonnollista
suvaitsemattomuutta ja vanhanaikaisia
yhteiskuntalaitoksia. V:n yhteiskuntateorioilla
</chapter>

<chapter name="Valistus-Valkaisu">
tuli olemaan suuri merkitys: toisaalta
Voltairen ja ensyklopedistien esittämät
ajatukset valistuneesta itsevaltiudesta
tunnuslauseenaan „kaikki kansan hyväksi,
ei mitään kansan kautta", toisaalta
Rousseaun tehostama kansantahdon
kaikkivaltaisuus, Edellistä pitivät
ohjeenaan m. m. keisari Joosef II,
Preussin Fredrik II, Venäjän
Katariina II ja Ruotsin Kustaa III,
jälkimmäinen raivasi tietä Ranskan
vallankumoukselle.

<b>Valistus.</b> <sp>O.-y. Valistus,</sp> Helsinki,
kustannusliike ja koulutarpeiden kauppa,
per. 1901. Osakepääoma 3 milj. mk.

<b>Valitsijamies.</b> Eduskunnan tulee
kolmen päivän kuluessa edustajanvaalien
jälkeen alkavien ensimmäisten
valtiopäiväin avaamisesta lukien asettaa
vähintään 45 v:tä ynnä tarvittavat
varamiehet valitsemaan valiokuntien jäseniä.
— Tasavallan Presidentin vaalin
toimittavat v:t, joiden lukumäärä on 300
(vrt. <sp>Tasavallan Presidentti</sp>).

<b>Valitsijayhdistys,</b> suhteellisia vaaleja
varten muodostettu äänioikeutettujen yhtymä.

<b>Valitus,</b> keino, jolla haetaan muutosta
eräissä asioissa tuomioistuimen tai
hallintoviranomaisen päätökseen tai
toimenpiteisiin. — <b>Valitusaika,</b> aika, jonka
kuluessa valituskirja on annettava
ylemmälle tuomioistuimelle tai
hallintoviranomaiselle. V. vaihtelee 14
päivästä 120 päivään. Useimmiten luetaan v.
päätöksen anto- tai tiedoksiantopäivästä. —
<b>Valitusosoitus,</b> ohjeet, jotka
tuomioistuin tai hallintoviranomainen
määrätyissä tapauksissa on velvollinen
antamaan valitusajasta ja siitä, mitä sen
tulee noudattaa, joka tahtoo valittaa
tuomioistuimen tai hallintoviranomaisen
päätöksestä.

<b>Valitusvirret,</b> V:n T:n kirja, alk.
nimetön, sitten väärin merkitty Jeremian
kirjoittamaksi, kuvaa Jerusalemin
hävityksen aiheuttamaa kurjuutta
(luultavasti 586 e. Kr. tapahtunutta).

<b>Valjaat,</b> laitteet, joita tarvitaan
hevosen ja yleensä vetojuhdan
valjastamiseen ajokalujen tai työkoneiden eteen.
V:siin luetaan myös suitset ja
ohjakset, päitset ja marhaminta sekä satula.
— Hevosen kiinnisitomiseen käytetään
nahkahihnasta tehtyjä <sp>päitsiä</sp>
ja niihin kiinnitettyä perää, <sp>marhamintaa,</sp>
jona käytetään hihnaa, rautavitjoja tai
nuoranpätkää. — Ratsastus-v:iin kuuluvat:
suitset (ks. t.; vrt. <sp>Kuolaimet</sp>),
satula (ks. t.), satulanalusta ja jalustimet.
— Ajo-v. ovat joko <sp>sila-</sp> tai
<sp>luokki-v:ita. Sila-v:n</sp> (krana-v:n)
pääosana ovat silat (kranat), joita
mahavyö pitelee paikoillaan hevosen selässä.
Silat ovat keskeltä korkeat, patjoilla

<img 1>
Silavaljaat: <i>1</i> silat,
<i>2</i> mahavyö, <i>3</i> häntähihna,
<i>4</i> länget, <i>5</i> vatsavyö,
<i>6</i> tamppi, <i>7</i> tappi.
</img>

<img 1>
Luokkivaljaat: <i>1</i> luokki,
<i>2</i> länget, <i>3</i> rahkeet,
<i>4</i> selustin, <i>5</i> mäkivyöt,
<i>6</i> harjustin, <i>7</i> rinnustin.
</img>
varustetut. Niihin on kiinnitetty häntävyö
estämään niitä liukumasta hevosen
niskaan ja kannatinhihnat, joiden päissä
ovat renkaat. Näistä lähtevät
vatsanalushihna, joka estää aisojen kohoamisen
hevosen niskan tasalle, rahkeet länkien
vetosinkilään ja tampit, jotka
kiinnitetään tapilla aisoihin. Kepeässä ajossa
käytetään sila-v:lla ajettaessa joskus
<sp>rintahihnaa</sp> länkien asemesta.
<sp>Luokki-v:ssa</sp> länkien <sp>rahkeet</sp> (ruomat)
kiinnitetään joustavan <sp>luokin</sp> (vempelen)
avulla aisoihin. <sp>Selustinta</sp> (sitolkkaa)
ja selustinhihnoja käytetään aisojen ja
luokin kannattamiseksi ja länkiin
kiinnitettyjä <sp>mäkivöitä</sp> estämään ajopelejä
syöksymästä hevosen päälle. — Länkiin
on kiinnitetty irtonaiset pehmikkeet,
<sp>hamutsat</sp> (mallu, kaulapaita).
Länkipuiden yläpäät yhdistää <sp>harjustin,</sp>
alapäät kiinnitetään toisiinsa, sittenkuin
luokki on saatu paikoilleen,
<sp>rinnustimella.</sp> — Aisat ovat puusta,
kaksipyöräisiin kärryihin kiinteästi, muihin
liikkuvasti yhdistettyjä. Työajossa,
etenkin metsätöissä, käytetään paikoin
<sp>haarukka- l. kakkula-aisoja,</sp> jotka
koukulla kiinnitetään reen ju'ossa
(sevässä) olevaan rautaraksiin.

<b>Valk,</b> <sp>Valga</sp> (lätiksi <i>Walka</i>),
kaup. Liivinmaalla, Viron ja Latvian
rajalla. Suurin osa kaupunkia kuuluu
Viroon, pienempi osa Latviaan, samoin
pääosa sitä ympäröivää maaseutua.
Tärkeä rautatiesolmu. Viron V:ssa on
9,500 as.

<b>Valkaisu,</b> värillisten aineiden
hävittäminen kudoksista, langoista, oljista,
paperista y. m. V:n aiheuttaa
useimmiten kem. reaktsioni, jossa väriaineet
hapettuvat värittömiksi yhdistyksiksi.
Vanhin ja yksinkertaisin tapa on ilman
hapella v., valon vaikutusta apuna
käyttäen. Kem. v.-aineita ovat kloori ja
</chapter>

<chapter name="Valkaisuvesi-Valkoinen ruusu">
klooriyhdistykset (eau de Javelle, kloorikalkki,
natriumhypokloriitti), rikkidioksidi, vetyperoksidi. —
<b>Valkaisukalkki,</b> kloorikalkki (ks. t.). —
<b>Valkaisusooda,</b> kloorista ja soodasta
valmistettu valkaisuaine, sisältää soodaa ja
alikloorihapokkeista natriumia.

<b>Valkaisuvesi,</b> eau de Javelle (ks. t.).

<b>Valkeajärvi,</b> Valgetjärvi (ks. t.).

<b>Valkeakoski.</b> 1. Koski samannimisessä
kauppalassa; siinä Mallasvesi laskee Vanajaveteen
(Rautunselkään). Putouskorkeus 4,6 m,
turbiinihevosvoimamäärä 1,750. Kosken rannalla
A.-b. Walkiakosken tehtaat. — 2. Kanava V:n
vieressä, rak. 1866-68 harmaasta kivestä,
kaksisulkuinen, syvyys 1,8 m. — 3.
Teollisuuslaitos A.-b. <sp>Walkiakoski,</sp>
Sääksmäki, per. 1871, osakepääoma 30 milj. mk.,
työväkeä 1,000 henkeä. Omistaa sahan, paperi-,
sulfaatti- ja sulfiittiselluloosatehtaan. —
4. Kauppala Hämeen läänissä, V:n ympärillä;
19,8 km<sup>2</sup>, n. 4,000 as. (1927).

<img 1>
Valkeakosken tehtaita.
</img>

<b>Valkeala,</b> kunta Viipurin läänissä,
Hämeen kaakkoiskulmassa; 873,4 km<sup>2</sup>
(siihen luettuna Kouvolan kauppala), 10,041 as.
(1927). Kannuskosken paperi- ja pahvitehdas,
Tirvan tehtaat, Harjun villatehdas. Oravalan,
Valkealan, Kouvolan y. m. kartanot.

<b>Valkealan reitti,</b> Kymijokeen
vasemmalta laskeva Salpausselän patoama
vesireitti. Lähdejärvet ja -purot yhtyvät
Kivijärvessä, josta us. virtojen, koskien
ja pikkujärvien kautta vedet virtaavat
Lappalanjärveen ja tästä Kymijokeen
n. 5 km Voikankosken alapuolella.

<b>Valkea lyijymalmi,</b> cerussiitti (ks. t.).

<b>Valkea papisto</b> ks. <sp>Musta papisto.</sp>

<b>Valkeasaari,</b> rautatieasema Venäjällä,
Rajajoen-Pietarin rataosalla, 1 km
Rajajoelta, Kuului ennen 1918 Suomen
valtionrautateille.

<b>Valkeasaari-Siestarjoki,</b> kaksoisseurakunta
Inkerinmaalla, Suomen rajalla.

<b>Valkea talo</b> (engl. <i>White House</i>),
Yhdysvaltain presidentin Washingtonissa
(ks. t., kuva) olevan virka-asunnon
kansanomainen nimitys.

<b>Valkeaverisyys,</b> leukemia (ks. t.).

<b>Valkeavuori,</b> Böömissä Praagin
länsipuolella oleva vuori; tunnettu taistelusta,
jossa Baijerin Maksimilian ja Tilly 1620
voittivat Böömin kuninkaaksi valitun
Pfalzin vaaliruhtinaan Fredrik V:n.

<b>Walkiakoski,</b> Valkeakoski (ks. t.).

<b>Valkjärvi,</b> kunta Viipurin läänissä,
Karjalan kannaksella, Vuoksen eteläpuolella;
397,1 km<sup>2</sup>, 7,657 as. (1927).

<b>Valkoinen hirmuvalta,</b> vaino, joka
Bourbonien. palattua Ranskaan 1814-15
kohtasi Napoleonin puoluelaisia ja
vallankumouksen miehiä („kuninkaanmurhaajia");
valkoinen oli Bourbonien väri. — Nimitystä
on mielenosoituksellisesti käytetty myös
niistä rankaisutoimista, joita on kohdistettu
bolševistisluontoisten kapinayritysten osanottajiin.

<b>Valkoinen internatsionaali,</b> Entente
internationale coritre la III:e internationale.
ks. <sp>Suomen Suojelusliitto.</sp>

<b>Valkoinen meri,</b> Vienanmerestä
toisinaan käytetty nimitys.

<b>Valkoinen orjakauppa,</b> <sp>tyttökauppa,</sp>
keinotteluliike, jonka välityksellä
paikkatarjouksilla viekoitellaan nuoria naisia
epäsiveellisyystarkoituksiin. Sitä
harjoitetaan vars. Euroopan ja Etelä-Amerikan
välillä. V. 1921 33 valtiota Kansainliiton
aloitteesta teki sopimuksen sen vastustamiseksi.

<b>Valkoinen ruusu,</b> <sp>Suomen</sp> v. r.,
ritarikunta, per. 1919. Sen ritarimerkin
saajat on jaettu seuraaviin luokkiin:
1) suurristin komentajat (ritarimerkin
risti leveässä olkanauhassa ynnä
rintatähti; hengelliseen säätyyn kuuluvat
komentajat kantavat ristiä leveässä
kaulanauhassa); 2) I luokan komentajat
(risti kaulanauhassa ynnä rintatähti);
3) II luokan komentajat (risti
kaulanauhassa ilman rintatähteä);
4) I luokan ritarit (risti rintanauhassa);
5) II luokan ritarit (risti, jonka,
leijonanpäät ovat hopeiset, rintanauhassa);
6) ansiomerkki (kannetaan rinnassa);
7) I luokan mitali (hopeinen, kannetaan
rinnassa); 8) II luokan mitali (pronssinen,
kannetaan rinnassa).

Kunniamerkin antamisessa noudatetaan
rauhanaikana erikoisia määräyksiä;
sodan aikana sitävastoin ne jaellaan
ylipäällikön ehdotuksesta. Urhoollisuudesta
annetaan upseereille komentaja- ja
ritarimerkkejä miekan kera, alipäällystölle ja
miehistölle mitaleja nauhaan kiinnitetyn
soljen kera. Pronssinen ansiomerkki vain
erinomaisista sankaritöistä.
</chapter>

<chapter name="Valkojuoksu-Valkuaisaineet">
Kunniamerkkien haltijat oikeutetaan niissä
tapauksissa, jolloin niitä ei kanneta, pitämään
kunniamerkin nauhan värejä. V:n r:n merkkejä
annetaan ansioituneille kansalaisille, myös
ulkomaalaisille. Ritarikunnan suurmestarina
on Suomen valtakunnan päämies; ainoastaan
hän on oikeutettu antamaan tätä ritarimerkkiä.
Ritarikunnan hallituksen jäsenet nimittää
suurmestari. Juhlapäivä 16 p. toukokuuta.
Kuva ks. <sp>Ritarimerkit.</sp>

<b>Valkojuoksu,</b> valkovuoto (ks. t.).

<b>Valkojuurikas</b> ks. <sp>Juurikas.</sp>

<b>Valkokaarti,</b> v:n 1918 vapaussodan
aikana hallituksen joukoista käytetty
nimitys; sai alkunsa valkoisista
käsivarsinauhoista.

<b>Valkom,</b> <sp>Valkkoo,</sp> lastauspaikka
Pernajassa Loviisanlahden suulla, Loviisan
ulkosatama. Rautatieasema.

<b>Valkomaa</b> ks. <sp>Podsoli.</sp>

<b>Valkometalli,</b> laakerimetalli (ks. t.).
Myös sellaisen uushopean nimitys, jossa
on niin paljon nikkeliä, että sen väri
on valkea.

<b>Valkonauha,</b> Maailman Naisten
Kristillisen Raittiusliiton (engl. <i>The World's
Womens Christian Temperance Union,</i> lyh.
<i>W. W. C. T. U.</i>) lisänimi. Järjestäytyi
Yhdysvalloissa 1874 (kansainväliseksi
1883) Frances Willardin (ks. t.) toimesta;
merkiksi otettiin valkoinen nauharuusuke.
Liitolla on yhdistyksiä 51 valtakunnassa,
jäseniä n. 700,000. Se toimii raittius- ja
siveellisyys järjestönä, Suomen ensiin.
v.-yhdistys per. Turkuun 1896; v.-liitto
järjestyi meillä 1905. Nyk. on
paikallisyhdistyksiä 14, joissa jäseniä
n. 1,000. Äänenkannattajat „Valkonauha"
ja „Hvita Bandet". Yhdistyksillä on
turvakoteja, lastenkoti, kesäsiirtoloita,
naisten yömajoja y. m. [,,Jumalalle,
kodille, synnyinmaalle 1896-1926" (1926).]

<b>Valkopyökki,</b> avenpyökki (ks. t.).

<b>Valkosipuli</b> ks. <sp>Sipuli.</sp>

<b>Valkoturska</b> ks. <sp>Turskat.</sp>

<b>Valkotähkä,</b> viljalajeissa ja nurmiheinissä
yleinen taudinoire, jolloin tähkä (tai röyhy)
joko kokonaan tai osaksi kellastuu ja kuihtuu
kesken kasvuaan. V. aiheutuu m. m. pakkasesta ja
tuhohyönteisten aiheuttamasta korsiviasta,
Tavallisimpia v.-tuholaisia ovat olkipistiäinen,
v.-yökkö, v.-koi, rakkojalkaiset, v.-punkki y. m.

<b>Valkotähkäkoi</b> <i>(Ochsenheimeria
taurella),</i> koiperhonen, jonka etusiivet
kellanruskeat, takasiivet ruskeareunaiset.
Toukka kapean sukkulamainen, elää
rukiinkorsissa Etelä-Suomessa ja
aiheuttaa valkotähkiä puremalla korren poikki
ylimmän solmun yläpuolelta. —
<b>Valkotähkäpunkki</b> <i>(Pediculopsis
graminum),</i> pitkäsukainen, kellanruskea
mikroskooppinen punkki, jonka naaraat, kun ovat
munia täynnä, ovat jopa 2 mm:n pituisia.
Elää heinä- ja viljalajien korsissa, ylimmissä
lehtitupissa ja aiheuttaa kortta vioittamalla
valkotähkiä. — <b>Valkotähkäyökkö</b> <i>(Hadena
secalis),</i> ruskea yöperhonen, etusiipien
väri hyvin vaihteleva, kuviot hämärät, valkea
munuaistäplä selvin. Toukka, n. s.
<sp>olkimato l. solmumato,</sp> sukkulamainen,
kiiltävän vaaleanvihreä, täysikasvuisena n.
30 mm pitkä, elää rukiinkorsissa, puree korren
poikki ylimmän solmun yläpuolelta, siten aiheuttaen
valkotähkiä. Nuori toukka elää syksyllä
rukiintaimessa, syö korrenaiheen ontoksi ja
talvehtii siinä. Muutamina vuosina meillä
erittäin vahingollinen. ks. värikuvaliitettä
<sp>Tuhohyönteisiä</sp> 25.

<b>Valkovaski,</b> kuparin ja arsenikin
lejeeraus. Käytettiin ennen kuten nyk.
uushopeaa.

<b>Valko-Venäjä</b> (ven. <i>Belorossija,</i> lyh.
<i>SSRB</i>), Venäjän neuvostotasavaltojen
liittoon (vrsta 1922) kuuluva valtio
Länsi-Venäjän keskiosassa, Puolan rajalla;
111,300 km<sup>2</sup>, 5 milj. as., joista
72,2 % valkovenäläisiä, 14 % venäläisiä
ja ukrainalaisia, 10,6 % juutalaisia.
Maataloutta, teollisuutta. Hallinnollisesti
jaettu 11 piirikuntaan. Pääkaup. <sp>Minsk.</sp>
— Valtioliitossa Varsinais-Venäjän kanssa
v:sta 1921. Menetti länsiosan valkovenäläisten
asuma-alueesta Puolalle 1920 ja 1921.

<b>Valkovenäläiset</b> ks. <sp>Venäjä.</sp>

<b>Valkovuoto</b> <i>(leukorrea),</i> naistauti,
emän tai emättimen limakalvon tulehtumisesta
johtuva limainen tai märkäinen vuoto emättimestä.

<b>Valkuaisaineet,</b> <sp>munanvalkuaisaineet,
proteiinit,</sp> yhteisnimitys suurelle ryhmälle
orgaanisia aineita, jotka sisältävät typpeä ja
rikkiä, us. myös fosforia. V. syntyvät kasveissa,
keräytyvät etenkin siemeniin; muodostavat
suurimman osan eläinkudoksen ainemassasta. V:n
kokoomus on monimutkainen, molekyyli suuri.
Kun v:n kokoomusta ei tunneta, on laadittu
useita, mielivaltaisia jakoja. Esitämme
Hollemanin mukaan seuraavan:
</chapter>


<chapter name="Valkuaisjyväset-Vallankumous">
<table>
<td r>I. <td r><td>Varsinaiset v. (proteiinit)
<td r><td r>a) <td>albumiinit: seerumi-, muna- ja maitoalbumiini
<td r><td r>b) <td>globuliinit: seerumi-, maito-, kasviglobuliini
<td r><td r>c) <td>maksoittuvat v.: fibrinogeeni, myosiini, myogeeni
<td r><td r>d) <td>keratiinit: sarveisaine
<td r><td r>e) <td>elastiinit: kimmoisat kudokset
<td r><td r>f) <td>kollageenit: liima-aineita
<td r><td r>g) <td>histonit: emäksisiä, solutuman aineksia
<td r><td r>h) <td>protamiinit: emäksisiä, rakenteeltaan muita v:ta yksinkertaisempia.
<td r>II. <td><td>Varsinaisten v:n muuntumia:
<td r><td r>a) <td>muuntumia, joiden syntyessä proteiinimolekyyli ei säry: asidalbumiinit ja alkalialbumiinit
<td r><td r>b) <td>muuntumia, joiden syntyessä proteiinimolekyyli särkyy: albumoosit ja peptonit.
<td r>III. <td r><td>Proteidit, v:n ja muiden orgaanisten aineiden yhtymiä.
<td r>1. <td r><td>Fosfoproteidit
<td r><td r>a) <td>nukleoalbumiinit: kaseiini, vitelliini
<td r><td r>b) <td>nukleoproteidit: nukleiinihapon ja v:n yhdistyksiä.
<td r>2. <td r><td>Kromoproteidit: hemoglobiini.
<td r>3. <td r><td>Glykoproteidit: v:n ja hiilihydraattien yhdistyksiä (lima-aineita).
</table>
Useita varsinaisia v:ta, albumiineja,
globuliineja y. m. lukuunottamatta, kuten
liimaa, fibroiinia, sarveisainetta, serisiiniä
y. m. on sanottu <sp>albuminoideiksi.</sp>

<b>Valkuaisjyväset,</b> <sp>aleuronjyväset,</sp>
kasvien siemenissä vararavintona olevia,
mikroskooppisen pieniä, valkuaisaineita
sisältäviä jyväsiä, joissa usein näkyy
kulmikkaita valkuaiskiteitä ja pallomaisia
„globoideja", nekin todennäköisesti
valkuaisaineita, yhtyneinä erään orgaanisen
hapon kalsium- ja magnesiumsuolaan.

<b>Valkyria</b> (isl.), muin.-skand.
tarustossa „taistelun neito", joka vie
taistelussa kaatuneet Valhallaan ja siellä
tarjoilee heille olutta. — R. Wagnerin
(ks. t.) ooppera („Die Walküre").

<b>Valla,</b> <sp>Laurentius</sp> (1405-57),
it. humanisti, tunnettu taisteluhalustaan.
Osoitti n. s. Konstantinuksen lahjoituksen
(ks. t.) väärennykseksi.

<b>Wallace</b> <i>[uo'ləs],</i> <sp>Alfred Russel</sp>
(1823-1913), engl. luonnontutkija ja
tutkimusmatkailija. Suoritti 1848-52
Brasiliassa, 1854-62 Itä-Intian saaristossa
arvokkaita tutkimuksia ja keräsi
suurenmoiset kokoelmat. Tuli Darwinin
ajatuksia tuntematta aivan samansisältöiseen
käsitykseen lajien muuttuvaisuudesta ja
valinnan merkityksestä sen aiheuttajana;
lähetti näitä kysymyksiä käsittelevän
kirjoituksen 1858 Darwinille; kirjoitus

<img 1>
A. R. Wallace.
</img>
julkaistiin heti ja samalla ote Darwinin
jo 16 v. aikaisemmin kirjoittamasta
käsikirjoituksesta. Polveutumisopillisia
teoksia: „Contributions to the Theory of Natural
Selection" ja „Darwinism", eläinmaant.
merkkiteon oli 2-osainen „On the Geographical
Distribution of Animals", muita: „Tropical
Nature" ja 2-osainen omaelämäkerta „My Life". —
<b>Wallace,</b> <sp>Sir Donald Mackenzie</sp>
(1841-1919), engl. sanomalehtimies. Teoksia
suomen.: „Venäjä". — <b>Wallace,</b> <sp>Lewis</sp>
(1827-1905), amer. kirjailija. Teoksia: kuuluisa
hist. romaani „Ben Hur" (suomen.). — <b>Wallace,</b>
<sp>Sir Richard</sp> (1818-90), engl. taiteenkeräilijä.
Hänen leskensä lahjoitti kansakunnalle suurenmoiset
taidekokoelmansa (<sp>Wallace Collection</sp>
Lontoossa). — <b>Wallace,</b> <sp>Sir William</sp>
(k. 1305), skotl. vapaudensankari. Voitti
englantilaiset Stirlingissä 1297, nimitettiin
valtionhoitajaksi, sitten englantilaisten voittama
ja maanpaossa. Joutui 1305 englantilaisten vangiksi,
mestattiin valtionkavaltajana.

<b>Wallach</b> <i>[-ah],</i> <sp>Otto</sp> (s. 1847),
saks, kemisti. Suorittanut uraauurtavia
tutkimuksia terpeenien ja haihtuvien öljyjen
kemian alalla. Sai Nobelin kemianpalkinnon 1910.

<b>Valladolid</b> <i>[valjādolī'd],</i>
samannimisen provinssin pääkaup.
Pohjois-Espanjassa, Dueron lisäjoen varrella.
Renessanssityylinen tuomiokirkko 1500-luvulta,
kunink. linna (rak. 1480). Yliopisto (per. 1346).
Kutomateoll., kultasepäntöitä. 80,000 as.

<b>Wallander</b> <i>[-a'-],</i> <sp>Alf</sp> (1862-1914),
ruots. taidemaalari ja keraamikko, Rörstrandin
posliinitehtaan taiteellinen johtaja.

<b>Vallankumous</b> l. <sp>revolutsioni,</sp>
yhteiskunnallisten voimien aiheuttama,
useasti väkivaltainen valtasuhteiden
muutos tai muutosyritys. Lähinnä sillä
tarkoitetaan valtion oikeusjärjestyksessä ja
erityisesti sen perustuksissa,
valtiosäännön alalla, tapahtuvaa väkivaltaista
muutosta tai sellaisen yritystä. — V:n
tyypillisin muoto on se, että jokin
kansanluokka tai kansalaisryhmä pyrkii
väkivaltaisesti kukistamaan hallitsijan tai
hallituksen, joka on joutunut sen vihan
esineeksi, sekä asettamaan sen sijalle
</chapter>


<chapter name="Vallankumouskalenteri-Wallensköld">
uuden hallituksen ja luomaan uuden
valtiosäännön kumouksellista tietä
poistetun sijalle.

Toisinaan v. tarkoittaa ainoastaan
hallitsijahenkilön syrjäyttämistä, mutta
ei itse „kruunun" kukistamista eikä
valtiosäännön uudistusta, taikka että
vallalla olevia väkipakolla tahdotaan
taivuttaa suostumaan johonkin
uudistukseen. — Erikoisia v:n muotoja ovat
<sp>sotilaskapina l. -revoltti,
valtiokaappaus</sp> (ks. t.), <sp>palatsi-v.,</sp>
joka tarkoittaa hallitsijahenkilön
vaihdosta ja useimmiten on hovijuonista
lähtöisin. Likeisessä yhteydessä v:n kanssa
ovat kapina ja sisällinen sota.
<sp>Vasta-v:ssa</sp> ne voimat ja vallanpitäjät,
joita v. on kohdannut, pyrkivät saavuttamaan
valtansa takaisin. — Tunnetuimmat v:t
ovat Englannin 1642 ja 1688, Ranskan
1789, 1830, 1848 ja 1870, Ruotsin 1772
ja 1809, Venäjän 1917 sekä Saksan ja
Itävalta-Unkarin 1918.

<b>Vallankumouskalenteri,</b> Ranskan
vallankumouksen aikainen ajanlasku; oli
voimassa v:sta 1793 v:n 1805 loppuun,
mutta katsottiin alkaneen jo 22 p. syysk.
1792, jolloin tasavalta julistettiin.
Vuodet merkittiin roomalaisin numeroin
(I-XIV); kuukausien nimet olivat
vendémiaire, brumaire, frimaire, nivôse,
pluviôse, ventôse, germinal, floréal,
prairial, messidor, thermidor ja fructidor
(ks. n.); kukin kuukausi oli jaettu kolmeen
kymmenpäiväiseen viikkoon (dekadiin).

<b>Vallanmerkit,</b> valtakunnanarvomerkit (ks. t.).

<b>Vallanperimysjärjestys,</b> niiden
oikeussäännösten yhdistelmä, jotka
monarkisessa valtiossa määräävät, miten oikeus
kruunuun, s. o. hallitsijavaltaan
„periytyy". Vallanperimyskelpoisuuden
yleisenä ehtona on, että asianomainen
kuuluu „hallitsevaan huoneeseen" l. sukuun
sekä on syntynyt laillisesta aviosta.
N. s. miespuolinen primogenituura- eli
esikoisperiaate on yleisesti voimassa, s. o.
kruunu siirtyy ensi sijassa hallitsevan
henkilön vanhimmalle pojalle, sitten
tämän vanhimmalle pojalle j. n. e.
Naispuoliset jälkeläiset eivät missään ole
yhdenveroiset miespuolisten kanssa, mutta
muuten vaihtelevat v:t suuresti siinä
kysymyksessä, onko nainen missään
tapauksessa itse perimyskelpoinen ja
voiko hän välittää kruunun siirtoa.

<b>Wallasey</b> <i>[uo'ləsi],</i> kaup.
Länsi-Englannissa, Mersey'n suussa,
Birkenheadin läheisyydessä, vastapäätä
Liverpoolia. Merikylpylä. 100,000 as.

<b>Vallée</b> ks. <sp>De la Vallée.</sp>

<b>Walleen</b> <i>[-ēn],</i> <sp>Carl Johan</sp>
(1781-1867), suora. virkamies, vapaaherra,
salaneuvos. Prokuraattorina 1822-54;
kirjallisuuden ja taiteen suosija.

<b>Wallenberg</b> <i>[-bärj],</i> <sp>Jaakko,</sp>
härmäläinen lasimestari. Per. 1798
mystillis-separatistisen uskonnollisen lahkon,
joka 1805 siirtyi Kuortaneelle, missä se
tunnettiin <sp>vasulaisuuden</sp> nimellä.
[Vartija (1915).] — <b>Wallenberg,</b>
<sp>Jakob</sp> (1746-78), ruots, kirjailija,
pappi. Teoksia: leikillinen matkakuvaus „Min
son på galejan". — <b>Wallenberg,</b> <sp>Knut
Agaton</sp> (s. 1853), ruots. pankkimies
ja lahjoittaja. Isänsä <sp>André Oskar</sp>
W:n (1816-86) 1856 perustaman Stockholms
Enskilda Bankin johtava mies. Ulkoministerinä
1914-17. Lahjoittanut m. m. n. 20 milj.
kruunua Ruotsin sivistys- ja elinkeinoelämän
edistämiseksi (<sp>Knut</sp> ja <sp>Alice</sp> W:n säätiö).
Hänen velipuolensa <sp>Marcus</sp> W. (s. 1864) on
myös huomattava finanssimies.

<b>Wallenius</b> <i>[-e'-],</i> <sp>Gabriel</sp>
(1725-1808), Pohjois-Karjalan kruununvouti
1759-1800, „Karjalan kuningas". Toimi
tarmokkaasti Pohjois-Karjalan taloudellisen
kehityksen hyväksi. — <b>Wallenius,</b>
<sp>Johan</sp> (1698-1746), professori; hoiti
pikkuvihan aikana piispan tehtäviä. —
<b>Wallenius,</b> <sp>Johan Fredrik</sp>
(1765-1836), kaunopuheisuuden prof. v:sta 1805.
W. saavutti monipuolisella lahjakkaisuudellaan
ja työkyvyllään johtavan aseman yliopiston
opettajien joukossa; tunnettu itsevaltaisuudestaan.
— <b>Wallenius,</b> <sp>Martin Johan</sp> (1731-73),
suom. matemaatikko, prof. Turussa. Käsitteli
kirjoituksissaan alkeismatematiikan probleemoja
sekä differentsiaali- ja integraalilaskennan
sovellutuksia geometriaan ja mekaniikkaan. —
<b>Wallenius,</b> <sp>Martti</sp> (s. 1893),
eversti, yleisesikunnan päällikkö v:sta 1925. —
<b>Vallenius,</b> <sp>Otto</sp> (1855-1925), suom.
oopperalaulaja, Kuulunut 1884-90 Suom. Teatteriin
ja 1892-95 Tukholman Kunink. Oopperaan. Esiintynyt
myös taidemaalarina ja jonkinverran säveltäjänä.

<b>Wallensköld</b> <i>[-šöld],</i> <sp>Axel</sp> (s. 1864),
Helsingin Yliopiston romaanisen kielitieteen
prof. v:sta 1915 (ylim. prof. 1905-15).
Kielitieteellisiä y. m. julkaisuja. —
<b>Wallensköld,</b> <sp>Erik</sp> (1779-1846),
alk. <sp>Wallenius,</sp> virkamies. Senaattorina
1816-20, maaherrana Turussa 1822-28, Turun
hovioikeuden presidenttinä 1832-40.
</chapter>

<chapter name="Wallenstedt-Vallinsarvi">
<b>Wallenstedt</b> <i>[-et],</i> <sp>Lars</sp>
(1631-1703), ruots. virkamies, reduktsionin
puoltajia, kreivi. Tuli 1695 Svean hovioikeuden
presidentiksi ja Turun yliopiston kansleriksi.
W. oli Kaarle XI:n vaikutusvaltaisimpia neuvonantajia.

<b>Wallenstein</b> <i>[-štain]</i> <sp>(Waldstein),
Albrecht von</sp> (1583-1634), Friedlandin herttua,
keisarin sotapäällikkö 30-vuotisessa sodassa,
synt. tsekki. Ylipäällikkönä 1625-30 voitti
protestantit ja Tanskan, mutta erotettiin joukkojensa
kiskomisen ja oman kopeutensa takia. Jälleen
ylipäällikkönä 1632, jolloin piti Nürnbergissä puoliaan
Kustaa II Aadolfia vastaan, mutta kärsi Lützenissä
tappion. Neuvotteli keisarin vihollisten kanssa;
upseerisalaliiton murhaama Egerissä. — Aiheena Schillerin
näytelmässä ,,W." [Ranke (saks., 1910).]

<img 1>
A. von Wallenstein.
</img>

<b>Wallerius</b> <i>[-ē'-],</i> <sp>Johan
Gottschalk</sp> (1709-85), ruots. kemisti.
Suorittanut tärkeitä tutkimuksia
maanviljelyskemian alalta.

<b>Vallesmanni</b> (ruots.), kruununnimismies.

<b>Vallgren</b> <i>[-ē-],</i> <sp>Axel Leonard</sp>
(s, 1869), suom. lääkäri, patologisen anatomian
ylim. prof. Helsingissä v:sta 1911 ja vakinainen
v:sta 1917. — <b>Vallgren,</b> <sp>Ville</sp> (s. 1855),
suom. kuvanveistäjä.

<img 1>
V. Vallgren ateljeerissaan.
</img>
Saanut prof:n arvonimen. Oleskellut
kauan (v:een 1913) Pariisissa. Töitä:
„Ravulla leikkivä poika", A. Edelfeltin
rintakuva, ,,Kaiku", „Marjatta", ,,Aino",
marmorikorkokuva „Kristuksen pää",
„Lohdutus", Tyrgils Knuutinpojan
muistopatsas Viipurissa, Uno Cygnæuksen
muistopatsas Jyväskylässä, „Merenneito"
(Havis-Amanda) Helsingissä, „Topelius ja
lapset" (muistopatsasluonnos), A. Edelfeltin
muistopatsas sekä mainehikkaiksi tulleet
pienet pronssiset taide-esineet (tuhkauurnat,
maljakot y. m.), joissa alastonta
naisvartaloa on käytetty koristeaiheena
ja joissa herkkää viiva- ja muotosuloa
tehostaa hienostunut patina. Porvoossa
on v:sta 1925 Ville Vallgren-museo. Julk.
muistelma- y. m. teoksia.

<b>Vallila,</b> Helsingin kaupunginosa, jossa
etupäässä kunnan ja yleishyödyllisten
asunto-osakeyhtiöitten rakennuttamia
työväenasuntoja.

<b>Wallin</b> <i>[-ī'-],</i> <sp>Johan Olof</sp>
(1779-1839), ruots. runoilija, arkkipiispa
1837-39. Teoksia: opetusrunoelma
„Uppfostraren", kokoelma „Vitterhetsförsök",
suurisuuntainen runoelma ,,Kuolon enkeli"
(suomen.) sekä virsiä; virsirunoilijana
W. on Ruotsin huomattavin. — <b>Wallin,</b>
<sp>Yrjö Aukusti</sp> (Georg August)
(1811-52), suom. orientalisti, prof. 1851-52.
Teki 1843-48 matkoja Egyptiin, Arabiaan,
Palestiinaan, Mesopotamiaan ja Persiaan.
Lisännyt Sisä-Arabian olojen ja beduiinien
kielten tuntemusta. Julk. tutkimuksia; kirjeet
ja päiväkirjat julkaistu. [Tallqvist (1903).]

<img 1>
Y. A. Wallin.
</img>

<b>Vallinkoski,</b> luonnonkaunis koski
Vuoksessa, 4 1/2 km Imatran alapuolella,
putouskorkeus 5,7 m, putouksen pituus
120 m, 43,776 hevosv. (keskiveden aikana).

<img 1>
Vallinkoski.
</img>

<b>Vallinsarvi,</b> bastioni (ks. t.).
</chapter>

<chapter name="Valokuvaus">
<b>VALOKUVAUS</b>

<img 1>
1. Negatiivi.
</img>

<img 1>
2. Positiivi.
</img>

<img 1>
Kuva otettu tavalliselle levylle
ilman suodatinta.
</img>

<img 1>
3-5. <sp>Värinherkkyys.</sp>
Sama esine kuvattu värinherkälle
levylle ilman suodatinta.
</img>

<img 1>
Värinherkkä levy ynnä
keltasuodatin.
</img>

<img 1>
6—7. Valokuvauskone ja sen sulkija, <i>1</i> objektiivi, <i>2</i> etsijä, <i>3</i> vesivaaka, <i>4</i> asetteluruuvi
(kuvatason ja objektiivin välimatkaa varten), <i>5</i> etäisyysasteikko, <i>6</i> ja <i>7</i> objektiivin siirtoruuvit (vinosti
ylös tai alas tähtäystä varten), <i>8</i> palje, <i>9</i> vetopohja, <i>10</i> vetokiskot, <i>11</i> jalustamutteri, <i>12</i> ja <i>13</i>
sulkijan laukaisijat, <i>14</i> himmentimen asetin, <i>15</i> ja <i>18</i> valotusajan säätimet, <i>16</i> viritin
(silmänräpäyskuvia varten), <i>17</i> himmentimen osoitin.
</img>

<b>VALOKUVAUS</b>
<table>
<td 1><img></img><td 1><img></img></table>
8—9. Valopiha ja solarisatsioni. Vasemmassa kuvassa näkyvät lamppujen ympärillä valon
leviämät (valopihat), joiden häiritsevä vaikutus ulottuu laajalle ympäristöön. Lisäksi
näyttävät itse lamput mustilta (kirkkaan valkean sijaan) — solarisatsioni. Oikealla oleva kuva on
otettu valopinattomalle (takaa värjätylle) levylle. Solarisatsioni miltei hävinnyt, valopihat hyvin rajoittuneet.

<img 1>
10. Kuva saatu tavallisella objektiivilla.
</img>

<img 1>
11. Kuva samasta näköpisteestä kuin viereinen,
kauko-objektiivilla.
</img>
</chapter>
<chapter name="Wallis-Valois">
<b>Wallis,</b> Valais (ks. t.).

<b>Wallis,</b> <sp>Curt</sp> (1845-1922), ruots.
lääkäri, patologisen anatomian prof.
Tukholmassa 1874-1910. Kouluhygienian ja
lääkeopillisen raittiusopetuksen uranuurtajia.

<b>Vallisaari,</b> kylä läh. Narvaa; Ruotsin
ja Venäjän välirauha 1658.

<b>Vallis Gratiæ,</b> Naantalin lat. nimi.

<b>Wallisin alpit,</b> Penniiniset alpit (ks.t.).

<b>Wallisin kieli,</b> Walesin kelttiläisten
(kymrien) kieli.

<b>Wallmark,</b> <sp>Per Adam</sp> (1777-1858),
ruots. kirjailija. N. s. akateemisen
suunnan puolustajana taisteli fosforisteja
vastaan. Päähenkilönä näiden kirjallisessa
satiirissa „Markalls sömnlösa nätter".

<b>Vallonit,</b> Belgian eteläosassa (jonkin
verran myös Ranskan puolella) asuva,
kelttiläisistä belgialaisista polveutuva,
ranskankielen murretta puhuva väestö;
n. 3,5 milj.

<b>Wallot,</b> <sp>Paul</sp> (1841-1912), saks.
arkkitehti. Töitä: valtiopäivätalo
(Reichstagsgebäude) Berliinissä (ks. kuvaliitettä
<sp>Berliini</sp> 4) ja valtiopäivätalo
(Ständehaus) Dresdenissä.

<b>Vallotton</b> <i>[valotō'],</i> <sp>Felix</sp>
(s. 1865), sveits.-ransk. taidemaalari ja etevä
puupiirtäjä.

<b>Wallquist</b> <i>[-kvist],</i> <sp>Olof</sp> (1755-1800),
ruots. piispa (Växjössä v:sta 1787) ja poliitikko,
Kustaa III:n innokas kannattaja.

<b>Wallstreet</b> <i>[uō'lstrīt],</i> katu New
Yorkissa, jonka varrella arvopaperipörssi
y. m. finanssilaitoksia. Kuvaannollisesti =
New Yorkin rahamaailma.

<b>Valmennus,</b> <sp>treenaus,</sp> urheilijan
kuntoutuminen kilpailuja varten. Yleis-v:een
kuuluvat säännölliset elintavat, voimistelu,
rientokäynti j. n. e.

<b>Valmistushakkaus,</b> hakkaus, jolla
metsästä poistetaan vanhempia, nuoremman
metsän kehitykselle haitallisia tai
myös metsikön luonteelle vieraita puita.

<b>Valmistusvero,</b> tuotan tovero (ks. t.).

<b>Valmu,</b> unikko (ks. t.).

<b>Valmy</b> <i>[-mī'],</i> kylä
Pohjois-Ranskassa, Marnen departementissa.
Preussilaiset pommittivat sitä turhaan 1792
ja peräytyivät sitten.

<b>Valo,</b> sellainen elektromagneettinen
säteily, joka vaikuttaa näköhermoihin,
aaltopituudeltaan n. 400-700 μμ.
Näkymätöntäkin elektromagneettista säteilyä
us. sanotaan v:ksi. V:oa lähettävät
omavaloiset v.-lähteet. V. sitten heijastuu
muista esineistä, jotka siten tulevat
näkyviksi. V:n synnyn mukaan erotetaan
luminišenssi (ks. t.) ja lämpötilasäteily
(hehku-v.). V:n voimakkuuden mittauksesta ks.
<sp>Valonmittaus.</sp> V. etenee
suoraviivaisesti (v:n säteet). V:n säteiden
suunta saattaa kuitenkin muuttua taittumisen,
heijastumisen ja taipumisen vuoksi (vrt.
<sp>Valontaittuminen, Heijastuminen</sp> ja
<sp>Valontaipuminen</sp>). Interferenssi (ks. t.)
v:n säteiden kesken todistaa, että v. on
värähtelyä (vrt. <sp>Värähdysliike</sp>); sen
avulla voidaan myös aallonpituudet mitata.
V:n polarisatsionista (ks. <sp>Polarisoitu
valo</sp>) ilmenee, että värähdysliike on
poikittaista. V:n etenemisnopeuden
määräsi ensimmäisenä <sp>Römer</sp> (1673)
määräämällä, missä ajassa v.-säde Jupiterin
kuusta saapuessaan kulkee Maan radan
halkaisijan pituuden, sittemmin Bradley
v:n aberratsionin (ks. t.) avulla.
<sp>Fizeau</sp> käytti peiliä ja hammasratasta,
<sp>Foucault</sp> pyörivää peiliä v:n
nopeuden mittaamiseen; viimeksimainittua
menetelmää voi käyttää muissakin
aineissa kuin ilmassa, — V:n nopeus on
vastakkaisessa suhteessa aineen
taitekertoimeen ja ilmassa n. 300,000 km/sek.
— V.-oppia sanotaan <sp>optiikaksi.</sp> —
<sp>Newtonin</sp> emissioniteorian mukaan v.
olisi v.-lähteestä sinkoavia kappaleita,
<sp>Huygensin</sp> undulatsioni- l.
värähtelyteorian mukaan hypoteettisen kimmoisan
aineen, <sp>eetterin</sp> värähtelyjä.
<sp>Maxwellin</sp> mukaan värähtely on
sähkömagneettista ja samaa laatua kuin sähkö-,
lämpö- sekä ultravioletti- ja röntgensäteilyt
(vrt. <sp>Spektri, Säteily</sp>). <sp>Planckin</sp>
erkaleoppi on edelleen kehittänyt käsitystä
v:n synnystä.

<b>Valobakteerit,</b> bakteerit, jotka
synnyttävät loisteen. vrt. <sp>Loistavat
kasvit.</sp>

<b>Valohakkaukset,</b> harvennushakkauksia,
joita toimitetaan siemenpuuasennossa olevassa
metsikössä, jotta nousevalle taimistolle ja
nuorennokselle saataisiin riittävästi valoa.
V:ia toimitetaan 1-3 kertaa, joskus useamminkin
siemennyshakkauksen ja loppuhakkauksen välisenä
aikana.

<b>Valohämy</b> (ransk. <i>clair-obscur</i>),
valojen ja varjojen liian voimakkaiden
vastakohtien yhteensulattaminen
maalaustaiteessa. Se yhdistää maalauksessa
yksityiskohdat kokonaisuudeksi ja antaa sille
syvyyttä ja tunnelmallisuutta.

<b>Valois</b> <i>[valuā'],</i> ransk. hallitsijasuku,
saanut nimensä V:n maakunnasta, joka kuuluu Oisen
ja Aisnen departementteihin. V., joka on Kapetingien
sukuhaara, hallitsi Ranskaa 1328-1589.
</chapter>

<chapter name="Valojäljennös-Valokuvaus">
<b>Valojäljennös.</b> V.-menetelmiä ovat
sinijäljennös (ks. t.) sekä otsalidi- ja
ammoniamenetelmät, joissa diatsoanhydrideja
sisältävä valonarka kalvo valotettua
kehitetään ammoniakkihöyryillä („kuiva" v.).

<b>Valokaari</b> ks. <sp>Kaarivalo.</sp>

<b>Valokaasu,</b> valaistukseen y. m.
käytetty kaasu, jota valmistetaan
kaasulaitoksissa (ks. t.) tav. kivihiiliä
tislaamalla. Kivihiilikaasu sisältää
puhdistettuna 49 % vetyä, 34 % metaania, 8 %
hiilimonoksidia, 4 % raskaita hiilivetyjä,
5 % palamattomia kaasuja. Om.-p.
0,40-0,45. Hyvin myrkyllistä. Räjähtää
helposti ja voimakkaasti, voimakkaimmin,
jos on sekaantuneena ilmaan suhteessa
1:9. Polttoarvo 4,400-6,900 kaloria/m<sup>3</sup>.
Puuta tislaamalla saadaan n. s. puukaasua.
Sen polttoarvo on vain n. 2,500. Muita
valaistukseen käytettäviä kaasuja ovat
asetyleeni sekä ilmakaasu (ks. t.) ja
öljykaasu (ks. t.).

<b>Valokemia,</b> <sp>fotokemia,</sp> oppi valon
kem. vaikutuksista. Tärkeimpiä näistä
vaikutuksista ovat kasvien
hiilihaponyhteyttämisilmiö, erinäiset
pelkistämis- ja valkaisutapahtumat ja
valokuvauksessa käytetyt ilmiöt.

<b>Valokuvaus,</b> kuvien valmistus
valokem. menettelytavoin.

<i>V:n teoria.</i> V. perustuu pääasiassa
gelatiiniin kolloidisesti liuenneiden
hopean halogeenisuolojen (hopeabromidin ja
-jodidin emulsionin) valonherkkyyteen.
Valon, s. o. sopivan taajuisen
elektromagneettisen värähtelyn imeytyessä
tällaiseen valonarkaan kalvoon tässä
syntyvät elektronivirtaukset saavat aikaan
elektrolyysin, jossa osa hopeabromidia
jakautuu hopeaksi ja bromiksi; bromi
sitoutuu gelatiiniin ja vapaa hopea
liukenee hopeabromidiin. Kun täten
"latentin" kuvan saanut valonarka kalvo
joutuu pelkistävään liuokseen <sp>(kehite),</sp>
niin liuennutta hopeaa (hopea-ituja)
sisältävät hopeabromidijyväset pelkistyvät
hopeaksi, aluksi sitä kiihkeämmin, kuta
enemmän valo on niihin vaikuttanut, ja kuta
enemmän hopea-ituja ne sisältävät. Jos
hopeaitujen konsentratsioni kohoaa määrärajaa
ylemmäksi, niin pelkistymisnopeus ensin hidastuu
(<sp>ylivalotus,</sp> valoasteikon heikkeneminen),
vieläpä lopuksi taantuu <sp>(solarisatsioni).</sp>
Hyvin lyhytaikainen valonvaikutus taas saa
vain hyvin heikon tai ei mitään vaikutusta
aikaan (<sp>alivalotus,</sp> valovastakohtien
jyrkkeneminen). Syntyneestä kuvasta on
muuttumaton hopeabromidi vielä liuotettava pois,
ennenkuin kuva on valoakestävä; tämä
tapahtuu natriumtiosulfaattiliuoksessa
(<sp>kiinnite,</sp> fikseerausneste). Valmis
kuva on <sp>negatiivinen,</sp> s. o. ne
paikat, joihin valo on voimakkaimmin
vaikuttanut, ovat pelkistyneen hopeajauheen
vaikutuksesta mustimmat, ja päinvastoin.
Kun tästä valmistetaan jäljennös saman
menetelmän mukaan, niin saadaan positiivinen
kuva, jossa valoasteikko on sama kuin
alkuperäisessä.

<i>V:n tekniikka.</i> V. suoritetaan
käytännössä siten, että v.-koneeseen (ks. t.)
asetetaan valonarka levy (bromihopeagelatiinilla
päällystetty lasilevy) tai filmi (samoin
päällystetty selluloidikalvo) sellaiselle
etäisyydelle objektiivista, että kuvattavasta
esineestä syntyy tarkka kuva valonaralle
kalvolle; objektiivi avataan hetkeksi <sp>(valotus)</sp>
joko poistamalla sen kansi tai panemalla
toimintaan erikoinen kellolaite <sp>(sulkija);</sp>
valotettu levy sitten kehitetään ja kiinnitetään.
Negatiivin onnistuminen riippuu pääasiassa
oikeasta valotusajasta, joka riippuu sekä
valaistussuhteista että levyn valonherkkyydestä
(ks. t.) ja objektiivin valovoimasta
(ks. t.). Väärin valotettua levyä voi
jossain määrin parantaa sopivalla
kehittämisellä sekä vahvistamalla tai
heikontamalla sitä, s. o. saostamalla
hopeajyväsille lisää metallia tai liuottamalla
pois liikaa hopeaa. Positiivikuva
valmistetaan useimmin paperille, n. s.
jäljennös- l. kopiopaperille, jollaisena nyk.
käytetään etupäässä hopeabromidia tai -jodidia
sisältävällä gelatiinikalvolla päällystettyä
paperia (bromihopeapaperi, kaasuvalopaperi),
joka valotetaan negatiivin alla keinovalossa
ja kehitetään kuten negatiivi. Aikaisemmin
käytettiin miltei yksinomaan hopeakloridin ja
-nitraatinpitoisella gelatiini- tai
kollodiumkalvolla päällystettyä paperia,
jossa kuva tulee jo kopioitaessa näkyviin
(ilmikopioiva paperi). Tämä on pienemmän
herkkyytensä vuoksi valotettava päivänvalossa
tai kaarivalossa; sitä ei kehitetä, vaan
se kullataan tai platinoidaan n. s.
väritysnesteessä ja kiinnitetään. Muita
kopiomenetelmiä ovat pigmenttipaino (ks. t.) ja
kromiliimapaino (ks. <sp>Kromiliima</sp>)
sekä bromiöljypaino, jotka perustuvat
kromiliiman parkittumiseen valon
vaikutuksesta. Samat reaktsionit tulevat
kysymykseen myös valopainossa ja
valosyövytyksessä (kemigrafiassa).
Ikkunakuviksi ja projisioitaviksi valmistetaan
läpinäkyviä positiivisia kuvia (diapositiiveja)
sekä lasille että filmille; tähän
</chapter>

<chapter name="Valokuvauskone">
kuuluu myös elokuvateollisuus. —
Syntyneen kuvan terävyys l. tarkkuus
riippuu koneen objektiivin laadusta, oikeasta
asettelusta sekä kuvattavan esineen
ulottuvaisuudesta syvyyssuunnassa (vrt.
<sp>Syvätarkkuus</sp>). <sp>Pehmeäksi</sp> sanotaan
kuvaa, jolla on loiva valovoima-asteikko,
<sp>kovaksi</sp> sellaista, joissa asteikko
on jyrkkä, valon ja varjon vastakohdat
räikeät. Jos asteikko on loiva ja ahdas,
on kuva <sp>heikko,</sp> jos se on laaja, on
kuva <sp>voimakas.</sp> — Hopeabromidi on
sinänsä erittäin herkkä sinisille,
violeteille ja vieläpä ultravioleteillekin
säteille, kun taas vihreät, keltaiset ja
etenkin punaiset valosäteet ovat siihen
aivan tehottomat. Tähän perustuu
värillisen valon käyttö v.-laboratoriossa,
mutta siitä aiheutuu myös väärä
valoasteikko valmiiseen kuvaan, varsinkin,
milloin kirkkaat värit ovat etualalla.
vrt. <sp>Värinherkkyys.</sp>

<sp>Väri-v.</sp> perustuu pankromaattisten
levyjen (ks. <sp>Värinherkkyys</sp>)
käyttöön ja siihen tosiasiaan, että kaikki
luonnonvärit voidaan yhdistellä
kolmesta pääväristä, esim. oranssista,
vihreästä ja sinivioletista. Jos
esineestä otetaan erikseen kuva käyttäen
kutakin mainitunväristä suodatinta, ja
siten saadut levyt kopioidaan samalle
paperille, hyvin kohdistettuina,
vastaväreillä, sinisellä, punaisella ja
keltaisella, niin syntyy kolmivärikuva, jolla on
luonnolliset värit. Täten valmistetaan
kuvalaatat kolmiväripainoa varten. Vars.
valokuvauksellisista menetelmistä
enimmin käytetty on Lumièren veljesten
käyttökelpoiseksi kehittämä menetelmä,
missä valo kohtaa pankromaattisen
kalvon, kuljettuaan pienistä, värjätyistä
tärkkelysjyväsistä muodostetun
kolmivärisuodattimen läpi. Valotetusta levystä
liuotetaan valottunut hopea pois ja
valot-tumaton hopeasuola pelkistetään, jolloin
kunkin tärkkelysjyväsen alle jää
läpinäkymätöntä hopeaa, jos kuvatussa
esineessä ei ollut sen väriä. Läpikatsottaessa
nähdään kuva luonnollisissa väreissään;
sitä ei voi kopioida, joten saadaan vain
yksi kuva. — V:n sovellutuksia: <sp>tähti-v.,
lentokartoitus, fotogrammetria</sp> ja
<sp>stereofotogrammetria, röntgen-v.</sp>
(ks. n.), <sp>elokuvaus</sp> (ks. <sp>Elävät
kuvat</sp>). — <sp>Mikro-v.</sp> tapahtuu
mikroskooppiin liitetyn v.-koneen avulla
n. s. <sp>kauko-v:een</sp> käytetään erikoista
kauko-objektiivia, jonka rakenne on sama
kuin Galilei'n kaukoputken. — V:een perustuvia
painomenetelmiä ovat <sp>valopaino,
fotolitografia, heliografia, syvennyspaino,
kemigrafia</sp> (fototypia ja autotypia).

<i>Historia.</i> Niepce ja Daguerre julkaisivat
1839 ensim. käyttökelpoisen v.-menetelmän,
<sp>dagerrotypian,</sp> jolla saatiin
vain yksi positiivinen kuva. Vähän sen
jälkeen Talbot keksi <sp>kalotypian,</sp>
jossa latentti kuva kehitettiin gallushapolla
ja syntynyt negatiivi kopioitiin. V. 1851
julkaisi Archer <sp>märän kollodiummenetelmän,</sp>
jota yhä käytetään kemigrafiassa. 1880-luvulla
otettiin hopeabromidigelatiini käytäntöön,
ja Vogel keksi värinherkän emulsionin
valmistuksen. V. 1907 Lumièren veljekset
julkaisivat värivalokuvausmenetelmänsä. —
Valokuvaajan oikeus valokuvaan on säännöstelty
3/6 1927 annetulla lailla. [Piirinen (1928).]
ks. <sp>kuvaliitettä.</sp>

<b>Valokuvauskone.</b> V:n muodostaa
valontiivis kammio <i>(camera obscura),</i>
jonka etuosassa on objektiivi ja jonka
takaseinälle sijoitetaan valonarka levy.
Joko objektiivin kehyksessä tai levyn
edessä toimii kellolaite, <sp>sulkija,</sp> jolla
objektiivi avataan valotusajaksi. Rakenteeltaan
v:t jaetaan <sp>laatikkokameroihin,</sp>
joissa objektiivin ja kuvatason etäisyys on
kiinteä tai aivan vähän muutettava ja
<sp>paljekameroihin,</sp> joissa joko objektiivi
tai kuvataso on siirrettävissä pitkin vetokiskoja.
Välimuotona ovat sellaiset koneet, jotka
kuljetettaessa ovat kokoontaivutetut, mutta
käytettäessä avataan saksitukien varassa kiinteälle
kuvatason etäisyydelle. Käytettävän valonaran
aineen mukaan erotetaan levy- ja pakkafilmi-
sekä rullafilmikamerat; edelliset ovat yleensä
varustetut tähyslevyllä kuvan asettelua varten.
Rullafilmikoneissa ja levylaatikkokameroissa
filmi tai levy on itse kameran sisällä;
tähyslevyllisissä kameroissa sitä säilytetään
erikoisessa suljetussa rasiassa, kasetissa,
joka asetetaan tähyslevyn sijalle, kun
asettelu on valmis. Pakkafilmikasettiin
pannaan tav. 12 filmiä sisältävä vaihtopakka,
levykasettiin yksi tai kaksi levyä.
Paljekamerassa on etäisyysasteikko, ja
kaikissa käsikameroissa tähystyslaite,
etsijä, koneen asettelemista varten,
milloin tähyslevyä ei käytetä. V:n tärkein
osa on sen objektiivi (ks. t.). Nyk. ovat
yksinkertaiset (n. s. maisemalinssit) ja
aplanaatit suurimmaksi osaksi syrjäytyneet
anastigmaattien tieltä. Samalla kun
näitä on opittu valmistamaan miltei
täysin virheettömästi kuvaavia, on
niiden valovoima (ks. t.) voitu saada
ennenkuulumattoman suureksi, aina <i>F</i>: 1,5:een
saakka. ks. kuvaliitettä <sp>Valokuvaus.</sp>
</chapter>

<chapter name="Valomittari-Valonherkkyys">
<b>Valomittari,</b> <sp>fotometri,</sp>
valonmittauksen (ks. t.) väline. Yleensä on
v:ien tarkoituksena antaa silmälle
mahdollisuus todeta, milloin kahden
samanlaisen pinnan valaistus on yhtäsuuri.
Yhtäsuuren valaistuksen aikaansaamiseksi
valolähteitten etäisyys v:sta on
muuteltavissa pitkin fotometri-penkkiä,
tai voimakkaampaa valolähdettä
himmennetään absorptsionikiilalla tai Nicolin
prismoilla (vrt. <sp>Tähtifysikaaliset
kojeet</sp>). <sp>Rumfordin</sp> v:ssa

<img 1>
Rumfordin  valomittari. <i>L</i><sub>1</sub> ja
<i>L</i><sub>2</sub> verrattavat valolähteet
</img>
molemmat valolähteet luovat rinnakkain
varjon pystysuorasta sauvasta,
<sp>Bunsenin</sp> v:ssa tarkastetaan
keskuksestaan rasvattua paperia, jonka
rasvapilkku näyttää voimakkaamman
valaistuksen puolelta katsoen tummemmalta,
heikomman puolelta vaaleammalta kuin
ympäristö. <sp>Ritchin</sp> v:ssa
kumpikin valolähde valaisee 45 asteen
kulmassa olevaa peiliä, paperipalasta
tai kipsitahkoa. <sp>Luminerin</sp> ja

<img 1>
Lummerin ja Brodhunin
valomittarm periaate (yhdistetyn
särmiön poikkileikkaus ja
<i>[A</i><sub>1</sub> <i>B</i><sub>1</sub><i>]</i> valaistu vertauskenttä).
<i>CDE</i> suorakulmainen,
kokonais-heijastava särmiö. <i>HFGIK</i>
särmiömäinen, edelliseen tasossa
<i>FG</i> kitattu kappale, jonka tahko
<i>HFGI</i> pallomainen, vain
ympyrästä <i>FG</i> tasoksi hiottu.
Valolähteestä <i>A</i> tulevat säteet <i>a</i>
kokonaisheijastuvat ympyrän <i>FG</i>
ulkopuolella näkyen silmään
elliptisenä renkaana <i>A</i><sub>1</sub>, mutta
kulkevat suoraan ympyrän <i>FG</i>
läpi. Valolähteen <i>B</i> säteet <i>b</i>
kulkevat suoraan ympyrän <i>FG</i>
läpi antaen silmään
ellipsinmuotoisen kuvan <i>B</i><sub>1</sub>, mutta
heijastuvat eri suuntiin ympyrän <i>FG</i>
ulkopuolelta.
</img>
<sp>Brodhunin</sp> v:ssa on kaksi särmiötä, joiden
pinnan keskikohta on yhteenkitattu, joten syntyy
läpinäkyvä alue keskelle kokonaisheijastuksen
valaisemaa kenttää (ks. kuviota). — Eriväristen
valojen vertausta varten rakennetuissa v:eissa
on laite, joka projisioi kummastakin
valolähteestä tulevan sädekimpun vuorotellen
samaan paikkaan. Jos vuorottelu tapahtuu
riittävän taajaan, niin valaistun pinnan vilkkuminen
lakkaa, kun valaistukset ovat yhtäsuuret. —
<sp>Spektrifotometreissä</sp> valo jakautuu
prismassa aallonpituuksien mukaisesti, ja
mittaukset suoritetaan eri kohdilla spektriä
erikseen. — Valokem. v:eita sanotaan
<sp>aktinometreiksi.</sp> Näissä on valonherkkänä aineena
joko hopeasuolaemulsioni tai muu valonherkkä
aine. Valovoima määrätään joko harmaakiilan
tai porrasmaisesti toisiaan peittämään
asetettujen valosuodatinten <sp>(Vogelin v.)</sp>
avulla, tarkastaen, mihin saakka
valokem. vaikutus ulottuu määrätyssä
valotusajassa. Verrattavien tulosten
aikaansaamiseksi on käytetyn aineen
valonherkkyys (ks. t.) tutkittava
sensitometrisesti. — Valokuvaustarkoituksiin
käytetyt v:t eli <sp>valotusmittarit</sp>
ovat a) optillisia, näissä himmennetään
tähystysaukkoa harmaakiilalla tai
himmentäjällä, kunnes kuva miltei häipyy;
b) aktinometrisiä (rakenne vrt. edellä).
Suom. insinöörin H. Ahon v., joka
kuuluu edelliseen ryhmään, poikkeaa muista
siinä, että siihen sisältyy vertausvalolähde,
joten silmän akkomodatsioni ei aiheuta
virhettä tuloksiin.

<b>Valomylly,</b> radiometri (ks. t.).

<b>Valonea,</b> eräiden itäisissä Välimeren
maissa kasvavien tammilajien kehtoja;
käytetään parkiksina.

<b>Valonheittäjä,</b> valaistuskoje, joka on
voimakkaan valolähteen ja peilin
(useimmiten pyörähdysparaboloidin muotoisen),
lisäksi us. myös linssin yhdistelmä. V:n
avulla valokartio voidaan suunnata joko
ahtaammalle tai laajemmalle alalle.
Valolähteenä käytetään keskitettyä,
voimakasta valopistettä (kaarivaloa,
hehkulamppua, AGA-hehkuvaloa). Pieniä
v:iä käytetään autoissa, laivoissa,
valokuvauksessa, projisioimisessa y. m.,
isoja, sotilastarkoituksiin.

<img 1>
Valonheittäjä.
</img>

<b>Valonherkkyys,</b> erinäisten aineiden
ominaisuus muuttua valon vaikutuksesta.
Valokuvauksellisen aineen (emulsionin)
v:n tutkimisen, <sp>sensitometrian,</sp>
tarkoituksena on määrätä emulsionin n. s.
<sp>mustumiskäyrä,</sp> joka osoittaa
emulsionin tummenemista valotuksen voimasta
tai valotusajasta riippuen. Valotusasteikko
saadaan aikaan joko pyörittämällä
</chapter>

<chapter name="Valon liikevaikutus-Valontaittuminen">
nopeasti valolähteen ja tutkittavan
emulsionin välillä kiekkoa, jossa on
erisuuruisia aukko-sektoreja (Scheinerin
sensitometri), tai käyttämällä valosäteitten
tiellä tasaisesti harmaasta lasista
valmistettua kiilaa (harmaakiila,
kiilasensitometri, Eder-Hechtin sensitometri).
Valolähteenä käytetään bentsiinilamppua tai
magnesiumnauhaa (punnittuja palasia).
Emulsionin v:n tuntemiseksi tarvitaan
todellisuudessa koko mustumiskäyrä; jotta
valokuvaaja saisi summittaisen lähtökohdan
eri emulsionien v:n vertaamiseksi, on
tapana ilmoittaa erikoisen asteikon mukaan,
mikä vähin valomäärä saa aikaan (heikon,
juuri ja juuri havaittavan) tummenemisen.

<img 1>
Erään valonherkän aineen
mustumiskäyrä. <i>V</i>:n suunnassa
valotuksen, <i>M</i>:n suunnassa
mustumisen määrä. <i>K</i>
kynnysarvo, <i>A</i> alivalotus-,
<i>Y</i> ylivalotusalue.
</img>
Tämä n. s. kynnysarvo ilmoitetaan yleensä
Scheinerin, tarkemmin Eder-Hechtin asteikon
mukaan. — Kun jonkin emulsionin mustumiskäyrä
tunnetaan sensitometristen mittausten nojalla,
voidaan samanlaisilla menetelmillä mitata
eri valolähteitten ja spektrien valovoimaa;
tätäkin mittausta, johon tav. käytetään harmaa-
tai värikiilaa, sanotaan sensitometriaksi.

<b>Valon liikevaikutus,</b> fototaksis (ks. t.).

<b>Valonmittaus,</b> <sp>fotometria,</sp>
tarkoittaa valolähteitten valovoiman (s. o.
niiden fysiologisen vaikutuksen) vertaamista.
Yksikkönä käytetään normaalikynttilää
(ks. t. ja <sp>Valoyksiköt</sp>). V. perustuu
Lambertin lakiin, jonka mukaan esineen
valaistus on vastakkaisessa suhteessa etäisyyden
neliöön, ja siis kahden eri valolähteen
aikaansaaman valaistuksen ollessa yhtäsuuret,
valolähteiden valovoimat ovat suhteelliset
niiden etäisyyksien neliöön. V:een
käytetään valomittareita, joilla todetaan
kahden valolähteen aikaansaaman
valaistuksen yhtäsuuruus (nollamenetelmä).
Paitsi valolähteiden etäisyyttä
muuttelemalla voidaan niiden aikaansaama
valaistus saada yhtäsuureksi asettamalla
voimakkaamman valolähteen eteen
harmaakiila, jonka absorptsioni tasaisesti
kasvaa toista päätä kohden. Varmimman
tuloksen saa n. s. substitutsioni- l.
kuivausmenetelmällä, jossa normaalivalolähteen
ja tutkittavan valolähteen aikaansaama
valaistus vuoroon verrataan mielivaltaisen,
vakinaisen valolähteen aikaansaamaan valaistukseen.
Valaistuksen yhtäsuuruuden toteaminen tuottaa
erikoisia vaikeuksia, jos valolähteiden väri
on erilainen. Näissä tapauksissa vaatii
valolähteen tarkempi tutkiminen sen valon
hajoittamista spektriksi ja valovoimakkuuden
mittausta erikseen eri spektriosilla.
— V. saattaa myös olla objektiivista.
Säteily kohtaa tällöin mustattua pintaa,
joka absorboi valon; syntyvä lämpövaikutus
todetaan lämpösähköparilla, bolometrilla
t. m. Jos on kyseessä eriväriset valolähteet,
niin voidaan sopivilla suodattimilla saada
aikaan näköhermojen valonherkkyyttä vastaava
valon valinta. — Valon kemiallisiin vaikutuksiin
perustuva v. <sp>(aktinometria)</sp> on tärkeä
tähtitieteessä. Tulokset poikkeavat
luonnollisesti silmähavainnoista, minkä vuoksi
puhutaan erittäin tähtien valokuvauksellisesta
kirkkaudesta. Milloin mittaus tapahtuu
periaatteessa samoin kuin valokuvauksellisten
aineiden valonherkkyyden (ks. t.) tutkiminen,
sanotaan v:takin <sp>sensitometriaksi.</sp>
— Myös valokuvausta varten suoritetaan v:ta,
jolloin on oikeastaan kysymys valokuvauksellisesti
vaikuttavan säteilyn (aktiinisten säteiden)
voimakkuuden mittauksesta, vrt. <sp>Valomittari.</sp>

<b>Valontaipuminen,</b> <sp>diffraktsioni.</sp>
Jos ohut valosädekimppu päästetään
kaihtimessa olevan pienen reiän kautta
pimeään huoneeseen, niin jonkin
matkan päässä olevalle varjostimelle ei
synny reiän tarkkaa kuvaa, kuten voisi
odottaa, jos valo etenisi täysin
suoraviivaisesti, vaan suurempi, reunoiltaan
epäterävä valolaikku; tätä ilmiötä
sanotaan v:ksi. V:n keksi Grimaldi 1665;
sen selitti 1826 Fresnel Huygensin
valoteorian nojalla (ks. <sp>Valo</sp>). V. on
yhteydessä interferenssin (ks. t.) kanssa. V:n
ja interferenssin avulla voidaan saada
aikaan spektri (ks. t.): taipumis. l.
hilaspektri. vrt. <sp>Spektrikojeet.</sp>

<b>Valontaittuminen,</b> <sp>refraktsioni.</sp>
Kun valosäde osuu viistoon kahden
läpinäkyvän aineen (esim. ilman ja lasin)
tasaiselle rajapinnalle <i>(aa),</i> niin sen suunta

<img 1>
Valontaittuminen.
</img>
</chapter>

<chapter name="Valon tasoutuminen-Valopuu">
muuttuu, säde taittuu. Tulosäteen ja
pinnan normaalin välistä kulmaa (kuvio 1)
sanotaan tulokulmaksi <i>(i);</i> menosäteen ja
normaalin välistä kulmaa taitekulmaksi
<i>(b);</i> näiden erotus on säteen taittuma
l. deviatsioni <i>(δ).</i> Taitekulma ja
taittuma kasvavat tulokulman mukana,
noudattaen <sp>Snelliuksen lakia:</sp>
sin <i>i:</i>sin <i>b = n,</i> missä <i>n</i> (aineiden
välinen <sp>taitekertoin,</sp> -eksponentti l.
-indeksi) on kulman suuruudesta
riippumaton. — Jos säde kulkee
päinvastaiseen suuntaan (lasista ilmaan,
tulokulma <i>b</i>), niin taitekertoin on 1:<i>n.</i>
Aineen taitekertoimesta puhuttaessa
edellytetään yleensä, että säde tulee
ilmasta (oikeammin tyhjiöstä). Kuta
suurempi taitekertoin, sitä suuremman
sanotaan <sp>optillisen tiheyden</sp>
olevan. Kohtisuoraan tuleva säde ei taitu.
Jos lasista tulevan säteen tulokulma on
41° <sp>(rajakulma),</sp> niin vastaava
taitekulma on 90°, s. o. säde poistuu
pitkin pintaa. Kun tulokulma on
sitäkin suurempi, niin vastaava taitekulma
olisi suurempi kuin 90°, joten syntyy
<sp>kokonaisheijastus</sp> lasin pinnassa.
— V. riippuu valon eri suuresta nopeudesta
eri aineissa (ks. <sp>Valo</sp>), kuten kuvio
2 osoittaa: valon kulkiessa sädettä <i>r c</i>:stä
rajapintaan ehtii se säteellä <i>r'</i> vain
rajapinnasta <i>d</i>:hen, minkä johdosta
aallon rintaman suunta muuttuu. — Osa valosta
aina heijastuu; taittuneen ja heijastuneen
valon suhde muuttuu tulokulman mukaan. —
Jos valo ei ole monokromaattista, tapahtuu
samalla Värinhajaantuminen (ks. t.), vrt.
<sp>Särmiö, Spektri, Kahtaistaittuminen.</sp>

<b>Valon tasoutuminen,</b> valon
polarisatsioni, ks. <sp>Polarisoitu valo.</sp>

<b>Valo-opillinen penkki,</b> valonmittausväline,
jossa valolähteet ja valomittari ovat liikuteltavissa
pitkin etäisyysasteikkoa.

<b>Valo-oppi,</b> optiikka, ks. <sp>Valo.</sp>

<b>Valopaino,</b> fotomekaaninen kuvapainomenetelmä,
joka perustuu kromiliiman muuttumiseen
liukenemattomaksi valon vaikutuksesta. Valotettu
kromiliimakerros (lasilevyllä) saadaan sopivilla
nesteillä kohoamaan matalaksi reliefiksi,
joka väritetään painamista varten.

<b>Valoparannus,</b> <sp>fototerapia,</sp> joko
auringon- tai sähkövalon käyttö
terveydenhoidossa ja tautien parantamisessa.
Auringonvalon ultraviolettisäteillä on
voimakas bakteereja tuhoava, ihoa
ärsyttävä, aineen vaihtotoimintaa edistävä ja
hermostoa vahvistava vaikutus. Auringonvaloa
käytetään joko koko ruumiiseen kohdistuvissa
tai paikallisissa aurinkokylvyissä.
Edellisissä annetaan auringon paistaa
alastomaan ruumiiseen 15 min.
— 2 tuntiin lisäämällä kylpyaikaa
vähitellen päivittäin. Liian voimakkaat
aurinkokylvyt voivat vaikuttaa
haitallisesti sydämeen ja hermostoon.
Paikalliskylpyjä, joita käytetään etupäässä
tuberkuloosien hoitoon, voi ottaa
kauemminkin. — Sähkö-v:ssa korvataan
auringonvalo sähkövalolla; tällöin käytetään
joko hehku- tai kaarivaloa tai molempia
yhdessä. Hehkuvalossa on runsaasti
lämpösäteitä ja niukalti kem. säteitä,
kaarivalossa päinvastoin. Tavallinen
valokylpy otetaan n. s. valokaapissa, jossa
olevalla tuolilla kylpijä istuu, vain pää
kaapista ulkona. Kaapin sisäseinillä on
runsaasti hehkulamppuja, joiden
annetaan säteillä kylpijään 10-20 minuuttia,
minkä jälkeen otetaan puolikylpy,
ammekylpy tai suihku. Se soveltuu
reumaattisiin kipuihin, liikalihavuuteen ja
hermosärkyihin. Usein sovitetaan
hehkulamppujen lisäksi kaarilamppuja;
erinäisissä hermoston taudeissa käytetään
yksinomaan viimeksimainittuja. Paikallisiin
valokylpyihin, jotka edistävät paikallisesti
aineenvaihtoa ja vaikuttavat kipuja
lieventävästi, käytetään etupäässä
hehkuvaloa. — Viime aikoina on varsinkin
pinnallisten tuberkuloosien ja yleisen
heikkouden hoidossa menestyksellä käytetty
n. s. elohopea- l. <sp>kvartsilamppuja</sp> (ks. t.).

<b>Valopiha.</b> 1. Pienehkö, kivitalon
pääpihamaasta erillinen pihamaa, valokuilu
ja tuuletusaukko, jonka tehtävä on valon
ja ilman saaminen umpinaisten
rakennusryhmäin sisäosiin, käytäviin,
kylpyhuoneisiin y. m. — 2. Valokuvauksessa
esiintyvä virhe. Syntyy, kun kuvatussa
on jokin suhteettoman voimakasvaloinen
osa, valon heijastuessa levyn takapinnasta
tai levitessä kalvoon valopisteen
ympäristössä. Ilmenee vaaleana läikkänä
tai renkaana valopisteen ympärillä. ks.
kuvaliitettä <sp>Valokuvaus.</sp>

<b>Valopistoli,</b> pistolin tapainen, mutta
n. haulikon kaliberinen ase, jolla
ammutaan tähystystä ja merkinantoa varten
ammuksia, jotka räjähtäessään antavat
voimakkaan, usein värillisen valon.

<b>Valopuhelin,</b> fotoioni (ks. t.).

<b>Valopuu,</b> <i>metsänh.,</i> puulaji, joka ei
saata pitempää aikaa kasvaa muiden
puiden varjostamana kitumatta tai
kuihtumatta. Vastakohta: <sp>varjopuu.</sp>
V:ita ovat koivu, mänty, haapa, lehtikuusi,
näiden jälkeen tammi, leppä, saarni ja
vaahtera; varjopuita: kuusi, hopeakuusi,
pyökki, lehmus, marjakuusi.
</chapter>

<chapter name="Valor-Valssi">
<b>Valor</b> (lat.), arvo.

<b>Valorisatsioni</b> (lat.-port,), jonkin
tavaran markkinahinnan keinotekoinen
korottaminen taloudellisin toimenpitein.
Kuuluisimpia on Brasilian hallituksen
toimeenpanema kahvin v. ostaessaan ja
varastoidessaan n. 1/3:n v:n 1906-07
runsaasta sadosta.

<b>Valosuodatin,</b> värillinen levy tai
neste, joka absorboi läpikulkevasta
valosta joitakin määrättyjä valoaaltoja
(värejä). V:ia käytetään optillisissa
töissä ja valokuvauksessa.

<b>Valotus,</b> valottaminen, ks. <sp>Valokuvaus.</sp>
— <b>Valotusmittari,</b> valokuvauksellinen
valomittari. ks. <sp>Valomittari.</sp>

<b>Valovoima,</b> <i>valokuv.</i> Objektiivin v:n
mittana käytetään nyk. miltei
yksinomaan sen rajoittaman valosädekimpun
läpimitan (toimivan aukon, pupillin)
suhdetta objektiivin polttoväliin, mikä
yleensä merkitään <i>F:n</i> tai 1:<i>n.</i> Kuta
pienempi luku <i>n</i> on, sitä suurempi
objektiivin v., vieläpä siten, että
kaksinkertainen <i>n</i> vaatii muuten samoissa
olosuhteissa nelinkertaisen valotusajan.
Aikaisemmin pidettiin <i>F</i>:8-<i>F</i>:6
valovoimaisia objektiiveja varsin
valovoimaisina; viimeaikainen tekniikka on
saattanut suosituimmaksi v:n <i>F</i>:4,5, samalla
kuin varsinkin elokuvausta varten on
valmistettu objektiiveja <i>F</i>:2-<i>F</i>:1,5.
Objektiivin ilmoitetun v:n voi
suunnilleen tarkistaa jakamalla ilmoitetun
polttovälin <i>(F)</i> v:n luvulla <i>(n),</i> jolloin
saadaan pupillin absoluuttinen arvo
(millimetreissä), ja mittaamalla objektiivin
läpimitan.

<b>Valovuosi,</b> kiintotähtitieteessä ja
varsinkin yleistajuisissa esityksissä käytetty
pituusyksikkö, = valon vuodessa kulkema
matka, n. 9,5 bilj. km; 3 1/4 v:ta =
1 tähtiväli (ks. t.).

<b>Valoyksiköt.</b> Valolähteen <sp>valonvoimakkuuden</sp>
(valaisuvoiman) laillinen mitta l. yksikkö on
Suomessa <sp>normaalikynttilä</sp> (ks. t.) l.
kymmenysbougi (lyhennys <i>bd</i>). Sen ohella saa
käyttää hefnerkynttilää <i>(Hk),</i> joka on
0,9 normaalikynttilää. Vanha ransk.
desimaalikynttilä oli 0,1 carcellampun
valaisuvoimaa = 0,85 normaalikynttilää. —
<sp>Valomäärän</sp> mitta on <sp>lumen</sp>
(lyhennys <i>lu</i>) = se valomäärä, joka
sekunnissa lankeaa 1 m<sup>2</sup>:n suuruiselle osalle
pallonpintaa, jonka säde on 1 m ja jonka
keskipisteessä on 1 bd:n voimainen
valolähde. — Pinnan <sp>valaistuksen</sp>
mitta on <sp>luks</sp> (<i>lux,</i> lyhennys <i>lx</i>)
= 1 m<sup>2</sup>:n suuruisen pinnan valaistus, kun
sille (joka sekunti) tasaisesti jakaantuu
1 lumenin valomäärä (Asetus 29/4 1922).
— Tavallisen kynttilän valonvoimakkuus
on yhden normaalikynttilän vaiheilla,
öljylampun muutama kymmen bd,
tavallisten sähkölamppujen 10-100 bd. 25
kynttilän lamppu antaa 1 m:n päässä
olevalle pinnalle 25 luksin ja 2 m:n päässä
olevalle pinnalle 6,25 luksin valaistuksen.
Täysikuu antaa suotuisimmissa olosuhteissa
0,26 lx, aurinko keskipäivällä
n. 5,000 (joulukuussa) — 60,000 (kesäkuussa)
luksin valaistuksen. Lukiessa pitää olla
vähintään 12 lx; 60 lx:n valaistuksessa voi
työskennellä kuten päivänvalossa.

<b>Valparaiso</b> <i>[-a'i-],</i> samannimisen
provinssin pääkaup. Keski-Chilessä,
Tyynenmeren rannalla. V. on Chilen tärkein
kauppa- ja teollisuuskaup. Lähistöllä
kivihiilakaivoksia. 190,000 as. — V:oa
ovat maanjäristykset usein hävittäneet.

<b>Walpole</b> <i>[uo'lpoul],</i> <sp>Horace</sp>
(1717-97), engl. kirjailija, Orfordin jaarli,
R. W:n poika. Loistavatyyliset, aikansa
hullutuksia ja poliittisia taisteluja
ivailevat kirjeet („Letters") ja muistelmat
julkaistu. — <b>Walpole,</b> <sp>Hugh Seymour</sp>
(s. 1884), engl. kirjailija, Julk. us. romaaneja. —
<b>Walpole,</b> <sp>Robert</sp> (1676-1745), engl.
valtiomies. Pää- ja rahaministerinä 1715-17 ja
1721-42 W:lla oli johtava asema hallituksessa,

<b>Walpurgis,</b> <sp>Valpuri,</sp> Vappu (ks. t.).

<b>Walras</b> <i>[-rā'],</i> <sp>Léon</sp> (1834-1910),
sveits. taloustieteilijä, rajahyötyteorian
ensimmäisiä esittäjiä. Pääteos: „Éléments
d'économie pure".

<b>Walsall</b> <i>[uō'lsōl],</i> kaup.
Keski-Englannissa, Birminghamista pohjoiseen.
Kivihiilikaivoksia, metalliteoll. 100,000 as.

<b>Walsh</b> <i>[uō'lš],</i> <sp>Stephen</sp> (s. 1859),
engl. poliitikko, työväenpuolueen jäsen,
oli 1924 sotaministerinä.

<b>Walsingham</b> <i>[uō'lsiŋəm],</i> <sp>Sir Francis</sp>
(n. 1536-90), engl. valtiomies, kuningatar Elisabetin
huomattavimpia virkamiehiä.

<b>Vals les-Bain</b> <i>[val-le-bä'],</i> kylpypaikka
Kaakkois-Ranskassa, Ardèchen departementissa.
Kivennäisvesilähteitä. 4,000 as.

<b>Valssi</b> (ransk.), 1800-luvulla syntynyt
tanssi 3-jakoisessa tahtilajissa. V:ia
tanssittiin alkujaan hitaanlaisesti. Nopeampi,
n. s. wieniläinen v. levisi Lannerin ja
molempain Straussien (ks. n.) sävellysten
mukana kaikkialle.
</chapter>

<chapter name="Valssi-Valtakunnanoikeus">
<b>Valssi,</b> pyörivä tela, jota yleensä
käytetään puristukseen esim. maanmuokkauksessa
(vrt. <sp>Jyrä</sp>), teitten rakennuksessa
soran, lumen, asfaltin, sementin puristukseen.
<sp>V.-pareja l. v:eja</sp> käytetään aineiden
murskaamiseen, hienontamiseen, silittämiseen,
vaivaamiseen, sekoittamiseen ja venyttämiseen
(metallien valssaamiseen) sekä nesteiden
puristamiseen sokeriruovoista y. m.

<b>Valssikone,</b> kone, jossa on kaksi tai
useampia valsseja ryhmässä. <sp>Pari-v:ssa</sp>
(duo-v:ssa) on kaksi pinnakkain vastakkaiseen
suuntaan pyörivää valssia, joiden välissä metalli
puristuu ja venyy. <sp>Kääntö-v:ssa</sp> valssien
pyörimissuunta voidaan muuttaa, niin että kappale
siis kulkee edestakaisin läpi valssien.
<sp>Kolmi-v:ssa</sp> (trio-v:ssa) on kolme
päällekkäistä valssia, jolloin kappale kulkee
ensin ala- ja keski-, sitten ylä- ja
keskivalssin välistä. <sp>Mannesmannin</sp>-valsseista
ks. <sp>Mannesmannin putki. Yleis-v:ssa</sp>
(universaali-v:ssa) on vaaka- ja pystysuorassa
valssipari, jotka valssaavat nelikulmaiselle
kangelle tietyn paksuuden ja leveyden.
<sp>Ura-v:ssa</sp> (kaliberi-v:ssa) valssien
kehällä on urat. jotka muodostavat kangelle
halutun poikkipinnan muotoisen <sp>ura-aukon</sp>
(kaliberin).

<b>Valssilaitos,</b> rakennus, johon on
sijoitettu metallien valssaamiseksi
valssikoneet voimakoneineen ja kuumennusuunit
sekä katkaisu- ja suoristus- y. m. laitteet.

<b>Valsörarne,</b> Valassaaret (ks. t.).

<b>Valta-amiraali,</b> valtakunnanamiraali (ks. t.).

<b>Valtaistuin,</b> hallitsijan istuin,
valtaistuinsalissa oleva loistoistuin, jonka
edessä on jakkara ja yläpuolella
kunniakatos, tarkoitettu hallitsijavallan
juhlallista käyttöä varten; suvereenisen
persoonallisen valtiovallan vertauskuva;
hallitsevan ruhtinaan valta. —
<b>Valtaistuinpuhe,</b> hallitsijan puhe,
jonka hän itse tai hänen määräämänsä
edustaja lukee kansaneduskunnan istuntokauden
avajais- (tai päättäjäis-) tilaisuudessa,

<b>Valtakirja.</b> 1. Asiakirja, jolla joku
henkilö oikeuttaa toisen oikeudellisesti
sitovalla tavalla toimimaan valtuuttajan
puolesta (Kauppakaari 18 luku;
Oikeudenkäymiskaari 15 luku). — 2. ks.
<sp>Nimittämiskirja.</sp>

<b>Valtakunnanamiraali,</b> <sp>valta-amiraali</sp>
(ruots. <i>riksamiral</i>), 1500- ja
1600-luvuilla Ruotsin valtakunnan
ylimpiä virkamiehiä, sotalaivaston ja
amiraliteettikollegion päällikkö. Virka
lakkautettiin 1685.

<b>Valtakunnanarvomerkit,</b> <sp>valtamerkit,
insigniat, regaaliat,</sp> valtiolle kuuluvat
hallitsijan vallan ulkonaiset merkit l.
vertauskuvat, joita käytetään erinäisissä
juhlallisissa tilaisuuksissa. V:ejä ovat
kruunu, omena, valtikka, miekka, avain, y. m.

<b>Valtakunnankaupungit</b> (saks. <i>Reichsstädte</i>),
ent. Saksan valtakunnassa ne kaupungit, jotka
olivat välittömästi keisarin ja valtakunnan alaiset
ja joilla oli suvereniteetti alueellaan. Menettivät
1803 itsenäisyytensä, paitsi Hampuri, Lyypekki,
Bremen, Frankfurt am Main, Nürnberg ja Augsburg.
V:sta 1866 vain kolme ensinmainittua on enää v:eina.

<b>Valtakunnanlainsäädäntö,</b> liittovaltioissa
valtakunnan (kokonaisvaltion) harjoittama
lainsäädäntö vastakohtana osavaltioiden
erikoislainsäädännölle. — V:llä Venäjän ja
Suomen välisissä suhteissa tarkoitettiin
oikeudenvastaisesti Suomeen ulotettua ven.
lainsäädäntöä, jonka aloitti 1899 „helmikuun
julistuskirja" (ks. t.) ja jolle Venäjän
valtakunnanduuman ja -neuvoston
myötävaikutuksella 1910 syntynyt laki antoi
tarkemman muodon, oikeudenvastaisesti
siirtäen Suomen oikeuden aloja Venäjän
lainsäädännön l. n. s. v:n piiriin. Tämä
ven. laki, joka oli eräiden myöhemmin
säädettyjen „valtakunnanlakien"
perustuksena, mutta jota Eduskunta ei
milloinkaan myöntänyt Suomen kansaa ja
viranomaisia velvoittavaksi, kumottiin
manifestilla 1917.

<b>Valtakunnanmaa</b> (saks. <i>Reichsland</i>),
nimitys, jota ennen käytettiin kaikesta
Saksan valtakuntaan kuuluvasta alueesta.
Myöh. sai 1871-1919 Saksan valtakuntaan
kuulunut Elsass-Lothringen nimen v.

<b>Valtakunnanneuvosto.</b> Ent. <sp>Itävallassa</sp>
v. <i>(Reichsrat)</i> tarkoitti valtakunnan
yhteistä eduskuntaa, <sp>Venäjällä</sp> lainsäädäntöelintä,
jota muualla vastaa parlamentin ylähuone. <sp>Ruotsin</sp>
v:sta ks. <sp>Valtaneuvoskunta.</sp>

<b>Valtakunnanoikeus,</b> erityinen
tuomioistuin, joka käsittelee Valtioneuvoston,
Korkeimman Oikeuden tai Korkeimman
Hallinto-oikeuden jäsentä tai
oikeuskansleria vastaan nostettua
syytettä lainvastaisesta menettelystä
virkatoimessa. V:een kuuluu Korkeimman
Oikeuden presidentti puheenjohtajana ja
jäseninä Korkeimman Hallinto-oikeuden
presidentti, hovioikeuksien presidentit ja
yksi Helsingin Yliopiston lainopillisen
tiedekunnan professori, sekä 6 muuta
Eduskunnan valitsijamiesten valitsemaa
jäsentä ynnä tarvittavat varajäsenet
(Hallitusmuoto 47 ja 59 §; Laki 25/11 1922).
— Tähän mennessä (heinäk. 1928) ei v:ta
ole vielä kertaakaan kutsuttu koolle.
</chapter>

<chapter name="Valtakunnanpanna-Walther von der Vogelweide">
<b>Valtakunnanpanna,</b> julistus, jolla
hallitsija keskiaikana julisti harhauskoisen
yhteiskunnalliset oikeutensa menettäneeksi
ja turvattomaksi.

<b>Valtakunnansääty,</b> ent. Saksan
valtakunnassa (v:een 1806) jokainen (henkilö
tai korporatsioni), jolla oli istunto- ja
äänioikeus valtiopäivillä.

<b>Valtakunta,</b> täysivaltainen l.
suvereeninen valtio. Kuvaannollisesti
puhutaan myös Jumalan v:sta, luonnon v:sta.

<b>Valtalaki</b> ks. <sp>Suomi,</sp> p. 496.

<b>Valtalupa,</b> oktroi (ks. t.).

<b>Valtamarsalkka</b> (ruots. <i>riksmarskalk</i>),
hovikunnan ja sen alaosastojen päällikkö.

<b>Valtamerentakainen.</b> <sp>Suomen
Valtamerentakainen Kauppa o.-y.,</sp>
tuonti- ja vientiliike, Helsinki, per. 1917.
Osakepääoma 10 milj. mk. Tytäryhtiöt
Brasiliassa ja Argentiinassa.

<b>Valtameret,</b> Tyynimeri l. Iso-Valtameri,
Atlantin valtameri, Pohjois-Jäämeri,
Intianmeri, Etelä-Jäämeri (ks. n. sekä
<sp>Meri</sp>).

<b>Valtamerkit,</b> valtakunnanarvomerkit (ks. t.).

<b>Valtamies,</b> valtuutettu (ks. t.).

<b>Valtaneuvoskunta</b> (ruots. <i>riksrådet</i>),
Ruotsissa, Norjassa ja Tanskassa
hallitusasioissa kuninkaan apuna toiminut
neuvoskunta. Syntyi <sp>Ruotsissa</sp>
1280-luvulla ja mainitaan Maunu Eerikinpojan
maanlaissa. V:aan kuuluivat keskiajalla
valtakunnan mahtavimmat hengelliset
ja maalliset ylimykset. V. kokoontui
kutsusta, vasta Kustaa II Aadolfin aikana
siitä tuli pysyväinen virasto ja
hallinnon keskus, mikä v:n 1634
hallitusmuodossa tuli laissa määrätyksi.
Kaarle XI supisti v:n tehtävää muuttaen sen
yksistään ylimmäksi tuomioistuimeksi. Sen
jäseniä ei sanottu enää valtaneuvoksiksi,
vaan kuninkaan neuvoksiksi. Arvo
palautettiin 1719, ja vapauden ajalla v:lla
oli suuri vaikutusvalta kuninkaaseen; itse
se oli säädyille vastuunalainen. Kustaa
III:n aikana sen merkitys väheni, ja
1789 kuningas lakkautti v:n asettaen
sijaan korkeimman tuomioistuimen ja
yleisten asioiden valmistelukunnan. —
<sp>Norjassa</sp> v. lakkautettiin 1500-luvulla
ja <sp>Tanskassa</sp> 1660-61.

<b>Valtaoja</b> ks. <sp>Ojitus.</sp>

<b>Waltari,</b> <sp>Toivo</sp> (s. 1880), Suomen
Merimieslähetysseuran johtaja ja sihteeri
1918-28 (apulaissihteeri 1914-18). Pääteos:
„Suomen merimieslähetysseuran historia".

<b>Valtaus,</b> okkupatsioni (ks. t.).

<b>Valtausoikeus,</b> Kauppa- ja
Teollisuusministeriöltä haettava oikeus ottaa
kaivosliikkeen työalaksi jokin vallattavaksi
sallittu kivennäisjohde. Jos hakemukseen
suostutaan, annetaan hakijalle <sp>valtauskirja.</sp>
Löydön keksijällä, <sp>valtaajalla,</sp> on
oikeus turvata etuoikeutensa löydökseen
väliaikaisesti ilmoittamalla siitä
paikkakunnan kruununvoudille tai
nimismiehelle (Valtaus- ja kaivossääntö
12/11 1883).

<b>Valtaväylä.</b> Kymessä, virrassa ja
joessa sekä väyläsalmessa on jätettävä
v. eli <sp>kruununväylä</sp> auki veden
vapaata juoksua, laiva- ja veneliikennettä,
lauttausta ja kalan kulkua varten. V:nä
on kolmannes veden leveyttä keskikorkeuden 
mukaan ja syvimmällä kohdalla;
koskessa ei lueta v:ksi suurempaa
leveyttä kuin että kolmannes kosken
vesimäärästä siitä juoksee. Missä on
kulku- tahi lauttausväylä, ei v. saa olla 7 m
kapeampi (Rakennuskaari 17:11 ja 13;
Vesioikeuslaki 23/7 1902, 1:1 ja 6:1;
Rikoslaki 33:15, muutettuna 23/7 1902).

<b>Val Tellina</b> <i>[-lī'-´]</i> (saks. <i>Veltlin</i>),
Pon lisäjoen Addan alkujuoksun laakso
Pohjois-Italiassa. Hyvin hedelmällinen:
viiniä, etelänhedelmiä.

<b>Walter</b> <i>[uō'ltə],</i> engl.
sanomalehtimiessuku, Timesin perustaja (1785) ja
omistaja. Sen huomattavin jäsen oli <sp>John W.</sp>
nuor. (1776-1847).

<b>Valter Tyhjäkäsi,</b> saks. soturi, joka
oli erään ristiretkeläisjoukon johtajana
ennen ensim. ristiretkeä.

<b>Walthamstow</b> <i>[uō'lþəmstou],</i> kaup.
Englannissa, Lontoon esikaupunkeja. 130,000 as.

<b>Waltharius-laulu,</b> St. Gallenin
luostarikoulun oppilaan Ekkehardin (n. 930
j. Kr.) sepittämä latinank. runoelma.

<b>Walther,</b> <sp>Johann</sp> (1496-1570), saks.
kirkkolaulunjohtaja, Lutherin työtoveri.
V. 1524 hän auttoi Lutheria saks.
messun sävelellisen asun muovailemisessa.
Julk. sam. v. ensim. evankeelisen
virsisävelmistön sovitettuna 4-ääniselle
kuorolle. — <b>Walther,</b> <sp>Johannes</sp> (s. 1860),
saks. geologi ja paleontologi, prof.
Hallessa v:sta 1906. Alansa etevimpiä
edustajia. Julk. m. m. „Vorschule der
Geologie", „Lehrbuch der Geologie von
Deutschland", „Geologie der Heimat".

<b>Walther von der Vogelweide</b> <i>[fon
dēr fōgelvaide]</i> (n. 1165-1230), saks.
minnelaulaja, keskiajan suurin saks. lyyrikko.
Kirj. luontoa ja rakkautta ylistäviä
runoelmia; otti osaa runoillaan poliittiseen
taisteluun keisarin ja valtakunnan yhteyden
puolesta. [Schönbach (saks., 1923).]
</chapter>

<chapter name="Valthorni-Valtionarkisto">
<b>Valthorni</b> (saks.), käyrätorvi (ks. t.).

<b>Valtimo.</b> 1. Kunta Kuopion läänissä,
Pohjois-Karjalassa, Oulun läänin rajalla;
614,8 km<sup>2</sup>, 3,842 as. (1927). —
2. Rautatieasema Nurmeksen-Kontiomäen
rataosalla, V:n kunnassa, 23 km
Nurmeksesta pohjoiseen.

<b>Valtimo,</b> verisuoni, jota myöten veri
virtaa sydämestä poispäin. — <b>Valtimokeko</b>
ks. <sp>Sydän.</sp> — <b>Valtimontulehdus,</b>
<sp>arteeritulehdus,</sp> tauti, jossa
valtimoiden seinät degeneroituvat rasvamaiseksi
massaksi tai niihin syntyy rusto- tai
kalkkimaisia kovettumia (arteeriskleroosi);
v. on yleinen vanhoissa, myös kuppatautisissa.
— <b>Valtimoveri,</b> puhdas, s. o. happirikas veri.

<b>Valtio,</b> oikeudellisessa merkityksessä,
on ihmisyksilöiden muodostama
yhdyskunta, joka määrätyllä alueella
harjoittaa omintakeista ja pysyväistä valtaa,
V. on <sp>suvereeninen l. täysivaltainen,</sp>
jos se ei ole minkään muun valtion vallan
alainen, eikä sen tahtoa ja toimintaa mikään
vieras valta oikeudelsesti määrää ja rajoita.
V. on <sp>suvereenisuutta vailla l.
vallanalainen,</sp> jos siltä puuttuu täysi vapaus
oikeudellisessa merkityksessä, sellainen
v. kun ainakin jossakin suhteessa on
toisen vallan alainen. Uuden v:n
muodostuminen samoin kuin v:n häviökin on
historiallinen tosiasia, joka ei ole
oikeudellisista edellytyksistä riippuvainen.
Mikäli uusi v. haluaa kansainvälisen
oikeussubjektin asemaa, katsotaan sen
olevan muiden vriden tunnustuksen
tarpeessa, mutta v:n synty on tästä
tunnustuksesta riippumaton. V:n
järjestysmuodon nykyaikaisissa v:oissa määrää
niiden valtiosääntö. V. on n. s. juridinen
henkilö. Sen toimieliminä on mainittava
valtion päämies, kansaneduskunta ja
julkiset viranomaiset.

<b>Valtiokaappaus,</b> väkivaltainen
hallitusmuodon muutos, jolla hallitusvallan
haltija laajentaa valtuuksiaan. vrt.
<sp>Vallankumous.</sp>

<b>Valtiokalenteri,</b> käsikirja, joka paitsi
kalenteriosastoa sisältää virkakunnittain
järjestetyn luettelon valtion virkamiehistä.
Suomessa v. on ilmestynyt v:sta 1811 Helsingin
Yliopiston julkaisemana, nyk. erikseen suomeksi
ja ruotsiksi.

<b>Valtiokirkko,</b> kirkkokunta, jota
valtio suojelee ja taloudellisesti tukee, minkä
johdosta sillä on erinäisiä oikeuksia
kirkkoon nähden, esim. lainsäädännöllisiä
tai nimityksellisiä (vrt. <sp>Kirkkolaki,
Piispa</sp>). — Kristillinen kirkko alkoi
vapaakirkkona, mutta tuli 300-luvun
lopulla v:ksi. Suomessa sekä
evankeelis-luterilainen että kreik.-kat.
kirkkokunta ovat v:n asemassa. <sp>Valtion ja
kirkon ero,</sp> kirkon täydellinen
riippumattomuus valtiosta, on toteutettu esim.
Ranskassa 1905 ja Saksassa maailmansodan
jälkeen. Yhdysvalloissa ei ole ollut
minkäänlaista v:oa.

<b>Valtiokonttori,</b> <sp>Suomen</sp> V.,
Valtiovarainministeriön alainen keskusvirasto,
jonka tehtävänä on pitää silmällä
valtiovaraston kassaliikettä ja toimittaa
valtiovaraston tulojen ja menojen kirjanpito
sekä hoitaa valtiovaraston kasvuutettuja
varoja sekä valtiovelkaa. V. perustettiin 1875.

<b>Valtioliitto,</b> suvereenisten valtioiden
yhteistä puolustusta ja usein muitakin
yhteisiä etuja varten muodostama valtioyhdistys.

<b>Valtiollinen oikeus,</b> oikeus ottaa osaa
valtion asioiden hoitoon (esim. vaalioikeus).

<b>Valtiollinen rikos</b> l. <sp>poliittinen
rikos,</sp> valtioon kohdistuva rikos.
V:ia r:ia ovat valtiopetos, maanpetos,
majesteettirikos, rikokset ystävyydessä
olevaa valtiota vastaan ja maan
eduskuntaan sekä kansalaisten vaali- ja
äänioikeuteen kohdistuvat rikokset.

<b>Valtioministeri</b> (ruots. <i>statsminister</i>),
Ruotsissa ja Norjassa pääministerin nimitys.

<b>Valtiomuoto,</b> valtion oikeudellisen
järjestysmuodon perusominaisuus. Tuona
perusominaisuutena pidetään usein sitä,
onko valtio monarkia vai tasavalta,
mutta jakoperusteina voi käyttää myös
vastakohtia itsevaltius — kansanvalta.
Ylimysvaltainen ja harvainvaltainen v.
erotetaan toisinaan eri tyypeiksi sekä
itsevaltiuden että kansanvallan vastakohdaksi.

<b>Valtion Alkoholiliike,</b> Helsinki,
omistaja Suomen valtio, alkoi toimintansa
1/6 1919, tarkoituksena maan laillisen
alkoholintarpeen tyydyttäminen. V. A. on
maan suurin hiivanvalinistaja ja suurin
alkoholinpitoisten teknokemiallisten
tuotteiden valmistaja (tavaramerkki <i>Tekno</i>).
Omistaa tehtaita Rajamäellä (ks. t.) ja
sulfiittialkoholitehtaan Tainionkoskella.
V. 1927 liikevaihto 111 milj. mk.

<b>Valtionarkeologi,</b> Muinaistieteellisen
Toimikunnan (ks. t.) puheenjohtaja.

<b>Valtionarkisto.</b> <sp>Suomen</sp> V. on
saanut alkunsa niistä Haminan rauhansopimuksessa
mainituista Suomea koskevista asiakirjoista,
</chapter>

<chapter name="Valtioneuvos-Valtioneuvosto">
<img 1>
Valtionarkiston talo (ennen laajennusta 1928).
</img>
jotka olivat Ruotsista luovutettavat, ja
joiden pääosa 1810 saapui Turkuun. Arkisto
siirtyi 1819 Helsinkiin. Toisen osan sen
sisällyksestä muodostavat Senaatin ja Suomen
keskusvirastojen y. m. laitosten ja komiteain
asiakirjat. Sen lisäksi on siihen aikojen
kuluessa kerätty kaikenlaisia Suomen
historiaa valaisevia asiakirjoja, kirjeitä
y. m. s., osaksi alkuperäisiä, osaksi
kopioita. V:sta 1926 on V:oon siirretty
Pietarista ministerivaltiosihteerinviraston
arkistoa. V. 1869 ent. nimi „senaatin
arkisto" muutettiin V:ksi. V:n
virkamiehinä ovat nyk. valtionarkistonhoitaja,
kaksi arkistonhoitajaa (arkkivaaria) ja
viisi amanuenssia. [Hausen (ruots., 1883).]

<b>Valtioneuvos</b> (ruots. <i>statsråd</i>),
Ruotsissa ja Norjassa ministerien nimitys,
meillä arvonimi.

<b>Valtioneuvosto.</b> Ylin toimeenpanovalta
on Suomessa uskottu Tasavallan
Presidentille ja valtion yleistä hallitusta
varten on oleva V. Siihen kuuluu
pääministeri ja tarvittava määrä
ministereitä, jotka Tasavallan Presidentti
nimittää. V:ssa on nyk. 10 ministeriötä:
ulkoasiain-, oikeus-, sisäasiain-,
puolustus-, valtiovarain-, opetus-, maatalous-,
kulkulaitosten ja yleisten töiden,
kauppa- ja teollisuus- sekä sosiaaliministeriö.
Sitäpaitsi on V:lla kanslia. Jokaisen
ministeriön päällikkönä on ministeri.
Tasavallan Presidentti voi ministeriöiden
päällikköjen lisäksi kutsua V:n jäseniksi
enintään kaksi ministeriä, joko päällikön
apulaisena käsittelemään yhden tai
useamman ministeriön alaan kuuluvia
asioita tai olemaan salkuttomana
ministerinä. V:n jäsenten tulee nauttia
Eduskunnan luottamusta sekä olla rehellisiksi
ja taitaviksi tunnettuja syntyperäisiä
Suomen kansalaisia. Oikeusministerin
sekä vähintään yhden muun ministerin
tulee olla lainoppineita, V:ssa tulee
myös olla oikeuskansleri. V:n jäsenet
ovat virkatoimistaan Eduskunnalle
vastuunalaiset. Asiat, jotka V:ssa
käsitellään, pitää olla asianomaisessa
ministeriössä valmistellut. Eri asioista
käsittelee: ulkoasiainministeriö ne, jotka
johtuvat Suomen suhteista ulkovaltoihin;
oikeusministeriö ne, jotka koskevat
oikeudenhoitoa, lainsäädäntöä asioissa,
jotka eivät kuulu muun ministeriön toimialaan,
sekä vankeinhoitolaitosta, niin myös
valtiollisia vaaleja; sisäasiainministeriö ne,
jotka koskevat yleistä järjestystä ja
turvallisuutta, sisäistä hallintoa sekä yleistä
terveydenhoitoa; puolustusministeriö ne,
jotka koskevat sotavoimaa ja puolustuslaitosta;
valtiovarainministeriö ne, jotka
koskevat maan rahalaitosta, raha-asioita ja
verotointa; opetusministeriö ne, jotka
koskevat opetustointa, evankeelis-luterilaista
kirkkoa ja muita uskonnollisia
yhdyskuntia, tiedettä ja taidetta sekä urheilua;
maatalousministeriö ne, jotka koskevat
maanviljelystä, metsästystä ja kalastusta,
metsätaloutta, asutustoimintaa sekä
maanmittauslaitosta; kulkulaitosten ja
yleisten töiden ministeriö ne, jotka koskevat
liikennettä, posti- ja lennätinlaitosta,
valtion koskia ja vesilaitoksia, valtion
rakennustoimintaa sekä yleisiä
hätäaputöitä; kauppa- ja teollisuusministeriö ne,
jotka koskevat kauppaa, teollisuutta ja
merenkulkua; sekä sosiaaliministeriö ne,
jotka koskevat työoloja ja niiden
yhteydessä olevia kysymyksiä, sosiaalivakuutusta,
köyhäinhoitoa, yleistä tilastoa,
siirtolaisuutta ja alkoholilainsäädäntöä.
Tasavallan Presidentti tekee päätöksensä
V:ssa, jolloin hän johtaa V:ssa puhetta;
muulloin on puheenjohtajana
pääministeri tai hänen ollessa estettynä
ensimmäinen läsnä oleva ministeri. V. on
päätösvaltainen viisijäsenisenä. Eräät
asiat on määrätty ratkaistaviksi V:n
yleisessä istunnossa, eräät ratkaistaan
ministeriöissä, voipa ne ratkaista
asianomainen esittelijäkin, jolle on myönnetty
tämä ratkaisuoikeus. Asioiden
valmistelua varten voidaan asettaa
ministerivaliokuntia. Vakinainen valiokunta on
V:ssa raha-asiainvaliokunta, johon
kuuluu puheenjohtajana pääministeri sekä
jäseninä valtiovarainministeri sekä kaksi
muuta ministeriä, toinen näistä se, jonka
toimialaan asia kuuluu. Raha-asiainvaliokunta
käsittelee valmistavasti erinäiset
raha-asioita koskevat kysymykset.
Ulkoministeriön toimialaan
kuuluvain asiain valmistelua varten on V:ssa
erityinen ulkoasiainvaliokunta, johon
kuuluu pääministeri, ulkoasiainministeri ja
pari muuta ministeriä (Hallitusmuoto
17/7 1919; Laki V:n ministeriöiden
lukumäärästä ja yleisestä toimialasta
30/3 1922; Laki asiain ratkaisemisesta
</chapter>

<chapter name="Valtionhoitaja-Valtiontalous">
V:ssa 30/3 1922; Asetus V:n ohjesäännöstä
30/3 1922; Asetus Oikeusministeriöstä
29/12 1922; Asetus Sosiaaliministeriöstä
30/12 1922; Asetus Kauppa- ja
Teollisuusministeriöstä 23/12 1925; Asetus
Sisäasiainministeriöstä 27/2 1926, osaksi
muutettu 19/8 1927; Asetus
Ulkoasiainministeriöstä 27/1 1928).

<b>Valtionhoitaja,</b> henkilö, joka maan
ollessa ilman varsinaista hallitsijaa tai
joka hallitsijan sairauden, poissaolon
tai alaikäisyyden aikana hoitaa
hallitsijan tehtäviä. vrt. <sp>Korkeimman
vallan haltija.</sp>

<b>Valtion ja kirkon</b> ero ks. <sp>Valtiokirkko.</sp>

<b>Valtion Kirjastotoimikunta</b> ks. <sp>Kirjasto.</sp>

<b>Valtion Koskivoimatoimisto.</b> Sen
tehtävänä on suunnitella ja rakentaa sekä
käyttää valtion vesivoimalaitoksia.
Hallintona on 9-jäseninen <sp>Valtion
Koskirakennus toimikunta,</sp> alk.
<sp>Valtion Koskivoimakomitea</sp>
(Ohjesääntö 27/3 1923).

<b>Valtion liikelaitokset.</b> Niihin
kuuluvat valtion rautatiet, postilaitos,
lennätinlaltos, kanavat, satamat y. m.
liikennelaitokset, metsätalous, kalastukset,
Outokummun kuparikaivos, Imatran
voimalaitos, puolustuslaitoksen ruutitehdas,
telakka ja konepaja, ilmailu voimien
lentokonetehdas sekä kivääripanostehdas,
tarkastuslaitokset, viralliset
sanomalehdet, Valtioneuvoston kirjapaino ja
julkaisuvarasto, valtion rikkihappo- ja
superfosfaattitehtaat, edellinen
Lappeenrannassa, jälkimmäinen Kotkassa,
valtion margariinitehdas, valtion
alkoholiliike sekä Suomen Pankki. Näiden lisäksi
on valtiolla osake-enemmistö tai huomattava
määrä osakkeita seur. yhtiöissä: Enso-Gutzeit
o.-y., A.-b. Tornator o.-y., A.-b. Ferraria
ja Osuuskassojen Keskuslainarahasto o.-y.

<b>Valtion Luentolautakunta,</b> 1920
asetettu, määrättyjen valistusjärjestöjen
valitsemain edustajain muodostama toimi,
kunta, joka hoitaa valtion
kansantajuistieteellistä luentotoimintaa (1928:
200,000 mk.) ja opintokerhotoimintaa
(300,000 mk.) varten myöntämiä määrärahoja.

<b>Valtionmetsät,</b> <sp>kruununmetsät.</sp>
Suomen v. ovat muodostuneet pääasiallisesti
seuraavista syntytapansa puolesta
eriluontoisista alueista: 1) valtion
virkatalojen yhteisellä nimellä nykyisin
käyvät tilat; 2) entiset erä- ja liikamaat
(isojakotoimituksissa valtiolle erotettuja
tai pohjoisimmassa Suomessa erotettavaksi
tulevia alueita); 3) Viipurin
läänin lahjoitusmaista erotetut alueet;
4) muut ostetut alueet; 5) Tarton
rauhassa saadut Venäjän valtion
aikaisemmin Suomessa omistamat alueet; 6)
Petsamo. — V. ovat yleensä maaperään
katsoen huonommat yksityisten omistamia
metsiä ja 4/5 niistä sijaitsee maamme
pohjoisosissa. V:n pinta-ala oli 1925
14,118,800 ha, Tästä oli viljeltyä maata,
tontteja y. m. 166,669 ha, kasvullista
metsämaata 6,097,788 ha, huonokasvuista
metsämaata 2,558,524 ha, joutomaata
4,757,630 ha ja vesiä 538,189 ha.
V:n puuvarasto on 1923 suoritetussa
linja-arvioimisessa saatu 603 milj. m<sup>3</sup>:ksi,
josta varsinaisten v:n 578 milj. m<sup>3</sup> ja
virkatalojen 25 milj. m<sup>3</sup> (vrt.
<sp>Metsävarat</sp>). V:n hallinto kuuluu
Metsähallitukselle (ks. <sp>Metsähallinto</sp>).
Tulot ja menot v:stä ilmenevät seuraavasta :

<table>
<td>Vuosi      <td c>Tulot<br>milj. mk.      <td c>Menot<br>milj. mk.    <td c>Ylijäämä<br>milj. mk.
<td>1915        <td c>11,1        <td c>5,5       <td c>5,6
<td>1920       <td c>130,6       <td c>62,0      <td c>68,6
<td>1923       <td c>212,1      <td c>120,6      <td c>91,5
<td>1926       <td c>252,7      <td c>110,6     <td c>142,1
</table>
V:n 1907 virallisen inventtauksen
mukaan valtion metsätalousvarallisuus
oli 34,8 % valtion koko varallisuudesta.
Tilastollisen Päätoimisten arvion mukaan
v:lta 1920 vastaava luku oli 37,8 %.
V. 1922 aloitetussa virallisessa
inventtauksessa valtion metsätalousvarallisuus
on arvioitu 2,4 miljardiksi mk:ksi.
Vertauksen vuoksi mainittakoon, että valtion
ulkomainen velka 1926 oli n. 2,5 miljardia
mk. [Valtiotieteiden Käsikirja IV (1924).]

<b>Valtion omaisuus</b> ks. <sp>Suomi,</sp> p. 473.

<b>Valtionrautateiden Eläkelaitos,</b>
Helsingissä, per. 1882. Sen osakkaita ovat
valtionrautateiden virka- ja palvelushenkilöt;
maksaa osakkaille 2,800-4,800 mk:n sekä
kuolinpesille 2,100-3,600 mk:n suuruisia
eläkkeitä. Sen varat olivat 1/1 1928 52 milj. mk.

<b>Valtiontakaus,</b> valtion antama takaus
jonkin velan ja sen korkojen tai
obligatsionien takaisinmaksamisesta, V:n
myöntäminen tapahtuu Eduskunnan suostumuksella.

<b>Valtiontalous.</b> Ne toimenpiteet ja
laitokset, joiden avulla valtio pitää
huolta erilaisissa tehtävissä tarvittavien
aineellisten välineiden hankkimisesta ja
käyttämisestä, muodostavat v:n. Samaa
tarkoitetaan nimityksellä valtion raha-asiat.
Koko v:ta tai erikoisesti valtiota
</chapter>

<chapter name="Valtion Tapaturmalautakunta-Valtion Voin- ja Juustontarkastuslaitos">
yksityisoikeudellisena omistussubjektina
merkitsemään on usein käytetty
nimitystä kruunu. — V:n peruseroavaisuus
yksityistaloudesta on siinä, että valtio
taloudenpidossaan suuressa määrin
käyttää julkista valtaansa, nojautuen
tulojen hankinnassa pakkosaantiin
(etupäässä veroihin), joskin valtiolla on myös
ansiotulojakin. Suomen valtion tulojen ja
menojen pääryhmät näkyvät ohellisesta
taulukosta; omaisuudesta ks. <sp>Suomi,</sp>
p. 473, veloista ks. <sp>Valtiovelka.</sp>

<i>Valtion tulot ja menot 1927.</i>
<table><td><td c>Smk.
<td>A. <i>Tulot</i> . . . <td r>3,986,049,832
<td>Vakinaisia tuloja . . . <td r>3,907,885,737
<td>I. Valtion tiluksista ja muusta valtion omaisuudesta . . . <td r>1,438,164,662
<td>II. Välittömiä veroja . . . <td r>485,322,393
<td>III. Välillisiä veroja . . . <td r>1,424,177,768
<td>IV. Sekaluontoisia veroja . . . <td r>243,991,899
<td>V. Maksuja erinäisten valtiolaitosten käyttämisestä . . . <td r>193,709,956
<td>VI. Sekalaisia tuloja . . . <td r>122,519,059
<td>Ylimääräisiä tuloja . . . <td r>64,569,084
<td>Tuloja tuloarvion ulkopuolella . . . <td r>13,595,011
<td>B. <i>Pääomasäästöstä</i> . . . <td r>2,372,193
<td>C. <i>Menot</i> . . . <td r>3,988,422,025
<td>Vakinaisia menoja . . . <td r>3,329,250,803
<td>I. Tasavallan Presidentti . . . <td r>1,978,124
<td>II. Eduskunta y.  m. . . . <td r>13,837,963
<td>III. Valtioneuvosto . . . <td r>6,871,295
<td>IV. Valtioneuvoston kanslia . . . <td r>11,529,115
<td>V. Ulkoasiainhoito . . . <td r>30,855,237
<td>VI. Oikeudenhoito . . . <td r>102,985,154
<td>VII. Sisähallinto (m. m. lääkintölaitos) . . . <td r>233,093,385
<td>VIII. Valtiovarain hallinto . . . <td r>57,212,586
<td>IX. Puolustuslaitos . . . <td r>411,127,805
<td>X. Opetusmenot . . . <td r>425,972,901
<td>XI. Maatalousmenot . . . <td r>278,342,613
<td>XII. Kulkulaitosmenot . . . <td r>899,808,715
<td>XIII. Kauppa- ja teollisuusmenot . . . <td r>57,918,275
<td>XIV. Sosiaaliset menot . . . <td r>47,087,843
<td>XV. Sekalaisia menoja . . . <td r>48,144,854
<td>XVI. Eläkkeitä ja yleisiä apurahoja . . . <td r>86,661,148
<td>XVII. Valtiovelka . . . <td r>508,730,938
<td>XVIII. Valtion teollisuuslaitokset . . . <td r>107,092,852
<td>Ylimääräisiä menoja . . . <td r>658,916,350
<td>Menoja menoarvion ulkopuolella . . . <td r>254,872
</table>

<b>Valtion Tapaturmalautakunta,</b> laitos,
joka suorittaa 17/7 1925 annetussa
työväentapaturmavakuutuslaissa säädetyt
vahingonkorvaukset valtion töissä
tapaturmaisesti vahingoittuneille
työntekijöille sekä muutenkin valtion töihin
nähden täyttää ne tehtävät ja
velvollisuudet, mitkä sanotussa laissa on
vakuutuslaitokselle säädetty (Valtioneuvoston
päätös 17/12 1925). Lisäksi on lautakunnalle
annettu tehtäviä muutamissa muissakin
laeissa, kuten 13/4 1926 laissa korvauksen
suorittamisesta asevelvollisille
sotapalveluksessa sattuneen ruumiinvamman tai
sairauden johdosta ja 28/10 1927 laissa
korvauksen antamisesta maailmansodan
aikana erinäisiä vahinkoja kärsineille.

<b>Valtion tililaitos</b> on järjestetty
3/5 1899 annetulla asetuksella Suomen
suuriruhtinaskunnan kassa- ja tilitoimen
uudistuksesta. Kysymys v. t:n
järjestelystä on paraikaa vireillä.

<b>Valtion tilintarkastajat.</b> Jokaisilla
varsinaisilla valtiopäivillä on asetettava
5 v. t:aa Eduskunnan puolesta pitämään
silmällä tulo- ja menoarvion
noudattamista sekä valtiovaraston tilaa ja
hoitoa, Nämä tilintarkastajat, joille
Eduskunta on vahvistanut johtosäännön
(27/1 1920, muutettu 1/7 1927) ja joiden
tulee viranomaisilta saada tarpeelliset
selvitykset ja asiakirjat, ovat
Eduskunnan valitsijamiesten valittavat
suhteellisilla vaaleilla.

<b>Valtion Urheilu- ja Voimistelulautakunta,</b>
1920 muodostettu valtion lautakunta, jonka
puheenjohtajan ynnä 5 jäsentä Opetusministeriö
asettaa. Lautakunnan tehtävänä on avustaa hallitusta
urheilua koskevissa asioissa ja tehdä ehdotus
urheilullisiin tarkoituksiin käytettävissä
olevien valtion varojen (900,000 mk. v:lle
1928) jaosta urheilun keskusjärjestöille.

<b>Valtionvararikko,</b> osittainen tai
täydellinen valtiovelkaan maksamisen
lakkauttaminen.

<b>Valtion viljavarasto,</b> valtion
laitosten ja armeijan viljantarpeen
tyydyttämiseksi perustettava viljavarasto,
jota varten jätetään tulo- ja menoarvion
ulkopuolelle rahasto. Viljavarastosta voidaan,
sikäli kuin valtion tarve sallii tai
varaston uusiminen edellyttää, luovuttaa
viljaa yksityisille kuluttajille myytäväksi
(Laki 11/11 1927, täytäntöönpanoasetus
20/4 1928).

<b>Valtion Voin- ja Juustontarkastuslaitos,</b>
virall. nimi <sp>Valtion Vointarkastuslaitos,</sp>
Hangossa, per. 1903, arvostelee valtion elimenä
maasta vietävän voin ja juuston, valvoo, että
</chapter>


<chapter name="Valtio-oikeus-Valtiovelka">
vientierät täyttävät määrätyt ehdot ja
ovat merkityt määrätyillä laatu- ja
alkuperämerkeillä (näistä ks. <sp>Juusto,
Voi</sp>) sekä tarkastaa maahan tuotavat
meijerituotteet (Laki 1/7 1927; Asetus
29/12 1927). vrt. <sp>Meijeriliike.</sp>

<b>Valtio-oikeus,</b> se osa
oikeusjärjestyksestä, joka koskee
valtiovallan käyttämistä. [Erich
(1924-25).]

<b>Valtio-oppi,</b> tiede, jonka kohteena on
valtio. <sp>Yleinen</sp> v. tutkii niitä
pysyviä tekijöitä, jotka vaikuttavat
valtioelämässä, sekä niitä yleisiä
tarkoitusperiä, joihin valtio pyrkii. vrt.
<sp>Valtiotieteet.</sp>

<b>Valtiopetos,</b> rikos, joka sisältää
valtiovallan haltijan hallitsija-asemaan,
valtiomuotoon tai valtion alueeseen
kohdistuvan, valtion sisäisen rakenteen
järkyttämistä tarkoittavan teon (Rikoslaki
11 luku, muutettuna 21/4 1894 asetuksella).
vrt. <sp>Maanpetos.</sp>

<b>Valtiopäiväjärjestys,</b> perustuslaki,
joka sisältää säännökset kansaneduskunnasta.
Suomen ensimmäinen v. annettiin
15/4 1869; yksikamarisen Eduskunnan v.
annettiin 20/7 1906 ja sitä muutettiin
31/12 1917, 29/5 1918, 22/10 1918 ja 17/4 1919.
Se kumottiin nykyjään voimassa olevalla
13/1 1928 annetulla v:lla. —
<b>Valtiopäiväkutsumus.</b> Nyk. Eduskunta kokoontuu
varsinaisille valtiopäiville vuosittain
ilman erityistä kutsumusta 1 päivänä
helmikuuta, jollei Eduskunta lähinnä
edellisillä valtiopäivillä muuta päivää
määrää. Ylim. valtiopäiville antaa
Tasavallan Presidentti v:n. —
<b>Valtiopäiväpäätös,</b> Eduskunnassa valtiopäivillä
laadittu asiakirja, jossa on lueteltu
Eduskunnan päätökset. V. on kaikkien
edustajain allekirjoitettava ja annetaan se
Tasavallan Presidentille hänen julistaessa
valtiopäivät päättyneiksi. —
<b>Valtiopäivät</b> ks. <sp>Eduskunta,</sp> vrt.
<sp>Säätyeduskunta.</sp>

<b>Valtiorikos,</b> valtiollinen rikos (ks. t.).

<b>Valtiorikosoikeudet,</b> erikoistuomioistuimet
(Laki 18/5 1918), joiden tehtävänä oli tutkia
ja tuomita v:n 1918 kapinaan osaaottaneita.
V. lakkautettiin 1/6 1920.

<b>Valtiosalaisuus,</b> valtion ulkonaisen
turvallisuuden vuoksi salassa pidettävä
asia. V:n rikkomisesta seuraa
rangaistus, josta on säädetty 22/6 1898
asetuksessa sekä Rikoslain 12 luvussa,
muutettuna 21/4 1894 asetuksella.

<b>Valtiosihteeri,</b> jonkin hallinnonhaaran
johdossa oleva korkea virkamies. vrt.
<sp>Ministerivaltiosihteeri.</sp>

<b>Valtiosopimus,</b> kahden tai useamman
valtion yhteinen tahdonilmaisu, joka käsittää
oikeustoimen tai luo molemminpuolisesti
velvoittavia oikeussäännöksiä.

<b>Valtiososialismi,</b> yhteiskuntapoliittinen
suunta, joka pyrkii torjumaan yksityisestä
suurpääoman omistuksesta ja siihen perustuvasta
taloudellisesta ylivallasta johtuvia epäkohtia
siirtämällä tärkeimmät tuotannonvälineet ja
liikealat valtion ja kuntien haltuun. V. ei
tahdo periaatteessa poistaa pääomaa,
yksityisomaisuutta eikä perintö- ja
testamenttioikeutta. V:lla on ollut
huomattavimmat edustajansa Saksassa (Adolf
Wagner ja Rudolf Meyer).

<b>Valtiosäädyt</b> ks. <sp>Sääty.</sp>

<b>Valtiosääntö,</b> hallitusmuoto (ks. t.). —
<b>Valtiosääntöoikeus,</b> valtion korkeinta
valtaa koskevien määräysten kokonaisuus.
V:een kuuluvat myös määräykset,
jotka koskevat kansalaisia ja niiden
suhdetta korkeimpaan valtaan, valtion
aluetta y. m., koska niistä käy ilmi
korkeimman vallan valtuudet.

<b>Valtiotaito</b> ks. <sp>Politiikka.</sp>

<b>Valtiotieteet,</b> nimitys, jota käytetään
tieteistä, joiden esineenä on valtio tai
sen eri puolet. Näitä ovat: valtiollinen
historia, tilastotiede, taloustiede,
valtio-oppi, hallinto-oikeus, finanssitiede y. m

<b>Valtiotieteiden Käsikirja,</b>
aakkosellinen 4-osainen teos, ilm.
1921-24.

<b>Valtiovalta,</b> valtiolle kuuluva julkinen
valta antaa käskyjä ja kieltoja. V.
ilmenee valtiossa lakiasäätävänä,
toimeenpanevana ja tuomarinvaltana.

<b>Valtiovarainministeriö</b> ks.
<sp>Valtioneuvosto.</sp> —
<b>Valtiovaraintoimituskunta</b> ks.
<sp>Senaatti.</sp>

<b>Valtiovarainvaliokunta,</b> Eduskunnan
valiokunta, jonka valmisteltavana on
valtion taloutta koskevat asiat.

<b>Valtiovelka.</b> V:ksi sanotaan sellaista
velkaa, joka valtiolle syntyy
valtiolainojen ja rahanhankkimis- l.
finanssitoimenpiteiden kautta. Se on joko
<sp>liikkuvaa l. vakauttamatonta</sp> tai
<sp>vakautettua.</sp> Ensinmainittu otetaan
tavallisesti lyhyeksi ajaksi tai lyhyen
irtisanomisajan jälkeen maksettavaksi.
Vakautetun v:n tarkoituksena taas on
tyydyttää pitempiaikaisia tarpeita, minkä
johdosta takaisinmaksuaika on pitempi
ja velkojen irtisanomisaika melkoisesti
rajoitettu tai kokonaan evätty. —
Suomen v. oli huhtikuun lopussa 1928
3,072,976,788 markkaa, josta ulkomaista
vakautettua velkaa 2,732,144,288
markkaa ja kotimaista vakautettua velkaa
340,832,500 markkaa.
</chapter>

<chapter name="Valtioyhdistys-Valöörimaalaus">
<b>Valtioyhdistys,</b> valtio-oikeudellisesta
tai kansainvälisoikeudellisesta perustuksesta
johtuva yhdistys kahden tai useamman valtion
välillä. V:ia ovat personaaliunioni, reaaliunioni,
liittovaltio ja valtioliitto.

<b>Walton</b> <i>[uō'ltn],</i> <sp>Izaak</sp> (1593-1683),
engl. kirjailija, alk. kauppias. Julk.
klassillisen onkikirjan „The Complet Angler".

<b>Valtuusto</b> ks. <sp>Kaupunginvaltuusto</sp>
ja <sp>Kunnanvaltuusto.</sp>

<b>Valtuutettu,</b> <sp>valtamies,</sp>
kaupungin- tai kunnanvaltuuston jäsen; henkilö,
jonka toinen on valtuuttanut puolestaan toimimaan.

<b>Valtuutus,</b> oikeustoimi, jolla toinen
henkilö oikeuttaa toisen valtuuttajaa
oikeudellisesti sitovalla tavalla
toimimaan puolestaan. Todistukseksi v:sta
annetaan tavallisesti valtakirja,

<b>Waltzemüller</b> <i>[valtsemylər]</i> (myös
<sp>Waldseemüller</sp>), <sp>Martin,</sp>
kosmografi, julkaisi 1507 maailmankartan,
jossa ensi kertaa Amerikan nimi (Amerigo
Vespucci'n kunniaksi annettu) esiintyy.

<b>Valuhiekka,</b> kaavaushiekka (ks. t.).

<b>Valumalli,</b> valumuotin kaavaamiseen
käytettävä puusta, metallista t. m.
sopivasta aineesta tehty malli. V:n tulee
olla metallin kutistumisen vuoksi
valettavaa esinettä suurempi: valurautaa
valettaessa 1 %, terästä ja messinkiä
1,5-2 %. V. ei saa muuttaa kokoaan eikä
muotoaan kosteuden vaikutuksesta. V:t
ovat usein kaksi-, jopa useampiosaisia
kaavaamisen helpottamiseksi. vrt. <sp>Malliseppä.</sp>

<b>Valurauta</b> ks. <sp>Rauta.</sp>

<b>Valusydän,</b> erikoisesta valuhiekasta
erikseen huolellisesti valmistettu onton
kappaleen onteloa vastaava valumuotin
osa. vrt. <sp>Kaavaus.</sp>

<b>Valuteräs,</b> bessemer-, martin-,
upokas- tai sähköuunista valumuottiin valettu
teräs. vrt. <sp>Peilirauta.</sp>

<b>Valuutta</b> (it.), arvo, määrä; jonkin
maan rahakanta eli laillinen
maksuväline (kulta-, hopea-, paperi-v.);
vekselin arvo rahassa tai tavarassa. —
<b>Valuuttakauppa.</b> V:lla tarkoitetaan
ulkomaan rahan määräisten maksuvälineiden
kauppaa, Suomen rahan myyntiä ulkomaille
sekä sellaisen kaupan ja myynnin välittämistä.
Oikeus v:n harjoittamiseen on Suomen Pankilla,
mutta Valtiovarainministeriö voi hakemuksesta
antaa sellaisen oikeuden myös pankkiliikettä
harjoittavalle tai muulle yhtiölle tai
yksityiselle henkilölle (Laki 29/5 1922;
Valtiovarainministeriön päätös 15/11 1923,
osaksi muutettu 25/6 1926).

<b>Valuuttalaina,</b> ulkomailta otettu laina,
joka käytetään joko kotimaan valuutan
(rahan) kurssin tukemiseksi tai
ulkomaan rahan määräisten sitoumusten
suorittamiseksi.

<b>Valvatsioni</b> (ransk.), arvioiminen,
esim. jonkin rahalajin arvon virallinen
määrääminen. Tällainen on tarpeen
maassa, jossa liikkuu ulkomaista rahaa.
Us. maissa määrätään vieraille rahoille
arvo, josta niitä otetaan vastaan
tullikassoissa y. m. Kotimaisiin rahoihin
nähden v. tulee kysymykseen vain, jos
liikkeessä on rahoja, joiden todellinen
arvo poikkeaa nimellisarvosta.

<b>Valvatti</b> <i>(Sonchus),</i> suurehkoja
mykerökukkaisruohoja, joilla keltaiset mykeröt
ja valkoista maitiaisnestettä. Meillä
3 lajia, joista pelloissa ja puutarhoissa
kasvava <sp>pelto-v.</sp> <i>(S. arvensis)</i> on
yleisimpiä ja vaikeimmin hävitettäviä
rikkaruohojamme.

<b>Valvoja,</b> Yhdysvalloissa Calumetin
kaupungissa Michiganissa ilmestyvä
suomenk. sanomalehti; laestadiolaisuuden
äänenkannattaja.

<b>Valvoja-Aika,</b> Valvojan (ilmestyi 1881-1922)
ja Ajan (1907-22) yhteensulautumisesta syntynyt
yleissivistyksellinen aikakauskirja, ilmestyy
v:sta 1923.

<b>Valvonta,</b> <sp>valvominen.</sp> 1.
Toimenpide, joka eräissä tapauksissa lain mukaan
on tarpeen jonkin oikeuden tai vaateen
toteuttamiseksi tai säilyttämiseksi, esim.
testamentin v., saamisen v. konkursseissa,
vuosihaasteessa. — 2. Ylemmän viranomaisen
puolelta tapahtuva alemman silmälläpito tämän
toimien ja tehtävien täyttämiseen nähden.

<b>Valvula</b> (lat.), <i>anat.,</i> läppä.

<b>Walzel</b> <i>[-ltsel],</i> <sp>Oskar</sp> (s. 1864),
saks. kirjallisuushistorioitsija, prof.
Bonnissa; edustaa psykologista suuntaa.
Teoksia: „Saksalainen romantiikka"
(suomen.), „Die deutsche Dichtung seit
Goethes Tod", „Gehalt und Gestalt im
Kunstwerk des Dichters" (W:n toimittamassa
suuressa yhteisjulkaisussa „Handbuch der
Literaturwissenschaft").

<b>Valööri</b> (ransk.), arvo, arvomäärä.

<b>Valöörimaalaus,</b> Ranskassa 1870-luvulla
alkuun päässyt maalaustaiteellinen suunta,
joka vaati taiteilijoita vapautumaan vanhojen
mestarien ja heidän väriasteikkonsa
jäljittelemisestä ja maalaamaan luontoa ja
elämää siten, kuin kukin sen näkee oman
yksilöllisen käsityksensä ja luonteensavynsä
valaisemana. Luontoa tuli tutkia ulkona ja
esittää se tämän havainnon perustalla ottamalla
ennen muuta huomioon muotojen ja
</chapter>

<chapter name="Vambéry-Vancouver">
lukkeiden luonteenomaisuus sekä ilman ja
valon vaikutus väriarvoihin (valööreihin),
s. o. eri etäisyydellä oleviin
paikallisväreihin. vrt. <sp>Impressionismi</sp>
ja <sp>Ulkoilmamaalaus.</sp>

<b>Vambéry</b> <i>[vāmbēri],</i> <sp>Ármin
(Hermann)</sp> (1832-1913), juutalaissyntyinen
unk. tutkimusmatkailija ja orientalisti, prof.
Budapestissa. Matkusti 1863-64 Persiassa ja
Keski-Aasiassa. Julk. matkakuvauksia ja
kielitieteellisiä teoksia.

<b>Vammala,</b> kauppala (v:sta 1912)
Turun ja Porin läänissä, Satakunnassa,
liautaveden rannalla; erotettu Tyrvään
kunnasta; n. 700 as. Punaisten puoleksi
polttama 1918.

<b>Vammaskoski,</b> koski Kokemäenjoessa
Tyrvään pitäjässä, Vammalan kauppalan
äärellä. Putouskorkeus 0,6 m, putouksen
pituus 350 m, 1,416 hevosv.

<b>Vampula,</b> kunta Turun ja Porin
läänissä, Etelä-Satakunnassa, Loimijoen
keski juoksun ympärillä; 141,6 km<sup>2</sup>,
3,188 as. (1927).

<b>Vampyyri,</b> lehtikuonoisiin kuuluvia
etelä- ja keskiamer. hyönteisiä tai
hedelmiä syöviä lepakoita. Eräät lajit, esim.
<sp>yleinen lehtikuonolepakko</sp> <i>(Phyllostoma
hastatum),</i> purevat nukkuvien imettäväisten ja
lintujen, joskus ihmistenkin ihoon pienen
haavan ja imevät siitä verta. <sp>Iso-v.</sp>
<i>(Vampyrus spectrum),</i> jonka siipiväli on
75 cm, ei ime verta, on hedelmänsyöjä;
Brasiliassa ja Guayanassa.

<img 1>
Iso-vampyyri.
</img>

<b>Van</b> <i>[fan]</i> (holl.), alkuperää
merkitsevä prepositsioni alankom.
henkilönimissä; ei ole aateluuden merkki.

<b>Van,</b> kaup. Turkin Aasiassa,
Armeenian ylängöllä, samannimisen järven
itäpuolella, ei kaukana Persian rajasta.
30,000 as.

<b>Vana,</b> kukkaan tai kukintoon
päättyvä pitkä lehdetön ja niveletön varsi
(esim. voikukalla, sinivuokolla).

<b>Vanadiini,</b> <sp>vanadium,</sp> alkuaine,
kem. merkki V, at.-p. 51,0, om.-p. 5,69,
sulamis-p. 1,720°. Harmaa, metallimainen.
Kuuluu jaksollisessa järjestelmässä
samaan ryhmään kuin typpi ja fosfori.
Muodostaa suuren joukon yhdistyksiä.
Korkein oksidi, V<sub>2</sub>O<sub>5</sub>, on happoanhydridi.
V:ia käytetään väriaineteollisuudessa
katalysaattorina ja terästeollisuudessa
sitkeän erikoisteräksen valmistukseen. V:ia
on  m.  m.  <sp>vanadiniitti</sp>-nimisessä
kivennäisessä.

<b>Wanæus</b> <i>[-nē'-],</i> <sp>Juhana</sp>
(1680-1746), suom. pappi ja kirjailija, Oriveden
kirkkoherra v:sta 1722. Sepittänyt
latinank. runoja, avusti Jusleniusta
sanakirjatyössä.

<b>Vanaja,</b> kunta Hämeen läänissä,
Etelä-Hämeessä, Hämeenlinnasta kaakkoon;
257,<sub>9</sub> km<sup>2</sup>, 4,132 as. (1927).
Hattelmalan harju. Perttulan kasvatuslaitos,
Harvialan kartano. Keskiaik. kivikirkko.

<b>Vanajanjoki</b> alkaa Kernaalanjärvestä
Janakkalasta, laskee Vanajaveteen. —
<b>Vanajanselkä,</b> Vanajaveden (ks. t.)
pääosa. — <b>Vanajavesi,</b> Kokemäenjoen
vesistöön kuuluvan V:n reitin suurin järvi.
Sen pääosan muodostaa 20 km pitkä,
15 km leveä <sp>Vanajanselkä</sp>
(Sääksmäen, Kalvolan, Tyrvännön ja Hattulan
pitäjien alueella), johon laskee Lepaan
virran kautta kaakosta 22 km pitkä
jokimaisen kapea <sp>Vanajavesi</sp> (tämän
rannalla m. m. Hämeenlinnan kaup.).
Vanajanselkä jatkuu luoteessa
Rautunselkänä; sen pohjoishaarakkeeseen, n. s.
Sääksmäen järveen, laskevat Mallasvedessä
yhtyneet Längelmäveden ja Hauhon reitit
Valkeakosken kautta.

<b>Wanamaker</b> <i>[-ēkər],</i> Yhdysvaltain
suurin tavaratalo, New Yorkissa, per. 1861.

<b>Vanamo</b> <i>(Linnæa borealis),
Caprifoliaceæ</i>-heimoon kuuluva hento varpu,
jolla vaaleat, sisästä punertavat, kellomaiset,
erittäin hyvätuoksuiset, kaksittain
varren latvassa sijaitsevat kukat. Yleinen
havumetsissämme.

<b>Vanamo,</b> <sp>Suomalainen Eläin- ja
Kasvitieteellinen Seura Vanamo</sp> (lat.
<i>Societas Zoologico-Botanica Fennica Vanamo</i>),
Helsinki, per. 1896 nimellä Suomenkielisen
Luonnontieteen Ystäväin Yhdistys Vanamo.
Tämän tarkoituksena oli suomenkielen
käytännön edistäminen kasvi- ja
eläintieteen alalla. V. 1919 seura omaksui
nyk. nimensä ja tieteellisen seuran
ohjelman. Julkaisuja: aikakauslehti Luonnon
Ystävä (v:sta 1897) ja tieteellinen sarja
„Julkaisuja" (lat. „Annales", v:sta 1923).

<b>Vanantaka,</b> maatila Janakkalassa,
Standertskjöldeillä.

<b>Van Bemmelen</b> <i>[fan bemmələn],</i>
<sp>Jakob</sp> (1830-1911), holl.
maanviljelyskemisti. Tutkinut kolloideja.

<b>Vanbrugh</b> <i>[vänbrū],</i> <sp>Sir John</sp>
(1664-1726), engl. arkkitehti ja
huvinäytelmäkirjailija. Rakentanut
Blenheimin linnan ja Castle Howardin.

<b>Vancouver</b> <i>[vänkū'və].</i> 1. Saari
Pohjois-Amerikan länsirannikolla, Kanadan
</chapter>

<chapter name="Vandaalit-Vangitseminen">
British Columbiaan kuuluva, Kuningatar
Charlotten salmen, Georgian salmen ja
San Juan de Fucan salmen erottama
mantereesta; n. 450 km pitkä, 60-125 km
leveä, vuorinen, metsäinen;
hiilikaivoksia, vedet kalaisat. Saaren
kaakkoispäässä pääkaup. <sp>Victoria.</sp> —
Kuningatar Charlotten salmessa V:n
pohjoispään kohdalla on pieni <sp>Malkosaari</sp>
<i>(Malcolm Island),</i> jossa Matti Kurikan
perustama suom. kommunistisiirtola
<sp>Sointula.</sp> — 2. Kaup. British
Columbiassa Länsi-Kanadassa, mantereella
vastapäätä samannimistä saarta, Kanadan
pacificradan päätekohta. Huomattava satama-,
kauppa- ja teollisuuskaup. 125,000 as.

<b>Vandaalit,</b> germ. kansa, joka alk.
asui Veikselin ja Oderin välillä, 407
kulki Heinin yli Galliaan ja Espanjaan,
429 kuninkaansa Geiserikin johtamina
Pohjois-Afrikkaan, jossa heidän
valtakuntansa, Kartago pääkaupunkina,
säilyi v:een 534. Sieltä käsin he tekivät
ryöstöretkiä Italiaan (m. m. Roomaan)
ja Balkanin niemimaan rannikoille.
V:sta on saanut nimensä Andalusia.

<b>Vandal</b> <i>[vāda'l],</i> <sp>Albert</sp>
(1853-1910), ransk. historioitsija. Teoksia:
,,L'Avènement de Bonaparte" (ruotsin.).

<b>Vandalismi,</b> raaka hävittämisvimma,
vars. kun se kohdistuu kulttuurielämän
tuotteisiin (taideteoksiin y. m.); nimi
johtunut vandaaleista.

<b>Vanderbilt</b> <i>[vändəbilt],</i>
hollantilaisperäinen amer. rahamiessuku. Suvun
varallisuuden perusti <sp>Cornelius V.</sp>
(1794-1877), joka harjoitti höyrylaiva- ja
rautatieliikettä, Hänen poikansa
<sp>William Henry V:iä</sp> (1821-85),
„rautatiekuningasta" pidettiin aikansa
rikkaimpana miehenä. Vars. viimeksimainittu
oli suuri lahjoittaja.

<img 1>
W. H. Vanderbilt.
</img>
Hänen poikansa <sp>Cornelius V.</sp> (1843-99)
toimi niinikään rautatiealalla, ja tämän
poika <sp>Cornelius V.</sp> (s. 1873) on
monien yhtiöitten johtaja.

<b>Vandérem</b> <i>[vāndere'm],</i> <sp>Fernand</sp>
(s. 1864), ransk. kirjailija ja
kirjallisuusarvostelija.

<b>Vandervelde</b> <i>[fandərfe'ldə],</i> <sp>Émile</sp>
(s. 1866), belg. sosialistipoliitikko,
työväenliikkeen merkkimiehiä. Ministerinä
1914-21, ulkoministerinä 1925-27.

<b>Van der Vlugt</b> <i>[fan dər flöht],</i>
<sp>Willem</sp> (s. 1853), alankom. oikeusoppinut,
prof. Leidenissä. Esiintynyt buurien ja
Suomen puolesta. Julk. 1899 kirjan
Suomen oikeustaistelusta ja 1921 kaksi
lentokirjasta Suomen hyväksi Ahvenanmaan
asiassa. Toimitti 1901-03 viikkolehteä
„L'Européen", jossa omistettiin erikoista
huomiota Suomen kysymykselle. V. 1899
V. kuului „eurooppalaista adressia" (ks. t.)
perille viemään valittuun lähetystöön, ja
oli 1910 yksi niistä 8 oikeusoppineesta,
jotka allekirjoittivat manifestin Suomen
oikeudellisesta asemasta.

<b>Wandervogel</b> <i>[-rfö-]</i> (saks. =
muuttolintu), saks. nuorison retkeilyliike.

<b>Van Diemenin maa,</b> Tasmanian
(ks. t.) ent. nimi.

<b>Wandsbek,</b> kaup. Preussissa, läh.
Hampuria. Teollisuutta, 40,000 as.

<b>Vane</b> <i>[vein],</i> <sp>Sir Henry</sp> (1613-62),
engl. puritaanipoliitikko. V. oli
1640-luvulla parlamentin johtavia miehiä,
mutta vastusti Cromwellin diktatuuriin
pyrkimistä ja vetäytyi yksityiselämään.
Mestattu restauratsionin aikana.

<b>Vanemuine,</b> vanhin vir. yhdistys,
„lauluseura", J. W. Jannsenin aloitteesta
per. 1865. Seuran toiminta laajeni
monipuoliseksi sivistystoiminnaksi. Oma upea
teatteritalo Tartossa v:sta 1906.

<b>Vanginkuljetus,</b> joka oli manttaaliin
pannun maan omistajain ja eräiden
kaupunkien velvollisuutena, on 1/1 1927
lähtien ollut valtion kustannuksella
suoritettava, ja on v:sta huolehtiminen
lääninvankilahallinnon asia. Vankien
kuljetusta toimittavat <sp>vanginkuljettajat,</sp>
jotka lääninvankilan johtokunta
ottaa toimeensa enintään 3 v:ksi. Vankien
säilyttämistä varten kuljetuksen aikana
tulee sellaisten teiden varsilla, joita
myöten vankeja säännöllisemmin kuljetetaan,
olla erityisiä asemapaikkoja, joista
suuremmat ovat valtion ylläpitämiä ja
vanginvartijoiden hoidettavia <sp>vankiasemia</sp>
ja pienemmät vanginkuljettajan ylläpitämiä
ja hoitamia <sp>vankipysäkkejä</sp> (Laki
17/6 1925; Asetus 13/7 1926; Valtioneuvoston
päätös, joka sisältää vanginkuljettajain
ohjesäännön 14/7 1926).

<b>Vangitseminen,</b> se välitön
pakkotoimenpide, jonka kautta oletetulta
rikokselliselta riistetään hänen
henkilökohtainen vapautensa ja itsensä
määräämisoikeutensa, V:n tarkoituksena on
suojella yhteiskuntaa rikoksentekijöiltä
ja etenkin estää epäluulonalaista
karkaamalla välttämästä tutkimusta tai
ryhtymästä toimenpiteisiin todistusten
</chapter>

<chapter name="Vangsnes-Vanhurskaus">
hävittämiseksi tai karkaamalla välttämästä
rangaistusta (Rikoslain voimaanpano
asetus 19/12 1889).

<b>Vangsnes,</b> Sognevuonon etelärannikolta
ulkoneva niemi Norjassa. Saksan
keisari Vilhelm II:n 1913 lahjoittama
12 m korkea taruhenkilö Fritjofia
esittävä pronssipatsas. Vastapäätä V:ia on
Balholmenin matkailukeskus.

<b>Vanha-aika,</b> keskiajan (ks. t.) edellä
oleva ihmiskunnan historian ajanjakso.

<b>Vanhakartano.</b> 1. V. l. Yläneenkartano,
Yläneellä. — 2. Kartano Porin maalaiskunnassa.
Käsittää melkoisia osia vanhasta Pietniemen
kartanosta.

<b>Vanhakatolinen liike</b> syntyi kat.
kirkossa vastavaikutuksena Vatikaanin
kirkolliskokouksen 1870 tekemää päätöstä
vastaan, joka julisti paavin erehtymättömäksi.
Kun vastustusliikkeen kannattajat, joiden
johtajia oli <sp>Döllinger</sp> (ks. t.),
julistettiin pannaan, järjestyivät nämä
1871 vanhakatoliseksi kirkoksi. V. l.
viettää Saksassa kituvaa elämää; se on
levinnyt myös naapurimaihin.

<b>Vanhakaupunki,</b> Helsingin kaupungin
ent. paikalla sijaitseva esikaupunkiasutus
Vantaanjoen suulla. Helsingin vesijohtolaitos.

<b>Vanhalinna,</b> muinaislinna Liedossa;
jäänyt rappeutumaan 1200-luvulta. [Rinne
(1914).]

<b>Vanha luku</b> ks. <sp>Ajanlasku.</sp>

<b>Vanhaluterilainen kirkko,</b> valtiokirkosta
eronnut lut. kirkkokunta Saksassa. Sen synnyn
aiheutti Preussissa 1817 toimeenpantu lut.
ja reformeeratut kirkon unioni.

<b>Vanhamaailma,</b> Euroopan, Aasian ja
Afrikan yhteisnimitys.

<b>Vanhan maailman apinat,</b>
kapeanenäiset apinat (ks. t.).

<b>Vanhanpojanvero,</b> puhekielessä
käytetty nimitys sille veronkorotukselle,
mikä eräissä maissa määrätään sen
johdosta, että verovelvollisella ei ole
perhettä, vaimoa tai lapsia, huollettavana.

<b>Vanhan Upsalan kummut,</b> eräitä
pienempiä ja kolme suurta hautakumpua
läh. Upsalaa, suurimmat 65 m läpimitaten.
Ne ovat nähtävästi kuningashautoja
500-luvulta j. Kr.

<b>Vanha Suomi,</b> Uudenkaupungin ja
Turun rauhanteoissa 1721 ja 1743
Venäjään yhdistetty Suomen osa. ks. <sp>Suomi,</sp>
historia (kartta). [Hannikainen (1888).]

<b>Vanha Testamentti</b> ks. <sp>Raamattu.</sp>

<b>Vanha Upsala,</b> muin. käräjä-,
markkina- ja temppelinpaikka n. 1/2 penik.
päässä Upsalasta pohjoiseen.

<b>Vanhauskoiset,</b> raskolnikot (ks. t.).

<b>Vanha Vaasa,</b> Vaasan ent. paikka, 7 km
nyk. kaupungista itäkaakkoon, lähellä
Mustasaaren rautatieasemaa. Siitä on
jäljellä sairaala, kirkoksi muutettu
hovioikeudentalo, pappila sekä kirkon muurit.
vrt. <sp>Vaasa.</sp>

<b>Vanhaviha,</b> kansan muistossa
säilynyt entisen vainoajan nimitys, joka
lienee tarkoittanut Pontus tai Jaakko De la
Gardien sotia.

<b>Vanhemman valta</b> on se laillinen
valta, mikä vanhemmalla on alaikäisen
lapsensa suhteen hänen kasvatuksessaan,
kurittamisessaan j. n. e.

<b>Vanhempainneuvosto.</b> Kutakin
oppikoulua varten on asetettu erityinen v.,
johon kunta valitsee etupäässä
oppilaiden vanhempain keskuudesta 3
lukuvuodeksi erältään 5 jäsentä. V. on
välittömässä kirjeenvaihdossa
Kouluhallituksen kanssa ja antaa lausuntoja
niistä oppilaitosta koskevista asioista,
joista Kouluhallitus haluaa sen mielipidettä
kuulla (Asetus 10/3 1924).

<b>Vanhentuminen</b> l. <sp>preskriptsioni,</sp>
<i>lakit.</i> V:een luetaan siviiliasioissa
etupäässä ne tapaukset, milloin jollekin
henkilölle kuuluva oikeus tulee voimattomaksi
sen kautta, että jokin määrätty aika on kulunut
umpeen, ilman että asiasta on moitetta nostettu
tai oikeutta on tavalla tai toisella käytetty.
Tavallisin muoto on saamisen v. Jokaisen,
jolla on toiselta saatavana rahaa tai
muuta, pitää velalliselta sitä vaatia tai
häntä siitä toteennäytettävästi muistuttaa
10 vuodessa siitä päivästä, jona velka
tehtiin, ja jos velkoja laiminlyö
saatavansa valvomisen, menettää hän
puhevaltansa velallista vastaan (Asetus 9/11 1868).
Jos joku niinkuin omasta velastansa takaa
toisen antaman velkasitoumuksen
maksamisesta velkakirjassa mainittuna
lankeemispäivänä tai muulla määrätyllä ajalla,
mutta sitä ei häneltä laillisesti haeta
12 kuukaudessa lankeamispäivästä tai
määrätyn ajan kuluttua, silloin on
takausmies siitä takauksesta vapaa (Asetus
3/12 1895). Paitsi edellämainittuja
saamisen vanhentumisia, on erinäisissä laeissa
erikoisia saamisen v:ta koskevia
säännöksiä, joissa vanhentumisaika on
tavallisesti 10 vuotta lyhyempi. V:lla
rikosasioissa käsitetään sitä olosuhdetta, että
valtiovalta sen johdosta että rikos määräajan
on ollut syytteeseen panematta tai siitä
tuomittu rangaistus määräajan täytäntöön
panematta, luopuu rangaistusvaatimuksestaan.

<b>Vanhurskaus,</b> oikeamielisyys; <i>teol.,</i>
Jumalan ominaisuus, joka ilmenee hyvän
</chapter>

<chapter name="Vanhuuseläke-Vankeusyhdistys">
palkitsemisessa ja pahan rankaisemisessa.
— <b>Vanhurskauttaminen,</b> <i>teol.,</i> Jumalan
armotyö, jossa hän julistaa syntisen
vanhurskaaksi. Paavali opettaa, että
ihminen vanhurskautetaan uskosta ilman
töitä. Paavalin unohtuneen v.-opin uudisti
Luther, jonka mukaan v. on sama kuin
syntein anteeksiantamus. V.-oppia
sanotaan protestanttisuuden aineelliseksi
periaatteeksi.

<b>Vanhuuseläke,</b> määrättyyn ikään
päässeelle henkilölle lainsäännösten nojalla
annettava eläke. Tämä voidaan, kuten
Englannissa ja Tanskassa, myöntää
jokaiselle heikossa taloudellisessa tilassa
olevalle vanhukselle, hänen tämän oikeuden
saavuttamiseksi suorittamatta vakuutusmaksuja
<sp>(kansalaishuoltoperiaate)</sp> tai vaaditaan
siihen vakuutusmaksuja, jolloin se on
vanhuusvakuutuksen tuloksena, kuten Saksassa,
Ranskassa ja Ruotsissa <sp>(vakuutusperiaate).</sp>
— <b>Vanhuusvakuutus,</b> etupäässä
työväenvakuutuksen haara, mutta sitä
harjoitetaan  osaksi myös yksityisvakuutuksena
henkivakuutuksen liitteenä. Edellisessä
tapauksessa se on valtiovallan
säätämä, etupäässä pakollinen vakuutus
heikossa taloudellisessa tilassa olevien
henkilöiden vanhojen päivien turvaamiseksi.
V. liittyy yleensä täydennyksenä
työkyvyttömyysvakuutukseen siten, että
henkilö jo ikänsä perustuksella ilman muuta
katsotaan työkyvyttömäksi ja siis
oikeutetuksi eläkkeen saamiseen.

<b>Vaniljakasvi</b> <i>(Vanilla planifolia),</i>
kämmekkäisten heimoon kuuluva päällysvieraana
elävä kiipijäkasvi, jonka varsi monta metriä
pitkä, lehdet paksut, kukat kellanvihreät,
hedelmä litumainen, 15-20 cm pitkä, hieman
käyrä kota. V:ia viljellään hedelmiensä vuoksi
kotimaassaan Etelä-Meksikossa, us. Afrikan
saarilla, Jaavalla y. m. Hedelmien hieno
aromaattinen maku kehittyy vasta erityisen
käymiskäsittelyn jälkeen, jolloin hedelmä
mustuu (vanilja). Sitä käytetään jauhettuna
leivoksien, suklaan, jälkiruokien y. m.
mausteeksi. Arooma johtuu <sp>vanilliinista,</sp>
jota hedelmissä on 1,5-2,5 %.

<img 1>
Vaniljakasvin kukallinen
oksa, vas. hedelmä.
</img>

<b>Vanilliini,</b> protokatekualdehydin
monometyylieetteri, kiteinen aine, joka
tuoksuu vahvasti vaniljalle. Sitä on m. m.
vaniljan hedelmässä. Valmistetaan
teknillisesti neilikkaöljystä. Käytetään
mausteena.

<b>Vanit,</b> skand. jumalainsuku, aluksi
aasojen vihollisia, tekivät sitten
sovinnon näiden kanssa,

<b>Vanitas</b> (lat.), turhuus; v. <sp>vanitatum,</sp>
turhuuksien turhuus, s. o. kaikki on turhaa.

<b>Vanjärvi,</b> kartano Vihdissä.

<b>Vankeinhoito</b> käsittää vankien
säilyttämisen, huolenpidon heidän
terveydestään, ravinnostaan ja vaatetuksestaan
sekä vapausrangaistusta kärsivien
henkilöiden tietopuolisen ja ammatillisen
opetuksen sekä ohjauksen edistykseen ja
parannukseen. Laajemmassa merkityksessä
katsotaan v:oon sisältyvän
vankeinhoitolaitoksen, s. o. vankilat
hallintoineen ja virkamiehineen.

<b>Vankeinhoitohallitus,</b> 1881 perustettu
keskusvirasto, johon vankeinhoidon johto
ja valvonta olivat keskitetyt, kunnes se
1/1 1923 voimaan tulleella lailla
lakkautettiin ja sille kuuluvat tehtävät
siirrettiin Oikeusministeriölle.

<b>Vankeinhoitolaitos.</b> Vankeinhoidon
ylin johto ja valvonta kuuluu
Oikeusministeriölle. Oikeusministeriön II
osastona toimii vankeinhoitoasiain osasto, joka
käsittelee v:ta koskevat asiat sekä
johtaa ja valvoo alaistensa laitosten yleistä
hallintoa, työtoimintaa ja taloudenhoitoa.
Osastossa, jonka päällikkönä toimii
ylijohtaja, on taloustoimisto ja tilitoimisto.
Sen alaisia ovat keskus-, läänin- ja
varavankilat, pakkotyölaitokset, vanginkuljetus
sekä osaksi myös vankimielisairaala.

<b>Vankeuskirjeet,</b> Paavalin vankeudessaan
kirjoittamat kirjeet efesolaisille, filippiläisille,
kolossalaisille ja Filemonille.

<b>Vankeusyhdistys.</b> <sp>Suomen V.,</sp>
Helsinki, per. 1869. Sen tarkoituksena on
toimia rikoslain kanssa ristiriitaan
joutuneiden hyväksi varjellakseen heitä
rikoksiaan uusimasta ja antaakseen
heille turvaa. Yhdistys hankkii
rikoksesta syytetyistä henkilöistä
oikeusviranomaisille henkilökohtaisia tietoja
ja valvoo ehdollisesti tuomittuja, välittää
työpalkkoja vankiloista vapautuville ja
ylläpitää suojakoteja sekä huoltaa
muullakin tavoin vapautuneita vankeja.
Yhdistyksellä on keskustoimisto Helsingissä ja
775 asiamiestä maan eri puolilla. Naisten
suojakoti on Huopalahdessa ja miesten yömaja
sekä työlaitokset Helsingissä yhdistyksen
Vaasank. 5:ssä omistamassa talossa.
</chapter>

<chapter name="Vanki-Vantaanjoki">
<b>Vanki.</b> <sp>Rangaistus-v:eja</sp> ovat
ne v:t, jotka tuomioistuin on tuominnut
menettämään vapautensa ja jotka sen
johdosta on pantu rangaistuslaitokseen
rangaistustaan kärsimään. <sp>Tutkinto-v:eja</sp>
ovat ne v:t, jotka ovat vangitut syytteeseen
asetettaviksi taikka, senjälkeenkuin ovat
tulleet tuomituiksi, rangaistuslaitokseen
vietäviksi.

<b>Vankien kuljetus</b> ks. <sp>Vanginkuljetus.</sp>

<b>Vankila,</b> rakennus tai huoneisto,
jossa vapausrangaistus pannaan
täytäntöön tai vankeja muuten säilytetään.
Nyk. v:t ovat meillä <sp>keskus-v:oita,</sp>
joiksi kuritushuoneita nyt nimitetään,
<sp>läänin-v:oita</sp> (ks. t.) sekä
<sp>Vara-v:oita</sp> (ks. t.). Keskus-v:oissa,
joita on Helsingissä, Turussa, Hämeenlinnassa
ja Lappeenrannassa, pidetään
kuritushuonerangaistusta kärsiviä vankeja. V:oita,
joissa pannaan vapausrangaistus täytäntöön,
sanotaan <sp>rangaistus-v:iksi,</sp> vastakohtana
<sp>tutkinto-v:t</sp> (Asetus rangaistusten
täytäntöönpanosta, 2-4 luvut, osaksi muutetut
26/2 1915, 31/12 1917, 21/5 1921 ja 14/2 1925;
Asetus vankeinhoitolaitoksesta 21/3 1925).

<b>Vankilajärjestelmät.</b> Vankilaolojen
uudistus alkoi 1700-luvun yhteiskunnallisten,
valtiollisten ja tieteellisten
liikkeiden vaikutuksesta. Huomattavin
uranuurtaja oli engl. John <sp>Howard</sp>
(1726-90). Ensin johti Howardin uudistusliike
tuloksiin Pohjois-Amerikassa, jossa
Philadelphiassa 1790 rakennettiin ensim. suuri
yksinäiskoppijärjestelmän mukaan
järjestetty vankila. Tämän järjestelmän
<sp>(filadelfialainen järjestelmä)</sp>
perusajatus on yksinäisyyden
avulla suojella vankia muiden vankien
turmelevalta vaikutukselta ja samalla
taivuttaa hänen oma mielensä alttiiksi
paremmille, varsinkin uskonnollisille
vaikutuksille. Kun tämä järjestelmä ei aina
tuottanut toivottuja tuloksia, syntyi n. s.
<sp>auburnilainen järjestelmä,</sp> joka koettaa
estää rikollisen tartunnan leviämästä
vangista toiseen pitämällä heitä öisin
yksinäiskopeissa, mutta antamalla heidän
päivisin tehdä työtä toistensa seurassa,
mutta keskustelematta keskenään. Englannissa
ja Irlannissa kehittyi <sp>iiriläinen l.
edistys- l. progressiivinen järjestelmä.</sp>
Sen johtavana ajatuksena on, että kohtelua
on, sen mukaan kuin rangaistus on
vankiin parantavasti vaikuttanut,
lievennettävä ja vankeus vihdoin muutettava
ehdonalaiseksi vapaudeksi. Viimeksimainittuun
järjestelmään läheisesti liittyy
<sp>reformatory-järjestelmä,</sp> jolle
on ominaista rangaistuksen määräämättömyys
ja jossa vielä suuremmassa määrässä kuin
edistysjärjestelmässä pannaan pääpaino
rangaistuksen kasvattavaan puoleen.
Reformatory-järjestelmää mukaileva
on Englannissa 1890-luvulla kehittynyt
<sp>borstal-järjestelmä,</sp> jota
sovelletaan 16-21 ikävuoden välillä oleviin
rikollisiin. Laitokset, jossa tätä järjestelmää
noudatetaan, ovat kasvatuslaitoksen ja
vankilan välimuotoja.

<b>Vankipassi,</b> vangin kuljettamisesta
määräävän viranomaisen laatima
asiakirja, joka sisältää vankia ja hänen
kuljettamistaan koskevia tietoja (Asetus
vankien kuljetuksesta 13/7 1926, 4 §).

<b>Vankisiirtola</b> ks. <sp>Varavankila.</sp>

<b>Van Loon</b> ks. <sp>Loon.</sp>

<b>Vannas,</b> aluksen keulassa tai perässä
oleva vankka pystypuu tai pystyrauta.

<b>Vannas,</b> auran terä, leikkaa viilun
vaakasuorassa tasossa ja kohottaa sitä
pohjasta.

<b>Vannasluu.</b> Kaloilla: pääkopan
lattiaan liittynyt pariton luu, jonka takana
on suulaenluu. Ihmisellä: naamaluihin
kuuluva pariton luulevy, joka muodostaa
nenän luisen väliseinän takaosan.

<b>Vannemuodostuma,</b> fasciatsioni (ks. t.).

<b>Vannerauta,</b> kaupassa esiintyvä
litteäksi valssattu ohut rautanauha.

<b>Vannérus</b> <i>[-ē'-],</i> <sp>Allen</sp> (s. 1862),
ruots. filosofi. Teoksia: „Den empiriska
naturuppfattningen", „Kunskapslära",
„Principlära". V:n filosofia pohjautuu
naturalistiseen maailmankatsomukseen.

<b>Vannes</b> <i>[van],</i> kaup. Ranskassa,
Bretagnessa, läh. Atlantin valtamerta.
Lukuisia keskiaik. rakennuksia. 22,000 as.

<b>Vannesaha</b> ks. <sp>Saha,</sp> III os.,
p. 1394, kuva.

<b>Vannikko,</b> pylvään jalkaa vahvistava
renkaantapainen muoto jäsen. ks.
<sp>Joonialainen tyyli,</sp> kuva.

<b>Vanninen,</b> O. ks. <sp>Runolaulajat.</sp>

<b>Vannovskij</b> <i>[-o'-],</i> <sp>Petr
Semenovitš</sp> (1822-1904), ven. kenraali,
sotaministeri 1881-98. V. aloitti
toimenpiteet Suomen sotalaitoksen
muuttamiseksi keisarikunnan sotalaitoksen
kaltaiseksi.

<b>Wannsee</b> <i>[-nzē],</i> Havelin järvimäinen
laajentuma Berliinin ja Potsdamin välillä.
Sen varrella samanniminen huvilakaup., joka
on Berliinin kaupunginosa.

<b>Vantaanjoki</b> alkaa Lohjanselän
luoteisrinteeltä ja laskee Vanhankaupungin
Lahteen Helsingin niemen itäpuolelle.
Pituus 87 km. V:een laskee m. m.
Tuusulanjärvi. Koskia: Nukarinkoski (25 m
</chapter>

<chapter name="Vantti-Vapaakirja">
<img 1>
Vantaanjoki. Helsingin vesijohtolaitos.
</img>
korkea, 667 hevosv.) ja Myllykoski (11,4 m
korkea, 304 hevosv.) Nurmijärvellä,
Vantaankoski (5,6 m korkea, 744 hevosv.)
ja Vanhankaupungin koski (6 m korkea,
1,120 hevosv.). Viimeksimainittu on joen
suussa; sen äärellä Helsingin vesijohtolaitos.

<b>Vantti</b> (ruots.), aluksen alamastoa
sivulta tukeva köysi; kulkee alamaston
päästä aluksen laitaan.

<b>Vanu,</b> puuvillasta, villasta tai silkistä
karstaamalla valmistettu löyhä hahtuvavuota.

<b>Vanua Levu,</b> toiseksi suurin
Fidži-saarista (ks. t.).

<b>Vanuttaminen,</b> villakankaan
muokkaaminen huopaamiseksi pusertelemalla
ja hieromalla saippualiuoksella
kostutettua kangasta. Vanuminen johtuu siitä,
että luonnostaan karkeat villakuidut
takertuvat toisiinsa. V. tapahtuu
vanutuslaitoksessa l. -myllyssä joko
vasaravanuttimella (tamppilaitos) tai kuten
nyk. tavallisesti vanutusvalsseilla.

<b>Vanvitelli</b> <i>[-e'-],</i> <sp>Luigi</sp> (1700-73),
it. arkkitehti. Rakentanut Casertan (ks. t.)
linnan, joka on Euroopan komeimpia ruhtinaspalatseja.

<b>Vapaa-ajattelija,</b> nimitys, jota
alettiin käyttää Englannissa 1700-luvulla
deisteistä. Nimityksellä tahdottiin sanoa,
että nämä ajattelijat historiallisesta
ilmoituksesta riippumatta paljaan järjen
avulla pääsivät yleiseen
jumalakäsitteeseen. Myöhemmin on nimitystä
käytetty ajattelijoista, jotka uskonnollisissa
kysymyksissä jyrkästi poikkeavat
perinnäisistä uskonopeista. Yleisessä
tietoisuudessa v. usein käsitetään
jumalankieltäjäksi.

<b>Vapaaehtoinen.</b> Jos 17 v. täyttänyt
nuorukainen haluaa v:na astua
vakinaiseen sotapalvelukseen, on hänen
annettava siitä hakemus asianomaisen
joukko-osaston komentajalle viimeistään ennen
1/7 sinä vuotena, jona hän täyttää 19 v.
Hakemukseen on liitettävä todistus
iästä ja maineesta, holhoojan suostumus
sekä sotilaslääkärin todistus, että hakija
ruumiinrakennuksensa ja terveydentilansa
puolesta vastaa niitä vaatimuksia, jotka
on määrätty sotapalvelukseen hyväksymisen
ehdoksi. V:ta pidetään kaikin puolin niiden
vertaisena, jotka kutsunnan perusteella ovat
tulleet palvelukseen (Asevelvollisuuslaki
11/11 1922, 52-53 §§).

<b>Vapaaehtoinen oikeudenhoito</b> (lat.
<i>jurisdictio voluntaria</i>) on se
tuomioistuimen tai muun julkisen
viranomaisen edessä tapahtuva toiminta, jolla
valtiovalta luomalla, muuttamalla tai
kumoamalla olevia oikeussuhteita suojaa
yksityisoikeudellisia etuja vastaisuudessa
mahdollisesti syntyvien loukkausten
varalta. V:een o:oon lasketaan kuuluvaksi
erinäisten oikeussuhteitten rekisteröiminen,
kuten lainhuudon ja kiinnityksen
myöntäminen, testamentin valvonta,
alaikäisten ja muitten holhousta vailla
olevain henkilöitten vaarinpito sekä
edustaminen y. m.

<b>Vapaaherra,</b> kreiviä lähinnä alempi
aatelinen arvonimi. Ruotsissa perustettiin
v:n arvo 1561. Myöh. liittyi arvoon
usein läänityksiä, n. s. <sp>vapaaherrakuntia,</sp>
jotka kaikki peruutettiin 1680.
Toisinaan ne olivat vain nimellisiä, s. o.
v:t saivat liittää nimeensä jonkin
maatilansa nimen. Suomen ritarihuoneeseen
on kirjoitettu 62 v.-sukua, joista elossa
vielä 46.

<b>Vapaakauppa</b> (engl. <i>free trade</i>),
kansainvälisen kaupan täydellinen vapaus,
jota eivät ehkäise eivätkä häiritse
tuonti- ja vientikiellot, suojelustullit
y. m. sentapaiset valtion toimenpiteet;
myös kaiken taloudellisen toiminnan
täysi, kuitenkin lain rajoissa liikkuva
vapaus eli siis jokseenkin sama kuin
vapaa kilpailu. — Englannissa v. pääsi
voitolle 1850-luvulla. Ranska teki
1860-uvulla v:aan perustuvia
kauppasopimuksia, mutta palasi keisarivallan
kukistuttua suojelustullikannalle. Tanska ja
Alankomaat ovat suurin piirtein pysyneet
1860-luvulta lähtien ville uskollisina.

<b>Vapaakaupunki,</b> laajaa itsehallintoa
tai vero- ja tullivapautta nauttiva
kaupunki. Tampere nautti erinäistä
tullivapautta 1821-1906. Saksan v:eista ks.
<sp>Valtakunnankaupungit.</sp>

<b>Vapaa kilpailu</b> ks. <sp>Kilpailu.</sp>

<b>Vapaakirja,</b> pienennetty maksuton
henkivakuutus, joksi tavallinen
henkivakuutus voidaan muuttaa, kun sen
maksujen suorittaminen ennen aikojaan
keskeytetään.
</chapter>

<chapter name="Vapaakirjeoikeus-Vapaasatama">
<b>Vapaakirjeoikeus,</b> vapautus
postilähetyksestä menevän postirahan ynnä
kirjaamis- ja vakuutusmaksujen
suorittamisesta. <sp>Postirahanvapaus l.
portovapaus</sp> käsittää vapautuksen
ainoastaan postilähetyksestä maksettavan
postirahan suorittamisesta.

<b>Vapaakirkko,</b> kirkko, joka
hallinnossaan ja taloudessaan on kokonaan
riippumaton valtiosta; vastakohta:
<sp>valtiokirkko.</sp> Yhdysvalloissa ja
Ranskassa ovat kaikki kirkot v:oja.

<b>Vapaakirkollinen liike,</b> uskonnollinen
liike Ruotsissa, ja Suomessa, joka
pyrkii kokoamaan uskovaisten vapaita
seurakuntia keskinäistä rakennusta ja
ulospäin suunnattua herätystoimintaa
varten. Se vastustaa kirkon liittoa
valtion kanssa sekä ajatusta, että
seurakunnan jäseneksi voidaan tulla muulla
tavoin kuin persoonalliseen ratkaisuun
perustuvalla vapaaehtoisella liittymisellä.
Seurakuntain talouden se kokonaan
rakentaa vapaaehtoisen kannatuksen varaan.
Herätteensä v. l. on saanut etupäässä
Englannin eriuskolaiskirkoista
(metodisteista, baptisteista y. m.) ja kantaa
monessa suhteessa reformeeratun kirkon
leimaa. <sp>Ruotsissa</sp> v. l. syntyi
1840-luvulla. Sen pääjohtaja on ollut
P. P. Waldenström (ks. t.). Pääjärjestö
on Svenska Missionsförbundet. <sp>Suomeen</sp>
v. l. tuli osaksi Ruotsista, osaksi
Englannista n. 1880. Sen järjestö on
Suomen Vapaa Lähetys (ks. t.).

<b>Vapaa laiva — vapaa tavara,</b>
periaate, jonka mukaan puolueettomassa
laivassa kuljetettu vihollisluontoinen
lasti on valtaukselta turvattu.

<b>Vapaaliikkeet,</b> voimisteluliikkeet, jotka
suoritetaan tasaisella perustalla ilman
mitään välineitä käsissä ja nojaamatta
muuhun kuin maahan tai lattiaan.

<b>Vapaamielinen koulukunta</b> l.
<sp>klassillinen koulukunta,</sp> <i>taloust.,</i>
taloustieteellinen suunta, jonka edustajat
johtivat ihmisen taloudellisen toiminnan
yksinomaan. omanvoitonpyynnistä
väittäen samalla, että jos yksilöt saivat
toimia taloudellisella alalla täysin vapaasti,
oli seurauksena oleva täydellinen etujen
sopusointu. V. k. vastusti siis valtion
sekaantumista talouselämään vaatien
vapaata kilpailua ja vapaata kauppaa.
Sen perustaja oli Adam Smith; muita
edustajia engl. Ricardo, ransk. Say ja
Bastiat. vrt. <sp>Manchesterkoulukunta.</sp>

<b>Vapaamies,</b> ratsupalveluksen
suorittamisen johdosta tiluksiensa
verovapautta nauttiva maanomistaja.

<b>Vapaamuurari,</b> v.-järjestön jäsen. V:t
pitävät järjestönsä toimintaa koskevat
asiat tarkoin salassa. V.-järjestöt
harjoittavat suurta hyväntekeväisyyttä,
joka lumaniteettiajatuksen ajamisen sekä
keskinäisen veljeyden ja avuliaisuuden
ohessa lienee nykyisin vapaamuurariuden
varsin, tarkoitusperä. V.-järjestön
väitetään saaneen alkunsa keskiajalla
syntyneistä muurarien veljeyksistä, mutta sen
alkujuuret ulottunevat kaukaiseen muinaisuuteen.
Nämä veljeskunnat, n. s. loošit, olivat 
Englannissa hyväntekeväisyys- ja seurustelu
järjestöinä olemassa vielä 1700-luvulla.
Vaikka muurarit olivat jääneet vähemmistöön,
käyttivät jäsenet itsestään nimeä <i>free masons</i>
(= vapaat  muurarit, s.  o. kivenhakkaajat),
josta on muodos. tunut ranskan <i>franc-maçons,</i>
saksan <i>Freimaurer,</i> ruotsin <i>frimurare,</i>
suomen v. V. 1717 muodostui Lontoossa ensim.
v.-suurlooši, josta nyk. vapaamuurarius
varsinaisesti johtuu. Muurarius käsitettiin
henkiseksi rakennustoiminnaksi ja esitettiin
jäsenille salaperäisin menoin. Vapaamuurarius
levisi nopeasti kautta Englannin, myös
mannermaalle ja Amerikkaan. Ranskassa sekautui
siihen monesti henkien manaamista ja
kaikenlaista huijausta. Kun paavi 1738 ja
myöh. oli kieltänyt vapaamuurariuden,
muuttuivat v.-järjestöt kat. maissa
salaisiksi valistusjärjestöiksi ja ovat us.
vieläkin antiklerikalismin pesäpaikkoja.
Preussissa Fredrik Suuri oli vapaamuurariuden
suosija. Ruotsissa on v.-loošeja ollut v:sta
1735. Herttua Kaarle (Kaarle XIII) oli
innokas v. — <sp>Suomeen</sp> perustettiin
ensim. v.-looši 1756. Huomattuja meikäläisiä
v:eitä olivat kenraali K. N. af Klercker,
henkien manaaja Kustaa Biörnram ja Helsingin
Kaisaniemen puistoon haudattu majuri F.
Granatenhjelm (ks. t.). Nyk. lienee v:eita
useita miljoonia. Naisia ei yleensä
v.-järjestöihin oteta. Suomen v.-loošit ovat
itsenäisen Suomen suurloošin alaiset
Suomilooši ja P. Johanneksen looši Helsingissä,
Phönixlooši Turussa ja Tammerlooši Tampereella.
Ruotsin suurloošin alainen on P. Augustinin
looši Helsingissä. [Starcke (ruots., 1923);
Viljanen (1923).]

<b>Vapaasatama</b> (it. <i>porto franco</i>),
satama, johon saa tullittomasti tuoda
tavaroita kaikista maista. Se on tarkoin
rajoitettu alue, jonka katsotaan olevan
maan tullirajan ulkopuolella. V:aan
tuodut tavarat saa sieltä viedä muihin
maihin tullilaitoksen puuttumatta asiaan.
</chapter>

<chapter name="Vapaasukuinen-Vapautus asevelvollisuudesta">
Ainoastaan siinä tapauksessa, että
tavarat kuljetetaan v:sta omaan maahan, ne
joutuvat tullikäsittelyn alaisiksi. V:sta
on varsinkin se etu, että tavarain
uudestaan lastaus, lajittelu, pakkaus, vieläpä
jalostaminenkin saattaa sen alueella
tapahtua ilman minkäänlaista estettä ja
tarkastusta tullilaitoksen puolelta. Paitsi
tavarasuojia, pakkahuoneita, ajanmukaisia
laitureita on v:issa myös tehtaita,
joissa jalostetaan tullivapaata
ulkomaalaista raaka-ainetta. V:ien tarkoituksena
onkin läpikulkukaupan edistämisen ohella
kehittää sellaisia teollisuudenhaaroja,
joiden tuotteet etupäässä viedään ulkomaiden
markkinoille. — Ensim. v:t tavataan
Italiassa. Euroopan tärkeimmät v:t ovat
Hampuri, Bremen, Triest ja
Kööpenhamina. Ruotsissa on v:t Tukholmassa,
Gööteporissa ja Malmössä. Muutamilla
satamilla on n. s. <sp>vapaavarastot,</sp>
jotka laajuutensa ja merkityksensä
puolesta saattavat vetää vertoja tai
voittaakin useat mainituista v:ista. Tähän
ryhmään kuuluvat m. m. Amsterdam,
Rotterdam, Gent, Le Havre. — <sp>Suomessa</sp>
ei ole v:ia. Tosin perustettiin 1919
osakeyhtiö vrn perustamiseksi Hangon
Tulliniemeen, mutta yritys ei taloudellisesti
kannattanut ja sen omaisuus joutui
1925 valtiolle, joka oli sen tukemiseksi
antanut 6 milj. mk:n suuruisen lainan
ja maa-alueen.

<b>Vapaasukuinen,</b> aatelinen.

<b>Vapaat näyttämöt</b> (saks. <i>freie
Bühnen</i>), teatterinjohtaja Otto <sp>Brahmin</sp>
(1856-1912) Berliiniin 1889 perustama,
y. m. yksityisteatterit, jotka, kuten
niiden pariisilainen esikuva <sp>Antoinen</sp>
Théâtre Libre, suosivat naturalistista
näytelmätaidetta (Hauptmann) ja ulkomaalaista
ohjelmistoa (Ibsen, Strindberg). Kun ne
näyttelivät yksistään kannatusyhdistystensä
jäsenille, eivät ne olleet teatterisensuurin
alaisia.

<b>Vapaat seurakunnat,</b> uskonnolliset
seurakunnat, jotka eivät ole liittyneet
suuremmiksi kirkkokunniksi yhteisen
tunnustuksen pohjalle tai yhteisen
hallinnon alaisiksi, vaan kukin itsenäisesti
hoitavat asioitansa. Sellaisia on
varsinkin Englannissa ja Amerikassa.

<b>Vapaat taiteet,</b> taiteenhaarat, jotka
tarkoittavat puhtaan kauneusvaikutelman,
välittömän ja pyyteettömän esteettisen
nautinnon herättämistä ilman varsinaisia
käytännöllisiä päämääriä. Niitä ovat runous,
musiikki, tanssi ja kuvaamataiteet,
lukuunottamatta rakennustaidetta ja
taideteollisuutta.

<b>Vapaaurheilu,</b> <sp>rata- ja
kenttäurheilu,</sp> käsittää urheilukentällä
suoritettavat heitto-, hyppy- ja juoksulajit.

<b>Vapaa viljelys</b> ks. <sp>Peltoviljelysjärjestelmät.</sp>

<b>Vapaita Lehtisiä,</b> Tukholmassa Arvid
Neoviuksen y. m. toimittamana 1901-05
ilmestynyt sanomalehti julkaisu, joka
kuten vastaava ruotsink. Fria Ord
vastusti Bobrikovin sortovaltaa. Lehti oli
kielletty Suomessa, jonne sitä kuitenkin
salaa levitettiin.

<b>Vapauden aika,</b> Ruotsin historiassa
Kaarle XII:n kuolemasta (1718,
Suomessa Uudenkaupungin rauhasta 1721)
Kustaa III:n vallankumoukseen (1772).
Nimi johtuu siitä, että silloista
hallitusmuotoa, jonka mukaan valtakunnan
säädyillä oli suurin valta ja kuninkaan
valta mitättömän pieni, pidettiin kansan
vapauden tunnuksena ja takeena. Oikeampi
nimitys v. a:lle olisi <sp>säätyvallan aika.</sp>

<b>Vapaudenlaina.</b> <sp>Suomen</sp> v.,
ensimmäinen ja toinen, kaksi kotimaista 1918
otettua valtiolainaa, jotka sittemmin
muutettiin obligatsionilainoiksi. Ensim. v:n
julkinen arvonta tapahtuu vuosittain
1 p. huhtik. ja toisen 1 p. toukok.

<b>Vapaudenlakki,</b> fryygialaislakki (ks.t.).

<b>Vapaudenristi,</b> 1918-19 vapaussodassa
kunnostautuneille sotilashenkilöille tai
kansalaisansioista siviilihenkilöille
annettu ritarimerkki. Samanlainen alempi
ritarimerkki oli <sp>vapaudenmitali.</sp>
Kuva ks. <sp>Ritarimerkit.</sp>

<b>Vapauskirja,</b> nimitys, jota vars.
keskiajalla käytettiin asiakirjoista, joissa
hallitsijat myönsivät kansalle valtiollisia
oikeuksia ja vapauksia tai kaupungeille
ja erilaisille yhdyskunnille taloudellisia
tai oikeudellisia etuja.

<b>Vapauspassi,</b> ehdonalaiseen vapauteen
päästettävälle vangille rangaistuslaitoksen
johtajan antama asiakirja, joka sisältää
erinäisiä määräyksiä, joita vangin on
ehdonalaisuutensa aikana noudatettava
(Asetus rangaistusten täytäntöönpanosta
19/12 1889, 2:14, muutettuna 21/5 1921).

<b>Vapausrangaistus,</b> rangaistus, joka
kohdistuu rangaistavan vapauteen. V:ia
ovat kuritushuone- ja vankeusrangaistus.
vrt. <sp>Rangaistus.</sp>

<b>Vapaussodan muistomitali,</b> kaikille
v:n 1918 vapaussotaan hallituksen
puolella osaaottaneille jaettu mitali;
annettu myös siviiliansioista.

<b>Vapaus, yhdenvertaisuus, veljeys</b> ks.
<sp>Liberté, égalité, fraternité.</sp>

<b>Vapautus asevelvollisuudesta.</b> Joka
kutsunnassa toimitetussa tarkastuksessa
</chapter>

<chapter name="Vapeur-Varakonsuli">
vian tai kivulloisuuden vuoksi näyttää
olevan pysyväisesti kykenemätön
aseelliseen palvelukseen, vapautetaan
rauhanaikana palvelemasta vakinaisessa väessä,
mutta jää nostoväkeen. Jos jossakin on
semmoinen paha vika tai parantumaton
tauti, että häntä ei voida missään oloissa
käyttää puolustuslaitoksen hyväksi,
vapautetaan hänet kokonaan asevelvollisuudesta.
Jos asevelvollinen, jolle sen
johdosta että hän työllään yksinään
elättää isäänsä tai äitiään, isä- tai
äitipuoltaan, kasvatusvanhempaansa, isänsä
tai äitinsä vanhempaa tai veljeään tai
sisartaan, jotka eivät ole työhön
kykeneviä, on saanut lykkäystä
vakinaiseen palvelukseen astumisesta rauhan
aikana, kolmannessa kutsunnassa, sen
jäljestä, jossa hän pyysi lykkäystä,
näyttää edelleenkin yksin elättävän
edellämainittuja henkilöitä, vapautetaan hänet
astumasta vakinaiseen palvelukseen
rauhanaikana. Jos vakinaisessa
palveluksessa oleva asevelvollinen huomataan
pitemmäksi ajaksi palvelukseen
kykenemättömäksi, vapautetaan hänet
toistaiseksi tai myöhemmin kokonaan
asevelvollisuudestaan. Lapin kihlakuntaan
kuuluvien Utsjoen, Inarin ja Enontekiön
kuntien sekä Petsamon kihlakunnan
asukkaat ovat toistaiseksi vapautetut
asevelvollisuudesta. Valtion, kunnan tai
seurakunnan tointen haltijoita voi
Tasavallan Presidentti, jos erinomaisia syitä
on, asetuksella määrätä toistaiseksi
jätettäviksi kutsumatta palvelukseen
sodan aikana (Asevelvollisuuslaki 11/11 1922,
11, 20, 22 §§, muutettuna 21/2 1925, 25 ja 64 §§).

<b>Vapeur</b> <i>[-pö'r]</i> (ransk.), usva, höyry;
ohut musliinintapainen kangas.

<b>Vapiti,</b> <sp>kanadanhirvi</sp> <i>(Cervus
canadensis)</i> on saksanhirvelle
lähisukuinen ja hyvin sen näköinen, mutta
kookkaampi. Elää Pohjois-Amerikassa
Uudesta-Meksikosta British Columbiaan ja
Itä-Kanadaan.

<b>Vaporakkumulaattori,</b> höyryakkumulaattori
(ks. <sp>Akkumulaattori</sp>).

<b>Vaporimetri</b> (lat. ja kreik.), koje
jolla alkoholinpitoisuus määrätään
nesteen höyrystymispaineesta.

<b>Vaporisatsioni,</b> höyrystyminen (ks. t.).

<b>Vaporoso</b> <i>[-rō'-]</i> (it.), maalaust.,
maalaustapa, jossa muodot ja värit
pehmennetään tai tehdään epämääräisiksi,
ikäänkuin utuisiksi.

<b>Wappers,</b> <sp>Gustave</sp> (1803-74), belg.
taidemaalari. Maalannut hist. ja muotokuvia.

<b>Vappu</b> (saks. ja engl. <i>Walpurgis,</i>
ruots. <i>Valborg</i>), kat. pyhimys, angls.
kuninkaantytär ja abbedissa (Thüringenissä).
V. julistettiin pyhimykseksi toukok. 1 p.
(siitä Valpurin messu, V:n päivä), mikä seikka
saattoi hänen nimensä yhteyteen sam. p.
vietettyjen germ. pakanallisten kevätjuhlien kanssa.
Vappuyönä luultiin noitien ratsastavan luudilla
tai pukeilla vanhoille uhripaikoille, vars.
Blocksbergille (Brockenille) harjoittaakseen
vehkeitään pirun kanssa. Noitien
säikyttämiseksi pidettiin kovaa melua ja
sytytettiin tulia kukkuloille. — Kun
kirkollinen vuosi alkaa toukok. 1 p:stä, on
v. ollut vanhastaan merkkipäivä
pappiloissa (m. m. muuttopäivä). Kevään
alkajaisjuhlana sitä on vietetty m. m.
ylioppilaiden keskuudessa. Viime aikoina
on siitä tullut työväen kansainvälinen
juhla- ja mielenosoituspäivä.

<b>Vappukukka,</b> pieni tekokukkanen;
myydään meillä Vapun tienoilla
Maitopisaran (ks. t.) hyväksi.

<b>Wappäus</b> <i>[-pē'-],</i> <sp>Johann Eduard</sp>
(1812-79), saks. maantieteilijä ja tilastomies.
Julk. 7:nnen painoksen teosta „Handbuch der
Geographic und Statistik" sekä arvokkaan
,,Allgemeine Bevölkerungs-statistik" (1859-61).

<b>var.,</b> <i>eläint.</i> ja <i>kasvit.,</i> lyhennys lat.
sanasta, <i>varietas</i> = muunnos.

<b>Varaajaparisto,</b> akkumulaattori (ks.t.).

<b>Varaaminen,</b> <i>rakennustekn.,</i> hirsien
välisen sauman muodostaminen hirsiseinää
salvettaessa, jolloin kunkin hirren lepopintaan
tehdään kouru, <sp>vara l. varaus,</sp>
joka sopii alemman hirren selkään.

<b>Varainhoitokausi,</b> aika, jonka jonkin
valtion tulo- ja menoarvio on voimassa;
meillä kalenterivuosi.

<b>Varajoukko,</b> <sp>varaväki, reservi,</sp>
sotilasosasto, joka ennen taistelua
erotetaan sotajoukosta käytettäväksi
hyökkäyksen tai puolustuksen ratkaisevalla
hetkellä.

<b>Varakonsuli</b> ks. <sp>Konsuli.</sp>
</chapter>
<chapter name="Varala-Varattomuuden vala">
<img 1>
Varalan voimistelukoti.
</img>
<b>Varala,</b> 1909 perustetun Tampereen
Naisvoimistelutalo o.-y:n omistama
naisten „voimistelukoti" Pyhäjärven rannalla,
Pyynikin etelärinteellä, n. 2 km
Tampereelta. Laitokseen kuuluu hallirakennus,
jossa voimistelusali sekä oppilasasuntoja,
huvilarakennus ruokailua ja asuntoja
varten sekä rakennus, jossa avonainen
halli oppilasasuntoineen. — Perustamisesta
saakka on V:ssa pidetty kesäisin
neliviikkoisia voimistelu-, urheilu-,
leikkijä uintikursseja, joilla etupäässä
on pyritty kasvattamaan naisvoimisteluyhdistysten
johtajattaria.

<b>Varallismidensiirtovero</b> l.
<sp>omaisuudensiirtovero,</sp> yhteinen
nimitys niille veroille, joita kannetaan
varallisuutta, varallisuudenosia,
varallisuusarvoja ja varallisuusoikeuksia
toiselta toiselle siirrettäessä. V:oista
mainittakoon kiinteistön siirtoverot,
arvonnousuverot, irtaimistonsiirtoverot,
perintöverot ja lahjaverot. Irtaimistonsiirtoveroja
ovat kuitti-, vekseli-, pörssi-, arpajais-
ja osakeverot y. m.

<b>Varallisuusoikeus,</b> se osa
yksityisoikeudesta, jonka esineenä on
varallisuus, s. o. yksilölle kuuluvien kaikkien
rahanarvoisten oikeuksien kokonaisuus. V.
jakautuu esineoikeuteen ja saamis- l.
velvoiteoikeuteen.

<b>Varallisuustodistus,</b> todistus henkilön
varallisuudesta. V:ia antavat kaupungissa
julkinen notaari sekä maalla kruununvouti,
nimismies, pappi tai kunnallislautakunnan
puheenjohtaja.

<b>Varallisuusvero,</b> vero, jota
verovelvollisen on suoritettava
varallisuudestaan. Suomessa oli tällainen vero
<sp>tilapäinen</sp> v. (ks. t.). Nyk. v:t
ovat vain nimellisesti v:ja, varallisuuden
arviointia kun käytetään niissä vain keinona
tuoton suuruuden määräämiseksi, tulon
ollessa verolähteenä, tai on v. yhdistetty
tuloveroon siinä tarkoituksessa, että
varallisuuden tuottama tulo eli n. s.
vakautettu tulo tulisi ankarammin verotetuksi.
Voimassa olevassa tulo- ja omaisuusverossamme
on omaisuusvero viimeksimainitunlainen
varallisuuden tuottaman tulon ankarampaa
verottamista tarkoittava lisäys.

<b>Varanginniemi,</b> 110 km pitkä, 80 km
leveä niemimaa Tenovuonon ja Varanginvuonon
välissä; etelärannikolla <sp>Vesisaari,</sp>
itärannikolla <sp>Vuoreija.</sp>

<b>Varanginvuono</b> (norj. <i>Varangerfjord</i>),
118 km pitkä vuono Norjan Lapin itäosassa;
etelärannan itäosa Suomen Petsamoon kuuluva.
Rannikon asutus suomalaista, Asutuskeskuksia
Vesisaari ja Kirkenes. V:n suu on tärkeä
suurkalastusalue.

<b>Varani</b> <i>(Varanus),</i> sisiliskosuku, jonka
lajeja Afrikassa, Etelä-Aasiassa ja Tyynenmeren
saaristoissa. Suurikokoisia, toiset vesi-, toiset
maaeläimiä. — <sp>Niilin</sp> v. <i>(V. niloticus)</i>
on kellanvihreä, mustatäpläinen, n. 2 m pitkä,
elää Afrikan virroissa, syö pienehköjä selkärankaisia.

<b>Varapastori,</b> ansiokkaille kappalaisille
annettu kirkollinen arvonimi.

<b>Varapuhemies</b> ks. <sp>Puhemies.</sp>

<b>Vararahasto,</b> osakeyhtiön,
osuuskunnan, yhdistyksen y. m. mahdollisten
tappioiden varalta tai muuten toimintansa
turvaamiseksi varaama rahasto.
Säännökset vrsta ovat tavallisesti
asianomaisen yhteisön säännöissä. Eräille
yhteisöille, kuten pankki- ja
vakuutuslaitoksille on laissa säädetty
velvollisuus siirtää osa voitosta v:oon.

<b>Vararikko</b> ks. <sp>Konkurssi.</sp>

<b>Varastetun tavaran kätkeminen,</b>
rikos, jonka tekee se, joka kätkee,
ostaa, itsellensä vaihtaa, lahjaksi tai
pantiksi ottaa, luovuttaa, muuntaa tai
muuksi valmistaa tavaraa, jonka hän
tietää näpistämisen, varkauden, ryöstön
tai kiristämisen kautta saaduksi, itse
olematta rikoksessa osallisena (Rikoslaki
32:1-3). Samoin on rangaistuksenalaiseksi
säädetty, jos joku edelläkerrotulla
tavalla ryhtyy tavaraan, joka on saatu
muun kuin ylläluetellun rikoksen kautta,
ja jos hän tiesi, miten se oli saatu, itse
olematta rikokseen osallisena (Rikoslaki
32:4-6).

<b>Varattomuuden vala.</b> Kun tuomiota,
jolla joku on velvoitettu antamaan pois
määrätty irtain omaisuus, on täytäntöön
pantava ja sitä omaisuutta ei saada
käsiin, tai kun ulosmittauksessa
havaitaan, että varat eivät riitä velan täysin
maksamiseen, tai että ilmiannetut varat
ovat riidanalaisia tai että niitä muusta
syystä ei heti voida laillisessa
järjestyksessä käyttää maksuksi, silloin on, jos
täytäntöönpanon hakija vaatii, vastapuoli
velvollinen ulosotonhaltijan määräämässä
ajassa ulosotonhaltijan tai oikeuden
edessä valallansa vahvistamaan,
edellisessä tapauksessa, ettei omaisuus ole
hänen hallussaan ja ettei hän tiedä
missä se on, sekä jälkimmäisessä
tapauksessa, ettei hänellä ole muita varoja,
kuin mitkä on ilmiannettu (Ulosottolaki 3:33).
</chapter>

<chapter name="Varattomuustodistus-Variatsioni">
<b>Varattomuustodistus</b> l.
<sp>köyhyydentodistus,</sp> todistus
henkilön vähävaraisuudesta. V:n antaa
kaupungissa julkinen notaari sekä
maalla kruununvouti, nimismies, pappi
tai kunnallislautakunnan puheenjohtaja.

<b>Varatuomari</b> l. <sp>nimituomari,</sp>
hovioikeuden hovioikeudenauskultantille
antama arvonimi, jonka saamiseen yleensä
riittää 2-3 kuuk. kestävä tuomiokunnan
hoitaminen ynnä 3 varsinaisten käräjien
istuminen.

<b>Varauskirja.</b> Kun alioikeudessa
esiintynyt asianosainen ei määräajan kuluessa
voi hovioikeuteen antaa aikomaansa
muutoksenhakukirjelmää ja alioikeuden
päätöstä siihen kuuluvine liitekirjeineen,
tulee hänen kirjallisesti hovioikeudessa
anoa sanotun määräajan pidennystä
puhevaltansa säilyttämiseksi. Tämä
hakemuskirja on v. Ilmoitettu este on
toteutettava asianomaisen tuomarin, julkisen
notaarin, papin, kruununpalvelijan tai
muiden paikkakunnalla asuvain uskottavain
henkilöiden antamalla kirjallisella
todistuksella, jota sanotaan
<sp>varaustodistukseksi.</sp> Samanlainen
varausmenettely voi tulla kysymykseen
haettaessa muutosta hovioikeuden päätöksiin
Korkeimmalta Oikeudelta niin myös muissakin
valitusasioissa (Julistus 15/2 1811; Kirje 4/6 1817).

<b>Varavankila</b> l. <sp>vankisiirtola,</sp>
rangaistussiirtola, johon vapausrangaistusta
kärsiviä vankeja sijoitetaan suorittamaan
maanviljelys- y. m. yleishyödyllisiä
ulkoilmatöitä. V:t ovat ikäänkuin yhtenä
asteena n. s. progressiivisessa
rangaistusjärjestelmässä, jonka mukaan
vanki on siirrettävä sitä parempiin
oloihin, mitä suuremman osan rangaistustaan
hän on kärsinyt ja mitä parempaa
käytöstä hän on osoittanut. V:oita on
Sukevalla, Ilmajoella, Konnunsuolla,
Lammilla ja Mäntyharjulla sekä väliaikainen
Järvenpäässä (Asetukset 21/1 1919 ja 13/4 1926).

<b>Varaventtiili,</b> varoventtiili (ks. t.).

<b>Varaväki,</b> varajoukko (ks. t.).

<b>Varberg</b> <i>[vārbärj],</i> kaup.
Etelä-Ruotsissa, Kattegatin rannalla. Vanha
linnoitus (nyk. vankilana). 8,200 as.

<b>Warburg</b> <i>[vārlurhj],</i> <sp>Emil</sp> (s. 1846),
saks. fyysikko, Saksan valtion fys.-tekn.
laitoksen johtaja 1905-22. Tutkimuksia
sähköopin alalta, nesteiden ja kaasujen
sisäisestä kitkasta y. m. — <b>Warburg</b>
<i>[vārburj],</i> <sp>Karl</sp> (1852-1918), ruots.
kirjallisuushistorioitsija, prof. Gööteporissa
1890-1900, Tukholmassa 1909-17. Teoksia:
,,A. M. Lenngren", ,,V. Rydberg", ,,J. G. Richert",
,,C. Snoilsky" sekä Schückin kera „Illustrerad
svensk literaturhistoria".

<b>Warburton</b> <i>[uō'bətən],</i> <sp>Peter
Egerton</sp> (1813-89), engl. tutkimusmatkailija.
Suoritti 1872-74 ensimmäisenä matkan
Austraalian halki idästä länteen.

<b>Ward</b> <i>[uō'd],</i> <sp>Humphry</sp> (1851-1920),
oik. <sp>Mary Augusta</sp> W., o. s. <sp>Arnold,</sp>
engl. kirjailijatar. Teoksia: romaanit „Robert
Elsmere", „Marcella" (suomen.).

<b>Vardar</b> (vanhan ajan <i>Aksios</i>), joki
Balkanin niemimaalla, Makedoniassa;
laskee Saloniki'n lahteen. 336 km pitkä.

<b>Vardö</b> <i>[vārdö],</i> Vuoreija (ks. t.).

<b>Varek</b> (angls.), sama kuin kelp (ks. t.).

<b>Warelius</b> <i>[-ē'-],</i> <sp>Antero</sp>
(1821-1904), kirjailija, kirkkoherra (Loimaalla
1869-1900). Julk. „Enon Opetuksia Luonnon
asioista" (I 1845, II 1856), „Bidrag till
Finlands kännedom i ethnografiskt hänseende",
„Kertomus Tyrvään pitäjästä 1853", ilveilyn
„Vekkulit ja Kekkulit" (1848). [Virittäjä
(1904); Satakunta (albumi, III, V).]

<b>Warén</b> <i>[-ē'n],</i> <sp>Aksel Vilhelm</sp>
(1869-99), kansantaloudellinen kirjailija.
Teoksia: „Torpparioloista Suomessa". —
<b>Warén,</b> <sp>Harry</sp> (s. 1893), Turun
Yliopiston kasvit, prof. v:sta 1927; tiet.
julkaisuja jäkälistä, sammalista, kasvimaantieteestä.
— <b>Warén,</b> <sp>Matti</sp> (s. 1891), H. W:n
veli, taidemaalari; vars. näyttämökoristeita.

<b>Warenhaus</b> <i>[vā-]</i> (saks.),
suurmyymälä, tavaratalo.

<b>Varennes</b> <i>[-re'n]</i> <i>(V.-en-Argonne),</i>
pikkukaup. Koillis-Ranskassa, Verdun'ista
luoteeseen. Siellä Ludvig XVI vangittiin
1791, kun hän perheineen yritti paeta
rajan yli. Suuria taisteluita 1914.

<b>Warg</b> <i>[varj],</i> <sp>Christina</sp> (1703-69),
ruots. keittokirjan tekijä, n. s. <sp>Kajsa
Warg.</sp> Kirj. „Hjelpreda i hushållningen
för unga fruentimber".

<b>Vargentin</b> <i>[-ī'n],</i> <sp>Per Vilhelm</sp>
(1717-83), ruots. tähtitieteilijä ja
tilastomies; kehittänyt Ruotsi-Suomen
väestötilastoa. [Cederberg (saks., 1919).]

<b>Varia</b> (lat.), sekalaista, kaikenlaista.

<b>Variabiliteetti</b> (lat.), muuntelevaisuus,
muuntelukyky.

<b>Variantit</b> (lat.) l. <sp>toisinnot,</sp>
jonkin vanhan ajan kirjailijan käsikirjoituksissa
esiintyvät saman kohdan toisistaan poikkeavat
lukutavat; <i>kansanrunoudessa:</i> jonkin
kansanrunoustuotteen erilaiset muodostumat.

<b>Variatio delectat</b> (lat.), vaihtelu huvittaa.

<b>Variatio sæcularis</b> (lat.), <i>tähtit.,</i>
presessionin satavuotisvaihtelu.

<b>Variatsioni</b> (lat.). 1. Kuun liikkeessä
havaittava häiriö, joka johtuu Auringon
vetovoimasta. — 2. ks. <sp>Kombinatsionioppi.</sp>
</chapter>

<chapter name="Variatsioni-Varjopuu">
<b>Variatsioni</b> (lat.), <sp>muunnelma,</sp>
yhtenäisen sävelryhmän kertaus
muunnetussa muodossa. Muuntelu kohdistuu
usein vain yksityiskohtaisiin melodisiin
aineksiin, jättäen sävelkulun rytmilliset
ja harmoniset puitteet entiselleen. Mutta
uudemmalla ajalla on vreissä yhä rohkeammin
poikettu sävelkulun alkuperäisistä piirteistä.
Varsinainen <sp>v.-muoto l. muunnelmasarja.</sp>
syntyy siten, että lausekkeen tai sikermän
muotoinen alkusäkeistö (teema) kertautuu aina
uudella lailla muunneltuna. Muunnelmien
kokonaisuuden tulee muodostua johdonmukaisesti
eteneväksi jonoksi, jonka loppupäätöksenä
usein esiintyy laajempaan muotoon kehitetty
loppusäkeistö (coda).

<b>Variatsionilaskenta,</b> korkeamman
matematiikan haara, jonka perusti
Bernoulli, ja jota useat etevimmistä
matemaatikoista (Cauchy, Gauss, Jacobi
y. m.) ovat kehittäneet edelleen.

<b>Varieerata</b> (lat.), vaihdella, muunnella,
aikaansaada vaihtelua.

<b>Varietee</b> (ransk.), ravintolassa oleva
näyttämö, jolta esitetään kevyttä laulu-,
tanssi- y. m. ohjelmaa.

<b>Varieteetti</b> (lat.), muunnos.

<b>Varikko,</b> sotalaitoksessa (ja
rautatiellä) erilaisten tarpeiden hankkimisen
ja jakelun toimittava elin ja näiden
säilytyspaikka, esim. ammusvarikko,
vaatetusvarikko j. n. e.

<b>Variksenmarja</b> <i>(Empetrum nigrum),</i>
pienehkö, rento <i>Empetraceæ</i>-heimon
varpukasvi, jolla neulasmaiset lehdet,
pienet punaiset kukat ja mustat marjat.
Yleinen maassamme kankailla ja rämeillä.

<b>Variografi</b> (lat. ja kreik.),
ilmanpaineen vaihtelujen itsemerkitsijäkoje.

<b>Variometri</b> (kreik. ja lat.), <i>fys.,</i>
maamagnetismin ja ilmanpaineen vaihtelujen
havaltsemiskojeita. — Radiotekniikassa
induktsionikelalaite, jonka induktanssia
voi jatkuvasti vaihdella; myös =
säätövastus. vrt. <sp>Magnetometri.</sp>

<b>Varis</b> <i>(Corvus cornix),</i> yleisin
varislintumme; n. 50 cm pitkä. Pää, kurkku,
siivet ja pyrstö mustat, muu höyhenys
tuhkanharmaa. Kaikkiruokainen. Tekee
vahinkoa syömällä tuleentumatonta
viljaa ja kylvöpellolta jyviä sekä
ryöstämällä pikku- ja vesilintujen sekä
kahlaajien munia ja poikasia, mutta myös
hyötyä hävittämällä tuhohyönteisiä ja
pikkujyrsijöitä. Älykäs ja varovainen.
Useimmat muuttavat talveksi Keski-Eurooppaan,
jotkut talvehtivat maamme lounais- ja
eteläosissa. Pesä puussa, risuista
laadittu; munia 3-6, harmaanvihreät,
ruskeapilkkuiset. — <sp>Peltovaris l.
mustavaris</sp> <i>(C. frugilegus),</i>
varista vähän pienempi (46-48 cm),
kauttaaltaan musta, teräksensinisen ja
sinipunaisen hohtoinen, vanhoilla
linnuilla nokan tyvi ja naama
höyhenettömät. Pesivänä harvinainen
maassamme. Pesivät usein joukoittain.
Kiertolintuina pelto-v:ia on us.
v. meillä nähty suuret joukot. Syövät
etupäässä hyönteisiä, toukkia ja matoja,
mutta myös perunoita, sokerijuurikkaita
y. m. s. Rauhoitettu maassamme. — V:n
sukuun kuuluu myös <sp>korppi</sp> ja
<sp>naakka</sp> (ks. n.).

<img 1>
Peltovaris, ylempänä nuori
lintu.
</img>

<b>Variskivi,</b> Salmin pitäjän
kaakkoiskulmassa Laatokan rannalla oleva
Suomen ja Venäjän rajapyykki.

<b>Varislinnut,</b> <sp>varikset</sp> <i>(Corvidæ),</i>
varpuslintuheimo; isokokoisia, vahvanokkaisia,
kaikkiruokaisia, älykkäitä lintuja, laulutaito
huono. V:n heimoon kuuluvat variksen, pähkinähakkisen,
harakan ja närhin suvut.

<b>Varjagit</b> (skand.), keskiajan ven.
kronikoissa Itä-Euroopassa liikkuneista
skandinaaveista käytetty nimitys.

<b>Varjakka,</b> Oulunsaloon kuuluva saari
Pohjanlahdessa, Uleå-yhtiön saha.

<b>Varjo.</b> Valon suoraviivaisen
etenemisen johdosta pistemäinen valolähde luo
läpinäkymättömän kappaleen taakse
tarkkaviivaisen v:n. Laajempi valolähde
luo v:n, jonka keskiosaan, sydän-v:oon,
ei tule ensinkään valoa, ja jonka
reunaosat, puoli-v., saavat valoa vain osalta
valolähteen pintaa (kuvia ks. <sp>Kuu</sp> ja
<sp>Kuunpimennys</sp>). V:n rajat
muuttuvat vielä valontaipumisen johdosta.

<b>Varjokonstruktsionit,</b> ne piirustukselliset
keinot, joilla deskriptiivisen geometrian
puitteissa määrätään varjon rajat itse
kappaleilla (oma varjo) sekä näiden toisille
kappaleille langenneen varjon rajat (heittovarjo).

<b>Varjokuva,</b> siluetti (ks. t.).

<b>Varjopuu</b> ks. <sp>Valopuu.</sp>
</chapter>

<chapter name="Varkaantaipale-Varolaitteet">
<b>Varkaantaipale,</b> 416 m pitkä suluton
kanava Mikkelin-Lappeenrannan laivaväylällä
Louhiveden ja Soineen järven välissä, Ristiinan
pitäjässä; pohjan lev. 8,9 m; kääntösilta.
Rak. 1874-77.

<b>Varkaus</b> on oikeutemme mukaan rikos,
joka käsittää toisen omistaman ja
toisen huostassa olevan irtaimen esineen
luvattoman ottamisen tarkoituksella
omaksi tai toisen hyötymiseksi anastaa
se itselle tai jollekin muulle. Jos
anastetun omaisuuden arvo ei ole 200 mk.
eikä ole olemassa erityisiä syitä,
joitten mukaan v:ta on pidettävä
<sp>törkeänä</sp> v:na, sanotaan v:ta
<sp>näpistämiseksi.</sp> Törkeä on v., kun joku
varastaa kirkosta, postista, kirjastosta,
museosta, suljetusta kirjeestä,
sisäänmurtautuen, laitumelta, hädässä olevalta,
vaatteista, joita toinen pitää yllä j. n. e.
(Rikoslaki 28:s luku, osaksi muutettu
21/5 1921). <sp>Ryöstön tapainen</sp> v.
on olemassa, jos se, joka verekseltä
tavataan näpistämisestä, varastamasta tai
murtautumasta tai sellaista yrittämästä,
on, saadaksensa pitää tavaran tai
täyttää rikoksensa, toiselle tehnyt väkivaltaa
tai käyttänyt uhkausta, jossa pakottava
hengen tai terveyden vaara on tarjona
(Rikoslaki 31:3).

<b>Varkaus,</b> teollisuuskeskus,
Leppävirran kunnassa; muodostaa oman
tehdasseurakunnan. 2,500 as. A. Ahlström o.-y:n
omistamat V:n tehtaat, joihin kuuluu
sahalaitos, puuhiomo, selluloosa- ja
paperitehdas, konepaja, valimo,
laivaveistämö, voima-asema, faneeritehdas ja
tiilitehdas. Yhteiskoulu. Haararata
Huutokoskelle (18 km, valmistui 1914).
Suunniteltuun V:n kuntaan tulisi kuulumaan
myös Joroisten puolella oleva
Lehtoniemen tehdasalue. V. valloitettiin
punaisilta vapaussodan aikana 23/2 1918. ks.
kuvaliitettä <sp>Puuteollisuus.</sp>

<b>Varma.</b> <sp>Keskinäinen Paloapuyhdistys</sp>
V., per. 1920, Tampereella, Vakuutuskanta
31/12 1927 610 milj. mk.

<b>Varmentaa,</b> kontrasigneerata (ks. t.).

<b>Warmholtz</b> <i>[-ts],</i> <sp>Carl Gustaf</sp>
(1713-85), ruots. oppinut, hesseniläinen
hovineuvos. Julk. luettelon ruots. hist.,
maantiet, y. m. kirjallisuudesta
„Bibliotheca historica sveo-gothica".

<b>Warming,</b> <sp>Johannes Eugenius</sp>
(1841-1924), tansk. kasvitieteilijä, v:sta
1882 prof. Tukholmassa, v:sta 1885
Kööpenhaminassa; etevä kasvimaantieteillä
ja kasvimorfologi, ekologisen kasvimaantieteen
perustaja. Julk. m. m. „Den almindelige
Botanik" ja „Plantesamfund".

<b>Varmistin,</b> ampuma-aseissa oleva laite,
jolla estetään ladattu ase vahingossa
laukeamasta. Myöskin käsikranaateissa,
ammuksissa j. n. e. on v.

<b>Varmistuskirja,</b> sertifikaatti (ks. t.).

<b>Varmuuskertoin,</b> lujuuslaskuissa
käytetty luku, joka ilmaisee, monesko osa
sallittu rasitus on murtorasituksesta.
Henkilöhissien nostoköyden v. esim. on
10, tavarahissien 6, s. o. köysi kestää
10 à 6 kertaa suuremman kuin sallitun
kuormituksen, ennenkuin katkeaa.

<b>Varmuuslamppu,</b> Davyn varmuuslamppu (ks. t.).

<b>Varna,</b> Bulgaarian tärkein
satamakaup., Mustanmeren rannalla.
Maataloustuotteiden vientiä. Metropoliitan
istuin. 52,000 as.

<b>Warneck,</b> <sp>Gustav</sp> (1834-1910), saks.
teologi. Toimitti perustamaansa aikakauslehteä
„Allgemeine Missions-Zeitschrift", julk.
„Evangelische Missionslehre", „Abriss einer
Geschichte der protestantischen Missionen".

<b>Warnemünde</b> <i>[-y'-],</i> kaup.
Mecklenburg-Schwerinissä, Saksassa, Itämeren
rannalla, Warnow-joen suussa. Rostockin
ulkosatama. Kylpypaikka. Höyrylautta-yhteys
Gjedseriin (Tanskaan). 6,500 as.
— W. kuului Ruotsille 1631-1714.

<b>Warner</b> <i>[uō'nə],</i> <sp>Susan</sp> (1819-85),
amer. kirjailijatar, salanimi <sp>Elisabeth
Wetherell.</sp> Teoksia: sentimentaalinen
romaani „The Wide, Wide World".

<b>Varnhagen von Ense</b> <i>[farnhā- fon enzə],</i>
<sp>Karl August</sp> (1785-1858), saks. kirjailija.
Teoksia: „Goethe in den Zeugnissen der Mitlebenden",
,,Denkwürdigkeiten". — V:n puoliso <sp>Rahel</sp>
(1771-1833), o. s. <sp>Levin,</sp> oli keskeisenä
henkilönä siinä kirjallis-tieteellisessä
seurapiirissä, joka kokoutui heidän kodissaan.
Kirjeenvaihto julkaistu. [Key (ruots., 1918).]

<b>Varnhemin luostari,</b> cisterciläisluostari
Keski-Ruotsissa, Skarasta itään. Luostari
perustettiin 1148, tanskalaisten polttama
1566. Restauroidussa luostarikirkossa Birger
Jaarlin ja kuninkaiden hautoja.

<b>Varoitus,</b> virkavirheestä, viran- ja
toimenhaltijoille määrättävä rangaistus,
joka sisältää julkisen nuhteen. V. voi olla
sellainen, että se merkitään nimikirjaan,
tai sellainen ettei merkintää nimikirjaan
tehdä.

<b>Varolaitteet</b> l. <sp>suojeluslaitteet</sp>
ovat tav. lain säätämiä laitteita, joitten
tarkoituksena on teollisuudessa suojella
henkeä ja terveyttä sekä estää vahinkoja,
esim. aitaukset hihnojen ympärillä,
suojuskourut sirkkelisahan terien päällä,
</chapter>

<chapter name="Varonen-Varsi">
itsesulkeutuvat palo-ovet, tomunaamarit.
ks. myös <sp>Sähköteknilliset varolaitteet.</sp>

<b>Varonen,</b> <sp>Matti</sp> (1861-1911),
kansa-tieteilijä ja koulumies. Julk. „Suomen
kansan muinaisia taikoja. I. Metsästystaikoja.
II. Kalastustaikoja", „Vainajainpalvelus
muinaisilla suomalaisilla".

<b>Varoventtiili,</b> höyryn t. m. paineesta
aukeneva venttiili, jonka tarkoituksena
on estää painetta nousemasta yli sallitun
määrän. Venttiilin lautanen on kuormitettu joko
vivulla ja painolla tai jousella.
<sp>Korkeanousu-v:ssä</sp> nousee venttiilin
lautanen niin, että venttiili heti puhaltaa
täydeltä aukolta.

<img 1>
Varoventtiili.
</img>

<b>Varpaisjärvi,</b> kunta Kuopion läänissä,
Pohjois-Savossa, Savon radan itäpuolella:
480,0 km<sup>2</sup>, 5,512 as. (1927).

<b>Varpakylä,</b> Suojärven kirkonkylä.

<b>Varpekansi,</b> <sp>laidekansi, kantäkki,</sp>
aluksen varsin, kantta ympäröivä kansipalkkeihin
ja panttureihin kiinnitetty paksumpi ja vahvempi
kannen osa.

<b>Varppi,</b> <sp>trossi,</sp> paksu hinausköysi.

<b>Varpu,</b> hyvin matala pensas.

<b>Varpunen</b> <i>(Passer),</i> peipposlintujen
heimoon kuuluva lintusuku. <sp>Koti-v.</sp>
<i>(P. domesticus),</i> 15-18 cm pitkä,
ruskean, mustan ja harmaan kirjava,
uroksella kurkku musta. Euroopassa,
Keski- ja Itä-Aasiassa, ihmisen kuljettama
Pohjois-Amerikkaan ja Austraaliaan. Yleinen
koko Suomessa. Syö viljaa ja hedelmiä
sekä hätyyttää hyödyllisiä pikkulintuja.
Pesä rakennusten seinämillä, pöntöissä,
halkopinoissa y. m. Munia 4-7, valkeat,
harmahtavat, tummatäpläiset. Tekee
vuodessa ainakin 2 poikuetta. <sp>Metsä-v.</sp>
<i>(P. montanus),</i> koti-v:n näköinen,
mutta vähän pienempi, posket valkoiset,
keskellä musta täplä. Laatokan itä- ja
pohjoispuolella paikoitellen yleinen,
muualla Suomessa satunnaisena. Sopuisampi
kuin ed. laji.

<img 1>
Metsävarpunen.
</img>

<b>Varpushaukka</b> <i>(Accipiter nisus),</i>
kanahaukan näköinen ja lähisukuinen,
sitä pienempi (koiras 32-34, naaras
38-40 cm) petolintu. Vanha koiras
selkäpuolelta siniharmaa, vatsapuoli
valkoinen ruskeanpunaisin poikkijuovin
kirjailtu; vanhan naaraksen selkäpuoli
ruskeanharmaa, vatsapuolen poikkijuovat
ruskeat. Yleinen Etelä- ja Keski-Suomessa,
pohjoisempana harvalukuinen. Rohkea
ja sisukas pikkulintujen surmaaja. Pesä
puussa; munia 4-5, valkeat, vihreähköt,
ruskeatäpläiset.

<img 1>
Varpushaukka.
</img>

<b>Varpushaulit,</b> pienintä lajia olevat
haulit, n. unikon siementen kokoiset.

<b>Varpuslinnut</b> <i>(Passeres),</i> lintulahko,
jonka lajien tunnusmerkillisimpänä
ominaisuutena ovat istuma jalat. Poikaset
kuoriutuvat sokeina ja alastomina.
Useimmat v. ovat pienikokoisia (varislinnut
suurehkoja). Pesät taidokkaasti valmistetut.
Useimmilla laulutaito.

<b>Varpuspöllö</b> <i>(Glaucidium passerinum),</i>
pienin pöllömme, 16-19 cm pitkä, selkäpuoli
harmaanruskea, valkopilkkuinen, vatsapuoli
ruskeahko, tummatäpläinen ja -viiruinen.
Rohkea pikkulintujen ahdistaja, syö myös
pikkujyrsijöitä. Koko maassamme, kaikkialla
harvalukuisena. Pesä puunkoloissa, kannoissa
j. n. e. Munia 3-7, valkoiset.

<b>Warranted</b> <i>[uo'rəntid]</i> (engl.), taattu,
todistettu (engl. tavaroissa).

<b>Varrantti</b> (engl.), yleisen
talletusmakasiinin antama todistus siitä, että
tavara on sinne talletettu (Asetus yleisistä
talletusmakasiineista 30/9 1892; Julistus 25/5 1893).

<b>Varreton,</b> kokonuotti (ks. t.).

<b>Warrington</b> <i>[uo'riŋtən],</i> kaup.
Länsi-Englannissa, Mersey'n varrella,
Liverpoolista itään. Rauta- ja nahkateoll.
80,000 as.

<b>Varro,</b> <sp>Marcus Terentius (Reatinus)</sp>
(116-27 e. Kr.), roomal. kirjailija. Kirjoittanut
teoksia maanviljelyksestä ja latinan kielestä;
muut hävinneet.

<b>Varsi,</b> se korkeampien kasvien
muoto-opillinen perusosa, joka kannattaa lehtiä.
V. syntyy alkiosilmun kehittyessä, on
tav. liereä, pysty, maanpäällinen. V:n
haarat syntyvät lehtihankoihin ja
muodostuvat v:n ulko-osista, ulkosyntyisestä
Solukkojen laadun mukaan erotetaan
<sp>ruohomaisia</sp> ja <sp>puutuneita</sp> v:ia.
Maanalaisia v.-muotoja ovat <sp>juurakko, mukula</sp>
ja <sp>sipuli.</sp> Muodolleen muuttuneita v:ia ovat
kärhioksat, oraoksat, laakaversot, kaktusten varret,
maata pitkin suikertavat rönsyt y. m. —
V:n rakenne: nuoressa v:ssa on uloinna
</chapter>

<chapter name="Varsimätä-Varsta">
päällysketto, sen alla perussolukkoa ja
tässä johtojänteet; näiden ulkopuolella
olevaa v:n osaa sanotaan <sp>kuoreksi,</sp>
sisäpuolella olevaa <sp>ytimeksi;</sp>
vanhemmissa puutuneissa v:issa on
pintasolukkona korkkia, sisäosissa on
johtojänteiden puuosa pääosana.

<b>Varsimätä,</b> kansanomainen nimitys,
jolla tarkoitetaan nuorten taimien varsia
tuhoavia tauteja. V:n aiheuttavat eräät
bakteerit ja sienet. V.-tauteja ovat m. m.
perunakolera (ks. t.) ja siksi kehittyy
myös perunarutto (ks. t.). Kaalin,
lantun, juurikkaiden y. m. taimien v:n
aiheuttajia ovat erinäiset <i>Pythium</i>-suvun
sienet. V. esiintyy liian tiheässä,
lämpimässä ja kosteassa kasvavissa taimissa.
Vastustuskeinoja: harvempi kylvö, varhainen
kitkeminen, voimakas harvennus.

<b>Varsinais-Suomen saaristo,</b> Turun
saaristo (ks. t.).

<b>Varsinais-Suomi,</b> Suomen hist.
maakunta, mantereen lounaiskolkassa.
Käsittää eteläosan Turun ja Porin lääniä;
pohjoisimmat pitäjät ovat Pyhämaa,
Pyhäranta, Laitila, Yläne ja Pöytyä.
Saaristo Kihtiin asti kuuluu myös V:een.
V. on matalahkoa mäkimaata. Verraten
myöhään merenpohjasta noussut
rantavyöhyke en hedelmällistä savimaata.
Järviä on vähän, pieniä jokia monta. —
V:ssa on paljon kivi- ja pronssikautisia
löytöjä, mutta vakinainen talonpoikaisasutus
alkaa vasta Kristuksen syntymän
aikoina (rautakaudella). Pakanuuden ajan
päättyessä on kiinteätä asutusta V:n
melkein koko rannikkoalueella, kun taas
sisäosat ovat tulleet asutuiksi vasta hist.
kaudella. Vrssa on lukuisia hist. merkki-
paikkoja: kuuluisia kartanoita, vanhoja
kivikirkkoja, Turun, Naantalin y. m. hist.
muistot. V:n alkuperäinen nimi Suomi
on siirtynyt koko maamme nimeksi. V:n
länsiosasta (Vehmaan kihlakunta) an
käytetty <sp>Vakka-Suomen</sp> nimeä ja
koko V:sta toisintonimeä <sp>Turunmaa,</sp>
ks. <sp>kuvaliitettä.</sp>

<b>Varsova</b> (puol. <i>Warszawa</i>), Puolan
linnoitettu pääkaup., Veikselin varrella.
Yliopisto ja korkeakouluja. Goottilainen
P. Johanneksen tuomiokirkko y. m.
keskiaikaisia kirkkoja, kunink. linna osittain
keskiajalta, Lazienkin huvilinna
1700-luvulta, Willanowin huvilinna kaupungin
ulkopuolella. Vilkasta kauppaa. Metalli-,
kutoma- ja nahkateoll. 1 milj. as. —
V. 1656 ruotsalaiset ja brandenburgilaiset
läh. V:aa voittivat puolalaiset, 1794 ja
1831 sen valloittivat venäläiset;
keskusvaltojen miehittämä 1915-18.

<img 1>
Varsova. Suuri Teatteri.
</img>

<b>Varsovan suurherttuakunta</b> ks. <sp>Puola,</sp>
III osa, p. 998.

<b>Varsta,</b> yhdestä puunkappaleesta tehty
puimaväline, jolla riihen permannolle
levitettyjä olkia lyödään jyvien irroittamiseksi
niistä. <sp>Riusa, riutta, linkku-v. l. mutka</sp>
eroaa varsin. v:sta siinä, että maahan tapaava
osa on kiinnitetty varsiosaan tapilla tai
nahkahihnalla.

<img 1>
Varstoja.
</img>
</chapter>

<chapter name="Vartalo-Vasara">
<b>Vartalo,</b> <i>kielit.,</i> se sanan osa, joka
jää jäljelle, kun taivutuspääte erotetaan.
Vokaaliin päättyvää v:oa sanotaan vokaali-v:ksi,
konsonanttiin päättyvää konsonantti-v:ksi.

<b>Wartburg</b> <i>[-rhj],</i> linna Keski-Saksassa,
Thüringenissä,  Eisenachin lähellä,
rak. 1067-73. Luther oleskeli W:ssa 1521-22.

<img 1>
Wartburg.
</img>
— <b>Wartburgin laulukilpailu,</b>
tarun mukaan 1206 tai 1207 tapahtunut
kilpalaulanta saks, runoilijoiden kesken.

<b>Warthe</b> <i>[vartə],</i> Oderin suurin
lisäjoki oikealta. 712 km pitkä.

<b>Vartiolaiva,</b> taisteluvalmis sota-alus,
joka suorittaa poliisi- tai vartiopalvelusta
satamassa tai merellä.

<b>Vartiopalvelus,</b> <i>sot.,</i> käsittää
sotilaslipun, valtion omaisuuden ja pidätettyjen
henkilöiden vartioimisen, järjestyksen
ylläpitämisen varuskunnassa, määrättyjen
henkilöiden suojelemisen ja palveluksen
kunnianosoituksissa. Vartioita on upseeri-
ja aliupseerivartioita. <sp>Vartiomieheksi</sp>
nimitetään vartiopaikkaan asetettua sotilasta.

<b>Vartsala,</b> lastauspaikka Halikossa.

<b>Varuna,</b> int. jumaluusolento. Esiintyy
Mitran kanssa siveellisen maailmanjärjestyksen
vartijana.

<b>Varus,</b> <sp>Publius Quintilius</sp>
(k. 9 j. Kr.), Germaanian käskynhaltija
6-9 j. Kr., Arminiuksen perinpohjin
voittama Teutoburgin metsässä, minkä
jälkeen V. teki itsemurhan.

<b>Varuskunta,</b> garnisoni (ks. t.).

<b>Varusmestari,</b> aliupseeri, joka hoitaa
komppanian kalustoa, vaatetus- ja varusvarastoa.

<b>Varvasastujat,</b> ne imettäväiset, joilla
käydessä vain varpaat koskettavat maahan
(esim. kissaeläimet). Niitä v:ia, jotka astuvat
vain varpaiden kärjillä (kavioeläimet) sanotaan
<sp>kärkiastujiksi.</sp>

<b>Warwick</b> <i>[uo'rik],</i> kaup.
Keski-Englannissa, Avonin varrella. Komea
linna (osittain 1300-luvulta), jossa
suuria taideaarteita. 14,000 as.

<b>Warwick</b> <i>[uo'rik],</i> <sp>Richard
Neville</sp> (1428-71), W:n jaarli, tunnettu
nimellä „kuninkaantekijä". Vangitsi 1460
kuningas Henrik VI:n ja sai aikaan,
että Yorkin Rikardin poika Edvard
tunnustettiin kuninkaaksi (Edvard IV).
Tämän kanssa riitauduttuaan pakeni
Ranskaan, palattuaan pakotti Edvard IV:n
pakenemaan ja teki Henrik VI:n uudestaan
hallitsijaksi. Kaatui taistelussa Edvard
IV:tä vastaan.

<b>Vasaborg</b> <i>[vāsaborj],</i> Laitilan ja
Uudenkirkon käsittänyt kreivikunta (1646-80),
oli Kustaa II Aadolfin aviottomalla pojalla
Kustaa Kustaanpojalla.

<b>Vasalli</b> ks. <sp>Läänityslaitos.</sp>

<b>Vasaorden</b> <i>[vā-],</i> <sp>Vaasantähdistö,</sp>
ks. <sp>Ritarimerkit</sp> (myös kuva).

<b>Vasara</b> ks. <sp>Kuuloluut.</sp>

<b>Vasara,</b> hyvin yleinen iskevä työase.
<i>Käsi-v:ssa</i> on pää l. järkäle kiinnitetty
puuvarteen. Järkäleen muoto ja suuruus

<img 1>
Vipuvasara.
</img>
vaihtelee riippuen tarkoituksesta, mihin v:aa
käytetään. Vaski- ja peltisepän v:oita ovat:
kiilloitus-, venytys-, pakotus-, silitys-,
palko-, reuna-, vako-, käärin-, lautaa-,
pohja- l. syvä-v.: takosepän v:t ovat
takoma-v. ja moukari l. palja sekä väliaseet:
asetin-, venytys-, silitys- ja muotti-v.
— <i>Kone-v:t</i> saavat liikkeensä
vesirattaasta (vesi-v., väki-v.), josta
tuleva voima vaikuttaa v:n varteen.
Näitä ovat erilaiset n. s. vipu-v:t. Oman
ryhmänsä muodostavat suuntais-v:t, joissa
järkäle liikkuu johdepintojen välissä. —

<img 1>
Pudotusvasara.
</img>
<img 1>
Ilmajoustinvasara.
</img>
<i>Siirtovoima-v:t</i> saavat liikkeensä
voimansiirtimistä. Pudotus-v:n l. heijarin
järkäleen nostaa hihna tai kahden pyörän
väliin puristuva lauta (hankaus-v.),
jousi-v:ssa on järkäleen ja käyttimen välissä
teräsjousi. Ilmajoustin-v:ssa on järkäleeseen
yhdistetty mäntä, joka liikku
</chapter>

<chapter name="Vasarahai-Washington">
kammesta liikkeensä saavassa silinterissä
ja jolle ala- ja yläpuolelle puristuva
ilma antaa joustavan liikkeen.
Ilmavissa on erikoinen mäntä silintereineen,
joka imemällä ja puristamalla liikuttaa
omassa silinterissään liikkuvaa järkälettä.
— <i>Höyry-v.</i> (ks. t.). — <i>Paineilma-v:t,</i>
pneumaattiset v :t, ks. <sp>Paineilma.</sp> —
<i>Sähkö-v:ssa</i> on sähkömoottori, joka
kämmen tai paineilman välityksellä liikuttaa
järkälettä. — <i>Peukalo-v:ssa</i> akseliin
kiinnitetty nokka l. peukalo nostaa järkäleen,
jonka jousi sitten panee iskemään
(viilanhakkuu- ja levynpakotus-v:t).
Sähköpeukalo-v:oissa on sama ajatus, mutta
akselia pyörittää letkuakselin
välityksellä sähkömoottori.

<b>Vasarahai</b> <i>(Zygæna malleus),</i>
Atlantissa ja Välimeressä elävä 3-4 m
pitkä hai, jonka pää on sivuillepäin levinnyt
vasaran muotoiseksi. Synnyttää n. 40 elävää
poikasta. V:ta pyydetään sen rasvaisen maksan
vuoksi.

<img 1>
Vasarahai.
</img>

<b>Vasarajako,</b> hammarskipt (ks. t.).

<b>Vasari</b> <i>[-ā'ri],</i> <sp>Giorgio</sp>
(1511-74), it. arkkitehti, taidemaalari ja
-historioitsija. Kakentanut Firenzen Uffizi't (ks. t.).
Julk. kuuluisan us. kielille m. m. ruotsiksi
käännetyn elämäkertateoksen it. renessanssitaiteilijoista.

<b>Vasa sacra</b> (lat.), „pyhät astiat",
jumalanpalveluksessa käytetyt astiat,
kuten kalkit, monstranssit y. m.

<b>Wasastjerna</b> <i>[vāsašärna],</i> <sp>Abraham</sp>
(1746-1815), alk. <sp>Falander,</sp> vaasalainen
liikemies, us. pormestarina ja valtiopäivillä. —
<b>Wasastjerna,</b> <sp>Nils</sp> (s. 1872), suom.
huonekaluarkkitehti. — <b>Wasastjerna,</b> <sp>Oskar</sp>
(1819-89), suom. suku tieteilijä. Teoksia: „Ättartaflor
öfver den på Finlands riddarhus introducerade adeln"
(1879-81). — <b>Wasastjerna,</b> <sp>Torsten</sp>
(1863-1924), suom. taidemaalari. Maalannut maisema-
ja henkilökuvia.

<b>Vasco da Gama</b> ks. <sp>Gama,</sp> Vasco da.

<b>Vasektomia</b> (lat. ja kreik.), leikkaus,
jossa jokin verisuonen osa poistetaan.

<b>Vaseliini,</b> vuoriöljyn tislauksen
korkeassa lämpötilassa kiehuva jaoite,
sisältää parafiinihiilivetyjä. Saadaan
kuumentamalla rikkihapon kera niitä tisleitä,
joiden kiehumapiste on yli 300°. Syntyvä
kirkas, sula v. pestään ja suodatetaan
hiilisuodattimella. Tulos on
<sp>keltaista</sp> v:ia. Puhdistamalla ja
valkaisemalla saadaan tästä <sp>valkoista</sp>
v:ia. V. ei liukene veteen, ei härskiinny.
Käytetään voiteluaineena, nahkateollisuudessa,
salvoihin y. m. vrt. <sp>Vasogeeni.</sp>

<b>Vasemmisto,</b> radikaalisista puolueista
käytetty nimitys. vrt. <sp>Oikeisto.</sp>

<b>Wasenius</b> <i>[-ē'-],</i> <sp>Carl Gustaf</sp>
(1821-99), musiikinopettaja, kapellimestari ja
säveltäjä. Toimi 1859-68 Turun tarkk'ampujapataljoonan
kapellimestarina, sitäpaitsi 1861-68 Turun
amatööriorkesterin ja 1868-72 Soitannollisen Seuran
orkesterin johtajana. V. 1877 W. perusti urkuri
Pahlmanin kanssa Turkuun lukkari-urkurikoulun. —
<b>Wasenius,</b> <sp>Gustaf Otto</sp> (1789-1852),
helsinkiläinen liikemies. Per. 1823 hänestä nimensä
saaneen kirjakaupan ja 1829 sanomalehden
Helsingfors Tidningar. Hänen poikansa <sp>Adolf
Fredrik</sp> W. (1829-1903) oli liike- ja
valtiopäivämies. — <b>Wasenius,</b> <sp>Karl
Fredrik</sp> (1850-1920), „Hufvudstadsbladetin"
musiikkiarvostelija (nimim. <sp>Bis</sp>),
C. G. W:n poika. — <b>Vasenius,</b> <sp>Valfrid</sp>
(1848-1928), kirjallisuudentutkija, G. O. W:n
poika, ylim. prof. 1902-08. Julk.
kirjallisuusluetteloja „Suomalainen kirjallisuus"
v:een 1900, oppikirjoja sekä tutkimuksia Ibsenistä
ja Runebergista (m. m. „Runeberg Suomen kansan
runoilijana"), teoksen „Runous ja elämä",
pääteos ,,Z. Topelius" (v:een 1928 5 osaa).

<img 1>
V. Vasenius.
</img>

<b>Vasenkätisyys</b> johtuu siitä, että
isojen aivojen oikean puoliskon liikekeskus
toimii harjaantuneemmin kuin vasen
(normaalisilla, oikeakätisillä henkilöillä
päinvastoin).

<b>Washington</b> <i>[uo'šiŋtən],</i> valtio (v:sta
1889) Yhdysvaltain luoteiskulmassa, Kanadan
rajalla; 179,032 km<sup>2</sup>, 1,4 milj. as.
Kaskadivuorten itäpuolella oleva osa aukeata
laavatasankoa, jossa syviä rotkolaaksoja;
länsipuolella hedelmällinen laakso. Vehnän
ja hedelmäin viljelystä, metsänhoitoa,
puuteollisuutta, kalastusta, vuorityötä
(kivihiiltä). Pääkaup. <sp>Olympia,</sp>
suurin kaup. <sp>Seattle.</sp>

<b>Washington</b> <i>[uo'šiŋtən],</i>
Yhdysvaltojen pääkaup. Columbian
liittopiirikunnassa, Potomac-joen
rannalla, lähellä Atlanttia, W. on
kauniilla paikalla ja
</chapter>

<chapter name="Varsinais-Suomi">
<b>VARSINAIS-SUOMI</b>

<img 1>
1. Paimiolainen viljelysmaisema.
</img>

<img 1>
2. Uskela, taustassa Isokylä.
</img>

<img 1>
3. Talo Angelniemellä.
</img>

<b>VARSINAIS-SUOMI</b>

<img 1>
4. Kaarinan kirkko.
</img>

<img 1>
5. Maaria. Isotalo.
</img>

<img 1>
6. Saaristomaisema Rymättylästä.
</img>
</chapter>

<chapter name="Washington-Vaskikäärme">
<img 1>
Washington. Capitolium.
</img>
säännöllisesti rakennettu, leveitä
puistokatuja ja suuria puistoja. Yhdysvaltojen
kongressitalo Capitolium, presidentin
asunto „valkea talo", us. hallintorakennuksia

<img 1>
Washington. Valkea talo.
</img>
ja muistopatsaita. Us. yliopistoja (m. m.
Washingtonin), Carnegieinstituutti. 450,000 as.
— W. perustettiin 1791 pääkaupungiksi.

<b>Washington</b> <i>[uo'šiŋtən],</i> <sp>Booker</sp>
(n. 1859-1915), amer. neekeri ja neekerien
oikeuksien puoltaja, v:sta 1881 Alabaman valtiossa
olevan neekerikorkeakoulun johtaja. Teoksia: „Ylös
orjuudesta" (suomen.). — <b>Washington,</b>
<sp>George</sp> (1732-99), amer. valtiomies.
Yhdysvaltojen vapaussodan johtajana
1775-83 ja ensim. presidenttinä 1789-97
W. on valtakunnan vars. luoja. Presidenttinä
W. ylläpiti puolueettomuuspolitiikkaa ja
vältti vallankumoussotien aikana rikkomasta
välejä Englannin kanssa. Amerikassa pidetään W:ia
oikeana tasavaltalaisen miehen perikuvana
[Kivekäs (1916).]

<b>Washingtonin konferenssi</b> <i>[uo'šiŋ-],</i>
presidentti Hardingin kutsusta Washingtonissa
1921-22 pidetty konferenssi, jonka tarkoituksena
oli asevarustusten vähentäminen ja Tyynenmeren
valtiollisten kysymysten järjestely. Edellisessä
kysymyksessä päästiin eräisiin tuloksiin
merivarustelujen alalla; Yhdysvallat, Englanti,
Japani, Ranska ja Italia sopivat keskenään m. m.
panssarilaivastonsa keskinäisestä suhteesta 15
vuoden ajaksi (suunnilleen suhteessa 5, 5, 3,
1 2/3 ja 1 2/3). Jälkimmäisessä kysymyksessä
Englannin-Japanin liiton sijaan
solmittiin erikoinen Tyynenmeren sopimus
Yhdysvaltojen, Japanin, Englannin ja
Ranskan kesken; siinä nämä valtiot
tunnustivat toistensa saariomistukset
Tyynessämeressä (tämä Yhdysvaltain ja
Japanin välisen jännityksen lieventämiseksi).
Kiinan suhteen tehtiin „yhdeksän vallan
sopimus", joissa sopimuksentekijät
suostuivat ottamaan huomioon Kiinan
hallituksen valtiollisen ja taloudellisen
itsenäisyyden lisäämistä koskevia
kiinalaisten toivomuksia.

<b>Vasikkaripuli,</b> erinäisten bakteerien
aiheuttama akuuttinen tarttuva vasikkatauti;
ilmenee tav. ensimmäisinä syntymän jälkeisinä
päivinä. Oireet: ankara ripuli, kuume,
voimattomuus ja ruokahalun puute. Eläimistä
kuolee n. 80 %. Hoito: desinfioiminen ja
seerumhoito.

<b>Vasikkasaari.</b> 1. Koiviston pitäjään
kuuluva erittäin rikaskasvistoinen pieni
saari Suomenlahden itäosassa. — 2.
Puolustuslaitoksen hallussa oleva saari
Santahaminan ja Helsingin välillä.

<b>Vasilij III</b> (k. 1533), Moskovan
suuriruhtinas 1505-33. Liitti Moskovaan
Pihkovan ja Smolenskin. — <b>Vasilij Šuiskij</b>
(k. 1612), Venäjän tsaari 1606-10. Pääsi
hallitsijaksi murhauttamalla ensim.
Vale-Dimitrijn. Sai Kaarle IX:ltä apua
puolalaisia vastaan, mutta nämä voittivat
ruots.-ven. armeijan, minkä jälkeen hän.
menetti valtaistuimensa.

<b>Vasjugan,</b> Obin vasen lisäjoki,
Länsi-Siperiassa. Laskee Narymin alapuolella
Obiin. N. 1,200 km pitkä.

<b>Vaski,</b> pronssin tai kuparin vanha nimitys.

<b>Vaskikala</b> <i>(Spinachia spinachia),</i>
rautakaloille lähisukuinen 10-14 cm pitkä
merikala, jonka selkäevän edessä 14-15
piikkiä. Harvinainen maamme etelä- ja
lounaisrannikolla, Suursaaren rannoilla
yleisempi.

<b>Vaskikäärme</b> l. <sp>vaskitsa</sp>
<i>(Anguis fragilis),</i> sisiliskoihin
kuuluva käärmeenmuotoinen raajaton matelija.

<img 1>
Vaskikäärme.
</img>
</chapter>

<chapter name="Vaskiluoto-Vastahaaste">
<b>Vaskiluoto</b> (ruots. <i>Vasklot</i>), n. 1 1/2 km.
pitkä, 1 1/4 km leveä saari Vaasan edustalla
manteren äärellä, Vaasan ulkosatama.
Sokeritehdas y. m. teollisuuslaitoksia.
Satamarata.

<b>Vaskio,</b> rukoushuonekunta Halikossa.

<b>Vaskipiirros,</b> <sp>kuparipiirros,</sp>
lienee peräisin 1400-luvulta ja alk. saks.
keksintö. Tosin oli jo vanhalla-ajalla
tapana kaivertaa metalliesineihin
koristuksia ja täyttää nämä uurrokset
mustalla värillä (vrt. <sp>Niello</sp>) sekä
piirustuksen tarkistamista varten painaa täten
syntynyt kuva kostealle paperille, mutta
itsenäiseksi graafilliseksi taiteenhaaraksi
v. kehittyi vasta Ylä-Saksassa. —
V.-menetelmä on seuraava. Kovaksi
taotulle ja sileäksi kiilloitetulle ohuelle
kuparilevylle taiteilija kaivertaa
terävällä teräspiirtimellä ensin kuvan
ääriviivat ja sitten suorilla joko
yhdensuuntaisesti tai ristikkäin kulkevilla
viivoilla varjokohdat. Kun levy on
kaivertamisen jälkeen puhdistettu, täytetään
syvennykset painomusteella ja erityisessä
vaskipainossa siirretään kuva paperille.
— V.-taiteen päämestareista
mainittakoon Schongauer, Mantegna, Dürer,
Lucas van Leyden, Marcantonio l.
Raimondi ja Nanteuil. Monet maalaajat
ovat niinikään harjoittaneet v:ta joko
itsenäisenä taiteenhaarana tai jäljentäen
omia ja muitten maalauksia. V:n läheisiä
menetelmiä ovat etsaus (ks. <sp>Syövytys</sp>)
ja teräspiirros.

<b>Vaskipuhaltimet</b> l. <sp>torvisoittimet</sp>
esiintyvät orkesterissa erityisenä ryhmänä
puupuhaltimien rinnalla (vrt. <sp>Puhallussoittimet</sp>).
V. jakautuvat kolmeen alaryhmään, trumpetit eli
oikotorvet, valthornit eli käyrätorvet
sekä pasuunat. Soinniltaan terävimmät
ovat oikotorvet; käyrätorvien äänessä on
enimmän pehmeyttä ja runollisuutta,
pasuunain soinnissa juhlallisuutta.

<b>Vaskojoki,</b> luonnonkaunis joki Inarin
Lapissa; laskee Paadarjärven kautta Inarinjärveen.

<b>Wasmann,</b> <sp>Erich</sp> (s. 1859), saks.
eläintieteilijä, jesuiitta. Julk.
muurahaisten ja termiittien elämää koskevia
arvokkaita tutkimuksia sekä monistista
maailmankatsomusta vastustavia kirjoituksia.

<b>Vasnetsov</b> <i>[-o'f],</i> <sp>Viktor
Mihajlovitš</sp> (1848-1926), ven. taidemaalari.
Päätyö Kiovan Vladimirin basilikan suurisuuntainen
koristaminen bysanttistyylisillä freskoilla.
Kuva ks. <sp>Venäjän taide.</sp>

<b>Vasogeeni</b> (lat. ja kreik.),
kellanruskea sakea neste, jota valmistetaan
samasta aineesta kuin vaseliiniakin
(ks. t.) ja jota käytetään voiteisiin ja
erilaisten lääkeaineiden m. m. jodin
(jodvasogeeni) liuottimeksi kun niitä
hierotaan ihoon.

<b>Vasomotoriset hermot,</b> verisuonien
lihaksia (suonien supistumista ja
laajentumista aiheuttavia) hennottavat
hermot.

<b>Wassermann,</b> <sp>August von</sp>
(1866-1925), saks. lääkäri, prof. Berliinissä
1902, v:sta 1913 Dahlemin Keisari
Vilhelmin Laitoksen kokeellisen terapian
osaston johtaja. Keksi kuppataudin
seerumdiagnoosin (ks. <sp>Seerumdiagnostiikka</sp>),
n. s. W:n <sp>reaktsionin,</sp> jota nyk.
kaikkialla käytetään taudin toteamiseksi. —
<b>Wassermann,</b> <sp>Jakob</sp> (s. 1873),
juut.-saks. romaanikirjailija, Teoksia: „Nuoren
Renate Fuchs'in tarina" (suomen.), „Casper Hauser",
„Das Gänsemännchen", „Christian Wahnschaffe".

<b>Vasström,</b> <sp>Eric</sp> (s. 1887), suom.
taiteilija, vars. piirtäjä (esim. Uuden
Suomen Matti-kuvat).

<b>Vassy</b> <i>[vasī'],</i> pikkukaup.
Koillis-Ranskassa, Marnen vas. lisä joen Blaisen
rannalla. V:n verilöyly 1562 aloitti hugenottisodat.

<b>Vastaaja,</b> oikeudenkäynnissä, varsinkin
siviiliasioissa, se riitapuoli, johon
kanne on kohdistettu. Rikosasioissa
sanotaan v:aa yleensä syytetyksi.

<b>Vastaanottokoti,</b> lastensuojelualaan
kuuluva täyshuoltola, johon alaikäisiä
voidaan sijoittaa tilapäishoitoon. V.
toimii lastensijoituksen väliasteena
tapauksissa, jolloin turvattomaksi jäänyt lapsi
on nopeasti toimitettava hoitoon; se tekee
mahdolliseksi lapsen ruumiillisen ja
sielullisen tarkkailemisen, mikä on tarpeen
sen oikealle sijoitukselle. Tällaisia
laitoksia on meillä us. lastensuojeluviranomaisilla
ja joillakin yksityisillä järjestöillä.
Valtio omistaa Laukaan pitäjässä Järvilinnan
vastaanottolaitoksen, johon sijoitetaan
viranomaisten korjaamia rikoksen tehneitä
tai muita pahantapaisia alaikäisiä.

<b>Vasta-aurinko,</b> auringonsapen
yhteydessä auringon vastaisessa pisteessä
taivaalla joskus havaittu valoilmiö.

<b>Vastaava,</b> kirjanpidossa kreditin suom. nimitys.

<b>Vastaava toimittaja,</b> aikakautisen
painokirjoituksen päätoimittaja, joka
valvoo painokirjoituksen julkaisemista ja
määrää sen sisällyksen sekä on
määrätyin edellytyksin vastuunalainen
painokirjoituksesta (Painovapauslaki 4/1 1919).

<b>Vastahaaste.</b> Kun joku on haastattanut
toisen oikeuteen ja haastettu ottaa
</chapter>

<chapter name="Vastahohde-Vastus">
haasteen samassa tai sen yhteydessä
olevassa asiassa haastajaa vastaan, on tämä
haaste v., ja kanne, jota v:n perusteella
ajetaan, <sp>vastakanne</sp>
(Oikeudenkäymiskaari 11:6).

<b>Vastahohde,</b> eläinratavalon joskus
näkyvä voimakkaampi hohde 180°
etäisyydellä Auringosta.

<b>Vastakirja,</b> varsinaisten
kirjanpitokirjojen ohella pidetty kirja, joka
tarkoittaa liikevaihdon tai jonkin sen osan
kontrolloimista, esim. v. joka annetaan
myymälästä liiketuttavalle ja johon
merkitään kaikki hänen ostoksensa.

<b>Vastakohta</b> ks. <sp>Kontraarinen.</sp>

<b>Vastalause,</b> tahdonilmaisu, jolla joku
ilmaisee eriävän mielipiteensä tai
sanoutuu vapaaksi siitä vastuunalaisuudesta,
joka jostakin päätöksestä voi aiheutua,
tai pidättää itselleen jonkin oikeuden tai
vaatimuksen.

<b>Vastaluku,</b> vastakkainen luku.
Annetun luvun v. on se luku, joka lisättynä
tähän antaa summaksi nollan. vrt.
<sp>Negatiiviset luvut.</sp>

<b>Vastamerkki,</b> kauppaliikkeessä
eräänlainen väliaikainen menotodiste; myös
pieni kuitti, joka us. oikeuttaa alennukseen.

<b>Vastarinta virkamiehelle virkatoimessa</b>
ks. <sp>Väkivaltainen puuttuminen virkatoimeen.</sp>

<b>Vastauskonpuhdistus,</b> <sp>kontrareformatsioni
l. katolinen reaktsioni,</sp> 1500-luvun
keskivaiheilta 1600-luvun loppupuolelle asti
room.-kat. kirkossa esiintynyt uskonnollis-kirkollinen
uudistusliike, joka pyrki elvyttämään ja
lujittamaan ja ulospäin laajentamaan
katolisuutta nostattamalla taistelun
protestanttisuutta vastaan sen tuhoamiseksi.
Tridentin kirkolliskokouksen (1545-63)
päätösten pohjalla ja jesuiittaveljeskunnan
johdon varassa kehittyen v. johti
uskonsotiin 1500- ja 1600-luvuilla.

<b>Vastavaikutus</b> ks. <sp>Vaikutuksen
ja vastavaikutuksen laki.</sp>

<b>Vastavaikutusratas,</b> <sp>Segnerin
vesiratas,</sp> fys. koje, silinterin
muotoinen, pystyakselissa pyörivä säiliö,
jonka alaosassa on purkausputket, jotka
kaikki aukeavat samaan kiertosuuntaan.
Veden purkautumisesta syntyvä
vastavaikutus panee v:n pyörimään
vastakkaiseen suuntaan.

<b>Vastavärit,</b> <sp>täytevärit,
komplementtivärit,</sp> kaksi väriä, joiden
yhtymisestä syntyy neutraalisen harmaa
(tai valkea tai musta) sekoitusväri. vrt.
<sp>Värit.</sp>

<b>Vastike</b> on se korvaus, mikä
aviopuolisojen pesänjaossa on otettava
eräissä tapauksissa huomioon, jos yhteistä
omaisuutta on käytetty toisen aviopuolison
yksityiseksi hyödyksi tai toisen
aviopuolison yksityistä omaisuutta on käytetty
yhteiseksi tai toisen aviopuolison
yksityiseksi hyödyksi (Laki aviopuolisojen
omaisuus- ja velkasuhteista 16/4 1889,
4 luku). — Ansiomaata, mikä pannaan
sen perimysmaan sijaan, jonka joku on
jollakin tavalla toiselle luovuttanut,
sanotaan välistä perintömaan v:ksi, ja on se
samassa asemassa kuin perintömaa
(Maakaari 2:nen luku). Asunto-osakeyhtiössä
sanotaan v:ksi sitä korvausta (vuokraa),
mikä osakkeenomistajain on maksettava
hallitsemistaan huoneistoista yhtiölle
määräajoin (Laki asunto-osakeyhtiöistä
5/2 1926).

<b>Vastikerahasto.</b> Ne apulisät papiston
palkkaamiseksi, joita ei suoriteta
seurakunnista, vaan jotka perustuvat valtion
rahamääräyksiin, kruunun kymmenyksiin
ja muihin senkaltaisiin apulisiin maassa
tai rahassa, pitää, jos nähdään että
jokin seurakunta ei niitä enää tarvitse,
peruuttaa ja näistä varoista tehdä
rahasto, <sp>evankeelis-luterilaisten
seurakuntain</sp> v., josta annetaan
apulisää niille seurakunnille, jotka eivät
itse kykene antamaan papistollensa
riittävää palkkaa (Asetus 5/8 1886, 6 §;
Senaatin kirje 15/2 1898).

<b>Vastikkeet,</b> <sp>sijakkeet,
surrogaatit,</sp> varsinkin pula-aikana
käytetyt aineet, joiden on tarkoitus korvata
vaikeasti saatavia tai kallishintaisia,
tärkeitä kulutusaineita. Esim. pettu,
viljakahvi y. m. V:n suunnittelu on
teollisuuden alalla usein johtanut tärkeihin
keksintöihin kallishintaisten aineiden tai
laitteiden korvaamiseksi täysin yhtä
hyvillä, mutta huokeammilla.

<b>Vastus,</b> <sp>vastustus,</sp> <i>fys.,</i> liikettä
kohtaava este. Näitä on kitka (ks. t.)
ja väliaineen v., viimemainituista ensi
sijassa ilman ja veden v. Väliaineen v.
noudattaa monimutkaisia lakeja, ollen
hitaassa liikkeessä suhteellinen nopeuteen,
nopeammassa sen neliöön ja erittäin
nopeissa liikkeissä kasvaen vieläkin
jyrkemmin nopeuden kasvaessa. Siksi
vapaasti putoava kappale lopulta
saavuttaa tasaisen liikkeen. Kuta keveämpi
kappale on sen syöksypintaan verraten,
sitä pienemmällä nopeudella syntyy
tasainen liike; syöksypinnan muodollakin on
tässä tärkeä osuutensa (vrt. <sp>Pisara</sp>).
V:n synnyssä on pyörrevirroilla suuri
merkitys. — <i>Sähköopissa</i> sama kuin
johtovastus (ks. t.).
</chapter>

<chapter name="Vastusmetallit-Vatjalaiset">
<b>Vastusmetallit,</b> lejeeraukset, joita
käytetään sähkövastusten rakentamiseen.
Etupäässä käytetään nikkeli- ja
mangaanilejeerauksia, joiden ominaisvastus ei
sanottavasti muutu lämpötilan kohotessa.

<table b>
<td c>Nimitys       <td>Cu  <td>Ni  <td>Mn  <td>Cr  <td>Zn  <td>Fe  <td c>Ominaisvastus 16°  <td c>Lämpötilakertoin
<td>Argentaani    <td>62  <td>16  <td>—   <td>—   <td>22  <td>—         <td c>0,29              <td c>4 . 10-<sup>4</sup>
<td>Konstantaani  <td>60  <td>40  <td>—   <td>—   <td>—   <td>—         <td c>0,49            <td c>n.5 . 10-<sup>6</sup>
<td>Krominikkeli  <td>—   <td>62  <td>—   <td>15  <td>—   <td>23        <td c>1,11            <td c>6,6 . 10-<sup>5</sup>
<td>Manganiini <td>84   <td>4  <td>12  <td>—   <td>—   <td>—         <td c>0,42            <td c>n.1 . 10-<sup>5</sup>
<td>Nikkeliini <td>62  <td>18  <td>—   <td>—   <td>20  <td>—         <td c>0,36              <td c>5 . 10-<sup>4</sup>
<td>Resistiini <td>85  <td>—   <td>15  <td>—   <td>—   <td>—         <td c>0,50            <td c>2,5 . 10-<sup>5</sup>
</table>

<b>Vastustusmomentti,</b> taivutuslujuuslaskelmissa
käytettävä poikkipinnan muodosta riippuva suure,
joka saadaan pinnan hitausmomentista l.
jatkavaisuustäsmästä (ks. t.) jakamalla tämä
äärimmäisen pisteen tai reunan etäisyydellä
n.s. neutraaliakselista. V:n avulla saadaan
lasketuksi enimmän jännitetyn syyn
jännityksen suuruus. — Hitausmomentti
vuorostaan lasketaan pinnan painopisteakselin
suhteen siten, että kukin pinta-osanen <i>(f)</i>
kerrotaan etäisyytensä <i>(e)</i> neliöllä tästä
akselista, lukien ja tulot lasketaan yhteen, siis
Σ <i>fe</i><sup>2</sup>. vrt. <sp>Momentti.</sp>

<b>Vastuu</b> vakuutusalalla on suurin yhden
vakuutussopimuksen perustuksella vakuutuksenantajan
suoritettavaksi ehkä joutuva maksu, jonka
vastikkeena vakuutuksenottaja maksaa
vakuutuksenantajan vaatiman vakuutusmaksun.

<b>Vastuuvakuutus,</b> <sp>vastuunalaisuusvakuutus,</sp>
vakuutusmuoto, jolla tahdotaan saada korvatuksi
aineelliset vahingot, jotka kohtaavat määrätyllä
alalla ja määrätyssä muodossa vastuunalaisia
henkilöitä. Moottoriajoneuvoliikenteestä johtuvan
vahingon vastuusta 28/4 1925 annetun lain 13 §:n
mukaan on rekisteröidyn moottoriajoneuvon
omistaja yleensä velvollinen niiden korvauksien
suorittamisen vakuudeksi, jotka hän tai kuljettaja
voi joutua maksamaan, ottamaan vakuutuksen jossakin
valtion sitä varten hyväksymässä vakuutuslaitoksessa.

<b>Vastuuvapaus,</b> tilinpäästö (ks. t.).

<b>Vasulaisuus</b> ks. <sp>Wallenberg,</sp> Jaakko.

<b>Vat</b> <i>[fat],</i> alankom. nestemitta = 1 hl,
aikaisemmin eri maissa eri suuri oluen
tai viinin mitta.

<b>Waterbury</b> <i>[uō'təbəri],</i> kaup.
Yhdysvalloissa, Connecticutin valtiossa.
Kello- ja metalliteoll. 100,000 as.

<b>Waterhouse</b> <i>[uō'təhaus],</i> <sp>Alfred</sp>
(1830-1905), engl. arkkitehti.
Rakentanut South Kensingtonin museon
Lontooseen sekä Oxfordin ja Cambridgen
collegerakennuksia.

<b>Waterloo,</b> kylä Belgiassa, 15 km
Brysselistä etelään. Siellä Wellingtonin
johtamat englantilaiset ja Blücherin johtamat
preussilaiset voittivat Napoleonin 1815.

<b>Waterproof</b> <i>[uō'təprūf]</i> (engl.),
vedenpitävä.

<b>Vatiajärvi,</b> n. 10 km pitkä, 1,8 km
leveä järvi Laukaan pitäjässä, Kuhnamon
eteläpuolella. Laskee Kuusankosken kautta
Saraveteen.

<b>Vatikaani,</b> paavin palatsi Roomassa,
jossa paitsi paavin asuntoa suuria
taiteellisia ja tieteellisiä kokoelmia, m. m.
Michelangelon maalaukset Sikstiiniläisessä
kappelissa, ja Rafaelin koristamat
„stanzat" sekä suuri kirjasto ja arkisto.
Alettu rakentaa 500-luvulla, us. paavien
laajentama. ks. kuvaliitettä <sp>Rooma.</sp>

<b>Vatikaanin kirkolliskokous,</b> pidetty
Vatikaanissa Roomassa 1869-70. Sen
päätuloksena oli kat. kirkon dogmiksi 1870
julistettu lauselma, että paavi virallisesti
<i>(ex cathedra)</i> esiintyessään kristikunnan
ylimpänä opettajana on erehtymätön <i>(infallibilis)</i>
kirkon oppia ja kristillistä elämää koskevissa
asioissa.

<b>Vatjalaiset,</b> itämerensuomalainen
heimo, jonka jäännökset asuvat Länsi-Inkerinmaan
luoteisessa osassa. Heitä on korkeintaan
1,000 henkeä. Pääelinkeinot maanviljelys ja
karjanhoito. V. ovat

<img 1>
Vatjalaisperhe.
</img>
</chapter>

<chapter name="Vatjan kieli-Watteau">
ilmeisesti siirtyneet Inkeriin samoihin
aikoihin kuin muut itämerensuomalaiset
nykyisille olosijoilleen. Lienevät
1100-luvulla joutuneet Novgorodin alaisuuteen.
Kun Olhavanjoen ja Laatokan länsipuolella
sekä Laukaanjoen pohjoispuolella
olevaa Novgorodin aluetta 1400-luvun
lopulta nimitettiin Vatjan viidennekseksi,
osoittaa se, että vatjalaisten alue oli
muinoin nykyistä paljon suurempi.
V:n käännyttäminen kristinuskoon
suuremmassa mittakaavassa pääsi vauhtiin
1500-luvulla. [Suomen Suku II (1928).]

<b>Vatjan kieli,</b> itämerensuomalainen
kieli, joka kuuluu näiden kielten
etelä-läntiseen ryhmään ja muodostaa
väliasteen suomen ja viron välillä. Jakautuu
us. murteisiin, jotka voidaan ryhmittää
neljään pääryhmään: 1) itämurteet,
2) länsimurteet, 3) Kukkosin murre ja
4) vanha, jo kuollut kreeviinien murre
(tästä tunnetaan vain muutamia
vaillinaisesti kirjaanpantuja kielennäytteitä).
[Ahlqvist (1855); Setälä, „Yhteissuomalainen
äännehistoria" (1890-91); Kettunen (1915).]

<b>Vatjan viidennes</b> (ven. <i>Votskaja
pjatina</i>), yksi Novgorodin vapaavallan
vanhoista hallintopiireistä; käsitti
Inkerinmaan ja Suomen Karjalan, ja
eteläänpäin ulottui likelle Novgorodin
kaupunkia. Sitä vastoin nykyinen Venäjän
Karjala ei siihen kuulunut. [Ronimus,
„Novgorodin Vatjalaisen viidenneksen
verokirja" (1906).]

<b>Watling</b> <i>[uo't-],</i> Gruanahani (ks. t.).

<b>Vatna jökull,</b> Islannin suurin
jäätikköalue, lähellä etelärannikkoa, n.
8,500 km<sup>2</sup>.

<b>Vatsa,</b> ihmisellä se vartalon osa,
jonka yläpuolella on rintaontelo, ja johon
alapuolella ilman selvää rajaa liittyy
lantionontelo. V:ssa olevan vatsaontelon
pallea erottaa rintaontelosta. V.-ontelon
seinämän sisäpintaa ja useimpia sen
elimistä peittää vatsakalvo (ks. t.).

<b>Vatsahaava,</b> mahahaava (ks. t.).

<b>Vatsakalvo</b> <i>(peritoneum),</i> ohut kalvo,
joka peittää yhtenäisenä kerroksena
vatsaontelon seinämäin sisäpintaa
(seinämyötäinen v., <i>peritaneum parietale</i>),
kohoaa ruumiinontelon takaseinämästä
sisäelimiin (vapaa v., <i>peritoneum
mesenteriale</i>) ja ympäröi näitä
(sisusmyötäinen v., <i>peritoneum viscerale</i>).
Sitä v:n osaa, joka riippuu mahalaukun isosta
kaarroksesta esiliinan tavoin suolien ja
vatsaontelon etuseinän välillä ulottuen
navan seutuville tai alemma, sanotaan
<sp>vatsapaidaksi.</sp>

<b>Vatsakalvontulehdus,</b> <sp>peritoniitti,</sp>
on joko äkillinen, akuuttinen, tai hitaasti
edistyvä, kroonillinen. Ed. syntyy tavallisesti
mahalaukun, suoliston, maksan, emän, munasarjan
tai munatiehyen haavasta tai märkäpesäkkeestä,
kaikkein useimmiten ehkä niin, että umpilisäkkeessä
kehittynyt märkäpesäke puhkeaa vatsaonteloon.
Hitaasti kehittyvä v. on useimmiten tuberkuloosin
aiheuttama. Äkillinen v. alkaa tav. ankarin
vatsassa tuntuvin kivuin, vatsa käy aristavaksi,
vatsalihakset pingoittuvat koviksi, myöhemmin
vatsa pullistuu. Tauti on hengenvaarallinen ja
vaatii pikaista lääkärinhoitoa.

<b>Vatsakatarri,</b> mahakatarri (ks. t.). —
<b>Vatsanpullistus</b> johtuu useimmiten
kaasujen muodostumisesta paksuunsuoleen,
jolloin tämä ja sen kohdalla oleva
vatsanseinämä pullistuu. Samalla tuntuu kipuja
ja us. kuuluu kuriseva ääni. V. voi
johtua myös siitä, että kaasut pullistavat
mahalaukkua. Erittäin suureksi voi
vatsa pullistua kroonillisessa
vatsakalvontulehduksessa, jolloin
vatsaonteloon kertyy runsaasti nestettä.
Samanlaisen vatsaontelon vesipöhön voivat
myös syöpä sekä sydänviat aiheuttaa.

<b>Vatsapöhö,</b> heraisen nesteen
kertyminen vatsaonteloon; aiheuttajia ovat
tuberkuloosi, syöpä tai verenkierron häiriöt.

<b>Vatsastapuhuminen,</b> harjoituksella
saavutettu taito puhua huuliaan liikuttamatta
kumealla, etäiseltä kuuluvalla äänellä.

<b>Vatsasyöpä,</b> mahasyöpä (ks. t.).

<b>Watt</b> <i>[uo't],</i> <sp>James</sp> (1736-1819),
engl. mekaanikko ja keksijä, höyrykoneen rakennuksen
suurmiehiä. Keksi lauhduttajan, varsinaisen
höyrykoneen (aikaisemmat olivat ilmanpainekoneita,
jojssa höyry sai aikaan tyhjiön), kaksitoimisen
höyrykoneen, luistin, vauhtipyörän ja
keskipakoissäätäjän käytön höyrykoneessa, y. m.

<img 1>
James Watt.
</img>

<b>Watteau</b> <i>[vatō'],</i> <sp>Antoine</sp>
(1684-1721), flaamilaissyntyinen ransk.
taidemaalari. Maalannut luonteenomaisia
rokokoo-aiheita, ihannoiduissa maisemissa
esiintyviä paimenia ja paimenettaria,
lemmenhaltijoita, naisia ja herroja, jotka
näyttelevät, lukevat tai keimailevat.
Töitä: „Lähtö Cytheren saarelle",
</chapter>

<chapter name="Watti-Vauhtipyörä">
„Taidekauppias Gersaintin myymäläkilpi",
„Ranskalainen huvinäytelmä", „Seurue
puistossa" y. m. ks. kuvaliitettä
<sp>Ranskan taidetta,</sp> [Gillet
(ransk., 1921).]

<b>Watti,</b> Pohjanmeren kaakkoisrannalla,
Friisein saarten ja mantereen välillä
oleva pakoveden aikana paljastuva,
nousuveden aikana veden peittämä rantamaa.

<b>Watti,</b> lyh. <i>W,</i> ks. <sp>Sähköopilliset
mittayksiköt.</sp> — <b>Wattitunti,</b> sähkötekn.
työn mitta, lyh. <i>Wh,</i> = 3,600 joulia.

<b>Watts</b> <i>[uo'ts],</i> <sp>George
Frederick</sp> (1817-1904), engl. taidemaalari.
Kuvannut abstraktisia aiheita, kuten „Toivo",
myös muotokuvia. [Schleinitz (saks., 1904).]

<img 1>
Watts: Toivo.
</img>

<b>Vattu,</b> vatukka (ks. t.).

<b>Vattukuoriainen</b> <i>(Byturus tomentosus),</i>
n. 4 mm pitkä, tiheäkarvainen, kellanruskea
tai harmaa kovakuoriainen. Jyrsii vattupensaiden
nuoria kukkasilmuja, aiheuttaen toisinaan tuntuvaa
vahinkoa. Toukka, <sp>vattumato,</sp> on n. 5 mm
pitkä, likaisen kellervä, ruskeatäpläinen; elää
kypsyvissä hedelmissä.

<b>Vattukärsäkäs</b> <i>(Anthonomus rubi),</i>
2-3 mm pitkä musta harmaakarvalnen
kärsäkäskuoriainen. Laskee keväällä
munansa hyötymansikan, vatukan ja
ruusujen kukkasilmuihin, yhden kuhunkin, ja
puree sitten silmun perän puoleksi poikki.
Vioituksen johdosta silmu myöhemmin
varisee. V. on hyötymansikan pahimpia
tuholaisia, ks. värikuvaliitettä
<sp>Tuhohyönteisiä</sp> 6.

<b>Vattumato</b> ks. <sp>Vattukuoriainen.</sp>

<b>Wat Tyler</b> <i>[uo't tailə]</i> (k. 1381),
Englannissa 1381 puhjenneen työväenkapinan
johtaja.

<b>Vatukka,</b> <sp>vattu, vadelma, vaapukka,
vaarain</sp> <i>(Rubus idæus),</i> 0,5-1,5 m
korkea orainen pensas, joka kasvaa maassamme
yleisenä kallioilla, kivikoissa,
rantalehdoissa y. m. Lehdet päätöparisia
tai 3-sormisia. Hedelmä maukas punainen
erikoppinen luumarja. Hedelmien vuoksi
viljellään lukuisia puutarhamuotoja, joita
lisätään juurivesoista. Maassamme kasvaa
myös harvinaisina eräitä muita v.-lajeja,
m. m. sinihedelmäinen <sp>sini-v.</sp>
<i>(R. cæsius)</i> Ahvenanmaalla. —
Samaan <i>Rubus</i>-sukuun kuuluvat myös
lillukka, mesimarja ja suomuurain (ks. n.).
Koristuskasvina viljellään iso- ja punakukkaista
<sp>tuoksu-v:aa</sp> <i>(R. odoratus).</i>

<b>Vatupassi</b> (ruots.), vesivaaka (ks. t.).

<b>Vatva,</b> batua (ks. t.).

<b>Vauban</b> <i>[vobã'],</i> <sp>Sébastien Le
Prestre</sp> (1633-1707), ransk. insinööriupseeri,
marsalkka, markiisi. Rakensi Ludvig XIV:n
toimeksiannosta 33 linnoitusta ja uudisti n. 300;
taitava linnoitusten valloittaja. Arvosteli
ankarasti Ranskan verotuslaitosta teoksessaan
„Projet d'une dîme royal".

<b>Vaucluse</b> <i>[vōkly'z],</i> kylä
samannimisessä departementissa
Kaakkois-Ranskassa, 24 km Avignonista itään.
Petrarcan oleskelupaikka 1337-53.

<b>Vaud</b> <i>[vō]</i> (saks. <i>Waadt</i>), Sveitsin
kantoni (v:sta 1803), Ranskan rajalla,
Geneven järven pohjois- ja itäpuolella;
3,209 km<sup>2</sup>, 320,000 as., enemmistö
ranskankielisiä. Pääkaup. <sp>Lausanne.</sp>

<b>Vaudeville</b> <i>[vodvi'l]</i> (ransk.),
<i>mus.,</i> leikillinen laulunäytelmä, jossa
käytetään yleisesti suosittuja laulusävelmiä.

<b>Vauhtipyörä,</b> höyrykoneiden,
polttomoottorien y. m. voimakoneiden, myös
useiden työkoneiden akseliin kiinnitetty
raskas pyörä, jonka tarkoituksena on
joko tasoittaa koneen käyntiä tai pitää
se jatkuvassa käynnissä voiman
vaihdellessa. V. kerää itseensä pienen
vastuksen aikana liike-energiaa, jonka se
antaa akseliin takaisin vastuksen
suurentuessa. Mitä suurempi on vastuksien
epätasaisuus, mitä pienempi v:n nopeus,
mitä vaihtelevampi käyttövoima ja mitä
tasaisempi käynti halutaan, sitä
raskaampi v. tarvitaan.
</chapter>

<chapter name="Waukegan-Vecchi">
<b>Waukegan</b> <i>[uōkī'gən],</i> kaup.
Yhdysvalloissa, Illinoisissa, Michigan-järven
lounaisrannalla, Chicagosta pohjoiseen.
22,000 as., joukossa suomalaisia.

<b>Vaunukilometri,</b> rautatieliikenteessä
mitta, jolla määrätään vaunujen kulkema
matka. Us. kerrotaan v:t akseliluvulla,
jolloin saadaan <sp>akselikilometriluku.</sp>

<b>Vaunulinna,</b> vanhan- ja keskiajan
sodissa joukko puolustustarkoitusta
varten toistensa viereen ajettuja
kuormastovaunuja, jotka muodostivat nelikulmion;
niiden ympärillä oli valli ja oja.

<b>Vaunureviisori,</b> rautatien
palvelusmies, joka valvoo, että vaunut ovat
erityisesti liikenneturvallisuuden vaatimassa
kunnossa.

<b>Vaunuvaaka,</b> vaaka, joka on sijoitettu
rautatiekiskojen alle niin, että sen lavalle
työnnetty vaunu voidaan punnita.

<b>Vautel</b> <i>[vote'l],</i> <sp>Clement</sp>
(s. 1876), ransk. kirjailija ja sanomalehtimies.
Teoksia suomen.: „Olen kauhea porvari",
„Pastori rikkaiden parissa", „Pastori
köyhien parissa", „Neiti Suorasuu".

<b>Wauters,</b> <sp>Emile Charles</sp> (s. 1846),
belg. taidemaalari. Maalannut historiakuvia.

<b>Vautier</b> <i>[vōtjē'],</i> <sp>Benjamin</sp>
(1829-98), sveits. taidemaalari. Maalannut
suosittuja laatukuvia kansanelämästä.

<b>Vauxhall</b> <i>[vokshōl],</i> alue Lontoossa,
Thamesin oik. rannalla; huvittelupuisto.

<b>Wawrinsky</b> <i>[-i'-],</i> <sp>Edvard</sp>
(1848-1924), ruots. poliitikko, rauhan- ja
raittiusasianajaja; vv. 1905-20 kansainvälisen
goodtemplarien suurloošin johtajana.

<b>Vaxholm</b> <i>[vaksho'lm],</i> kaup.
Ruotsissa, Tukholman saaristossa. Sen
lähistöllä V:n <sp>linnoitus.</sp>

<b>Važina,</b> Vaašeni (ks. t.).

<b>Vazov</b> <i>[vā-],</i> <sp>Ivan</sp> (1850-1921), bulg.
runoilija. Pääteos hist. romaani „Ikeen alla" (suomen.).

<b>W. C.,</b> lyhennys engl. sanoista <i>water
closet,</i> vesiklosetti.

<b>Wealden</b> <i>[uī'ldn],</i> liitusysteemin
alin osasto.

<b>Webb</b> <i>[ue'b],</i> <sp>Sidney</sp> (s. 1859),
engl. sosialisti, Fabian Societyn
johtomiehiä. Kauppaministerinä 1924.
Puoliso <sp>Beatrice</sp> W. (s. 1858), o. s.
<sp>Potter,</sp> jonka kanssa W. julk. teokset:
„Englannin ammattiyhdistysliikkeen
historia" (suomen.), „Industrial democracy"
ja „English Local Government". Beatrice
W:n teoksista on suomennettu „Englannin
osuustoimintaliike".

<b>Weber</b> <i>[vē-],</i> <sp>Albrecht
Friedrich</sp> (1825-1901), saks. orientalisti,
Julk. Intian kieliä ja kirjallisuutta koskevia
perustavia tutkimuksia. — <b>Weber,</b>
<sp>Ernst Heinrich</sp> (1795-1878), saks.
fysiologi ja anatomi, prof, Leipzigissä.
Tutki kokeellisesti m. m. lämpö-, paine- ja
paikallisaistia. vrt. <sp>Psykofysiikka.</sp>
— <b>Weber,</b> <sp>Georg</sp> (1808-88), saks.
historioitsija. Julk. „Lehrbuch der Weltgeschichte",
siihen perustuu „Ihmiskunnan historia";
uudistettu laitos on „Lehrund Handbuch der
Weltgeschichte", johon perustuu Weber-Baldamuksen
y. m. maailmanhistoria. — <b>Weber,</b> <sp>Johann
Jakob</sp> (1803-80), saks. kirjakauppias.
Per. 1834 Leipzigiin kustannusliikkeen
<sp>(J. J. Weber),</sp> edisti kirjainkuvitusta
(puupiirrosta) ; per. „Illustrirte Zeitungin". —
<b>Weber,</b> <sp>Karl Maria von</sp> (1786-1826),
saks. säveltäjä, kansallisromanttisen oopperan
uranuurtaja. Toimi v:sta 1816 Dresdenin saks.
oopperan kapellimestarina. Säveltänyt isänmaallisia
mieskuoroja ja pianokappaleita, kuten esim.
„Aufforderung zum Tanz", sekä ennenkaikkea
oopperoita, m. m. „Taika-ampuja" (1821),
„Euryanthe" ja „Oberon" (1826). W:n
orkesterityylille ominaista on loistava ja
luonteenomainen sointiväritys. [Kapp (saks., 1922).] —

<img 1>
K. M. v. Weber.
</img>
<b>Weber,</b> <sp>Max</sp> (1864-1920),
saks. taloustieteilijä, sosiologi ja
poliitikko. Teoksia: „Gesammelte Aufsätze
zur Eeligionssoziologie", „Gesammelte
Aufsätze zur Wissenschaftslehre",
,,Wirtschaft und Gesellschaft",
,,Wirtschaftsgeschichte'. — <b>Weber,</b>
<sp>Wilhelm</sp> (1804-91), saks. fyysikko.
Suoritti osaksi yhdessä Gaussin kanssa tärkeitä
magneettisia ja sähköopillisia kokeita
kehittäen erittäinkin sähköopillista
mittajärjestelmää.

<b>Weberin laki</b> ks. <sp>Psykofysiikka.</sp>

<b>Webster</b> <i>[ue'bstə],</i> <sp>John,</sp>
engl. kirjailija, kirjoitteli n. 1602-24.
Kirjoittanut murhenäytelmiä: „The White Devil,
or Vittoria Corombona", „The Duchess of Malfi".

<b>Vecchi</b> <i>[vekki],</i> <sp>Orazio</sp> (1550-1605),
it. säveltäjä. Sävelsi, paitsi kirkkohymnejä ja
madrigaaleja, „Amfiparnasso"-nimisen koomillisen
laulunäytelmän, jossa kulissien taakse kätketyt
kuorot suorittivat näyttämöllä mykkinä toimivien
henkilöitten lauluosat.
</chapter>

<chapter name="Wechter-Vedenjakaja">
<b>Wechter</b> <i>[veh-],</i> <sp>Esaias</sp> (1701-76),
turkulainen tehtailija ja valtiopäivämies.
Per. 1738 villa- ja verkatehtaan Turkuun
sekä värjäys- ja valkaisulaitoksen
Litteisiin. Valtiopäivillä 1738-39 vaati, että
Suomessa virkoja täytettäessä etusija oli
annettava suomea osaaville.

<b>Weckman,</b> <sp>Knut</sp> (s. 1860),
Kansallisteatterin näyttelijä 1879-1915
(koomikko).

<b>Wecksell</b> <i>[-e'l],</i> <sp>Josef Julius</sp>
(1838-1907), Suomen ruotsink. runoilija.
Teoksia: „Valda ungdomsdikter" (1860),
hist. murhenäytelmä „Daniel Hjort" (1862)
(ks. <sp>Hjort,</sp> D.), joka on Suomen
kirjallisuuden parhaita draamoja. „Samlade
dikter julk. viimeksi 1919. W. tuli jo
nuorena mielisairaaksi. [Mörne (ruots., 1909
ja 1920).]

<img 1>
J. J. Wecksell.
</img>

<b>Weckström,</b> <sp>Mathias</sp> (1803-79),
suom. kokoilija (raha- ja autografikokoelmia). —
<b>Weckström,</b> <sp>Sven</sp> (1893-1921),
jääkärimajuri. Joutui pahoin haavoittuneena
vangiksi Simon kahakassa 1916. Taisteli
vapaussodassa Karjalan kannaksella. Toimi
sitten sotaväen esikuntapäällikkönä. [Wegelius,
„Aseveljet" I (1924).]

<b>Vecsey</b> <i>[veksei],</i> <sp>Ferenc</sp> (s. 1893),
unk. viulutaituri.

<b>Veda</b> (sanskr.), muinaisint.
kirjallisuuden vanhimpien muistomerkkien
yhteisnimitys, ks. Intian kielet ja
kirjallisuus.

<b>Vedantafilosofia,</b> int. filosofinen
oppijärjestelmä. V:n perusoppi on, että
<i>ātman,</i> yksilösielu, on identtinen
<i>brahman</i>in, maailmansielun kanssa.
Brahman, abstraktinen, vailla ominaisuuksia
oleva maailmansielu on ainoa tosioleva,
kun taas kaikki muu, siis myöskin
ilmiömaailma, on pelkkä harhakuva, <i>mājā.</i>
Tietämättömyys estää meitä tajuamasta
tätä totuutta, ja siksi on jokaisen
pyrittävä saavuttamaan oikea tietämys, s. o.
intuitiivinen tieto yksilösielun ja
maailmansielun täydellisestä ykseydestä. Vasta
sen avulla päästään irti ilmiömaailman,
<i>mājā</i>n, kahleista ja saavutetaan
vapautuminen, <i>mōkshā,</i> uudestisyntymispakosta.

<b>Vedda,</b> Ceylonin negroidinen
alkuväestö; pienikasvuisia (n. 153 cm), iho
vaaleanruskea. Pääelinkeino metsästys.
Nyttemmin v:t ovat sukupuuttoon
kuolemassa, heitä lienee vain 50 henkeä.

<b>Weddelin meri</b> <i>[uedlin-],</i>
Etelämanteren (Länsi-Antarktiksen) edustalla,
Etelä-Orkney-saarten eteläpuolella oleva
Etelä-Jäämeren selkä.

<b>Wedekind</b> <i>[vēdekint],</i> <sp>Frank</sp>
(1864-1918), saks. kirjailija. Kirjoittanut
räikeän naturalistisia näytelmiä, kuten
„Frühlings Erwachen", „Der Erdgeist",
„Der Marquis von Keith", „Die Büchse
der Pandora", ,,So ist das Leben" y. m.

<b>Vedel</b> <i>[vē-],</i> <sp>Herman</sp> (s. 1875),
tansk. taidemaalari; henkilösommitelmia
ja muotokuvia. — <b>Vedel,</b> <sp>Valdemar</sp>
(s. 1865), tansk. kirjallisuushistorioitsija,
prof. Kööpenhaminassa. Teoksia: „Svensk
romantik", „Holger Drachmann", „Renæssance".

<b>Wedel-Jarlsberg</b> <i>[vēdel-jārlsberj],</i>
<sp>Johan Caspar Herman</sp> (1779-1840),
norj. valtiomies, kreivi. Toimi 1809
Norjan erottamiseksi Tanskasta ja
yhdistämiseksi itsenäisenä valtiona
Ruotsiin. Rahaministerinä 1814-22,
käskynhaltijana 1836-40.

<b>Vedenalainen laiva</b> l. <sp>sukelluslaiva.</sp>
V. 1620 rakensi alankom. Cornelius ensim.
v:n l:n; v. 1653 rakensi eräs ranskalainen
myös vedenalaisen. Sotalaivaksi v. l.
rakennettiin 1776 Pohjois-Amerikan
vapaussodassa. Seuraavaa kehitysastetta
edustaa Fultonin 1801 keksimä v. l. V. 1850
saks. W. Bauer rakensi edelliseen verraten
parannetun tyypin. Nykyaikaisten v:ten
l:ojen varsin, edeltäjä on ruots.
Nordenfeltin 1883 rakentama. V:ten l:ojen
rakentamisessa Ranska oli aluksi ensi
sijalla. Englanti sai ensim. v:n l:nsa
1901, Ruotsi 1904 ja Saksa 1906. Maailmansodan
aikana tämä laivatyyppi kehittyi paljon, ja
kehitys yhä jatkuu aluksen suuruutta,
nopeutta ja toimintasädettä silmällä
pitäen. — V:ssa l:ssa käytetään veden
pinnalla kuljettaessa voimakoneena
dieselmoottoria, mutta veden alla
sähkömoottoreita, joita akkumulaattoreista
tuleva sähkövirta käyttää. V:sta l:sta
voidaan oltaessa juuri veden pinnan alla
tarkata ympäristöä periskoopilla (ks. t.).
Laivaa voidaan jo peräsinlaitteilla
jonkinverran kohottaa tai laskea, mutta
pääasiassa tämä aikaansaadaan ottamalla tai
poistamalla vettä säiliölaitteista, Ilmaa
voidaan puhdistaa poistamalla siitä
hiilihappo ja happea saadaan tällä kaasulla
täytetyistä säiliöistä. V:n l:n aseistuksessa
torpedo on ensi sijalla, mutta siihen kuuluu
myös tykkejä, kuva ks. <sp>Sotalaivoja</sp> I, 2.

<b>Vedenjakaja</b> on toisiinsa rajoittuvien
joistojen välistä harjannetta seuraava
viiva, jonka eri puolilla vesi virtaa eri
joistoihin.
</chapter>

<chapter name="Vedenjako-Wegenerin teoria">
<b>Vedenjako,</b> vesialueen jako maanjaon
yhteydessä erityisesti kalastusta silmälläpitäen.

<b>Veden kukka,</b> vesien pinnan
värjääntyminen useimmin keltaiseksi,
vihreäksi tai punaiseksi; aiheutuu
havupuiden siitepölystä, pienoislevistä
<i>(Aphanizomenon, Anabæna),</i>
likoeläimistä <i>(Euglena).</i>

<b>Vedenpaisumus,</b> maailman hukuttanut
suuri tulva, joka on kuvattuna 1 Moos.
6 seur. Tämä raamatullinen v.-kertomus
on säilynyt kahtena muunnoksena,
jahvistisena ja pappiskirjan mukaisena.
Nämä muunnokset on myöhempi toimittaja
sommitellut yhteen. V.-kertomus on
läheistä sukua bab. v.-tarulle. Yhteistä
niille on m. m. kuvaus lintujen
lähettämisestä arkista, jyrkästi erilainen
taas jumalakäsitys: israelilaisessa
monoteistinen, babylonialaisessa polyteistinen.
Useilla muillakin kansoilla tavataan
samanlaisia v.-taruja.

<b>Vedenpitävä kangas,</b> tiheä kangas,
jonka langat kastuessaan paisuvat ja
tiivistävät kankaan niin, ettei vesi
sanottavasti pääse läpi. Tavalliset
sadetakkikankaat kyllästetään vernissa-,
kautsu-, aluminiumsulfaatti- tai
hartsisaippualiuoksella tai parafiinillä
vedenpitäviksi.

<b>Vedenpuhdistus</b> ks. <sp>Vesijohto,
Tislata</sp> ja <sp>Sähköosmoosi.</sp>

<b>Wedgwood</b> <i>[uedžvud],</i> <sp>Josiah</sp>
(1730-95), engl. keraamikko. Per.
Stoke-upon-Trentiin kuuluisaksi tulleen
posliinitehtaan.

<b>Vedonlyönti</b> ks. <sp>Totalisaattori.</sp>

<b>Vedro,</b> ven. nestemitta, = 12,3 l.

<b>Veduta</b> <i>[-ū'-]</i> (it.), näköala;
(jotakin määrättyä) maisemaa esittävä maalaus.

<b>Week end</b> <i>[uī'k-]</i> (engl.), oik. viikon
loppu, pieni matka maalle, jonne lähdetään
lauantaina ja palataan maanantaiksi.

<b>Weenix,</b> <sp>Jan</sp> (1640-1719), holl.
taidemaalari. Kuvannut asetelmatauluissaan
metsänriistaa, hedelmiä ja kukkia.

<b>Vega</b> <i>[vē-],</i> α <sp>Lyræ,</sp> ensim.
suuruusluokan tähti Lyran kuviossa, loistavin
pohj. taivaan tähdistä. Etäisyys Auringosta
n. 40 valovuotta.

<b>Vega</b> <i>[vē-],</i> A. E. Nordenskiöldin
laiva, jolla koillisväylä purjehdittiin.

<b>Vega,</b> <sp>Lope de</sp> ks. <sp>Lope Felix
de Vega Carpio.</sp>

<b>Wegelius</b> <i>[-gē'-],</i> <sp>Juhana,</sp> vanh.
(k. 1725), Tyrvään kirkkoherra 1697-1725,
varhaisemman herännäisyyden huomattavimpia
edustajia. — <b>Wegelius,</b> <sp>Juhana,</sp>
nuor. (1693-1764), Tornion pedagogion rehtori
1726-57, sitten Oulun kirkkoherra, edellisen
poika. Hänkin oli varhaisemman herännäisyyden
johtomiehiä, julk. postillan „Pyhä
evankeliumillinen valkeus" (1747-49). —
<b>Wegelius,</b> <sp>Karl Albert</sp> (s. 1864),
Joensuun lyseon lehtori 1893-1927 (rehtori
1908-20). Julk. ,,Aseveljet" I-II, „Routaa ja
rautaa". — <b>Wegelius,</b> <sp>Martin</sp>
(1846-1906), musiikkipedagogi ja säveltäjä.
Perusti 1882 Helsingin Musiikkiopiston ja
johti sitä kuolemaansa asti. Toimi
musiikinarvostelijana ja julk. oppikirjoja
(„Yleinen musiikkioppi ja analyysi", „Länsimaisen
musiikin historia"). W. toimi ruots. laulujuhlien
ja ruotsink. rahvaan laulutaidon kehittämiseksi.
Sävelsi soolo- ja kuorolauluja sekä kantaatteja
(„Jouluyö", Runeberg-kantaatti).

<img 1>
Martin Wegelius.
</img>
<b> — Wegelius,</b> <sp>Theodor</sp> (s. 1850),
pankinjohtaja, senaattori ja valtiopäivämies.
Suomen Yhdyspankin johtokunnassa 1875-97
ja 1910-17, Suomen Pankin pääjohtaja
1898-1906, senaattori ja valtiovaraintoimituskunnan
päällikkö 1906-08, Helsingin kaupungin edustaja
porvaris-säädyssä 1894-1906.

<b>Wegener</b> <i>[vē-],</i> <sp>Paul</sp> (s. 1874),
saks. näyttelijä, nyk. Saksan huomattavimpia.

<b>Wegenerin teoria,</b> saks. geofyysikon
ja meteorologin Alfred <sp>Wegenerin</sp>
(s. 1880, professori Hampurissa)
esittämä teoria, jonka mukaan Afrikka
ja Etelä-Amerikka olivat aikaisemmin
olleet yhtenä mantereena, samoin
Pohjois-Amerikka ja Grönlanti olleet Euroopan
yhteydessä ja Antarktis, Austraalia ja
Etu-Intia muodostaneet Etelä-Amerikan
kanssa suuren mantereen. Sittemmin
olivat nykyiset mantereet liukuneet
yhä kauemmas toisistaan, ja tätä
liukumista jatkuu yhä. Mantereiden
kivikuori, <i>sal,</i> joka on rakentunut
keveämmistä kiviaineksista, ei peittänyt koko
maapalloa, vaan puuttui kokonaan syvän
valtameren pohjalta; mantereet olivat
siis jäykkiä lohkoja, jotka uivat
jäälauttojen tavoin raskaampien ainesten
muodostamassa <i>sima</i>-massassa.
Mantereiden liukuessa poimuttuivat niiden
etureunat poimuvuoriksi. W. t:aa
vastaan on esitetty lukuisia painavia
geologisia ja paleontologisia tosiasioita ja
</chapter>

<chapter name="Vegesaek-Vehnä">
sen koko pohja perustuu pelkkiin olettamuksiin.
[Wegener, „Die Entstehung der Kontinente und
Ozeane" (1913, ruotsin.).]

<b>Vegesaek</b> <i>[feisak],</i> <sp>Eberhard
Ernst Gotthard</sp> (1763-1818), ruots.
kenraali, vapaaherra. V:n johtama
yritys valloittaa venäläisiltä Turku
torjuttiin Lemussa kesäk. 1808. V. nousi sitten
maihin Kristiinankaupungin tienoilla ja
voitti venäläiset Lapväärtissä. Otti osaa
sotaan Saksassa 1813 ja Norjassa 1814.

<b>Vegetabiilinen</b> (lat.), kasvikuntaan
kuuluva, kasveista valmistettu.

<b>Vegetariaani,</b> <sp>vegetaari</sp> (lat.),
yksinomaan kasvisravintoa käyttävä henkilö. —
<b>Vegetarianismi,</b> oppi, joka vaatii
ihmistä käyttämään ravinnokseen yksinomaan
kasvisravintoa.

<b>Vegetatiivinen</b> (ransk.), ravitsemusta,
kasvua ja lisääntymistä (sekä eläin- että
kasvikunnalle ominaisia elontoimintoja) koskeva, —
<b>Vegetatiiviset elimet,</b> ruoansulatus-,
hengitys-, verenkierto-, eritys- ja
sukupuolielimet. Vastakohta: <sp>animaaliset
elimet</sp> (ks. t.).

<b>Vegeteerata</b> (ransk.), elää toimettomana
vain ruumiillista hyvinvointiaan ajatellen.

<b>Wegscheider</b> <i>[vēhšaidər],</i> <sp>Julius
August Ludwig</sp> (1771-1849), saks. teologi,
ratsionalismin dogmaattinen pääedustaja Saksassa.

<b>Vehikkeli</b> (lat.), kuljetus-, ajoneuvo;
asiapaperia seuraava ja sitä ympäröivä
kirjelmä; <i>lääket.,</i> aine, johon lääke
sekoitetaan, jotta sitä olisi mieluisampi
nauttia.

<b>Vehka,</b> suovehka (ks. t.).

<b>Vehkajärvi,</b> lähes 9 km pitkä järvi
Kuhmalahden, Luopioisten ja Padasjoen
pitäjien nurkkauksessa. Laskee Vesijakoon.

<b>Vehkajärvi,</b> rukoushuonekunta Kuhmalahdella,

<b>Vehkakasvit</b> <i>(Araceæ),</i> kasviheimo
yksisirkkaisten luokassa; kukinto
mehevälapakkoinen, usein heleänvarisellä,
suurella suojuslehdellä varustettu tähkä
(puikelo). Useita troopillisia lajeja
koristuskasveina.

<b>Vehkalahti,</b> kunta Viipurin läänissä,
Uudenmaan itärajalla, Haminan ympärillä;
577,0 km<sup>2</sup>, 10,243 as. (1927).
Reitkaliin puutarha- ja kotitalousopisto.
Harmaakivikirkko (Haminassa) 1300-luvulta.

<b>Vehmaa,</b> kunta Turun ja Porin
läänissä, Varsinais-Suomen länsiosassa;
183,8 km<sup>2</sup>, 3,921 as. (1927).
Vakka-Suomen maamieskoulu, kotitalouskoulu.
Nuhjalan kartano. Harmaakivikirkko,
rak. kenties 1200-luvulla.

<b>Vehmainen,</b> rautatieasema
Tampereen-Haapamäen rataosalla, Messukylän
kunnassa, 8 km Tampereelta.

<b>Vehmaisten kartano,</b> Juvalla, Grotenfelteilla.

<b>Vehmalainen,</b> Mynämäkeen 1771-1860
kuulunut kappeli.

<b>Vehmersalmi,</b> luonnonihana, n. 6 km
pitkä, kapea salmi Kallaveden ja Suvasveden
välillä, n. 25 km Kuopiosta kaakkoon.

<b>Vehmersalmi,</b> kunta Kuopion läänissä,
Pohjois-Savossa, Kuopiosta kaakkoon;
301,2 km<sup>2</sup>, 4,113 as. (1927).

<b>Vehnä</b> <i>(Triticum),</i> heinäkasvisuku;
korkeakasvuisia, tähkylät 2-8-kukkaiset

<img 1>
Vehnä, <i>1</i> tavallinen vehnä (vihneetön), <i>2</i>
tavallinen vehnä (vihneellinen), <i>3</i> pölkkyvehnä
(vihneellinen), <i>4</i> pölkkyvehnä (vihneetön),
<i>5</i> puolanvehnä, <i>6</i> emmervehnä.
</img>
kerrotussa tähkässä, jyvä joko irrallaan
tai lujasti helpeiden ympäröimä, jyvän
kyljessä syvä kouru, kärjessä karvatupsu.
Meillä luonnonvaraisena 3 lajia, tärkein
<sp>juola-v.</sp> (ks. t.). Us. v.-lajeja
viljellään: 1) <sp>1-jyväinen v.</sp>
<i>(T. monococcum),</i> tiheätähkäinen, jyvät lujasti
helpeiden ympäröimät; viljellään Etelä-Euroopan
vuoriseuduissa. 2) <sp>2-jyväinen l. emmer-v.</sp>
<i>(T. dicoccum),</i> jyvät pienet, lujasti
helpeiden ympäröimät; viljellään Etelä-Euroopassa.
3) <sp>Speitti</sp> (ks. t.). 4) <sp>Puolan-v.</sp>
<i>(T. polonicum),</i> jyvät suuret ja pitkät,
muistuttavat rukiin jyviä („jättiläisruis'');
viljellään Pohjois-Afrikassa ja Espanjassa. 5)
<sp>Kova- l. lasi-v.</sp> <i>(T. durum),</i> jyvän
taitepinta lasimainen; viljellään Välimeren
ja Mustanmeren maissa. 6) <sp>Paksu- l. engl. v.</sp>
<i>(T. turgidum),</i> jyvät pehmeät ja jauhoiset;
viljellään Englannissa
</chapter>

<chapter name="Vehnäsääski-Wehrli">
ja Pohjois-Saksassa sekä Italiassa,
7) <sp>Tavallinen v. l. nisu</sp>
<i>(T. sativum),</i> tähkä pitkä, harvoin
alle 8 cm, harvahko, sivuilta litistynyt,
poikkileikkauksessa ainakin tähkän alaosa
suorakaiteinen. Käsittää suuren määrän
laatuja, jotka eroavat toisistaan tähkän
pituuden, muodon, tiheyden, värin ja
vihneellisyyden, akanoiden karvaisuuden
sekä biologisten ominaisuuksien puolesta.
Erikoisen poikkeava muoto on
<sp>pölkky-v.</sp> <i>(T. sativum compactum),</i>
tähkä lyhyt, harvoin yli 5 cm, hyvin tiheä,
poikkileikkauksessa neliömäinen. Kylvöajan
mukaan tavallisesta v:stä erotetaan
<sp>kevät-v.</sp> (1-vuotinen) ja <sp>syys-v.</sp>
(2-vuotinen). Tavallinen v. ei enää missään
kasva viljelemättä. Sen kotimaa on
todennäköisesti Mesopotamia ja viljelys
ikivanha: sitä viljelivät jo vanhanajan
egyptiläiset, juutalaiset, kreikkalaiset,
roomalaiset (pääviljalajina) ja
kiinalaisetkin. Nyk. v. on tärkein viljakasvi
lauhkeissa ja subtroopillisissa
vyöhykkeissä m. m. Keski- ja Etelä-Euroopassa
ja Pohjois-Amerikassa, Argentiinassa,
Austraaliassa. Maailman vuotuinen v.-sato
on n. 120-130 milj. tonnia, —
V:n-viljelyksen pohjoisrajoista meillä ks. Suomi
(kartta p. 464). Maamme v.-sato oli
1926: syys-v:n 15,4 milj. kg ja kevät-v:n
9,8 milj. kg. Tästä tuli Turun ja Porin
läänin osalle syys-v:ää 8,4 milj. kg ja
kevät-v:ää 3,4 milj. kg. V:n kasvussa oli
syys-v:llä 9,346 ha ja kevät-v:lla 6,376 ha.
Kylvöön käytettiin 2,6 milj. kg. Maahan
tuotiin v:ää 133,5 milj. kg. Kulutus
henkilöä kohti oli 43,9 kg. — 1,000 jyvän
paino on syys-v:llä 27-40 g, kevät-v:llä
25-35 g; hl:n paino vastaavasti 75 ja 70 kg;
kylvömäärä ha:lle 170 kg ja 220 kg,
sato ha:lta syys-v:stä 900-1,875 kg jyviä
ja 2,000-3,000 kg olkia, kevät-v:stä
700-1,050 kg jyviä ja 1,000 kg olkia, Jyvien
kokoomus: vettä 13,4 %, raakaproteiinia
12,5 %, raakarasvaa 1,9 %, typettömiä
uuteaineita 68,6 %, kasvisyytä 1,9 %
ja tuhkaa 1,7 %. Kevät-v:n valkuaispitoisuus
on yleensä n. 2 % suurempi kuin
syys-v:n. — V. menestyy parhaiten
ravintorikkaassa, hyvin ojitetussa,
kalkinpitoisessa, jäykässä savimaassa. Meillä
viljellyt v.-laadut ovat enimmäkseen
sekavia maatiaislaatuja, joita jalostetut
laadut ovat alkaneet viime aikoina
syrjäyttää. Syys-v.-jalosteista mainittakoon
Tammiston <sp>Sukkula</sp> ja Laborin
<sp>Jalostettu maatiainen,</sp> ulkolaisista
Svalövin <sp>Svea</sp> ja <sp>Thule II;</sp>
kevät-v.-jalosteista Tammiston <sp>Ruskea,
Tammi</sp> ja <sp>Pika,</sp> Svalövin <sp>Rubin</sp>

<img 1>
Vehnäntuotanto 1926 tuhansin tonnein.
Eurooppa.
</img>
<img 1>
Vehnäntuotanto 1926 tuhansin tonnein.
Ei-euroopp. maat.
</img>
ja kanadal. <sp>Marquis.</sp> — V:n viljelystä
vahingoittavat meillä ruoste- ja varsinkin
nokisienet. — V.-jauhoja erotetaan tavallisesti
4 eri lajia, joista paras käsittää ensimmäiset
30 %, toinen 30-70 %, kolmas 70-75 % ja neljäs
75-80 %; loput ovat leseitä y. m. jauhatusjätteitä.
V.-jauhojen kokoomus ks. <sp>Jauhot.</sp>
Paitsi jauhoja valmistetaan v:stä mannaryynejä,
makarooneja, tärkkelystä, alkoholia, painohiivaa y. m.

<b>Vehnäsääski</b> <i>(Contarinia tritici),</i>
äkämäsääskiin kuuluva hyönteinen, 1-1,5
mm, keltainen, hiukan karvainen. Naaraalla
pitkä, hieno munapistin. Toukka 2-3 mm,
keltainen, päätön, jalaton, hyppykykyinen;
elää vehnän ja rukiin, toisinaan ohrankin
kukissa syöden niiden emejä, heteitä tai
valmistuvaa jyvää.

<b>Wehrli</b> <i>[vērli],</i> <sp>Johann Jakob</sp>
(1790-1855), sveits. koulumies. Hänen
</chapter>

<chapter name="Weibull-Weiss">
antamansa esikuvan mukaan on perustettu
n. s. W:n kouluja, joissa opetus ja
maanviljelystyö käyvät rinnan.

<b>Weibull,</b> <sp>Martin</sp> (1835-1902), ruots.
historioitsija, prof. Lundissa, Hänen
poikansa <sp>Laurits</sp> W. (s. 1873) on
historian prof. Lundissa ja toinen poikansa
<sp>Curt W.</sp> (s. 1886) historian prof.
Gööteporissa.

<b>Weibullsholm,</b> maatila Etelä-Ruotsissa
Landskronan kaupungin läheisyydessä. Tilalla
on kasvin jalostuslaitos, per. 1870-luvulla;
julk. vuosikirjaa ,,Weibulls årsbok".

<b>Weiden,</b> <sp>R. van der</sp> ks. <sp>Weyden.</sp>

<b>Weierstrass</b> <i>[vaierštrās],</i> <sp>Karl
Theodor Wilhelm</sp> (1815-97), saks. matemaatikko,
aikansa syvämietteisimpiä. Perustavia tutkimuksia
funktsioniteorian alalta.

<b>Wei-hai-wei,</b> britt. suojelusalue
Kiinassa Šantungin niemimaan koillisosassa;
738 km<sup>2</sup>, 155,000 as. Samanniminen
kaup. (4,000 as.), jossa engl, sotasatama
ja vapaasatama <sp>Port Edward.</sp> —
W. luovutettiin 1898 vuokrasopimuksella
Englannille, Washingtonin sopimuksessa
1922 Englanti lupautui luovuttamaan
W:n takaisin Kiinalle, mutta päätöstä ei
vielä (1928) ole toteutettu.

<b>Veijariromaani,</b> <sp>pikareskiromaani,</sp>
seikkailuromaani, johon samalla tav. sisältyy
satiirisia ja realistisia ajan- ja tapojen
kuvauksia, V. esiintyy ensin Espanjassa.
Luonteenomaisia v:eja ovat esim. „Lazarello
de Tormes" ja Lesagen „Gil Blas".

<b>Weijola,</b> <sp>Yrjö</sp> (s. 1875), oikeastaan
<sp>Weilin,</sp> kirjailija, liikemies, fil. maist.
Julk. runokokoelmat ,,Haavoja", „Karsikko" ja
„Sunnuntairatsastaja" sekä näytelmät „Nuori luotsi"
ja „Nuoruus ja hulluus".

<b>Veikkola,</b> ent. lahjoitusmaa Valkjärvellä,
käsitti melkein koko pitäjän.

<b>Veiksel</b> (saks. <i>Weichsel,</i> puol. <i>Wisla</i>),
Puolan pääjoki, lähteet Länsi-Karpaateilla
(Beskideillä), laskee Itämereen, vasen haara
(varsinainen V.) Danzigin lahteen, oik. haara
(Nogat) Frisches Haffiin; 1,075 km pitkä. Tärkeimmät
lisäjoet <sp>San</sp> ja <sp>Bug-Narew.</sp>

<b>Weilin & Göös.</b> <sp>O.-y. Weilin & Göös a.-b.,</sp>
graafillinen tehdas ja kustannusliike, Helsinki, per. 1872
(Jyväskylässä), osakeyhtiöksi 1883, osakepääoma
1,175,000 mk.; työväestöä n. 350 henkeä. Omistaa
kirjapainon, paragon-painamon, kirjansitomon,
kuvalaatta-, tilikirja- ja albumitehtaan sekä
liitupaperi- ja kartonkitehtaan.

<b>Weimar</b> <i>[vai-],</i> Thüringenin pääkaup.,
Keski-Saksassa, Saalen lisäjoen Ilmin
varrella, Ent. suurherttuallinen linna,
Goethen ja Schillerin talot ja haudat.
50,000 as. — 1800-luvun alussa W. oli
Saksan henkinen keskus: Goethe, Schiller,
Wieland ja Herder oleskelivat siellä
suurherttua Kaarle Augustin kutsusta,
myöh. Lisztin toimesta huomattava
musiikkikaupunki. V. 1919 kokoontui W:iin
kansalliskokous, joka sääsi Saksan nyk.
hallitusmuodon.

<img 1>
Weimar. Goethen talo.
</img>

<b>Weinbrenner</b> <i>[vain-],</i> <sp>Friedrich</sp>
(1766-1826), saks. uusklassillinen arkkitehti.
Us. rakennuksia Karlsruhessa (2 kirkkoa,
markkreivin palatsi, raatihuone), Leipzigin
Vanha Teatteri.

<b>Weingartner</b> <i>[vain-],</i> <sp>Felix</sp> (s. 1863),
itäv. kapellimestari ja säveltäjä.
Toiminut Berliinin (1891-98) ja Wienin
(1907-11) hovioopperain johtajana sekä
Münchenissä ja Darmstadtissa, 1919-23
Wienin kansanoopperan johtajana.
Säveltänyt oopperoita ja sinfonisia
runoelmia. Teoksia: „Über das Dirigieren" ja
,,Die Symphonie nach Beethoven".

<b>Weininger</b> <i>[vai-],</i> <sp>Otto</sp> (1880-1903),
juut.-itäv. filosofi. Teoksia: „Geschlecht
und Charakter", jossa väitti, että
tyypillinen nainen on olemukseltaan pelkkä
sukupuoliolento ja „Über die letzten
Dinge". [Swoboda (saks., 1923).]

<b>Weiskirchner</b> <i>[vaiskirh-],</i> <sp>Richard</sp>
(s. 1861), itäv. poliitikko, kristillis-sosiaalisen
puolueen johtajia. Wienin pormestarina 1912-18,
kansallisneuvoston puhemies 1920-23.

<b>Weismann</b> <i>[vais-],</i> <sp>August</sp>
(1834-1914), saks. eläintieteilijä, prof.
Freiburgissa 1866-1912, kuuluisa
polveutumisopin ja periytyväisyyden tutkija,
uus-darvinistisen oppisuunnan ensim.
edustaja. vrt. <sp>Polveutumisoppi,</sp> p. 879.

<b>Weiss</b> <i>[vais],</i> <sp>Bernhard</sp>
(1827-1918), saks. protestanttinen teologi.
Teoksia: „Lehrbuch der biblischen Theologie
</chapter>

<chapter name="Weissenberg-Vekseli">
des Neuen Testaments", „Leben Jesu". —
<b>Weiss,</b> <sp>Johannes</sp> (1863-1914),
teologi, B. W:n poika, Teoksia: „Jesus von
Nazareth. Mythus oder Gesehichte", „Das
Urchristentum" I.

<b>Weissenberg</b> <i>[-bärj],</i> <sp>Alexander
Bernhard von</sp> (1822-1901), suom.
virkamies. V. 1884 W. määrättiin Suomen
perustuslakien kodifikatsionia varten
asetetun komitean puheenjohtajaksi,
prokuraattorina 1886-90 (erosi
postimanifestin takia).

<b>Weissenburg</b> <i>[vaisənburhj]</i> (ransk.
<i>Wissembourg</i>), pikkukaup. Elsassissa,
Ranskassa. Siellä saksalaiset elok. 1870
voittivat ranskalaiset.

<b>Weissenstein</b> <i>[vaisənštain],</i>
vuorenhuippu Juran vuoristossa, Sveitsissä,
Solothurnin pohjoispuolella, 1,287 m yli
merenp. Kuuluisa näköalapaikka.

<b>Weissenstein,</b> Paidelinna (ks. t.).

<b>Veistisilkki</b> (engl.), <sp>haaskiosilkki,</sp>
silkinkehruusta jääviä kuituja, jotka kehrätään
ja valmistetaan silkkivanuksi.

<b>Veit</b> <i>[fait],</i> <sp>Philipp</sp> (1793-1877),
saks. taidemaalari, kuului natsareeneihin.
Maalannut raamatullisia freskoja y. m.

<b>Weitling</b> <i>[vaitliŋ],</i> <sp>Wilhelm</sp>
(1808-71), saks. kommunisti. Teoksia:
„Garantien der Harmonie und Freiheit".

<b>Veitsi.</b> <sp>Puukko</sp> (ks. t.) on
yksiteräinen, <sp>tikari</sp> kaksiteräinen v. —
<sp>Kääntö- l. linkku- l. tasku-v:ssä</sp>
on terä nivelellä kiinnitetty varteen, niin
että se voidaan kääntää varren uraan
suojaan. — <sp>Suutarin-v.</sp> on varsineen
tehty teräslevystä. Varren ympäri kääritään
nahkaa, terä on sivulle päin käyrä ja
toispuolisesti tahkottu. — <sp>Parta-v:n</sp>
terä on hyvin ohut, us. koverasivuiseksi tahkottu.

<b>Veitsiluoto,</b> valtion sahalaitos lähellä Kemiä.

<b>Weizenberg</b> <i>[-its-],</i> <sp>August</sp>
(1837-1922), vir. kuvanveistäjä. Harrasti
kirjallisia ja hist. aiheita („Hamlet", „Ophelia",
„Linda", „Koit", „Ämärik", „Kalevipoeg").

<b>Weizmann</b> <i>[vaitsm-],</i> <sp>Chaim</sp>
(s. 1874), juut. poliitikko, Sionistisen
Maailmanliiton puheenjohtaja. W. on myös
Kansainliiton juutalaisten viralliseksi
edustajistoksi tunnustaman Jewish Agency
valtuuskunnan puheenjohtaja.

<b>Weizsäcker</b> <i>[vaitsek-],</i> <sp>Karl
Heinrich</sp> (1822-99), saks. protestanttinen
teologi. Teoksia: „Das apostolische Zeitalter".

<b>Veji,</b> muin. kaup. Etelä-Etruriassa
Rooman pohjoispuolella, roomalaisten
hävittämä 396 e. Kr.

<b>Vejle,</b> kaup. Tanskassa, Jyllannin
kaakkoisosassa, samannimisen joen suussa
ja vuonon perukassa. Teollisuutta, 23,000 as.

<b>Wekerle</b> <i>[väkärlä],</i> <sp>Sándor</sp>
(1848-1921), unk. valtiomies. Pääministerinä
1892-94, 1906-10 ja 1917-18.

<b>Vekseli,</b> vaihde (ks. t.).

<b>Vekseli</b> on laissa tarkoin määrättyyn
muotoon laadittu, kaikesta aineellisesta
velkaperusteesta ja vastasuorituksesta
riippumaton määrännäismaksusitoumus,
jossa v:n <sp>asettaja, trassentti,</sp> joko
itse sitoutuu (<sp>oma</sp> v.), tai kehoittaa
toista henkilöä, <sp>hyväksyjää l.
tunnustajaa, trassaattia (trasseerattu</sp> v.),
suorittamaan sanottua sitoumuskirjaa vastaan
kolmannelle asianosaiselle, <sp>remittentille,</sp>
tai asettajalle itselleen määrätyn rahasumman
määrättynä erääntymispäivänä. Ennenkuin
v:n-hyväksyjä on v:iin merkinnyt <sp>tunnusteen
l. akseptin,</sp> sanotaan v:iä <sp>trataksi.</sp>
V. on <sp>domiliseerattu,</sp> kun se on
asetettu maksettavaksi muualla kuin
missä maksaja asuu. <sp>Prokura-v.</sp> on
sellainen v., joka annetaan valtakirjalla
toisen puolesta. V:n siirtäjää sanotaan
<sp>indossantiksi,</sp> siirronsaajaa
<sp>indossataariksi</sp> ja itse siirtoa
<sp>indossamentiksi l. giroksi</sp>
sekä v:n hyväksyjää tunnusteen antamisen
jälkeen <sp>akseptantiksi.</sp> Vastuunalaisia
v:n suorituksesta, <sp>vekselivelallisia,</sp>
ovat tunnustaja, asettaja sekä kaikki
indossantit. V:iin voidaan kirjoittautua
takaajaksi, jollaista takausta sanotaan
<sp>avaliksi</sp> ja takaajaa <sp>avalistiksi.</sp>
Tuottaakseen v.-oikeuden (ks. t.) tulee v:llä
olla laissa säädetty muoto. Eräissä laissa
luetelluissa tapauksissa on v.-oikeuden
säilyttämiseksi tehtävä <sp>protesti</sp> l.
asianomaisen viranomaisen luona ilmoitus
siitä, että jokin v:iin perustuva
velvollisuus on jäänyt täyttämättä. Protesti
on kaupungissa tehtävä julkisen
notaarin ja maalla, joko paikkakunnan
kruununvoudin tai nimismiehen tai lähimmän
kaupungin julkisen notaarin luona; ja on
protestista todistukseksi laadittava
protestipöytäkirja (protestitodistus).
Erikoisia v:n hyväksymismuotoja ovat:
<sp>hätätilaosoitus</sp> (v:n antaja tai
haltija, joka epäilee, ettei v:n
maksajaksi kirjoitettu trassaatti tule v:iä
hyväksymään tai ole tavattavissa, v:ssä
tai siirrossa vaatii, että siirronsaajan
tulee trassaatilta saamatta jääneen
hyväksymisen saamiseksi kääntyä jonkun
</chapter>

<chapter name="Vekselikurssi-Velde">
toisen puoleen pyytämään hyväksymistä)
ja <sp>vekselin hyväksyminen jonkun kunniaksi</sp>
(kun kukaan niistä, jonka maksettavaksi v.
on asetettu, ei ole v:iä hyväksynyt, jokin
muu henkilö vapaaehtoisesti sen hyväksyy,
siten säilyttääkseen veksellvelallisen
liikekunnian ja maineen, ja on sen nimi, jonka
kunniaksi v. hyväksytään, mainittava
hyväksymisessä). Saman v:n monistaminen voi
väliin olla tarpeellista, jolloin
v:stä kirjoitetaan useampia kappaleita,
<sp>v.-dupletteja,</sp> joille merkitään
niiden järjestys, ensimmäinen (prima-v.),
toinen (sekunda-v.), kolmas (tertia-v.)
j. n. e, Ellei v:eissä ole tätä järjestystä
merkitty, käy kukin niistä itsenäisenä,
ainoana <sp>(sola-v:nä).</sp> V:n vanhentuminen on
säädetty tavallista velanvanhentumista
lyhyemmäksi. Niinikään on oikeudenkäynti
v.-asioissa järjestetty yksinkertaisemmaksi
ja nopeammaksi. Jos v:n-haltija on menettänyt
v.-oikeuden, voi hän hakea saatavansa
tavallisena velkana (Vekselisääntö 29/3 1858).

<b>Vekselikurssi,</b> hinta, josta ulkomailla
maksettavia vekseleitä voidaan ostaa ja
myydä. Tämänmukaisesti erotetaan <sp>ostokurssi,</sp>
ostajan tarjoama hinta, ja <sp>myyntikurssi,</sp>
myyjän vaatima hinta. Useimmissa pörsseissä
kurssi ilmoittaa, kuinka suuri määrä kotimaista
rahaa maksetaan tietystä kiinteästä määrästä
ulkomaista rahaa.

<b>Vekselioikeus,</b> oikeussäännöt, jotka
koskevat vekseliä sekä myös itse se oikeus,
minkä vekseli lain mukaan tuottaa. Saatavaa,
johon liittyy viimeksimainittu v., sanotaan
vekselisaatavaksi.

<b>Vekselivero,</b> varallisuuden siirtovero,
jota leimamerkkinä kannetaan vekseleistä,
toisinaan myös sekeistä ja maksuosoituksista.
V:n suuruus määrätään leimaverolaissa 19/12 1921.

<b>Vektori</b> (lat.), <sp>suuntaisjana.</sp>
<i>matem.,</i> jana, jolla on määrätty pituus
ja määrätty suunta. V. esitetään nuolella,
vrt. <sp>Vektorianalyysi.</sp> V:lla esitetään
graafisesti muitakin suunnattuja suureita
(nopeuksia, voimia y. m.).

<b>Vektorianalyysi,</b> vektoreilla
suoritettavien laskujen matematiikka. V:n
perusteet ovat: 1) kaksi vektoria on yhtä
suurta, jos niillä on sama suunta ja pituus;
2) kahden vektorin summa on se vektori, jonka
alkupisteenä on edellisen vektorin alkupiste

<img 1>
Vektorisumma.
</img>
ja loppupisteenä jälkimmäisen vektorin suuruisen
vektorin loppupiste, kun tämän alkupiste on
edellisen loppupisteessä. Vektorien summaa,
<sp>vektorisummaa,</sp> sanotaan myös <sp>geometriseksi
summaksi</sp> ja (erittäin voimista puheen ollen)
<sp>resultantiksi.</sp> — V:lla on suuri merkitys
teoreettisessa fysiikassa.

<b>Velaksianto,</b> oikeustoimi, jonka kautta
joku, <sp>velkoja,</sp> antaa toiselle,
<sp>velalliselle,</sp> rahaa tai muita esineitä
velallisen sitoumusta vastaan maksaa takaisin
yhtä paljon samaa lajia (Kauppakaari 9 luku,
jota myöh. on muutettu ja täydennetty laeilla
ja asetuksilla).

<b>Welander</b> <i>[-a'-],</i> <sp>Edvard Vilhelm</sp>
(1846-1917), ruots. lääkäri, Tukholman
Sankt Göranin sairaalan ylilääkäri v:sta
1888 ja Karoliinisen Laitoksen syfilidologian
prof. 1896-1911. Arvokkaita tutkimuksia
elohopean vaikutuksesta kuppataudin hoidossa.
Perusti 1900 Tukholmaan sairaalan perinnöllistä
kuppaa sairastavia lapsia varten.

<b>Velarium</b> (lat.), verho, suojustin,
käytetty m. m. roomal. amfiteattereissa
suojana aurinkoa vastaan.

<b>Velasquez</b> <i>[vela'skeþ],</i> <sp>Diego</sp>
(1599-1660, esp. taidemaalari, Filip IV:n
hovimaalaaja v:sta 1623. Maalannut väritykseltään
hienostuneita ja luonteenomaisia muotokuvia,
kansanelämänkuvia, hist., uskonnollisia ja
mytologisia maalauksia, Töitä: „Filip IV",
„Apollo Vulkanuksen pajassa", „Bredan linnan
luovutus", „Kristus ristillä", „Las Meninas"
(Hovinaiset), „Kutojattaret", „Paavi Innocentius X".
V. on kaikkien aikojen suurimpia taiteilijoita,
ks. kuvaliitettä <sp>Espanjan taidetta.</sp>
[Justi (saks., 1923).]

<img 1>
Diego Velasquez.
</img>

<b>Velde</b> <i>[fe-],</i> <sp>Henri van de</sp>
(s. 1863) belg. arkkitehti ja sisustustaiteilija.
V. vaati, että esineen muodon tulee olla
elimellisessä yhteydessä sen tarkoitusperän
kanssa, ja tuomitsi rakennustaiteessa ja
taideteollisuudessa vallinneen koristeiden
liiallisen suosimisen. Teoksia: ,,Kunstgewerbliche
Laienpredigten". — <b>Velde,</b> <sp>Willem van de</sp>
</chapter>

<chapter name="Welfit-Wells">
(1633-1707), holl. merimaalaaja ja meritaisteluiden
kuvaaja. Hänen veljensä maisemamaalari
<sp>Adriaen van de V.</sp> (1635-72) oli
taitava eläinten ja kukkien kuvaaja.

<b>Welfit,</b> saks. ruhtinassuku, taisteli
1100-1200-luvuilla hohenstaufikeisareja
vastaan. Eräs suvun haara, hallitsi
Hannoveria v:een 1866 ja Englantia
1714-1901. W:ksi on sanottu myös sitä
puoluetta, joka ei hyväksynyt 1866
tapahtunutta Hannoverin liittämistä Preussiin,
vaan kannatti karkoitettua hallitsijasukua.
vrt. <sp>Henrik,</sp> Baijerin ja Saksin
herttuoita. Welf-sanasta johtuu puoluenimitys
Guelfit (ks. t.).

<b>Welhaven</b> <i>[vēlhā-],</i> <sp>Johan
Sebastian</sp> (1807-73), norj. runoilija,
filosofian prof. Oslossa, Joutui kirjalliseen
kiistaan Wergelandin (ks. t.) kanssa.
Teoksia: „Henrik Wergelands digtekunst
og polemik", poleeminen sonettisikermä
„Norges dæmring" ja muotovalmlita
runokokoelmia. [Löchen (norj., 1900).]

<b>Velikaja</b> <i>[-ī'-],</i> Peipsenjärveen
laskeva, n. 425 km pitkä joki Länsi-Venäjällä,
lähellä Latvian rajaa.

<b>Welin</b> <i>[-ī'n],</i> <sp>Juhana</sp> (k. 1744),
suom. filosofi. Esitti Suomessa ensimmäisenä
Chr. Wolffin filosofiaa.

<b>Weljekset Friis o.-y.,</b> metalliteollisuusliike,
Ykspihlaja, per. 1885 Kalajoelle, osakepääoma 300,000 mk.

<b>Veljesseurakunta,</b> herrnhutilaisten
(ks. t.) yhdyskunnan nimitys.

<b>Veljeydet,</b> kat. kirkon hyväksymiä,
hurskaitten miesten ja naisten suhteellisesti
vapaita yhtymiä, perustetut jonkun
suositun pyhimyksen palvomiseksi tai
erikoisten hyvien töiden tekemiseksi.

<b>Velka,</b> sitoumus suorittaa rahaa tai
tavaraa, jos tavaran suoritus on määrätty
ainoastaan laatuunsa ja määräänsä nähden. —
<b>Velkakirja,</b> velkasitoumuksesta annettu
kirjallinen todistuskappale. Jos v. on asetettu
maksettavaksi nimitetylle henkilölle ilman
oikeutta v:n siirtoon, sanotaan sitä
<sp>rekta-v:ksi;</sp> jos taas v:ssa myönnetään
v:n siirtäminen on se <sp>juokseva</sp> v. Kun
v. on asetettu maksettavaksi sen haltijalle,
sanotaan sitä <sp>haltija-v:ksi.</sp>

<b>Velkavankeus,</b> pakkotoimenpide, jolla
sitoumuksensa täyttämättä jättäneeltä
tuomioistuimen tai täytäntöönpanoviranomaisen
päätöksen nojalla riistettiin vapaus, jotta
hänet saataisiin pikemmin täyttämään
sitoumuksensa. Suomessa v. poistettiin
lopullisesti 1895.

<b>Velkua</b> (aik. <i>Palva</i>), kunta Turun
ja Porin läänissä, Varsinais-Suomen saariston
länsiosassa; 32,8 km<sup>2</sup>, 540 as. (1927)

<b>Vellamo,</b> Kalevalan veden jumalan
Ahdin puoliso.

<b>Vellamo.</b> <sp>Vakuutus-o.-y.  V.,</sp>
Vaasassa, per. 1912.  Harjoittaa palo-,
murtoa kuljetus- sekä jälleenvakuutusta.
Vakuuuskanta 31/12 1927 716 milj. mk.

<b>Wellandin kanava</b> <i>[ue'lləndin],</i>
Kanadassa, Erien ja Ontarion välissä,
Niagarajoen länsipuolella. N. 43 km pitkä, rak.
1825-33, myöhemmin us. uudistuksia.

<b>Velleius Paterculus,</b> <sp>Gaius</sp>
(s. n. 19 e. Kr.), roomal. ratsuväenpäällikkö
ja historioitsija. Teoksia: „Historia Romana".

<b>Wellesley</b> <i>[ue'lzli],</i> <sp>Arthur,</sp>
ks. <sp>Wellington.</sp> — <b>Wellesley,</b>
<sp>Richard</sp> (1760-1842), engl. valtiomies,
markiisi. Intian kenraalikuvernöörinä 1797-1805,
ulkoministerinä 1809-12, Irlannin varakuninkaana
1821-28 ja 1833-34.

<b>Wellhausen</b> <i>[-uzen],</i> <sp>Julius</sp>
(1844-1918), saks. raamatuntutkija ja
orientalisti. W. on osoittanut, että Pappiskirja
on Pentateukin lähteistä nuorin, mistä
seurasi uusi käsitys Israelin uskonnon
kehityksestä. Teoksia: „Prolegomena zur
Geschichte Israels", „Einleitung in die
drei ersten Ewangelien".

<b>Vellingk,</b> <sp>Maurits</sp> (1651-1727),
ruots. kenraali ja valtiomies, kreivi.
Lähettiläänä eri hoveissa, Bremenin
kenraalikuvernöörinä 1711-14, 1723
holsteinilaisen puolueen johtajia, tuomittiin
1727 kuolemaan valtiopetoksesta; kuoli
vankeudessa. — <b>Vellingk,</b> <sp>Otto</sp>
(1649-1708), ruots. kenraali, kreivi. Tuli
Inkerinmaan ja Käkisalmen läänin
kuvernööriksi 1698, johti 1700 Inkerin- ja
Liivinmaan puolustusta sekä otti osaa Kaarle
XII:n sotaretkiin.

<b>Wellington</b> <i>[ue'liŋtən],</i>
Uuden-Seelannin pääkaup., pohjoissaaren
eteläpäässä. Yliopisto. Oivallinen satama.
100,000 as.

<b>Wellington</b> <i>[ue'liŋtən],</i> <sp>Arthur
Wellesley</sp> (1769-1852), engl.
sotapäällikkö ja valtiomies, W:n herttua.
Taisteli 1808-13 menestyksellä ranskalaisia
vastaan Pyreneitten niemimaalla. Voitti
1815 Blücherin kera Napoleonin Waterloossa,
Pääministerinä 1828-30, ulkoministerinä
1834-35. [Maxwell (engl. 1907).]

<b>Wellingtonia,</b> mammutpetäjä (ks. t.).

<b>Wells</b> <i>[ue'lz],</i> <sp>Herbert George</sp>
(s. 1866), engl. kirjailija, Julk. romaaneja,
joissa m. m. esittää luonnontieteellisiä ja
yhteiskunnallisia tulevaisuudenkuvia. Teoksia
suomen.: „Ensimmäiset ihmiset kuussa", „Kun
nukkuja herää", „Aikakone", „Mr Britling
</chapter>

<chapter name="Veloce-Venetsia">
pääsee selvyyteen", „Näkymätön mies",
„Kuninkaitten kuningas" sekä maailmanhistoria
„Historian ääriviivat" y. m.

<b>Veloce</b> <i>[-o'tše]</i> (it.), <i>mus.,</i> ketterästi.

<b>Velodromi</b> (lat.-kreik.), puusta,
sementistä y. m. tehty kaltevakäänteinen
kilpapyöräilyrata.

<b>Veloittaa,</b> <sp>debiteerata,</sp> merkitä
jonkin tilin debetpuolelle, velaksi.

<b>Welser,</b> kuuluisa augsburgilainen
kauppiassuku.

<b>Veltheimia,</b> etelä-afr. liljakasvisuku.
<i>V. viridifolia</i>-lajia viljellään ansareissa
ja asuinhuoneissa. Kukat helakan ruusunpunaiset,
tiheähkössä, puikeassa tertussa vanan latvassa,
lehdet ruusukkeessa, aaltoreunaiset. Kukkii
kevättalvella.

<b>Veltlin,</b> Val Tellina (ks. t.).

<b>Weltschmerz</b> <i>[-šmerts],</i>
maailmantuska (ks. t.).

<b>Veluuri</b> (ransk.), sametti. —
<b>Veluuripaperi,</b> samettipaperi (ks. t.).

<b>Velvet</b> (engl.), sametti.

<b>Welwitschia mirabilis,</b> etelä-afr.,
paljassiemenisiin kuuluva hiekka-aavikkojen
kasvi. Varsi jättiläisjuurikkaan näköinen,
siinä kaksi suurta, ruoditonta lehteä,
joiden hangassa kukinnot.

<b>Velvoite,</b> obligatsioni (ks. t.).

<b>Velvoitusosa,</b> pakko-osa (ks. t.).

<b>Weman</b> <i>[vē-],</i> <sp>Adèle</sp> (s. 1844),
Suomen ruotsink. kirjailijatar, toiminut
opettajana Kemiössä. Julk. salanimellä
<sp>Parus Ater</sp> kertomuksia, runokokoelmia ja
näytelmiä (m. m. „Läsförhörskalaset på
Hultnäs"). — <b>Weman,</b> <sp>Kaarle Kustaa</sp>
(1740-1803), kirjailija, Kemiön kirkkoherra,
kirj. ,,hovirunoja" vanhalla runomitalla.
W. oli ensim. suomenkielen dosentti yliopistossa
1771-72, sitten m. m. Ruotsin kruununprinssin
suomenkielen opettajana.

<b>Wembley</b> <i>[ue'mbli],</i> Lontoon läntinen
etukaup. Siellä pidettiin 1924-25 suuri
brittiläinen maailmannäyttely. Stadion.

<b>Ven,</b> <sp>Hven,</sp> Ruotsiin kuuluva saari
Juutinraumassa, 4 km Landskronasta
länteen; 7,5 km<sup>2</sup>, 1,000 as. Keskellä
saarta on Tyge Brahen linnan (Uranienborgin)
ja tähtitornin (Stjerneborgin) raunioiden
rippeitä. — Kuului Tanskaan v:een 1658
(paitsi 1332-60).

<b>Vena</b> (lat.), laskimo.

<b>Venceslaus,</b> Wenzel (ks. t.).

<b>Vendée</b> <i>[vādē'],</i> departementti
Länsi-Ranskassa, Loiren suun eteläpuolella,
Ranskan vallankumouksen aikana riehui
siellä n. s. V:n <sp>sota,</sp> jota rojalistit,
joutuen 1796 häviölle, v:sta 1793 kävivät
tasavaltalaisia vastaan.

<b>Vendel,</b> kunta Ruotsissa Upsalan
pohjoispuolella. Venehautoja ajalta 650-950.

<b>Vendell</b> <i>[-e'l],</i> <sp>Herman Albert</sp>
(1853-1907), suom. kielentutkija. Teoksia:
„Ordbok öfver estländsk-svenska dialekterna"
(A. O. Freudenthalin kanssa), „Ordbok öfver
de östsvenska dialekterna".

<b>Vendémiaire</b> <i>[vādemiä'r]</i> (ransk.),
„viinikuukausi", Ranskan vallankumouskalenterin
ensim. kuukausi (22-24 syysk.— 21-23 lokak.).

<b>Wenden</b> (lätiksi <i>Zehse</i> l. <i>Kehs</i>),
kaup. Latviassa, Aa-joen rannalla.
Kalpaveljesten linnan rauniot. Kauppaa. 8,000 as.

<b>Venden kuningas,</b> Ruotsin hallitsijan
arvonimi Kustaa Vaasan ajoista asti.
Perustui siihen käsitykseen, että
Ruotsista lähteneet gootit olivat voittaneet
vandaalit ja siten tulleet Itämeren
etelärannikon, Vendinmaan, herroiksi.

<b>Vendetta</b> <i>[-de'-]</i> (it.), kosto, verikosto.

<b>Vendiläiset kaupungit,</b> vendien ent.
alueelle perustetut saks. hansakaupungit
(Lyypekki, Wismar, Rostock, Stralsund,
vieläpä Hampuri ja Lüneburg).

<b>Vendit,</b> nimitys, jota saksalaiset
alkujaan käyttivät slaav. rajanaapureistaan,
nyttemmin = sorbilaiset (ks. t.).

<b>Wendland</b> <i>[ventlant],</i> <sp>Johannes</sp>
(s. 1871), sveits. evankeelinen teologi.
Teoksia: ,,A. Ritschl und seine Schiller",
,,Der Wunderglaube in Christentum", „Maailman
luominen' (suomen.).

<b>Vendôme</b> <i>[vãdõm],</i> <sp>Louis Joseph</sp>
(1654-1712), V: n herttua, Ranskan kyvykkäimpiä
sotapäällikköjä Espanjan perintösodassa.

<b>Vendsyssel,</b> Jyllannin niemimaan
pohjoisosa (Limvuonon pohjoispuolella).

<b>Wendt,</b> <sp>Georg von</sp> (s. 1876), suom.
fysiologi ja poliitikko, kotieläinopin prof.
Helsingin Yliopistossa v:sta 1910. Kirj.
joukon fysiologisia, terveydenhoidollisia
y. m. julkaisuja,

<b>Venedig,</b> Venetsia (ks. t.).

<b>Veneeriset taudit,</b> sukupuolitaudit.

<b>Veneetit.</b> 1. Illyyrialaista alkuperää
oleva heimo Italian koillisosassa, joutui
183 e. Kr. roomalaisten valtaan. —
2. Kelttiläinen rannikkoheimo nyk.
Bretagnessa, Cæsarin voittama 56 e. Kr.

<b>Venenum</b> (lat.), myrkky.

<b>Venerabilis</b> (lat.), kunnioitettava.

<b>Venetmäki,</b> laiturivaihde
Jyväskylän-Pieksämäen rataosalla,
Pieksämäen kunnassa, 24 km Pieksämäeltä.

<b>Venetsia</b> (it. <i>Venezia,</i> saks. <i>Venedig</i>),
linnoitettu kaup. Pohjois-Italiassa, rakennettu
Adrianmeren lahden Laguna venetan saarille.
Liikenneteinä ovat etupäässä salmet ja kanavat,
joista tärkein Canale
</chapter>

<chapter name="Venetsian kauppias-Venia">
<img 1>
Venetsia. Canale grande.
</img>
grande, ja kulkuneuvoina gondolit y. m.
alukset. Siltoja on 400, m. m. Ponte
di Rialto (rak. 1588-91) ja
Doogipalatsista Kriminaalivankilaan johtava
katettu Huokausten silta. Toreja on kaksi:
Piazza di San Marco ja Piazzetta.
Kirkoista on mainehikkain loistelias
Markuksen kirkko l. San Marco (rak.
976-1071 alk. bysanttilaiseen tyyliin).
Maallisia rakennuksia: Doogipalatsi (rak.
1350-1442), jossa on m. m. Veronesen ja
Tintoretton (ks. n.) maalauksia ja jonka
maanalaista osaa käytettiin valtiollisena
vankilana (lyijykamarit); kaunis kirjasto
(Sansovinon rakentama 1536-48), ent.
rahapaja (nyk. kirjastona), palatsi Cà
d'Oro (Kultatalo), Colleoni'n. (ks. t., kuva)
ratsastajapatsas. Taideakatemia, jossa
arvokas maalauskokoelma. Arsenaali (per.
1104). Lasi- ja pitsiteoll., taide-esineiden
valmistusta. Läh. V:aa on merikylpylä
Lido. 210,000 as. — V. vapautui
900-luvulla Itä-Rooman alaisuudesta ja kohosi
mahtavaksi kauppatasavallaksi. Sen
ylimpänä hallitusmiehenä oli doogi, jonka
rinnalla oli aristokraattinen Suuri
Neuvosto. Laajimmillaan oli V:n valta
1204-61. 1400-luvulla se laajensi
alueitaan Italiassa. Turkkilaisten edetessä se
heille menetti Kyproksen ja Kreetan.
V. 1797 V:n alueet jaettiin Ranskan ja
Itävallan kesken, 1815 Itävalta sai sen
kokonaan ja 1866 V. yhdistettiin Italiaan.

<b>Venetsian kauppias,</b> Shakespearen
(ks. t.) näytelmä.

<b>Venezuela</b> <i>[-tsuē'-,</i> esp. äänt. <i>-þuē'-</i>],
liittotasavalta Etelä-Amerikan pohjoisrannikolla;
1,020,400 km<sup>2</sup>, 2,5 milj. as.

<img 1>
Vaakuna.
</img>
Luoteisosassa Kordillieerien poimuvuoria,
keskellä Orinocon laaja alanko Llanos, etelässä
Guayanan ylänkö. Kuivilla seuduilla savannia,
sateisilla troopillista sademetsää. Asukkaista
90 % sekarotuisia (pääasiallisesti mulatteja
ja zamboja), 5 % neekereitä, 2 % intiaaneja,
2 % eurooppalaisia, 1 % ulkomaalaisia.
Vallitsevana kielenä espanja. Pääelinkeino
maanviljelys: kahvia, sokeria, maissia, kaakaota,
tupakkaa, Vuorityö tuottaa kultaa, hopeaa, kuparia,
rautaa, paloöljyä. Vientitavaroita: kahvi,
kaakao, paloöljy, vuodat, kautsu, kulta.
Presidentti valitaan 7 v:ksi; eduskunta
2-kamarinen. — Liittotasavallan muodostaa
20 valtiota, 2 territoriota ja 1 liittopiiri,
jona on liittovaltion pääkaup. <sp>Carácas;</sp>
sen Satamakaup. <sp>La Guaira</sp> on kuuluisa
kahvinvientisatama. — <i>Historia.</i> Espanjalaiset
perustivat V:aan siirtokuntia v:sta 1520,
kuului 1739-76 osana Uuden-Granadan
kuningaskuntaan. Vapautui Espanjasta
1811 ja yhtyi 1819 Kolumbian y. m. kanssa
Kolumbian liittovaltioksi, erosi siitä 1830
itsenäiseksi valtioksi. Vv. 1899-1908 oli
presidenttinä Castro, jonka aikana oli
kansalaissotia ja jonka häikäilemätön
politiikka aiheutti suurvallat sulkemaan
V:n satamat 1902-03.

<b>Venia</b> (lat.), lupa. — <b>Venia concionandi,</b>
saarnalupa, — <b>Venia docendi,</b> luennoimislupa
(yliopistossa).
</chapter>

<chapter name="Veni, vidi, vici-Venttiili">
<b>Veni, vidi, vici</b> (lat.), „tulin, näin,
voitin", Cæsarin sanat hänen voitettuaan
kuningas Farnakeen 47 e. Kr.

<b>Venizelos</b> <i>[-zē-],</i> <sp>Eleuterios</sp>
(s. 1864), kreik. poliitikko. Pääministerinä
1910-15, 1917-20 ja v:sta 1928. Toiminut Kreetan
yhdistämiseksi Kreikkaan ja Balkanin valtioiden
liiton aikaansaamiseksi. Maailmansodan
puhjettua V. halusi, että Kreikka yhtyisi
ympärysvaltoihin, mutta kuningas Konstantinos
ei suostunut. V. 1916 hän muodosti Saloniki'ssa
ympärysvaltojen sotajoukkojen turvissa
vastahallituksen. Kun Konstantinos pakotettiin
lähtemään maanpakoon, tuli V:sta pääministeri
ja Kreikka yhtyi virallisesti sotaan. V. kärsi
vaaleissa 1920 musertavan tappion ja pakeni
maasta. Sittenkuin Konstantinos oli uudelleen
luopunut kruunusta, on V. vielä suorittanut
tärkeitä diplomaattisia tehtäviä. vrt. <sp>Kreikka,</sp>

<img 1>
E. Venizelos.
</img>

<b>Venjoki,</b> seurakunta Inkerinmaalla,
Pietarista etelään.

<b>Wennerberg</b> <i>[-bärj],</i> <sp>Gunnar</sp>
(1817-1901), ruots. runoilija ja säveltäjä.
Lehtorina Skarassa, kirkollisministerinä
1870-75 ja 1888-91, Kronobergin maaherrana
1875-88. Ollessaan Upsalassa ylioppilaana
sepitti mieskuorolauluja Juvenalerna-seuraa
varten, m. m. duettosarjan „Gluntarne"
(1847-50, suomen.). W:n „Davidin psalmit" ovat
pianolla säestettyjä lauluja kuorolle ja
soololle. [Grip (ruots., 1925).] —
<b>Wennerberg,</b> <sp>Gunnar</sp> (s. 1863),
ruots. taidemaalari, G. W:n poika. Toiminut
posliini-, lasi-, kutoma- ja huonekalutaiteen
alalla; 1892-1908 Gustafsbergin posliinitehtaan
taiteellinen johtaja.

<b>Venneri</b> (ruots. <i>Vänern</i>), Ruotsin
suurin järvi, Vermlannissa ja Dalin
maakunnassa; 5,568 km<sup>2</sup>, suurin pituus 180
km, suurin syvyys 92 m. V:iin laskevista joista
on suurin Klarjoki. Laskujoki on Göötajoki.
Göötan kanavan kautta V. on Vetterin ja
Itämeren yhteydessä.

<b>Vennervirta,</b> <sp>Ludvig</sp> (s. 1882),
taidekirjailija. Teoksia: „Akseli
Gallen-Kallela", „Rooman katakombien maalaus",
„Marcus Collin"; kirjoittanut toimittamaansa
suurteokseen „Suomen taide" uudempaa
kuvaamataidetta koskevan osan.

<b>Vennola,</b> <sp>Juho Heikki</sp> (s. 1872),
taloustieteilijä ja poliitikko, prof. v:sta
1908. Valtiovarain apulaisministerinä 1918-19,
kauppaministerinä 1919, pääministerinä 1919-20
ja 1921-22, ulkoministerinä 1922-24.
Eduskunnassa v:sta 1918.

<img 1>
J. H.-Vennola.
</img>

<b>Vennä</b> l. <sp>Venne, Henrik</sp> (k. 1513),
Turun tuomiorovasti 1500-13; us. valtiollisissa
tehtävissä. — <b>Vennä,</b> <sp>Jakob</sp>
(k. 1530), Turun arkkipresbyteeri v:sta 1527.

<b>Ventilaattori</b> (lat.), <sp>tuulettaja,</sp>
joko myllynsiipi-v., joka puhaltaa akselin
suuntaan tai keskipakois-v., jonka siivet
painavat ilman siipipyörää ympäröivän
pesäkkeen ulkolaitaan ja siitä putkeen.
Käytetään ilmanvaihdon aikaansaamiseen,
edellistä huoneistoissa, jälkimmäistä
kaivoksissa.

<b>Ventilatsioni</b> (lat.), ilmanvaihto;
tutkimus, väitöskirjan tarkastus. —
<b>Ventileerata,</b> tuulettaa; julkisesti
suorittaa väitöskirjan tarkastus.

<b>Ventimiglia</b> <i>[-i'lja,],</i> linnoitettu
satamakaup. Italian Rivieralla. 15,000 as.

<b>Ventnor</b> <i>[-nə],</i> kuuluisa kylpylä ja
keuhkotautiparantola Etelä-Englannissa,
Wightsaarella, 6,000 as.

<b>Ventôse</b> <i>[vãtō'z]</i> (ransk.),
„tuulikuukausi", Ranskan vallankumouskalenterin
6:s kuukausi (19-21 helmik. — 20-21 maalisk.).

<b>Ventrikkeli</b> (lat.), mahalaukusta ja
sydämen kammioista käytetty nimitys.

<b>Ventšou,</b> kaup. Kiinassa, Tšekiangin
maakunnassa, Itä-Kiinan meren rannalla.
Sopimussatama. 200,000 as.

<b>Venttiili,</b> putkijohdoissa käytettävä
sulkulaite. Sulkevana osana on <sp>v.-lautanen,</sp>
joka kartio- tai tasopinnalla tiiviisti asettuu
<sp>sijalleen. Sulku-v:ssä</sp> on <sp>käsipyörällä</sp>
kierrettävä <sp>v.-kara l. v.-ruuvi,</sp> joka
kulkee v:n kannen läpi ja jonka sisäpäähän lautanen
on sovitettu niin, että v. voidaan aukaista ja
sulkea mielin määrin. <sp>Takaisku-v.</sp>
aukeaa vain silloin, kun paine lautasen alapuolella
tulee niin suureksi, että se jaksaa nostaa lautasen;
se laskee johdossa liikkuvan nesteen tai kaasun
kulkemaan vain yhteen suuntaan. <sp>Syöttö-v.</sp>
on takaisku-v., jota käytetään m. m. höyrykattilain
syöttö johdoissa. — <sp>Läppä-v:ssä</sp> on lautasen
asemesta saranan tavoin aukeneva läppä.
<sp>Luisti-v:ssä</sp> on poikkisuuntaan
ruuvin avulla liikkuva luisti, joka sulkee
</chapter>

<chapter name="Wentworth-Venäjä">
läpikulkuaukon. <sp>Neula-v:ssä</sp> on
sulkimena hieno, terävä puikko. <sp>Jenkinsin
v:ssä</sp> on lautasessa erikoisaineesta
valmistettu tiiviste. <sp>Jalka-v:iä</sp>
käytetään pumppujen imu johdon alapäässä
estämässä johtoa tyhjentymästä pumpun
seistessä. — V:ksi sanotaan myöskin
ilmanvaihtoläppiä ja laivojen pyöreitä,
ruuvilla suljettavia ikkunaluukkuja.

<b>Wentworth,</b> Strafford (ks. t.).

<b>Wentzel</b> <i>[-ts-],</i> <sp>Gustav</sp> (1859-1927),
norj. taidemaalari. Maalannut henkilösommitelmia
keskiluokan elämästä.

<b>Venus</b> (lat.), muin.-it. kasvullisuuden
jumalatar, myöh. sama kuin kreikkalaisten
lemmenjumalatar Afrodite.

<b>Venus,</b> Auringosta lukien toinen
kiertotähti, merkki <i>[Venus]</i>. Sen mitat y. m.
tärkeät suureet ovat Maan vastaaviin
suureisiin verrattuina: halkaisija 0,97
(12,300 km ekvaattorilla), massa 0,82,
tiheys 0,91, painovoima ekvaattorilla 0,88,
keskimääräinen etäisyys Auringosta 0,723
(108 milj. km). Kiertoaika Auringon
ympäri 224,7 vrk., pyörähdysaika lienee
225 vrk. Rataellipsin kaltevuus 3° 23',
epäkeskisyys 0,0068 (rata miltei ympyrä).
Litistymistä ei ole voitu todeta. Näkyy
voimakkaimmillaan n. 60 kertaa voimakkaampana
1:sen luokan tähtiä (m = —3,4), albedo
0,59. Kuita ei ole. V:n kulut Auringon pinnan
yli ovat olleet erittäin tärkeät Auringon
parallaksin määräämiselle.

<b>Venus,</b> alkemisteilla kuparin nimitys
ja merkki (<i>[Venus]</i>).

<b>Venusvuori,</b> tarunomainen vuori, jossa
Venus hallitsee ihanien neitosten
ympäröimänä ja jossa aika kuluu aistillisissa
nautinnoissa. vrt. <sp>Tannhäuser.</sp>

<b>Venykekirjoitus</b> ks. <sp>Schildt, W. S.</sp>

<b>Venyväisyys</b> ks. <sp>Lujuus.</sp>

<b>Wenzel</b> l. <sp>Venceslaus,</sp> Böömin
herttua, lisänimeltä <sp>Pyhä</sp> (k. 936),
kristinuskon ensim. vars. levittäjä
Böömissä. Käännytystyön seurauksena oli
W:n surmaaminen, jonka jälkeen hänestä
tuli maan suojeluspyhimys.

<b>Venäjä,</b> liittotasavalta, joka käsittää
Itä-Euroopan, Pohjois-Aasian, Keski-Aasian
länsiosan ja Kaukaasian; yli 22 milj. km<sup>2</sup>,
n. 145 milj. as. — <i>Valtiollinen jako.</i>
<sp>Sosialististen neuvostotasavaltojen liitto</sp>
<i>(Sojuz sovjetskih soisialistitšeskih respublik,</i>
lyh. <i>SSSR),</i> käsittää entisen Venäjän
valtakunnan lukuunottamatta maailmansodan

<img 1>
Vaakuna.
</img>
seurauksena siitä eronneita valtioita. Se
jakautuu 6:een sosialistiseen neuvostotasavaltaan
(lyh. <i>SSR</i>) josta 2 liittotasavaltaa (lyh.
<i>SFSR</i>): 1) <sp>Venäjän sosialistinen
neuvostoliittotasavalta</sp> <i>(Russkaja
sotsialistitšeskaja federativnaja sovjetskaja
respublika,</i> lyh. <i>RSFSR</i>),
„Varsinais-Venäjä", johon kuuluu V:n suurin
osa (sekä Euroopassa että Aasiassa),
2) <sp>Ukraina</sp> (lyh. <i>USSR</i>), johon
kuuluu Euroopan V:n lounaisosa, 3) <sp>Valko-Venäjä</sp>
(lyh. <i>SSRB</i>), johon kuuluu Länsi-Venäjän
keskiosa, 4) <sp>Transkaukaasia</sp> (lyh. <i>ZSFSR</i>)
Kaukasus-vuorten eteläpuolella, 5) <sp>Uzbekistan</sp>
ja 6) <sp>Turkmenistan</sp> (ks. n.). Näiden
pinta-alat ja asukasluvut:
<table>
<td>Varsinais-Venäjä   <td r>20,374,200 km<sup>2</sup> <td r>100,0 milj. as.
<td>Ukraina              <td r>447,300 km<sup>2</sup>   <td r>28,9 milj. as.
<td>Valko-Venäjä         <td r>111,300 km<sup>2</sup>    <td r>5,0 milj. as.
<td>Transkaukaasia       <td r>190,000 km<sup>2</sup>    <td r>6,0 milj. as.
<td>Uzbekistan           <td r>550,700 km<sup>2</sup>    <td r>4,4 milj. as.
<td>Turkmenistan         <td r>414,000 km<sup>2</sup>    <td r>1,0 milj. as.
<td 3 r>—————————————————————
<td>SSSR              <td r>22,087,500 km<sup>2</sup> <td r>145,3 milj. as.
</table>
Euroopan puolella olevan SSSR:n pinta-ala on
5,869,800 km<sup>2</sup> ja väkiluku n. 114,5 milj.,
aasianpuoleisen osan vastaavat luvut 16,217,600 km<sup>2</sup>
ja 28,6 milj. as. — <i>Luonto.</i> Euroopan V. on
miltei kokonaan laajaa alankoa (n. 200 m merenp.
yläp.). Pohjois-V:n irtaimet maalaadut ovat
Pohjois-Jäämeren kerrostumia; pohjoisosat ovat
tundraa, tämän eteläpuolella havu-, seka- ja
lehtimetsiä. Etelämpänä on valtavia lössikerrostumia
(ks. <sp>Lössi</sp>). Lössialueen pohjoisosa on n. s.
mustanmullan aluetta (ks. <sp>Mustamulta</sp>),
Mustanmeren pohjoispuolella ovat ruohoarot vallitsevina
ja Kaspianmeren pohjoispuolella aavikkomaiset suola-arot.
Etelä-Krimin kasvillisuus muistuttaa Välimeren
kasvillisuutta. — <i>Ilmasto</i> on suurimmassa osassa
maata hyvin mantereista. Aasian V:n luonnosta ks.
<sp>Aasia</sp> ja <sp>Siperia.</sp> — <i>Väestö.</i>
Euroopan V:n väestön enemmistö on itäslaav.
venäläisiä. Nämä jakautuvat kolmeen heimoon:
<sp>isovenäläisiin,</sp> näille lähisukuisiin
<sp>valkovenäläisiin</sp> ja <sp>ukrainalaisiin</sp>
(vähävenäläisiin). Isovenäläiset ovat
yleensä karkearakenteisempia ja lyhyempiä
kuin solakat vähä venäläiset; isovenäläiset
vaaleaverisiä, sini- tai harmaasilmäisiä,
vähävenäläiset tummempia, ruskeasilmäisiä.
Isovenäläiset asuvat keski-, pohjois- ja itäosissa,
valkovenäläiset Valko-Venäjällä ja


lähiympäristöissä, ukrainalaiset Ukrainassa ja
eräillä sen ulkopuolella olevilla alueilla (vrt.
<sp>Ruteenit</sp>). V:iä on yht. arviolta
n. 115 milj. Muista kansallisuuksista
ovat mainittavimmat suomalais-ugrilaiset
kansat (ks. t.), saksalaiset (Saratovin
ympärillä ja Krimillä), romaanialaiset ja
kreikkalaiset (lounaassa), armeenialaiset,
puolalaiset, juutalaiset (eniten Valko-Venäjällä
ja Ukrainan länsiosissa), turkkilaiset kansat
(baškiirit, tšuvassit, tataarit Belajan ja
keskisen Volgan ympärillä; tataareja myös
Krimillä), kalmukit (alisen Volgan länsipuolella),
lappalaiset (uloinna luoteessa) ja samojedit
(koillisilla tundroilla). Asutustiheys on suurin
mustanmullan alueella (50-100 as. km<sup>2</sup>:llä), pienin
uloinna pohjoisessa ja kaakossa. N. 85 %
väestöstä asuu maaseudulla. Miljoonakaupunkeja
ovat Moskova ja Pietari, yli 300,000 as. on Kiovassa,
Odessassa ja Harkovassa, sitäpaitsi 17:ssä muussa
kaupungissa yli 100,000 as. — <i>Elinkeinot.</i>
Euroopan V. on edelleenkin etupäässä
<sp>maatalousmaa.</sp> Eniten viljellään
ruista, joka melkein kaikki kulutetaan
kotimaassa, Vientiviljana on vehnä tärkein;
sitä viljellään pääviljalajina Kiovasta
Harkovan kautta Samaraan kulkevan
viivan eteläpuolella. Kauraa, ohraa,
maissia, hirssiä, tattaria, sokerijuurikasta
(varsinkin Kiovan lounaispuolella), perunaa,
hamppua, pellavaa, auringonkukkia
ja tupakkaa viljellään runsaasti, Krimin
etelärannikolla ja Kaukaasiassa viiniä ja
hedelmiä. Suurtilojen pakkoluovutuksen
tuloksena on talonpoikien haltuun
joutunut entistä enemmän viljelyskelpoista
maata; mir-laitos on häviämässä.
Karjanhoito on maailmansodan ja
vallankumouksen melskeiden aikana suuresti
taantunut; varsinaista meijeritaloutta ei
ole. Hevosia kasvatetaan runsaasti,
eniten aroalueella. Mustanmullan alueella
ja aroilla kasvatetaan suuria
lammaslaumoja. Sianhoitoa harjoitetaan myös.
Kaakossa on kaksikyttyräinen kameeli
kotieläimenä, pohjoisessa poro. Kalastus
(m. m. turskan Pohjois-Jäämeressä ja
sammen varsinkin Volgan suun alueella)
on tuottoisaa, mutta ei riitä kotimaista
kulutusta tyydyttämään. Metsänhoito on
tärkeä elinkeino, mutta sitä haittaavat
huonot uittoväylät ja pitkät etäisyydet
merestä. — <sp>Vuorityö:</sp> Uralista saadaan
rautamalmia, kivihiiltä, kuparia,
platinaa, vuorisuolaa ja jalokiviä, Moskovan
etelä- ja kaakkoispuolelta rautamalmia
ja kivihiiltä, Donetsin alueelta erittäin
runsaasti kivihiiltä, Kaukaasiasta
vuoriöljyä, mangaani- ja kuparimalineja,
Kaakkois-V:n suolajärvistä ja
Mustanmeren saliineista ruokasuolaa. —
<sp>Teollisuus,</sp> joka maailmansodan edellisinä
vuosina nopeasti muuttui käsiteollisuudesta
nykyaikaiseksi suurteollisuudeksi,
valmistaa tuotteitaan melkein
yksinomaan kotimaata ja aas. markkinoita
varten. Tärkein on kutomateoll.
(puuvillateoll.), jonka, pääalueet ovat Volgan
ja Okan välisellä alueella ja Pietarin
ympäristössä. Metalliteollisuuden
(Nižnij-Novgorodissa, Rjasanissa ja Tulassa)
tuotteista mainittakoon samovaarit,
hopeatuotteet ja aseet. Muita
teollisuudenhaaroja: myllyteoll. (eteläisissä
satamakaupungeissa), sokeriteoll. (varsinkin
Kiovassa), sahateoll. (Arkangelin ja
Pietarin ympäristössä), tupakkateoll. —
Kotimaan <sp>kauppa</sp> on vieläkin monin
paikoin keskittynyt suuriin
vuosimarkkinoihin (m. m. Nižnij-Novgorodissa),
ulkomaankauppa on verraten vähäistä.
Tärkein tuontisatama on Pietari,
vientisatamia ovat Pietari ja Arkangeli
(puutavaraa), Odessa, Herson, Nikolajev,
Taganrog, Rostov ja Novorossijsk
(viljaa). — <i>Kulkuneuvot.</i> Joet ovat tärkeitä
liikenneteitä. Rautatieverkko on harva:
koko SSSR:ssa 73,500 km leveäraiteisia,
1,260 km kapearaiteisia rautateitä. V:n
Keski-Aasiaan johtaa 2 rataa: transkaspinen
(Krasnovodsk-Merv-Samarkand-Taškent) ja
transaralinen (Moskovasta Orenburgin kautta
Taškentiin). Erittäin tärkeä on Siperian rata:
Moskova-Omsk-Irkutsk-Vladivostok. — <i>Raha:</i>
1 rupla = 0,1 tšervonetsia = 100
kopeekkaa, — <i>Uskonto.</i> Väestön suuri
enemmistö on kreik.-katolista, n. 10 % on
muhamettilaisia, sitäpaitsi juutalaisia,
room.-katolisia ja protestantteja (viimeksimainittuja
rajaseuduilla ja ulkomaalaissiirtokunnissa).
Bolševikkien päästyä valtaan
erotettiin kirkko valtiosta, kirkon
omaisuus „kansallistettiin" ja uskonnonopetus
poistettiin kouluista, — Kulttuurityö
sekä kansanvalistuksen että tieteiden
alalla oli tsaarivallan aikana hyvin
lamassa muun Euroopan oloihin
verrattuna. Nykyinen hallitussuunta on
tarmokkaasti yrittänyt kohottaa
kansanvalistustyötä, mutta tulokset ovat
ainakin toistaiseksi jääneet vähäisiksi.
Koulut on koetettu järjestää
työkouluperiaatteen pohjalle. Opetuksen yhtenä
päätarkoituksena on kumminkin kommunistisen
ajattelutavan juurruttaminen. Niinikään
on yliopisto-opetus alistettu
kommunismin oppien tehostamisvälineeksi:
kommunistien katsantokannan mukaisesti
„tarpeettomat" tieteet on poistettu ja


yliopistoihin on liitetty erikoisia
työläisten tiedekuntia, joissa talonpojat ja
työläiset saavat eräänlaista esiopetusta
voidakseen sitten harjoittaa tieteellisiä
opintoja. Sanomalehdistö on nykyisin
vallitsevan valtiollisen suunnan
täydellisen määräysvallan alaisena.
Tärkeimmät sanomalehdet ovat moskovalaiset
Izvestija ja Pravda sekä pietarilaiset
Krasnaja Gazeta ja Leningradskaja
Pravda. — <i>Sotalaitos.</i> Yleinen
asevelvollisuus koskee 19-40 vuoden
ikäisiä miehiä, sodan aikana myös naisia.
Vakinaisessa sotaväessä on palvelusaika
jalka-, ratsu- ja tykkiväessä sekä tekn.
joukoissa 2, ilmailuvoimissa 3 ja
laivastossa 4 vuotta. — <i>Valtiomuoto ja
hallitus.</i> SSSR:lla on erittäin laajat
oikeudet yksityisiin neuvostovaltioihin nähden:
se määrää näiden ulkopolitiikan,
ulkomaankaupan, sotalaitoksen, yleiset
taloudelliset periaatteet, oikeus- ja
koululaitoksen y. m. Yksityisvaltioilla on
kumminkin (nimellinen) itsenäinen
valtiovalta, vieläpä oikeus erotakin
valtioliitosta. Liiton ylin hallitusvalta on
<sp>liittoneuvostokongressilla</sp> l.
yleisvenäläisellä neuvostojen kongressilla,
johon kaupunkien neuvostot lähettävät
1 edustajan joka 25,000 asukasta
kohden ja eri hallintoalueiden
neuvosto-kongressit 1 edustajan joka 125,000
asukasta kohden (yht. n. 2,300 edustajaa).
Liittoneuvostokongressi, joka kokoontuu
vain kerran vuodessa (n. 1 viikon
ajaksi), valitsee valtansa käyttäjäksi
<sp>toimeenpanevan keskuskomitean</sp>
(1926: 581 jäsentä), joka jakautuu
2 osastoon: <sp>liittoneuvostoon</sp> ja
<sp>kansallisuuksien neuvostoon.</sp>
Toimeenpaneva keskuskomitea vuorostaan
valitsee 29-jäsenisen <sp>hallintoneuvoston,</sp>
joka on kaiken vallan (lakiasäätävän,
toimeenpanevan, tuomitsevan ja valvovan)
todellinen käyttäjä. Sen rinnalla ja sen
valvonnan alaisena on toimeenpanevan komitean
valitsema 12-jäseninen <sp>kansankomissaarien
neuvosto.</sp> Eri yksityisvaltioissa on
hallinto järjestetty SSSR:n mallin
mukaan: neuvostokongressi valitsee
toimeenpanevan keskuskomitean, tämä
hallintoneuvoston ja kansankomissaarien
neuvoston. Paikallista hallintoa varten on
myös neuvostot, sovjetit, ja niiden
kongressit sekä niiden valitsemat pienet
hallintoneuvostot. Vaali- ja äänioikeus
on vain työtätekevillä luokilla, ei
omistavilla. Todellisuudessa on määräävänä
ainoa laillisesti sallittu puolue,
<sp>kommunistinen puolue,</sp> johon kuuluu vain
pieni murto-osa maan väestöstä. Sekä
SSSR:n että RSFSR:n pääkaup. on
<sp>Moskova,</sp> ks. <sp>kuvaliitettä.</sp>

<i>Historia.</i> Venäläisten esi-isät
poljaanit, drevljaanit, vjatitšit y. m. itäslaav.
heimot asuivat Laatokan ja aroalueen
välillä. Skandinaaviasta Kreikkaan vievä
kauppatie tuli 800-luvulla kulkemaan
heidän asuma-alueittensa kautta, jolloin he
joutuivat kosketuksiin kummankin kanssa,
V:n valtakunnan perustamisesta
800-luvun puolivälissä kertoo Nestor, että
slaav. heimot sisäisiin riitoihinsa
kyllästyneinä olivat kutsuneet itselleen
hallitsijat' meren takaa. Todennäköisesti
anarkiassa elävien slaavilaisten
keskuudessa skand. viikingit („varjagit )
olivat perustaneet ruhtinaskuntia, joista
tärkeimpiä oli <sp>Rurikin</sp> ja kahden
hänen veljensä n. 862 Novgorodiin
perustama. Rurikin sukulainen <sp>Oleg</sp>
valloitti muiden viikinkien Kiovaan
perustaman valtakunnan; Kiovasta tuli sitten
koko valtakunnan pääkaupunki.
<sp>Vladimir Pyhä</sp> kääntyi 988 kreik.-kat,
kristinuskoon ja teki sen
valtionuskonnoksi. Hänen poikansa <sp>Jaroslav</sp>
voitti ruots. ja norj. avulla veljensä ja
hallitsi 1034-54 Kiovan suuriruhtinaana.
Hänen johdollaan tehtiin viimeinen
sotaretki Konstantinopolia vastaan.
Jaroslavin kuoltua valtakunta hajosi, ja yhteys
Skandinaaviaan katkesi. Kiovan rinnalle
syntyi muita huomattavia valtioita, kuten
Vladimir, Moskova, Novgorod ja Smolensk.
Hajaantuminen teki mahdottomaksi vastustaa
Aasiasta tulevia mongoleja, jotka valloittivat
Volgan ja Dneprin seudut 1237-40.

Venäjästä tuli osa Kiptšakin l.
Kultaisen ordan kaanikuntaa, jonka
pääpaikka oli Saraj alisen Volgan varrella.
Venäjän ruhtinaat saivat pitää alueensa,
mutta olivat velvolliset auttamaan
kaanin veronkantajia näiden kiskomisissa.
V. 1328 Moskovan hallitsija <sp>Iivana
Kalita</sp> sai kaanilta ruhtinaiden
innokkaasti tavoitteleman suuriruhtinaan
arvon, ja kaani antoi hänen
tehtäväkseen kerätä muilta ruhtinailta ja heidän
alamaisiltaan tataarilaisveron. Iivanan
pojanpoika <sp>Dimitrij Ivanovitš</sp>
(1359-89) voitti mongolit Kulikovon
kentällä Donin varrella 1380, mutta
tataarien hävitettyä Moskovan oli hänen
uudelleen alistuttava. <sp>Iivana III
Vasiljevitš</sp> (1462-1505) teki liiton
Kiptšakista eronneen Krimin kaanin
kanssa, kukisti verraten itsenäisenä
pysyneen Novgorodin 1478 ja vapautui
1480 Kultaisen ordan vasalliudesta.


Seur. hallitsijat jatkoivat edeltäjiensä
työtä koko V:n kokoamiseksi Moskovan
hallittavaksi. <sp>Vasilij III Ivanovitš</sp>
(1505-33) valloitti Pinkovan ja
muut vielä itsenäiset pikkuruhtinaskunnat
sekä Liettualta Smolenskin. <sp>Iivana IV
Julma</sp> (1533-84) antoi 1547 kruunata
itsensä tsaariksi, lopetti pajarien vallan
ja perusti streltsien henkivartioston sekä
valloitti Kasaanin ja Astrakaanin. <sp>Fedor
Ivanovitšin</sp> (1584-98) aikana V:n
kirkko sai oman patriarkan ja tuli siten
riippumattomaksi Konstantinopolista.
<sp>Boris Godunovin</sp> (1598-1605)
seuraajan <sp>Vasilij Šuiskijn</sp> (1606-10)
hallitessa alkoi yhä pahemmaksi käynyt
sekasorron aika Vale-Dimitrineen; sen
kuluessa puolalaiset valloittivat
Moskovan ja Jaakko De la Gardien johtamat
ruotsalaiset Novgorodin.

Anarkian lopetti Nižnij-Novgorodista
alkunsa saanut teurastaja Mininin ja
ruhtinas Požarskijn johtama kansallinen
nousu. Hallitsijaksi valittiin <sp>Mikael
Romanov</sp> (1613-45), joka menetti
alueita sekä Puolalle että Ruotsille
(Stolbovan rauha 1617), mutta palautti
järjestyksen. Hänen poikansa <sp>Aleksej
Mihailovitšin</sp> (1645-76) aikana
Ukrainan kasakat yhtyivät Venäjään.
Kirkollisissa oloissa pantiin toimeen
uudistuksia, mikä aiheutti suurta
hajaannusta (vrt. <sp>Raskolnikot</sp>). <sp>Fedor
Aleksejevitšin</sp> (1676-82) jälkeen
tuli hallitsijaksi <sp>Pietari I</sp> (1682-1725).
Hän koetti osin väkivaltaisilla
uudistuksilla eurooppalaistukaa valtakuntaansa
ja uudisti sen hallinnon ja sotalaitoksen.
Uusi pääkaupunki, Pietari, rakennettiin.
Suuressa pohjan sodassa (ks. t.) hän
syöksi Ruotsin suurvalta-asemasta ja
laajensi alueitaan myös Persian
kustannuksella. Seuraavat hallitsijat olivat
Pietarin puoliso <sp>Katariina I</sp> (1725-27),
pojanpoika <sp>Pietari II</sp> (1727-30),
veljentytär <sp>Anna</sp> (1730-40), tämän
sisarentyttären poika <sp>Iivana VI</sp> (1740-41),
joka oli pieni lapsi, ja Pietari Suuren
nuorin tytär <sp>Elisabet</sp> (1741-62).
Upseerisalaliiton kukistettua
Holstein-Gottorp-sukuisen <sp>Pietari III:n</sp>
tuli hallitsijaksi hänen puolisonsa
<sp>Katariina II</sp> (1762-96). Puolan (ks. t.,
kartta) jaoissa ja sodissa Turkkia
vastaan hän laajensi valtakuntansa aluetta
tuntuvasti. Hän harrasti
valistusfilosofian aatteita, mutta suunnitelluista
suurista uudistuksista ei tullut mitään;
sivistyselämää kylläkin edistettiin.
Katariinan pojan <sp>Paavali I:n</sp> (1796-1801)
aikana V. otti osaa liittokuntien sotaan
Ranskaa vastaan; hänetkin kukisti
upseerisalaliitto. Paavalin pojan
<sp>Aleksanteri I:n</sp> (1801-25) aikana V. soti
aluksi Napoleonia vastaan, mutta teki
sitten hänen kanssaan liiton Tilsitissä
1807, valloitti Suomen (ks, <sp>Suomen
sota 1808-09</sp> ja <sp>Suomi,</sp> historia),
taisteli uudelleen Napoleonia vastaan
tämän V:n-retkellä 1812 ja otti osaa hänen
lopulliseen kukistamiseensa, Aleksanteri
oli aluksi ollut verraten vapaamielinen,
mutta tuli vähitellen vanhoilliseksi ollen
Pyhän Allianssin perustajia. Aleksanteria
seurasi hänen veljensä <sp>Nikolai I</sp>
(1825-55), sittenkuin tämän vanhempi
veli Konstantin oli luopunut
oikeuksistaan. Itsevaltiutta vastustavat
upseerit tekivät kapinan, mutta nämä,
„dekabristit", kukistettiin helposti (jouluk. 1825).
Nikolai ylläpiti itsevaltiuden ja
virkavaltaisen hallitusjärjestelmän jyrkässä
muodossa ja vihasi länsimaisia
vapausaatteita, Hänen aikanansa V. riisti
Persialta osan Kaukaasiaa ja sekautui
Kreikan vapaussotaan Turkkia vastaan;
Puolan kapina kukistettiin verisesti 1831.
Vuonna 1849 V. lähetti Itävallan avuksi
armeijan Unkarin vapausliikettä
tukahduttamaan. V. 1853 puhkesi itämainen
sota (ks. t.). Rauhanteon jälkeen
<sp>Aleksanteri II</sp> (1855-81) aloitti
uudistuspolitiikan, myös Suomessa. V. 1861
maaorjuus lakkautettiin V:llä, jolloin
22 milj. talonpoikaa pääsi vapaaksi,
mutta nämä saivat liian vähän maata
ja senkin kalliista hinnasta;
kunnallinen itsehallintolaitos <i>(zemstvo)</i>
perustettiin ja oikeudenkäyttöä parannettiin.
Mutta vapaamielinen kausi jäi lyhyeksi.
Siihen vaikutti osaltaan Puolan kapina
1863-64. Pakkovalta herätti
tyytymättömyyttä ja anarkistisen liikkeen (ks.
<sp>Nihilismi</sp>). Kaukaasian valloitusta
täydennettiin, suuret osat Keski-Aasiaa,
Amurinmaa ja Sahalin liitettiin V:ään.
Nikolai I:n aikana tuulta siipiensä alle
saaneesta slavofiilisesta liikkeestä
kehittyi panslavistinen virtaus, jonka
ilmauksia oli V:n ryhtyminen 1877 sotaan
Turkkia vastaan Balkanin sorrettujen
kristittyjen kapinan tukemiseksi.
Venäläiset hyökkäsivät Turkin Armeeniaan ja
Bulgaariaan sekä valloitettuaan Plevnan
etenivät Balkanin vuorten yli
Konstantinopolia kohti. San Stefanon rauha oli
Turkille (ks. t., historia) hyvin
epäedullinen, mutta suurvallat sekautuivat
asiaan, ja Berliinin kongressissa
rauhanehtoja muutettiin V:n vahingoksi.
Nihilistien murhaaman Aleksanteri II:n
seuraaja <sp>Aleksanteri III</sp> (1881-94)


neuvonantajanaan Pobedonostsev ylläpiti
tiukkaa virkavaltaista komentoa, joka
ilmeni karkoituksina Siperiaan,
juutalaisvainoina ja vierasten kansallisuuksien
venäläistyttämistoimenpiteinä. Aasiassa
V:n vaikutusvalta lisääntyi, mutta
heikkeni Balkanilla. Alkava epäluulo Saksaa
ja Englantia kohtaan aiheutti
lähentymistä Ranskaan. <sp>Nikolai II</sp>
(1894-1917) jatkoi isänsä politiikkaa.
Tyytymättömyys vallitsevaan järjestelmään tuli
yleiseksi melkein kaikissa
kansankerroksissa. V:n kärsittyä suuria
tappioita Japanin (ks. t.) sodassa puhkesi
vallankumousliike 1905. Tsaarin oli lokak.
allekirjoitettava julistuskirja, jossa jo
luvatun edustuslaitoksen <sp>(duuman)</sp>
valtuuksia tuntuvasti lisättiin, lausunto- ja
kokoontumisvapaus y. m. vakuutettiin.
Nämä myönnytykset tyydyttivät
porvarillista oppositsionia ja kapinallinen
työväki voitettiin. Kun duuma 1906
kokoontui, oli sen merkitystä jo vähennetty
keisarin uusilla säädöksillä. Duuman
ohella oli lakiasäätävä valta annettu myös
<sp>valtakunnanneuvostolle,</sp> jonka
jäsenistä keisari nimitti puolet. Ensim.
duuman aika kului hyökkäysten tekoon
hallitusta vastaan. Se hajoitettiin 1906
ja uusi kokoontui 1907. Pääministeriksi
nimitettiin sisäministeri <sp>Stolypin.</sp>
Hän ryhtyi tarmokkaisiin erikoistoimiin
vallankumouksellista toimintaa vastaan
sotaoikeuksia, vangitsemisia ja
karkoituksia käyttäen, mutta myös
suurisuuntaiseen maanuudistukseen (hyväksytty
duumassa 1910) maan yksityisomistuksen
luomiseksi mir-laitoksen (ks. <sp>Mir</sp>) sijasta.
Toisenkin duuman aika kului
loputtomaan kiistaan hallituksen kanssa, ja
sekin hajoitettiin. Samalla (1907)
julkaistiin uusi vaalilaki, joka oli edullinen
tilanomistajille ja varakkaille
kaupunkilaisille ja vähensi Puolan ja muiden
rajamaiden edustusta. Kolmas duuma
(1907-12) oli hallituksen mielen mukainen,
myös Suomen venäläistämispyrkimyksissä.
V. 1911 Stolypin murhattiin.
Hänen seuraajansa <sp>Kokovtsov</sp> jatkoi
edeltäjänsä kansalliskiihkoista
politiikkaa, Neljäs duuma oli edeltäjäänsä
melkein taantumuksellisempi. Hallituksen
pyrkimys hankkia V:lle jälleen enemmän
sananvaltaa maailmanpolitiikassa
saavutti yhä voimakkaampaa kannatusta
duumapiireissä. V. varustautui
tarmokkaasti sotaan saaden lainoja Ranskasta.

Maailmansodan alussa eri puolueet
tekivät aselevon. Suuret tappiot, huhut
erikoisrauhasta, ampumatarpeiden puute
ja lahjomiset sekä yhä yltyvä
virkavaltaisuus saivat jälleen
tyytymättömyyden hereille, vieläpä se levisi
sellaisiinkin piireihin, jotka olivat olleet
itsevaltiuden tukena. Siitä oli ilmauksena
m. m. Rasputinin (ks. t.) murha.
Duumapiireissä oli se käsitys yleinen, että
kurja hallinto oli syypää tappioihin;
kansa väsyi sotaan ja sen aiheuttamiin
kärsimyksiin, ja armeijassa tehtiin
tarmokasta vallankumouskiihoitusta.
Sisäministeri Protopopovin
kykenemättömyys järjestää elintarpeiden saanti
Pietariin aiheutti vallankumouksen
puhkeamisen maalisk. 1917. Muu V. yhtyi
heti vallankumoukseen. Pian syntyi
kaksi valtakeskusta, duuman
muodostama toimeenpaneva keskuskomitea ja
työ- ja sotamiesneuvosto, jollainen oli
muodostettu jo 1905. Sosiaalivallankumouksellisen
Kerenskijn välityksellä ne saatiin tekemään
sovinto, ja duuma-piireistä muodostettiin
hallitus pääministerinä ruhtinas <sp>Lvov</sp> ja
oikeusministerinä <sp>Kerenskij.</sp> Samana päivänä,
15 p. maalisk. keisari luopui
kruunustaan veljensä Mikaelin hyväksi. Pian
ilmeni ristiriitoja vallankumouksen eri
leireissä. Monarkian jatkumisesta oli
luovuttava. Mikael luopui kruunusta, ja
hallitusmuodosta päättäminen lykättiin
perustavalle kansalliskokoukselle.
Hallituksesta maltilliset ministerit, m. m.
ulkoministeri Miljukov, erosivat, Kerenskijstä
tuli sota- ja myöhemmin pääministeri.
Hän hylkäsi erikoisrauhan vaatimukset
ja aloitti kesällä suuren hyökkäyksen,
joka päättyi surkeaan tappioon. Näin
ollen <sp>Lenin,</sp> joka oli tullut ulkomailta,
ja bolševikit saivat laajan kannatuksen
vaatimuksellaan sodan lopettamisesta
viipymättä sekä maan jakamisesta
talonpojille. Bolševikkien yritys anastaa valta
heinäk. 1917 epäonnistui, mutta kenraali
Kornilovin turhaan syysk. yritettyä päästä
diktaattoriksi onnistui heidän marrask.
kukistaa Kerenskij.

Samoihin aikoihin oli Pietariin kutsuttu
koolle koko Venäjän neuvostojen
edustajien kongressi. Se asetti heti
Leninin johtaman <sp>kansankomissaarien
neuvoston</sp> toimeenpanevaksi
hallitukseksi ja julisti kaiken vallan
kuuluvaksi neuvostoille sekä
rauhanneuvottelut heti aloitettaviksi.
Rauha tehtiin 1918 nöyryyttävin ehdoin
Brest Litovskissa. Sen mukaan V. sitoutui
poistamaan sotaväkensä Virosta, Liivinmaalta,
Suomesta ja Ukrainasta, joiden itsenäisyyden
se oli tunnustanut, sekä luovuttamaan
laajan osan Länsi-V:ää m. m. Valko-V:n;
Turkille oli luovutettava 1878 valloitetut
</chapter>
<chapter name="Venäjän Karjala-Venäjän kieli ja kirjallisuus">
Kars, Aidahan ja Batum. Sillä välin oli
annettu julistuksia maan jakamiseksi
niille, jotka sitä omalla työllään
viljelivät, työväen harjoittamasta
teollisuuskontrollista, pankkien
kansallistamisesta, työvelvollisuudesta y. m.
Bolševistiset ohjelmapykälät hallitusohjelmaksi
koottuina esitettiin v:n 1918 alussa
kokoontuneelle perustavalle
kansalliskokoukselle, mutta se hylkäsi ne,
mistä oli seurauksena kokouksen hajoitus.
Sensijaan ohjelma hyväksyttiin viidennessä
yleisven. neuvostokongressissa jouluk.
1918. Yleisven. toimeenpanevan
keskuskomitean puheenjohtajana (s. o. V:n
„presidenttinä") on v:sta 1919 ollut
<sp>Kalinin.</sp> — Bolševikkien valta
vakaantui vähitellen, kun vastustajat
tuhoutuivat nälän ja terrorin uhreina. Niinikään
kaikki ympärysvaltojen avustuksella
järjestetyt eri tahoilta bolsevikkeja vastaan
hyökänneet „vastavallankumoukselliset;
armeijat, joita johtivat <sp>Kornilov,
Koltšak, Denikin, Judenitš, Wrangel</sp>
(ks. n.) y. m., voitettiin.
Tšekkoslovakialaisten sotavankien
muodostamien vapaa joukkojen hyökkäys
Siperiasta Venäjälle aiheutti 1918
tsaariperheen murhan. — Kaiken aikaa
bolsevikit ovat ylläpitäneet hirmu- ja
pakkovaltaa, mutta eivät ole saaneet
teorioitansa toteutetuiksi. Ankara taloudellinen
pula on pakottanut heidät luopumaan
kommunismista taloudellisella alalla ja
v:sta 1922 soveltamaan n. s. uutta
talouspolitiikkaa („nep"). Se sallii
talonpoikien myydä viljansa (aiemmin se oli
valtion välityksellä vaihdettava
teollisuustuotteisiin) ja jossakin määrin vapaan
kaupan. Leninin kuoltua tuli 1924 hänen
seuraajakseen kansankomissaarien
neuvoston puheenjohtajaksi <sp>Rykov.</sp> Viime
vuosina on bolševikkien keskuudessa
ollut kiivaanlaista valtakamppailua, jossa
<sp>Trotskij, Kamenev</sp> ja <sp>Sinovjev</sp>
ovat edustaneet „oikeauskoista"
suuntaa, mutta joutuneet tappiolle
<sp>Stalinin,</sp> Rykovin ja Buharinin
johtamaa vähän maltillisempaa suuntaa
vastaan. — Bolševikit ovat harjoittaneet
laajaa kiihoitustyötä ulkomailla, mutta
Suomessa, Virossa, Latviassa, Liettuassa
ja Puolassa bolševistinen liike
tukahdutettiin. Näiden valtakuntien kanssa V.
on tehnyt rauhat 1920-22; Puolaa
vastaan V. kävi sotaa 1920-21. Romaania
anasti 1918 Bessarabian; sen kanssa ei
ole rauhaa tehty. Ukrainan ja
Kaukaasian V. on saanut liitetyksi
neuvostovaltakuntaan. Bolševistinen
kiihoitustyö ja kielto tunnustaa V:n
valtionvelkoja aiheutti aluksi sen, että us.
Euroopan valtakunnat eivät asettuneet
diplomaattisiin suhteisiin V:n kanssa
eivätkä olleet sen kanssa
kauppasuhteissa. Tämä saarto on v:sta 1920
vähitellen lakannut ja lukuunottamatta
Yhdysvaltoja useimmat valtakunnat ovat
tunnustaneet V:n hallituksen de jure,
ja kauppasopimuksia on syntynyt,
joskin taloudellinen vuorovaikutus on jäänyt
vähäiseksi V:n alituisen luotontarpeen
ja kiihoitustyön takia. Viimeksimainittua
on nyk. pidetty vireillä vars. Aasiassa.
[Kljutshevskij (1910); Hedenström
(1922); Olsoni (1923); Pajula (1925).]

<b>Venäjän Karjala,</b> Itä-Karjala (ks. t.).

<b>Venäjän kieli ja kirjallisuus.</b> 1.
Venäjän kieli kuuluu slaav. kielten itäiseen
ryhmään. Kielitieteessä sillä usein
tarkoitetaan koko tätä ryhmää, johon
kuuluvat isovenäjän, valkovenäjän ja
vähävenäjän l. ukrainan kielet. [Kijanen
(kielioppi, 1920), Kijanen (sanakirjoja, 1917
ja 1918).] Ven. kirjaimisto on seuraava:
<table>
<td c>Аa <td c>Бб <td c>Вв <td c>Гг <td c>Дд <td c>Ее <td c>Жж <td c>Зз <td c>Ии
<td c>a  <td c>b  <td c>v  <td c>g  <td c>d  <td c>jē <td c>ž  <td c>z  <td c>i

<td c>Йй <td c>Ii <td c>Кк <td c>Лл <td c>Мм <td c>Нн <td c>Оо <td c>Пп <td c>Рр
<td c>i  <td c>i  <td c>k  <td c>l  <td c>m  <td c>n  <td c>o  <td c>p  <td c>r

<td c>Сс <td c>Тт <td c>Уу <td c>Фф <td c>Хх <td c>Цц <td c>Чч <td c>Шш<td c>
<td c>s  <td c>t  <td c>u  <td c>f  <td c>h  <td c>ts <td c>tš <td c>š<td c>

<td c>Щщ  <td c>Ъъ <td c>Ыы <td c>Ьь <td c>Ѣѣ <td c>Ээ <td c>Юю <td c>Яя <td c>ΘΘ
<td c>štš <td c>—  <td c>y  <td c>_j <td c>jē <td c>ē  <td c>jū <td c>jā <td c>f
</table>

Venäjällä nyk. käytetystä kirjaimistosta
i Ъ Ѣ Θ on jätetty pois.

2. <i>Kirjallisuus.</i> Sittenkuin Venäjä
n. 1000 oli saanut kristinuskon
Itä-Roomasta, alkoi ven. kirjallisuus
versoa, mutta se oli vuosisatoja bysant.
kirjallisuuden jäljittelyä. Kirjakielenä
oli muinaisslaav. kirkkokieli.
Hengellisen kirjallisuuden ohella oli olemassa
kronikoita, m. m. <sp>Nestorin,</sp> sekä hist.
runoutta, kuten „Igorin laulu", ja
kansanrunoutta, vrt. <sp>Bylinat.</sp>
Kirjallisen viljelyn keskuksena oli Kiova.
Mongolien hyökkäys 1200-luvulla
katkaisi kirjallisuuden kehityksen. Seur.
vuosisatojen, n. s. Moskovan ajan
kirjallisuuteen lyö leimansa sivistystä
kammoava ajanhenki. Huomattava
sivistyshistoriallinen arvo on 1500-luvulla
kirjoitetulla käytännöllisen elämän eri
puolia valaisevalla teoksella „Domostroj"
sekä 1600-luvulla kirjoitetulla
<sp>G. Kotošihinin</sp> (k. 1667) kuvauksella
tsaari Aleksejn aikaisesta elämästä. Pietari
Suuren uudistustyö vaikutti elähdyttävästä
myös kirjallisuuteen, joka rupeaa
saamaan vaikutusta Länsimailta.




<chapter name="Venäjä">
<b>VENÄJÄ</b>

<img 1>
1. Suhona-joki ja Vologdan kaupunki.
</img>

<img 1>
2. Satama alisen Volgan varrella.
</img>
ъ
<b>VENÄJÄ</b>

<img 1>
3. Pohjoisvenäläinen talo.
</img>

<img 1>
4. Vähävenäläinen kylä.
</img>

<b>VENÄJÄ</b>

<img 1>
5. Isovenäläinen.
</img>

<img 1>
6. Vähävenäläisiä.
</img>

<img 1>
7. Viljaa puidaan paljaalla maalla.
</img>

<b>VENÄJÄ</b>

<img 1>
8. Matkustusta arolla.
</img>

<img 1>
9. Valkovenäläinen.
</img>

<img 1>
10. Jokialus Velikaja-joella Pihkovan lähellä.
</img>
</chapter>
<chapter name="Venäjänsaari-Vepsäläiset">
Huomattavia kirjailijoita olivat <sp>Kantemir,</sp>
klassillisen suunnan teoreetikko
<sp>V. K. Tredjakovskij</sp> (1703-69),
<sp>Sumarokov</sp> ja mainehikas <sp>Lomonosov.</sp>
Katariina II:n aika on myös kirjallisuuden
kukoistuskautta, joskin ransk. makusuuntaa
orjallisesti jäljiteltiin. Keisarinna kirjoitti
itse huvinäytelmiä, <sp>D. T. Fonvizin</sp>
(1745-92) perusti kansallisen huvinäytelmän
ja <sp>Deržavin</sp> ylisti oodeissaan
keisarinnaa. 1800-luvun alun pääkirjailijat
ovat <sp>Karamzin, Žukovskij, Krylov</sp> ja
<sp>Gribojedov.</sp> Nykyaik. ven. kirjallisuuden
vars. perustajat ovat <sp>Puškin, Gogol</sp> ja
<sp>Lermontov</sp> sekä kriitikko <sp>Belinskij.</sp>
Vuosisadan puolivälin ven. kirjailijat
käsittelivät pääasiassa kipeitä ajankysymyksiä:
<sp>Turgenjev, Gontšarov, Saltykov,
Ostrovskij</sp> ja runoilija <sp>Nekrasov.</sp>
Tästä valtavirtauksesta ovat syrjässä
<sp>A. K. Tolstoj</sp> ja lyyrikko <sp>A. Majkov</sp>
(1821-97). Omaa luokkaansa ovat
Venäjän suurimmat kirjailijat <sp>L. Tolstoj</sp>
ja <sp>Dostojevskij.</sp> Vuosisadan kahden
viimeisen vuosikymmenen kirjailijoista
mainittakoon <sp>Korolenko, Garšin,
Tšehov, Andrejev</sp> ja <sp>Gorjkij.</sp>
1900-luvun alun huomattavimmat
kirjailijat olivat <sp>Balmont, Brjusov,
A. A. Blok</sp> (1880-1921,
vallankumousrunoelma „Kaksitoista"),
<sp>Merežkovskij, Artsybašev, A. N. Tolstoj</sp>
ja <sp>Bunin.</sp> Bolševikkikumoliksen
jälkeen esiintyi joukko nykyaikaisten
kirjallisten äärimmäisyyssuuntien
kannattajia, kuten futuristi <sp>Majakovskij</sp>
ja neuvostovallan suosimia köyhälistörunoilijoita,
kuten <sp>D. Bjednyj</sp> (s. 1883) ja
<sp>S. Jessenin</sp> (k. 1926), muita
vallankumousta kuvaavat <sp>B. Pilnjak</sp>
(s. 1894) ja <sp>V. Ivanov</sp> (s. 1895). Us.
ven. kirjailijat elävät maanpaossa.

<b>Venäjänsaari,</b> saari Viipurin lahdessa
läh. Viipuria. Tammik. 24 p:nä 1918
500-miehinen valkoinen joukko vetäytyi
V:lle tehtyään epäonnistuneen retken
Viipuriin.

<b>Venäjän taide.</b> Kirkollisessa
<i>rakennustaiteessa,</i> joka on peräisin
1000-luvulta, on bysant. tyyli yhä
vallitseva. Kirkot ovat keskuskirkkoja,
joiden pohjamuotona on kreik. risti ja
joissa on suuri keskuskupoli ja usein
4 pienempää sivukupolia, tav. n. s.
sipulikupoleja. Sisällä on joukoittain
kullattuja pyhimyksenkuvia (n. s.
ikoneja) ja mosaiikkeja y. m. 1100-luvun
kirkkoja on esim. Kiovassa ja
Vladimirissa, myöhempiä m. m. Moskovassa.

<img 1>
Vasnetsov: Pyhimyksiä. Fresko Kiovan
Vladimirin basilikassa.
</img>
1600- ja 1700-luvuilla maahan kutsutut
ulkomaalaiset arkkitehdit toivat
mukanaan länsimaista vaikutusta, esim.
Talvipalatsi ja Eremitaaši (ks. t., kuva)
Pietarissa. 1800-luvulla renessanssi ja
barokki ovat edelleenkin olleet vallitsevia.
— 1800-luvun puoliväliin saakka myös
<i>maalaustaide</i> on kantanut bysant. leimaa.
Aiheet  olivat  miltei  yksinomaan
uskonnollisia. Merkittäviä taiteilijoita ovat
<sp>A. Ivanov</sp> (1806-58), <sp>V. Perov</sp>
(1833-82), <sp>Vereštšagin, Vasnetsov, Serov,
Repin, Bakst</sp> ja uudemmista <sp>Kandinskyy.</sp>
m.  modernistit. — Kuvanveistäjistä mainittakoon
<sp>Antokoljskij, Trubetskoj</sp> ja kubisti
<sp>Arhipenko</sp> (s. 1887). Taide- ja
kotiteollisuus on vanhastaan ollut maineessa.

<b>Venäläis-japanilainen sota</b> ks. <sp>Japani,</sp>
II osa, p. 59.

<b>Vepsäläiset,</b> itämerensuomalainen
heimo, joka asuu osaksi Äänisjärven
rannalla Syvärin niskasta pohjoiseen,
osaksi Syvärin lisäjoen Ojatin latvoilla,
osittain Aunuksen, osittain melkoisesti
etelämpänä Novgorodin läänissä. Heitä
lienee n. 25,000 henkeä. Pääelinkeinot
ovat maanviljelys, karjanhoito ja
kalastus. Eräiden hist. lähteiden perusteella
on päätelty, että v. olisivat olleet
osallisinä kaupassa, joka etelämaista
Kaakkois-Venäjän kautta bolgaarien
välityksellä kävi Luoteis-Eurooppaan sekä
</chapter>


<chapter name="Vepsän kieli-Verdi">
<img 1>
Vepsäläisiä.
</img>
mukana Venäjän valtakuntaa perustamassa.
Tällöin he olisivat asuneet Valgetjärven
seuduilla. Ven. asutuksen mukana tuli
v:n maille kristinusko; 1100-luvulla
perustettiin sinne ensim. luostarit.
V:n 1238 jälkeen Valgetjarven seudut
olivat itsenäisenä ruhtinaskuntana, mikä
sitten 1485 liitettiin Moskovaan. [Suomen
Suku II (1928).]

<b>Vepsän kieli,</b> itämerensuomalainen
kieli, joka kuuluu näiden kielten
pohjoisitäiseen ryhmään ja liittyy toisaalta
karjala-aunuksen kieleen, toisaalta osoittaen
yhtäläisyyttä myös etelä-läntisen ryhmän
kanssa. Jakautuu us. murteisiin, jotka
jaetaan eteläiseen, keskiseen ja pohjoiseen
ryhmään. [Lönnrot (1853); Ahlqvist (1859);
Setälä (1890-91); Kettunen (1922).]

<b>Veracruz</b> <i>[vērakrū'þ],</i> samannimisen,
Meksikonlahden lounaisrannikolla sijaitsevan
meksikkolaisen valtion kaup., koko Meksikon
tärkein Satamakaup. 55,000 as.

<b>Veratriini,</b> sabadillakasvin (eräs
liljakasvi <i>Veratrum</i> l. <i>Schænocaulon
officinale</i>) siemenissä olevien alkaloidien seos.
Valkoista jauhetta. Ärsyttää voimakkaasti
limakalvoja, alentaa tuntoherkkyyttä, lamaannuttaa
lihaksia. Käytetään lääkkeenä hermokivuissa.

<b>Verbaali-injuria,</b> sanoin tapahtuva
kunnianloukkaus.

<b>Verbaali-inspiratsioni,</b> sanainnoitus.
ks. <sp>Innoitus.</sp>

<b>Verbaalinen,</b> <sp>verbaali-</sp> (lat.),
<i>kieliop.,</i> verbiä koskeva.

<b>Verbaalinootti,</b> asiakirja, jonka
jonkin valtion hallitus valtuuttaa
diplomaattisen edustajansa jostakin asiasta
esittämään vieraan valtion hallitukselle ja
jolla usein on salassa pidettävän tiedonannon
luonne.

<b>Verbatim</b> (uuslat.), sananmukaisesti.

<b>Verba volant, scripta manent</b> (lat.),
„sanat lentävät, kirjoitettu pysyy"
(kirjoitettu on suusanallisesti lausuttua
sitovampi).

<b>Verbenaöljy,</b> <i>Verbena triphylla</i>n
lehdistä valmistettu hyvänhajuinen haihtuva
öljy, jota käytetään hajuvesiteollisuudessa.

<b>Verbi</b> (lat.), <sp>teonsana,</sp> sana, joka
osoittaa tekemistä (toimintaa tai tilaa)
ja jonka muotoihin kuuluu persoonamuotoja.
Niitä sanotaan <sp>finiittimuodoiksi</sp> ja
v:n käyttämistä näissä muodoissa
<sp>konjugatsioniksi.</sp> V:n konjugatsionissa
erotetaan kolme <sp>persoonaa,</sp> kaksi
(l. kolme) <sp>numerusta</sp> sekä eri kielissä
erisuuruinen määrä <sp>tempuksia, moduksia</sp> ja
<sp>päämuotoja</sp> (viimeksimainittuja suomessa
kaksi: aktiivi ja passiivi). Paitsi persoonamuotoja
kuuluu v:n muotoihin sija- ja omistusmuotoja,
jotka perustuvat johonkin v:stä johtuneeseen
nominaalivartaloon; näitä muotoja nimitetään v:n
<sp>infiniittimuodoiksi.</sp>

<b>Vercelli</b> <i>[-rtše'-]</i> (vanhan ajan
<i>Vercellæ</i>), kaup. Pohjois-Italiassa, Pon
lisäjoen Sesian varrella. Silkkiteoll., viljakauppaa.
Tuomiokirkko 1500-luvulta. 34,000 as.

<b>Vercingetorix</b> (k. 46 e. Kr.),
gallialainen päällikkö, arvernien ruhtinas.
V. yhdisti 52 e. Kr. gallialaiset heimot
vapaussotaan roomalaisia vastaan, mutta
pakotettiin antautumaan Alesiassa (nyk.
Bourgognessa). Hänet kuljetettiin Roomaan,
jossa asetettiin Cæsarin triumfissa kansan
nähtäväksi ja sitten kuristettiin.

<b>Verdandi,</b> skand. mytologiassa yksi
kohtalon jumalattarista.

<b>Verdandi,</b> upsalalainen ylioppilasyhdistys,
per. 1882 radikaalista kulttuuripropagandaa
varten. Julk. yleistajuista kirjassarjaa
„Verdandis Småskrifter".

<b>Verdandi,</b> turkulainen
vakuutusosakeyhtiö, per. 1905.
Henkivakuutuskanta 31/12 1927
265 milj. mk.

<b>Verden</b> <i>[fēr-],</i> kaup. Preussissa,
Hannoverissa, Bremenistä kaakkoon. Allerin
laaksossa. Kone- ja tupakkateoll. 10,000
as. — V:n hiippakunta joutui 1644 Ruotsille,
joka teki siitä 1648 herttuakunnan, ja 1719
Hannoverille. Liitettiin Preussiin 1866.

<b>Verdens Gang,</b> norj. vapaamielinen
sanomalehti, per. 1868, O. Thommessenin
aikana (1878-1910) Norjan huomattavin,
sulautui 1923 Tidens Tegniin.

<b>Verdi,</b> <sp>Giuseppe</sp> (1813-1901), it.
oopperasäveltäjä. Hänen varhaisempien
</chapter>

<chapter name="Verdun-Verenkierto">
<img 1>
G. Verdi.
</img>
teostensa päämerkitys oli niiden
vapausaatteisissa aiheissa. Mutta pysyvän
maailmanmaineen V. sai seur. vaihekautensa
tuotteilla („Rigoletto", 1851, „Trubaduuri" ja
„Traviata", 1853), joiden vaikutus perustuu
musiikin draamalliseen rikasvivahteisuuteen.
Seur. oopperoista huomattavin on „Aida" (1871),
jonka uhkeampi soitinnus ja riitasointisempi
sointupuku ilmaisi uudemman ajan vaikutusta. V:n
viimeiset teokset, „Otello" (1887) ja „Falstaff"
(1892), ovat Wagnerin myöhäisimmän tyylin suuntaiset.

<b>Verdun</b> <i>[-dö'],</i> lujasti linnoitettu
kaup. Koillis-Ranskassa, Maasin varrella.
Likööri- ja makeisteoll. 30,000 as. —
V. 843 tehtiin siellä V:n sopimus, jossa
Frankkien valtakunta jaettiin Italiaan,
Saksaan ja Ranskaan. V. liitettiin
Ranskaan 1552. V. 1870 saksalaiset
valloittivat sen. Maailmansodassa, vars. 1916
saksalaiset koettivat turhaan valloittaa sitä.

<b>Verein für Sozialpolitik</b> ks. <sp>Katederisosialistit.</sp>

<b>Verelius</b> <i>[-rē'-],</i> <sp>Olof</sp> (1618-82),
ruots. muinaistutkija. Kiinnitti
huomiota isl. sagakirjallisuuteen.

<b>Verenkierto.</b> V:n, s. o. veren
säännöllisen kiertokulun tehtävänä on
kuljettaa ruumiin eri osiin niissä
tapahtuvan palamisen ylläpitämiseksi ravintoa
ja happea sekä sieltä poistaa palamisen
tuloksena syntynyt hiilidioksidi, vesi
ja erinäiset kuona-aineet. V:n elimiä
ovat veren liikkeellepanna sydän (ks. t.)
ja verisuonet. Niitä suonia, joita myöten
veri virtaa poispäin sydämestä, sanotaan
<sp>valtimoiksi,</sp> niitä taas, joita
myöten se virtaa sydämeen päin,
<sp>laskimoiksi.</sp> Valtimot yhtyvät
laskimoihin hienojen <sp>hiussuonien</sp>
(kapillaarien) välityksellä. Useilla
selkärangattomilla (nivelmadoilla, korkeammilla
äyriäisillä, useilla hämähäkeillä, mustekaloilla,
vaippaeläimillä) on hyvin kehittynyt,
<sp>suljettu</sp> tai melkein suljettu v. (veri
virtaa koko ajan verisuonistossa, erillään
ruumiinontelosta), toisilla selkärangattomilla
(hyönteisillä, simpukoilla, kotiloilla)
on <sp>avoin v.</sp> (veri virtaa myös
ruumiinontelossa, suonisto kun ei jatku
yhtenäisenä). Onteloeläimillä, useimmilla
laakamadoilla ja piikkinahkaisilla ei ole
lainkaan verisuonistoa. Kaloilla ja
kiduksellisilla sammakkoeläimillä veri virtaa
2-lokeroisesta sydämestä kiduksiin ja
täältä ruumiin eri osiin käymättä välillä
sydämessä. Korkeampien selkärankaisten
vessa sitävastoin erotetaan 2 osaa, n. s.
<sp>iso</sp> ja <sp>pieni kiertokulku.</sp>
Edellinen on se matka, jonka veri suorittaa
virratessaan sydämestä ruumiin eri osiin
ja takaisin sydämeen, jälkimmäinen on
matka sydämestä keuhkojen hiussuoniverkkoon
ja sieltä takaisin sydämeen.
Matelijoilla ja keuhkollisilla sammakkoeläimillä,
joilla on 3-lokeroinen sydän, alkaa sekä
iso että pieni kiertokulku sydämen
kammiosta. Iso kiertokulku päättyy sydämen
oikeaan, pieni vasempaan eteiseen.
Linnuilla ja imettäväisillä, joilla on
4-lokeroinen sydän, happirikas valtimoveri virtaa
sydämen vasemmasta kammiosta suureen
aorttaan, siitä erinimisiä valtimoita
myöten ruumiin eri osien hiussuonistoon,
missä se luovuttaa hapen ja
ravintoaineita ja ottaa hiilidioksidia ja
kuona-aineita, ja palaa sitten sydämen oik.
eteiseen laskimoita myöten, jotka lopulta
yhtyvät kahdeksi onttolaskimoksi
(ylempään onttolaskimoon yhtyvät päästä,
kaulasta ja eturaajoista tulevat laskimot,
alempaan onttolaskimoon vartalosta ja
takaraajoista tulevat laskimot). Tämä
matka on <sp>iso kiertokulku.</sp>
Sydämen oik. eteisestä veri virtaa oik.
kammioon ja täältä keuhkovaltimoa myöten
keuhkoihin saamaan happea ja luovuttamaan
hiilidioksidin; keuhkoista se virtaa
keuhkolaskimoita myöten vas. eteiseen.
Tämä matka on <sp>pieni kiertokulku.</sp>
Ruoansulatuselimistä veri ei laske
suorastaan alempaan onttolaskimoon, vaan
kokoontuu ensin porttilaskimoon ja sitä
myöten maksaan, jossa porttilaskimo
haaraantuu hiussuoniksi. Maksasta se
virtaa maksalaskimoita myöten alempaan
onttolaskimoon. — Sydänlihas saa
verensä aortan juuresta lähtevästä
kahdesta sepelvaltimosta; niiden tuoma veri
palaa oikeaan eteiseen sydämen
laskimoita myöten. — Verisuonien seinämässä
on 3 kerrosta: sisäketto, väliketto ja
ulkoketto. Laskimoissa sisäketto
poimuttuu puolikuun muotoisiksi läpiksi, jotka
estävät veren kulkemasta taaksepäin.
Valtimojen seinämät ovat yleensä
vahvemmat ja kimmoisemmat kuin
laskimojen. Sisälmyshermostoon kuuluvat
suonihermot (vasomotoriset hermot)
säännöstelevät verisuonissa virtaavan
verimäärän suuruutta aikaansaamalla verisuonien
lihaksissa supistumisia tai höltymisiä ja
siten supistamalla tai avartamalla verisuonien
tilavuutta. ks. <sp>värikuvaliitettä.</sp>
</chapter>
<chapter name="Verenlypsäminen-Verenvähyys">
<b>Verenlypsäminen,</b> verensekaisen
maidon erittyminen. <sp>Fysiol.</sp> v. esiintyy
runsaslypsyisilla lehmillä ja aiheutuu
veren liiallisesta tunkeutumisesta
maitorauhasten suonistoon. <sp>Patologisen
v:n</sp> aiheuttavat nännitiehyiden tai
maitokammioiden haavat sekä erilaiset
udartulehdukset. Tällöin utaressa on
huomattavissa vastaavanlaisia sairaalloisia
muutoksia, ja hoito on niiden mukainen.

<b>Verenmyrkytys,</b> vereen joutuneiden
bakteerien aiheuttama ruumiin
yleissairaudentila. Se alkaa
vilunpuistatuksilla ja korkealla kuumeella
ja jatkuu sitten joko <sp>septikemiana</sp>
tai <sp>pyemiana.</sp> Edellisessä on kuume
yhtämittaisesti korkeana, ja se päättyy tav.
kuolemaan. Jälkimmäisessä, joka on
lievempi, on useita kuumekohtauksia,
joiden jälkeen lämpötila alenee normaalin
alapuolelle; eri paikkoihin muodostuu
usein märkäpesäkkeitä.

<b>Veren oksentaminen</b> johtuu tav.
mahahaavasta tai mahasyövästä.

<b>Verenpaine,</b> se paine, jonka alaisena
veri valtimoissa on. Terveen keski-ikäisen
henkilön v. on keskimäärin yhtäsuuri kuin
125 mm korkean elohopeapatsaan paine. Se
vaihtelee eri taudintiloissa, ferittäin
korkea se on esim. verisuonten kalkkiutumisen
yhteydessä ja munuaistulehduksessa.

<b>Verenpisara</b> <i>(Fuchsia),</i> horsmakasvisuku,
saanut nimensä saks. kasvitieteilijä Leonhard
Fuchsista (1501-66). Useimmat lajit Etelä-Amerikasta.
Lukuisia lajeja ja muunnoksia viljellään
koristuskasveina huoneissa ja ulkona.

<b>Verenpuna,</b> hemoglobiini (ks. t.).

<b>Werenskiold,</b> <sp>Erik</sp> (s. 1855), norj.
taidemaalari. Maalannut rehellisen tosia
kansanelämänkuvauksia, kuten „Talonpoikaishautajaiset",
ytimekkäitä muotokuvia, esim. Björnsonin, Griegin ja
Ibsenin, maisemakuvia, sekä sommitellut oivallisia
satukuvia. W. on Norjan taiteen päämestareita.
ks. kuvaliitettä <sp>Norjan taidetta.</sp>

<img 1>
E. Werenskiold.
</img>
<b>Veren sylkeminen,</b> <sp>veren yskiminen,</sp>
veren ilmeneminen ysköksissä joko
pieninä pilkkuina tai viiruina tai niihin
tasaisesti sekoittuneena; joskus ovat
yskökset yksinomaan verta. V. s. on
tavallisimmin keuhkotaudin aiheuttama,
mutta saattaa johtua muistakin keuhkojen
sairauksista. Voimakasta v. s:tä sanotaan
<sp>verensyöksyksi.</sp>

<b>Verensyöksy</b> ks. <sp>Veren sylkeminen.</sp>

<b>Verenvirtsaaminen,</b> <i>eläinl.,</i> aiheutuu
virtsaelinten sairauksista. Virtsa alkaa
joskus muutenkin punertaa, kuten
nautaeläimillä punataudissa ja hevosilla
lonkkasäryssä. Tällöin virtsan punainen
väri aiheutuu punaisista verisoluista
irtaantuneesta verenpunasta, jonka
munuaiset erottavat virtsaan. —
<sp>Ihmisissä</sp> johtuu veren esiintyminen
virtsassa monista eri taudeista.

<b>Verenvuototauti,</b> hemofilia (ks. t.).

<b>Verenvähyys,</b> <sp>vähäverisyys, anemia,</sp>
taudillinen tila, jossa punaisten verisolujen
lukumäärä on vähentynyt tai yksityisten solujen
hemoglobiininpitoisuus alentunut. V. saattaa
johtua syövästä, kupasta, horkasta, henkisestä
tai ruumiillisesta liikarasituksesta,
sokeritaudista, tuberkuloosista, leveän
heisimadon aiheuttamasta myrkytyksestä y. m.
Se voi myös esiintyä itsenäisenä tautina,
<sp>kalvetustautina</sp> (ks. t.), sekä n. s.
<sp>pahanluontoisena v:nä</sp> <i>(anæmia
perniciosa).</i> Viimeksimainittu on
harvinainen ja päättyi aikaisemmin
muutamassa v:ssa kuolemaan. Nyttemmin
pahanlaatuinen v. hoidetaan ruokkimalla
sairaalle eläimenmaksaa. Tulokset ainakin
toistaiseksi erinomaisen hyvät. Tässä
taudin muodossa punaisten verisolujen
lukumäärä saattaa olla vähentynyt n.
Asiaan normaalisesta määrästä, ja niiden
hemoglobiininpitoisuus on samalla
alentunut. Sitäpaitsi niiden muoto on suuresti
muuttunut. — V:llä sanan ahtaammassa
merkityksessä tarkoiftetaan suurten
verenvuotojen aiheuttamaa verimäärän
vähentymistä <i>(oligæmia).</i>
<img 1>
Ihmisen tärkeimmät verisuonet.
</img>
</chapter>


<chapter name="Veren yskiminen-Veri">
<b>Veren yskiminen,</b> veren sylkeminen (ks. t.).

<b>Vereštšagin</b> <i>[-a'-],</i> <sp>Vasilij
Vasiljevitš</sp> (1842-1904), ven. taidemaalari.
Kuvannut maalauksissaan sodan kauhuja.

<img 1>
Vereštšagin: Sodan apoteoosi.
</img>

<b>Werfel,</b> <sp>Franz</sp> (s. 1890), itäv.
runoilija, Julk. runokirjan „Gesänge aus drei
Reichen", näytelmät „Spiegelmensch" ja
„Juarez und Maximilian" ja romaaneja.

<b>Verga,</b> <sp>Giovanni</sp> (1840-1922), it.
kirjailija. Julk. m. m. kuvauksia
Sisilian kansanelämästä. Hänen novellinsa
„Cavalleria rusticana" on näytelmänä ja
oopperana tullut kuuluisaksi.

<b>Wergeland,</b> <sp>Henrik</sp> (1808-45), norj.
runoilija, valtionarkistonhoitaja v:sta
1840. Julk. 1830 uskonnollis-filosofisen
eepoksen „Skabelsen, Mennesket og Messias".
Teoksen kimppuun hyökkäsi Welhaven (ks. t.)
ankarasti ja siitä sai alkunsa pitkäaikainen
ja kiihkeä, Norjan sivistyshistoriassa
erittäin merkityksellinen kiista. W. oli
kansallisen puolueen johtomiehiä ja innokas
kansanvalistusmies. Julk. merkittäviä
runoja ja valtiollisia huvinäytelmiä.
[Tallgren (1916).]

<img 1>
H. Wergeland.
</img>

<b>Vergennes</b> <i>[verže'n],</i> <sp>Charles
Gravier de</sp> (1719-87), ransk. valtiomies,
kreivi. Lähettiläänä 1771-74 Ruotsissa,
jolloin kannatti Kustaa III:ta v:n 1772
vallankumouksessa, ulkoministerinä vrsta
1774 tuki Yhdysvaltain vapaustaistelua.

<b>Vergilius</b> <sp>(Virgilius), Publius
V. Maro</sp> (70-19 e. Kr.), roomal.
runoilija, Mæcenaan ja Augustuksen suosima.
Teoksia: paimenrunokokoelma „Bucolica",
maanviljelystä kuvaileva opetusrunoelma
„Georgica" sekä Homeros esikuvana
kirjoitettu sankarirunoelma „Æneis"
(keskeneräiseksi jäänyt pääteos), jossa kuvaa
Æneaksen (ks. <sp>Aineias</sp>) vaiheita.
Keskiajalla V:ta pidettiin muinaisajan
suurimpana runoilijana, ja sitäpaitsi
hänestä tehtiin mahtava taikuri.

<b>Verginia,</b> roomal. tarinoiden mukaan
plebeijineito, jonka hänen isänsä surmasi,
kun decemviri Appius Claudius koetti
saada tytön valtaansa.

<b>Vergniaud</b> <i>[vernjō'],</i> <sp>Pierre
Victumien</sp> (1753-93), ransk.
vallankumousmies, girondistien johtajia,
asianajaja. Jakobiinien mestauttama.

<b>Verhaeren</b> <i>[verare'n],</i> <sp>Émile</sp>
(1855-1916), nykypäivien Belgian suurin
runoilija. Julkaissut suuren joukon
runokokoelmia: „Les flamandes", „Les soirs",
„Les débâcles", „Les flambeaux noirs".
„Toute la Flandre", joissa voimakkaasti
ja mielikuvitusrikkaasti ylistää työtä ja
elämää sekä kotiseutuaan.

<b>Verhiö,</b> kukan ulompi kehälehtikiehkura,
tavallisesti vihreistä <sp>verholehdistä</sp>
muodostunut. Eräillä kasveilla on varsinaisen
v:n ulkopuolella n. s. <sp>lisäverhiö,</sp>
joka on muodostunut joko verholehtien
korvakkeista tai ylöspäin siirtyneistä
ylälehdistä. V:n tehtävänä on kukan sisempien
lehtikiehkurain suojeleminen. Joskus ne ovat
apuna hedelmäin leviämisessä.

<b>Verhne-Suetuk,</b> suom. siirtola
Keski-Siperiassa, Jenisejskin kuvernementin
eteläosassa, Sajaninvuoriston pohjoisjuurella.

<b>Verho,</b> kartano Padasjoella.

<b>Verhoaminen,</b> <i>sot.,</i> joukko-osastojen
liikkeiden salaaminen viholliselta lähettämällä
esim. ratsuväki-osastoja pitämään sitä loitolla
omista joukoista tai sulkemaan tiet vihollisen
patrulleilta ja tiedustelijoilta.

<b>Verhoilijamehiläiset</b> ks. <sp>Mehiläiset.</sp>

<b>Verhojansk</b> <i>[-ja'-],</i> pieni kaup.
Koillis-Siperiassa, Jakuuttien tasavallassa,
Jana-joen varrella. Siellä on mitattu alhaisin
tunnettu lämpötila maapallolla: —69,8° C.
vrt. <sp>Pakkasnavat.</sp>

<b>Verholehdet</b> ks. <sp>Verhiö.</sp>

<b>Verhoturje</b> <i>[-tū'-],</i> pieni kaup.
Venäjällä, Uralin itärinteellä, Tobolin
lisäjoen Turan varrella. Ympäristössä
kultaa, kuparia, platinaa.

<b>Veri.</b> V:n ainekset ovat <sp>verisolut</sp>
ja <sp>verineste.</sp> <i>Verisoluja,</i> on
kahdenlaisia: punaisia ja valkoisia.
Imettäväisten punaiset verisolut ovat
tumattomia, kiekkomaisia, kummaltakin
sivultaan koveria, kellanpunaisia, ihmisellä
0,008 mm leveitä ja 0,002 mm paksuja. Joka
mm<sup>3</sup>:ssä niitä on keskimäärin
5 milj. Niiden tärkein aines on

<img 1>
Verisoluja. <i>1</i> punaisia verisoluja,
<i>2</i> haaroittuva hiussuoni, jossa
runsaasti punaisia verisoluja,
<i>3</i> muotoansa muuttavia
valkoisia verisoluja.
</img>
</chapter>

<chapter name="Verifikaatti-Verkko">
verenpuna l. hemoglobiini (ks. t.). Hapen
yhtyessä tähän oksyhemoglobiiniksi veri
saa helakanpunaisen värin; kun
punaiset verisolut ovat luovuttaneet
oksyhemoglobiinin hapen ja verenpunaan on
yhtynyt hiilidioksidia, niin veri käy
tummaksi l. tympeäksi. Punaiset verisolut
ovat lyhytikäisiä (3-4 viikkoa). Ne
tuhoutuvat maksassa ja pernassa, ja punaisessa
luuytimessä syntyy uusia tuhoutuneiden
sijaan. Valkoisia verisoluja (leukosyyttejä
l. leukokyyttejä) on veressä paljon
vähemmän: mm<sup>3</sup>:ssä n. 5,000-10,000. Ne
ovat tumallisia, itsenäisesti liikkuvia,
ameebamaisesti muotoaan muuttavia.
Niiden tehtävänä on bakteerien y. m.
mikro-organismien hävittäminen. Tämä
tapahtuu siten, että ne ottavat bakteereja
sisäänsä ja tappavat ne siten tai
kuljettavat ne paikkoihin, joissa ne
tuhotaan. Märässä olevat solut ovat juuri
valkoisia verisoluja. — <i>Verineste,</i> jota
on n. 3/5 veren koko ainemäärästä,
sisältää 90 % vettä ja 10 % jähmeitä
orgaanisia ja epäorgaanisia aineita.
Edellisistä ovat tärkeimmät valkuaisaineet,
epäorgaanisista keittosuola. Joutuessaan
ulos verisuonesta v. <sp>maksoittuu</sp>
(koaguloituu), s. o. verinesteestä
erottuvat sen aineosat, n. s. <sp>syyaine</sp>
(fibriini) kiinteäksi verkostoksi, jonka
silmukkoihin verisolutkin takeltuvat, ja
<sp>verihera</sp> (seerumi), kirkas kellervä
neste, jossa ei ole verisoluja ollenkaan.
Syyaine ja verisolut muodostavat <sp>verimaksan,</sp>
joka tulpan tavoin (rupi) sulkee vuotavan
verisuonen. Veriheran aineista on erikoisesti
mainittava ruumiin valmistamat <sp>vasta-aineet,</sp>
jotka tappavat bakteereita tai tekevät niiden
erittämät myrkyt tehottomiksi, sekä
sisäisesti erittävien rauhasten valmistamat
<sp>hormonit</sp> (ks. <sp>Sisäinen eritys</sp>).
vrt. myös <sp>Verenkierto.</sp>

<b>Verifikaatti</b> (ransk.), todiste,
tilitodiste, kuitti. — <b>Verifiseerata,</b>
<sp>verifioida,</sp> todistaa oikeaksi, vahvistaa.

<b>Verihiili,</b> verta hiillyttämällä saatu
hiili. Käytetään suodattimissa; imee
itseensä värillisiä epäpuhtauksia.

<b>Verikavio,</b> <sp>lihaskavio, lihakavio,</sp>
kavion lihaisesta osasta käytetty nimitys.

<b>Verikosto,</b> kosto, jota surmatun
henkilön sukulaiset omavaltaisesti
harjoittavat surmaamalla tappajan tai jonkun
hänen sukulaisensa. V. esiintyy melkein
kaikilla kansoilla niiden aikaisemmilla
sivistysasteilla. Euroopassa se on
viimeksi ollut käytännössä Korsikassa
nimellä <sp>vendetta.</sp> Vielä tavallinen
us. Afrikan, Amerikan ja Aasian kansoilla,
esim. arabialaisilla.

<b>Verilipeäsuola,</b> <sp>verisuola</sp> ks.
<sp>Keltainen verilipeäsuola</sp> ja
<sp>Punainen verilipeäsuola.</sp>

<b>Verimato.</b> 1. <sp>Egyptiläinen v.</sp>
<i>(Schistostomum hæmatobium)</i> on
Afrikassa, Etu- ja Etelä-Aasiassa sekä
paikoitellen Amerikassa elävä imumatoihin
kuuluva ihmisen loinen. Koiras 12-14 mm
pitkä, n. 1 mm:n paksuinen. Sen
vatsapuolen reunojen muodostamassa kourussa
asustaa ajoittain naaras, joka on 16-20 mm
pitkä ja vain 1/4 mm paksu. V. elää
ihmisen porttilaskimossa ja siihen laskevissa
suonissa ja voi niistä siirtyä suoleen,
munuaisiin y. m., jolloin se aiheuttaa
kuoleman. Tartunta saataneen useimmiten
juomavedestä. — 2. <sp>Verifilaria</sp>
ks. <sp>Filaria.</sp>

<b>Verinahka</b> ks, <sp>Iho.</sp>

<b>Veripatti,</b> vesikuhlut (ks. t.).

<b>Veripilkkutauti,</b> purppura (ks. t. 2).

<b>Verismi</b> (it.), Italiassa käytetty
nimitys kirjallisuus- ja taidesuunnalle, jota
muualla sanotaan realismiksi tai naturalismiksi.
<sp>Veristisestä tyylistä</sp> puhutaan myös
it. musiikin yhteydessä (esim. Mascagni'n,
Leoncavallon ja Puccini'n oopperoista).

<b>Verisuonet</b> ks. <sp>Verenkierto.</sp>

<b>Veritaudit</b> ovat tauteja, joissa veren
kem. laadussa tai verisolujen muodossa
tai molemmissa on tapahtunut sairaalloisia
muutoksia. Niitä ovat <sp>anemiat</sp> (ks.
<sp>Verenvähyys</sp>), <sp>leukemia,
kalvetustauti, hemofilia, purppura</sp> (ks. n.).

<b>Veritodistaja,</b> marttyyri.

<b>Veritulppa,</b> maksoittuneen veren
muodostama tulppa verisuonessa, tavallisimmin
reiden laskimossa. Aiheuttaa veren
tukkeutumista, ajettumista ja särkyä.
Us. tulpan osia irtautuu ja joutuu
verivirran mukana tavallisimmin
keuhkovaltimoihin tai sydämeen. Jos näin
syntynyt sekundaarinen tulppa <i>(embolus)</i> on
suuri, niin se voi sulkea koko valtimon,
ja kuolema seuraa silmänräpäyksessä.
V. on useimmiten jonkin tarttuvan
taudin jälkiseurausta, mutta monesti se
ilmenee ilman edelläkäynyttä tautia. V.
vaatii huolellista lääkärinhoitoa.

<b>Verka,</b> karstavillalangoista kudottu
villakangas, joka vanutetaan hyvin ja
nukitetaan nukkauskarstoilla. Nukka
sitten kaadetaan kankaan pituussuuntaan.

<b>Verkko</b> ks. <sp>Kalastus,</sp> II osa, p. 223.
</chapter>

<chapter name="Werkko-Vermont">
<b>Werkko,</b> <sp>Kaarle Juhana</sp>
(1850-1926), raittius- ja kansanvalistusmies,
Helsinkiin 1896 perustamansa
kiertokouluseminaarin johtaja v:een 1918.

<b>Verkkoholvi,</b> verkontapaisesti
haaraantuvaan ruodejakoon perustuva
(goottilainen) ristiholvi.

<b>Verkkokalvo</b> ks. <sp>Silmä,</sp> p. 164.

<b>Verkkomaha</b> ks. <sp>Märehtijät.</sp>

<b>Verkkomatala,</b> matalikko Koivistonsalmen
kaakkoissuulla. Sen edustalla punainen
2-mastoinen majakka-alus.

<b>Verkkopallo</b> (engl. <i>lawn.tennis</i>),
pallopeli, jota pelataan ulkosalla n. 24 m
pitkällä ja n. 10 m leveällä tasaisella
suorakulmaisella kentällä tai erityisessä
v.-hallissa. Pienois-v:oa (ping-pong)
lyödään isolla pöydällä tai tavallisen
huoneen lattialla. Keskelle kenttää vedetään
poikittain n. 1 m:n korkuinen verkko.
Pelaajat, joko yksi tai kaksi kummallakin
puolen verkkoa, lyövät verkkomailoilla (engl.
<i>racket</i>) pallon yli verkon, toisella
puolella olevat lyövät sen taas
takaisin. Jos pallo menee yli rajan tai
sattuu verkkoon, niin lyöjä menettää
„pallon". Neljä „palloa" tekee pelin ja
6 peliä erän, 2-3 erää muodostaa ottelun.
— V. sai alkunsa Englannissa.

<b>Verkkosaari,</b> pieni saari Helsingin
Sörnäisten itärannikolla, sillan yhdistämä
mantereeseen; Sörnäs Aktiebolagin (ks. t.)
höyrysaha.

<b>Verkkosiipiset</b> <i>(Neuroptera),</i>
hyönteislahko; suuosat purevat, 4 verkkosuonista
siipeä ja täydellinen muodonvaihdos. Tunnetuimpia
v:iä ovat harsokorento ja muurahaiskorento (ks. n.).

<b>Verkkosilmä</b> ks. <sp>Silmä,</sp> p. 163.

<b>Verkonkutomiskone.</b> V:n keksi ransk.
J. M. Jacquard 1804. Uudemmissa v:issa
on suuri määrä sukkuloita solmiamisen
aikaansaamiseksi. Skandinaavian maissa
käytetään yleisesti ruots. Karlanderin
keksimää v:ta.

<b>Verla</b> ks. <sp>Kymin Osakeyhtiö.</sp>

<b>Verlaine</b> <i>[-le'n],</i> <sp>Paul</sp> (1844-96),
ransk. runoilija. Vietti v:sta 1871
levotonta kulki jaelämää. V:n runoudessa
vaihtelee intohimoinen sensualismi ja
nöyrä uskonnollisuus. V. ennakoi
symbolismia, vapaampien rytmien käyttäjänä
vaikuttanut myöh. runoilijoihin. Teoksia:
„Poèmes saturniens", „Fêtes galantes",
„La bonne chanson", „Romances sans paroles",
„Sagesse", „Amour". [Tallgren (1922).]

<b>Verlet</b> <i>[-ē'],</i> <sp>Raoul Charles</sp>
(1857-1923), ransk. kuvanveistäjä. Töitä: Sadi
Carnot'n ja Maupassantin muistomerkit.

<b>Werlhoffin tauti,</b> veripilkkutauti,
purppura (ks. t. 2).

<b>Vermandois</b> <i>[vərmãduā'],</i> ent. kreivi.
kunta Pohjois-Ranskassa, Sommen lähteiden
ympärillä. Liitetty Ranskaan 1215.

<b>Vermasvuori,</b> korkeahko vuori
Hauhon pitäjän länsiosassa.

<b>Vermeer</b> <i>[fermē'r],</i> <sp>Jan,</sp> lisänimenä
<sp>van Delft</sp> (1632-75), myös <sp>van der Meer,</sp>
holl. taidemaalari, Hollannin parhaita väritaitureita.
Kuvannut maalauksissaan jokapäiväisen elämän alaan
kuuluvia kohtauksia, esim. „Pitsinnyplääjä", „Tyttö
ja viinilasi", „Kirjettä lukeva nainen", sekä näköaloja
Delftistä.

<img 1>
Vermeer: Keittiössä.
</img>

<b>Vermehren</b> <i>[fermē'rən],</i> <sp>Frederik</sp>
(1823-1910), tansk. taidemaalari. Maalannut
sivistyshistoriallisesti arvokkaita laatukuvia
kansanelämästä sekä muotokuvia.

<b>Vermeil</b> <i>[-e'i]</i> (ransk.), eräs laji
kullattua hopeaa.

<b>Vermejo</b> <i>[-mē'ho],</i> joki
Etelä-Amerikassa, Paraguayn lisäjoki oikealta.

<b>Vermes</b> (lat.), matojen pääjakson
tieteellinen nimi.

<b>Vermillon</b> <i>[-mijõ']</i> (ransk.), hieno
sinooperilaji.

<b>Vermisellit</b> (it.), ohutsäikeinen makaronilaji.

<b>Vermlanti</b> l. <sp>Värmlanti,</sp> maakunta
ja lääni Keski-Ruotsissa, Vennerin
pohjoispuolella. Ruotsin kauneimpia seutuja.
V:n suomalaisasutuksesta ks. <sp>Ruotsin
suomalaiset.</sp>

<b>Vermont</b> <i>[vəmo'nt],</i> valtio (v:sta
1791) Yhdysvaltojen koillisosassa
Kanadan rajalla; 24,770 km<sup>2</sup>, 353,000 as.
Maanviljelystä, metsänhoitoa, puuteoll.,
kivilouhimoja. Pääkaup. <sp>Montpelier.</sp>
</chapter>

<chapter name="Vermutti-Verohinta">
<b>Vermutti</b> (it.), koiruoholla,
pomeranssinkuorilla, kaneelilla y. m.
maustettu viinilaji.

<b>Vermutöljy</b> ks. <sp>Koiruohoöljy.</sp>

<b>Verne</b> <i>[vern],</i> <sp>Jules</sp> (1828-1905),
ransk. kirjailija. Julk. mielikuvituksellisia
seikkailuromaaneja, joista suomen. m. m. ,,Viisi
viikkoa ilmapallossa", „Matkustus maan
keskipisteeseen", ,,Maasta kuuhun", ,,Kapteeni
Grantin lapset", „Maan ympäri 80 päivässä" y. m.

<b>Werner,</b> <sp>Abraham Gottlob</sp>
(1749-1817), saks. mineralogi, tieteellisen
geologian varsinainen luoja, neptunistisen
suunnan (ks. <sp>Neptunismi</sp>) perustaja.
Toimi Freibergin vuoriakatemian opettajana. —
<b>Werner,</b> <sp>Alfred</sp> (1866-1919),
sveits. kemisti. Tutkinut orgaanisten
yhdistysten kokoomusta ja isomeriaa. Sai
1913 Nobelin kemianpalkinnon. —
<b>Werner,</b> <sp>Anton von</sp> (1843-1915),
saks. taidemaalari. Maalannut kuvia
Saksan-Ranskan sodasta 1870-71. —
<b>Werner,</b> <sp>Richard Maria</sp> (s. 1854),
itäv. kirjallisuushistorioitsija. Teoksia:
„Hebbel", „Lyrik und Lyriker". —
<b>Werner,</b> <sp>Zacharias</sp> (1768-1823), saks.
romanttinen näytelmänkirjoittaja. Julk.
kohtalotragedian „Der 24:ste Februar",
tragediat „Die Söhne des Thals" ja
„Martin Luther, oder die Weihe der Kraft".

<b>Vernet</b> <i>[-nē'].</i> <sp>Claude Joseph</sp>
(1714-89), ransk. taidemaalari.
Maalannut satamakuvia. Hänen poikansa
<sp>Antoine Charles V.</sp> (1758-1835) on
maalannut taistelukuvia Napoleonin
sodista, metsästyskuvia ja hullunkurisia
laatukuvia. Hänen poikansa <sp>Horace V.</sp>
(1789-1863) on myös maalannut taistelukuvia.

<b>Vernier,</b> sama kuin noonio (ks. t.).

<b>Vernier</b> <i>[vernjē'],</i> <sp>Pierre</sp>
(1580-1637), ransk. matemaatikko, noonion keksijä.

<b>Wernigerode</b> <i>[-ōde],</i> kaup. Preussissa,
Harzin juurella. Ilmaparantola. 20,000 as.

<b>Vernis mou</b> <i>[vernī' mū']</i> (ransk.),
pehmeä pohjasyövytys.

<b>Vernissa,</b> neste, joka ilman
vaikutuksen alaisena ohuena kerroksena
muodostaa läpinäkyvän, kovan ja tav. kiiltävän
suojakalvon. Tav. kuitenkin sanotaan
v:ksi l. öljy-v:ksi kuivuvista rasvaisista
öljyistä, kuten pellavan, hampun y. m.
siemenöljyistä hapenpitolsten aineiden
avulla valmistettuja nesteitä, joiden tulee
lasille levitettyinä ainakin 24 tunnissa
kuivua kiinteäksi kalvoksi. Kuivuvan ja
haihtuvan öljyn seosta sanotaan <sp>lakkavernissaksi.</sp>
vrt. <sp>Liinaöljy</sp> ja <sp>Lakka.</sp>

<b>Vernissaus,</b> vernissalla siveleminen.
— Taidemaalaukset peitetään ohuella
läpinäkyvällä ja värittömällä
vernissakerroksella, jotta taulun pinta kävisi
sileäksi ja kovaksi ja kuivuneet värit saisivat
alkuperäisen tuoreutensa. Tämä v.
toimitettiin usein päivää ennen
taidenäyttelyn avajaisia. Nykyjään v:lla
tarkoitetaan myös juhlatilaisuutta, jolloin
näyttely avajaispäivän aattona on vain
kutsuvieraille avoinna.

<b>Vernyi</b> <i>[vje-]</i> (nyk. <i>Alma-ata</i>),
kaup Venäjän Keski-Aasiassa, Ili-joesta
etelään. 47,000 as.

<b>Vero</b> on julkisen vallan määräämä,
sen alaisten henkilöiden suoritettava
maksu yhteisten tarpeiden tyydyttämiseksi.
V.-velvollisia, <sp>v.-subjekteja,</sp>
ovat sekä fyysilliset että juridiset
henkilöt. <sp>V.-lähteeksi</sp> sanotaan niitä
varoja, joista v. todellisuudessa maksetaan
tai joista se on tarkoitettu suoritettavaksi,
<sp>verotusesine l. v.-objekti</sp> on se
esine tai tapaus, johon v. kohdistuu
V:n absoluuttisen suuruuden ilmaisee
tietty, suoritettavaksi määrätty
rahasumma tai määrä luonnontuotteita.
Suorituksen suuruuden v.-yksikköä kohden
ilmaisee <sp>v.-määrä,</sp> jota myös sanotaan
<sp>v.-kannaksi.</sp> Nämä on vahvistettu
asianomaisissa laeissa olevissa
<sp>verotariffeissa l. v.-asteikoissa.</sp>
Eri v:jen ryhmittelyssä noudatetaan
useita perusteita. Toisistaan erotetaan
<sp>luontais-</sp> ja <sp>raha-v:t; vakinaiset</sp>
ja <sp>ylimääräiset v:t; subjekti-</sp> ja
<sp>objekti-v:t; jako-</sp> ja <sp>yksikkö-v:t</sp>
(ks. <sp>Repartitsioniverot</sp>). Tärkein
ryhmitys on v:jen jako <sp>välittömiin</sp> ja
<sp>välillisiin.</sp> Edelliset kannetaan
suoraan niiltä, joiden rasitukseksi ne on
tarkoitettu jäämään, jälkimmäiset vasta
välikäden kautta joutuvat tarkoitetun lopullisen
maksajan suoritettaviksi. Välittömät v:t
pannaan tav. maksettaviksi ja kannetaan
v:n-maksajan säädyn, ansion, omaisuuden,
tulon y. m. s. pysyväisten tosiasiain mukaan,
välilliset v:t taas suoritetaan tilapäisten
tekojen tai satunnaisten tapausten johdosta.
Tieteellisissä esityksissä vioista käytetään
usein jaoitusta, jossa erotetaan: <sp>tuotto-v:t,
tulo-v:t, varallisuus-v:t, varallisuudensiirto-v:t</sp>
sekä <sp>kulutus-v:t.</sp> [Harmaja,
„Finanssitieteen alkeet" (1922).]

<b>Verohinta,</b> hinta, jonka mukaan
luonnossa määrätty osa maaverosta
suoritettiin rahassa. — <b>Verohintaluettelo</b>
l. <sp>verohinnantaksa,</sp> luettelo
maaveroon kuuluvista veroparseleista ja
</chapter>

<chapter name="Veroilmoitus-Veronosoitus">
näille määrätyistä hinnoista siltä varalta,
että ne suoritetaan rahassa.

<b>Veroilmoitus,</b> verovelvollisen
verotusta varten antama ilmoitus
verotusesineestä. Tulo- ja omaisuusverotusta
varten on jokainen verovelvollinen
velvollinen antamaan verotuslautakunnalle
v:n. Kunnallistaksoitusta varten tehtävän
v:n nimitys on „tuloilmoitus".

<b>Verojyvät,</b> se osa maaverosta, joka
suoritettiin luonnossa, Se maksettiin
tavallisesti puoleksi rukiissa ja puoleksi
ohrissa.

<b>Verokamarin kansleri,</b> Englannin
rahaministerin virallinen nimitys (engl.
<i>Chancellor of the Exchequer</i>).

<b>Verokatasteri,</b> luettelo kaikista niistä
seikoista, joiden mukaan eräiden verojen,
varsinkin tuotto-, tulo- ja varallisuusverojen
verosubjektit ja -objektit määrätään.

<b>Verollepano,</b> toimitus, jonka
tarkoituksena oli sen perusteen määrääminen,
minkä mukaan tilan vakinainen vero,
maavero, oli kruunulle laskettava. vrt.
<sp>Verotus.</sp>

<b>Veroluku,</b> tilain verollepanossa se
mitta, jonka mukaan tilan velvollisuudet
ja oikeudet laskettiin. Yleisin v. oli
manttaali.

<b>Verona,</b> samannimisen Pohjois-Italian
provinssin pääkaup., Adigen kummallakin
rannalla. Roomal. amfiteatteri. Romaanilainen
San Zenon kirkko 1100-luvulta, linna Castel
Vecchio, raatihuone 1400-luvulta. 90,000 as.

<b>Veronaali,</b> unilääke, valkoinen jauhe,
kem. kokoomukseltaan dietyylimalonyylikarbamidia.

<b>Veronahka</b> on luultavasti ollut
alkuperäinen turkisvero, joka on ollut
metsästyskykyisten miesten suoritettava,
ehkä jo alkujaan metsästysmaasta. Tätä
veroa suoritettiin tav. oravannahoissa.
Metsästysasteelta siirryttäessä
maanviljelysasteelle muuttui nahoissa suoritettava
vero vähitellen viljaveroksi eli turkisvero
maaveroksi. V. jäi pysymään verolukuna.

<b>Veronankelta,</b> <sp>napolinkelta,</sp>
lyijyantimonaattia; pysyvä keltainen
öljyväri. — <b>Veronanmulta,</b> rapautumisesta
syntynyt oliivinvihreä savimainen multa,
jota saadaan Gardajärven tienoilta.
Käytetään maalivärinä.

<b>Veronese</b> <i>[-nē'-],</i> <sp>Paolo</sp> (1528-88),
oikeastaan <sp>Caliari,</sp> it. taidemaalari.
Maalannut uskonnollisia, allegorisia ja
hist. freskoja ja tauluja, jotka ryhmittelyltään
ja väritykseltään ovat loisteliaita.
Töitä: „Kaanaan häät".

<img 1>
Veronese: Kaanaan häät.
</img>

<b>Veronika,</b> tarun mukaan verenjuoksua
sairastava vaimo, jonka Jeesus paransi
(Mark. 5<sub>25</sub>). Rooman
Pietarin-kirkossa säilytetään n. s. V:n
hikiliinaa, jossa Jeesuksen kasvojen
ulkopiirteet näkyvät. Liinaan oli Jeesus
matkallaan Golgatalle muka pyyhkinyt hikeä
kasvoistaan.

<b>Veronkorotus,</b> korotus, joka
määrätään, jos verovelvollinen on laiminlyönyt
antaa säädetyn vero- tai tuloilmoituksen
tai muun verotusta varten tarvittavan
tiedon tai antanut vero- tai tuloilmoituksen
puutteellisena tai vääränä. V. voi
nousta aina 40 %:iin veromäärästä.

<b>Veronosoitus,</b> tilain verollepanossa
ilmoitus siitä veroluvusta, jonka mukaan
tilojen maaverot laskettiin, ja niistä
veroparseleista, jotka veroluvun mukaan
olivat maaveroina suoritettavat.
</chapter>

<chapter name="Veronsiirto-Versailles">
<b>Veronsiirto,</b> verorasituksen
siirtäminen yksityistaloudellisessa
vaihtoliikkeessä veronmaksajalta toiselle,
tapahtuu joko eteenpäin, siten että tuotteita
myytäessä niistä kannettu vero lisätään
hintaan tai taaksepäin, siten että ostaja
maksaa tavarasta sen verran alemman
hinnan, kuin tavarasta on verona maksettava,
V. tulee kysymykseen tav. välillisiin,
mutta harvoin välittömiin veroihin nähden.

<b>Veronvähennys,</b> laissa järjestetty
toimitus, jossa vähennettiin aikaisemmin
verollepannun maatilan manttaalia1 ja
veroa. Tulo- ja omaisuusverossa voidaan
myöntää v:tä kuolleen henkilön tulosta
ja omaisuudesta suoritettavasta verosta
tai kuolinpesä kokonaan vapauttaa
verosta, jos vainajalta on jäänyt leski,
turvattomia lapsia tai muita perillisiä,
joiden elatus on ollut hänen ansionsa
varassa (Laki tulo- ja omaisuusverosta
5/12 1924, 23 §).

<b>Veroparseli,</b> se maanviljelyksen,
karjanhoidon, kalastuksen tai muun
maaelinkeinon tuote, joka ennen vuotuisissa
verollepanoissa määrättiin verona
kruunulle suoritettavaksi. Myöhemmin nämä
tuotteet merkittiin maakirjoihin eri
veronosoitusten mukaan suoritettavana
osana maaverosta.

<b>Verorupla</b> l. <sp>ruplavero</sp> oli
1840-luvulla tapahtuneessa tilojen
veroparselien muutoksessa koko maalle määrätty
yhteinen veroluku. Samalla säädetyn
veronosoituksen mukaan v:aan kuului
3 kappaa jyviä, 1 kappa kauroja, 3
naulaa voita, 2 naulaa talia sekä käteistä
rahaa 5-24 kopeekkaa,

<b>Verorälssitila</b> ks. <sp>Rälssivero.</sp>

<b>Verotila</b> ks. <sp>Maanluonnot.</sp>

<b>Verotus,</b> toimitus, jolla välitön vero
määrätään ja pannaan verovelvollisen
maksettavaksi. V:n toimittavat
asianomaisissa verolaeissa määrätyt
<sp>v.-lautakunnat</sp> tai muut
viranomaiset. Useista veroista laaditaan
<sp>veroluettelo,</sp> johon on merkitty kunkin
verovelvollisen suoritettava vero ja joka
sitten asetetaan verovelvollisten
nähtäväksi, minkä jälkeen ne, jotka katsovat
tulleensa väärin verotetuiksi, voivat
valittaa v:sta. Veroluettelon oltua nähtävillä
kirjoitetaan verovelvollisille
<sp>veroliput,</sp> joihin veronmaksu kuitataan;
asianomaisia veronkantajia varten
laaditaan <sp>veronkantokirja. Veronkanto</sp>
toimitetaan ilmoitettuna aikana ja paikassa,
ja veronmaksun laiminlyönnistä on säädetty
eräisiin veroihin nähden suoritettavaksi
<sp>veronlisäystä</sp> täydeltä sadalta 1 mk.
kuukaudelta tai sen osalta. Suorittamatta
jätetyt verot voidaan <sp>verorästeinä</sp>
periä ilman tuomiota ulosmittaustietä.

<b>Verotusoikeus,</b> valtion tai muun
yhdyskunnan, oikeus verottaa valtansa
alaisia. Valtion oikeus verotuksen
toimeenpanoon perustuu valtion ja sen alaisten
julkisten yhdyskuntain toiminnan
välttämättömyyteen. V:ta vastaa kansalaisten
velvollisuus suorittaa veroa.

<b>Veroyksikkö,</b> mitta tai paino, luku
tai muu tarkasti määrätty esineen
tuntomerkki, jonka nojalla vero-objektin
suuruus on määrätty.

<b>Veroäyri,</b> kunnallisverotuksessa
vanhastaan käytetty veroyksikön nimitys.
Nyk. 100 mk:n tuloa vastaa 1 v.

<b>Werra,</b> Weserin lähdejoki, Saksassa, 270 km.

<b>Verranto,</b> <sp>proportsioni,</sp> <i>matem.,</i>
yhtälö, joka ilmoittaa kahden suhteen
yhtäsuuruuden: <i>A:B = C:D</i> (luetaan:
<i>A</i>:n suhde <i>B</i>:hen = <i>C</i>:n suhde <i>D</i>:hen l.
<i>A</i> suhtautuu <i>B</i>:hen kuten <i>C</i> suhtautuu
<i>D</i>:hen). Suureet <i>A, E, C</i> ja <i>D</i> ovat
verrannon 1:nen, 2:nen, 3:s ja 4:s jäsen;
<i>A</i> ja <i>C</i> sen edelliset, <i>B</i> ja <i>D</i> sen
jälkimmäiset, <i>A</i> ja <i>D</i> äärimmäiset, <i>B</i> ja <i>C</i>
keskimmäiset jäsenet. <i>D</i> on <i>A</i>:n, <i>B</i>:n ja
<i>C</i>:n <sp>neljäs verto l. proportsionaali.</sp>
Jatkuvassa v:ssa <i>A:B = B:C</i> on
<i>C A</i>:n ja <i>B</i>:n kolmas verto. — Kaksi
muuttuvaista suuretta <i>x</i> ja <i>y</i> ovat
suoraan verrannolliset (suorassa suhteessa),
jos niiden suhde on vakio: <i>x:y = k.</i> Jos
taas niiden tulo on vakio, <i>x.y = k,</i> niin
suureet ovat kääntäen verrannolliset
(vastakkaisessa suhteessa). Kummassakin
tapauksessa vallitsee muuttujien
vastaavien arvojen välillä verranto, nim.
suorassa verrannollisuudessa <i>x</i><sub>1</sub> : <i>x</i><sub>2</sub> = <i>y</i><sub>1</sub> : <i>y</i><sub>2</sub>
ja käännetyssä verrannollisuudessa
<i>x</i><sub>1</sub> : <i>x</i><sub>2</sub> = <i>y</i><sub>2</sub> : <i>y</i><sub>1</sub>.

<b>Verrocchio</b> <i>[-o'kjo],</i> <sp>Andrea</sp>
(1435-88), it. kuvanveistäjä ja taidemaalari.
Toimi Firenzessä. Töitä: Piero di Medici'n
sarkofagi, Colleoni'n (ks. t., kuva) mainehikas
ratsastajapatsas Venetsiassa, veistos „Kristus
ja Tuomas", maalaus „Kristuksen kaste".

<b>Versaalit</b> (lat.), <i>kirjap.,</i> isot kirjaimet,
suuraakkoset.

<b>Versailles</b> <i>[-a'j],</i> kaup. Ranskassa,
Pariisin lounaispuolella. Kuuluisa V:n
linna (580 m pitkä). Sen keskiosa
rakennettu 1624-26 Ludvig XIII:lle
metsästyslinnaksi, muutettu Ludvig XIV:n
määräyksestä hovin vakinaiseksi
asuinpaikaksi ja laajennettu 1662-88 Le Vaun
ja Mansartin piirustusten mukaan; v:sta
1832 kansallismuseo. Sen loistohuoneista
peilisali, Ludvig XIV:n salonki ja
</chapter>

<chapter name="Versailles'n rauha-Vertikaali">
<img 1>
Versailles'n linna puiston puolelta.
</img>
kappeli ovat huomattavimmat. Linnan
ympärillä on laaja puutarha. Puiston toisella
puolella ovat Suur- ja Pien-Trianonin
linnat. V. 1871 julistettiin saksalaisten
miehittämässä V:ssa Vilhelm I Saksan
keisariksi. Samassa peilisalissa tehtiin
1919 V:n rauha. 65,000 as.

<b>Versailles'n rauha,</b> Saksan ja sen
vihollisten osalta maailmansodan lopettanut
rauha, allekirjoitettu 28 p. kesäk. 1919,
astunut voimaan 10 p. tammik. 1920.
Rauhankonferenssi, jota on myös sanottu
Pariisin rauhankonferenssiksi, avattiin 18 p.
tammik. 1919. Saksa luovutti Belgialle
n. s. puolueettoman ja Preussin
Moresnet'n (ks. t.), Eupenin ja Malmedyn
piirit sekä Ranskalle Elsass-Lothringenin;
Saarin alue (ks. t.) asetettiin 15 v:ksi
Kansainliiton hallintoon. Puolalle Saksa
luovutti melkein koko Posenin ja
Länsi-Preussin sekä lounaisosan Itä-Preussia
ynnä kaistaleita Šleesiasta, jota paitsi
eräitä kansanäänestyksiä toimeenpantiin
m. m. Ylä-Sleesiassa, liittoutuneille
päävalloille Memelin kaupungin ja
Itä-Preussin koilliskulman,
Tšekko-Slovakialle pienen Hultschinin alueen
Etelä-Šleesiasta, liittoutuneille päävalloille
Danzigin alueineen julistettavaksi
Kansainliiton suojeluksen alaiseksi
vapaakaupungiksi. Saksan ja Tanskan raja oli
määrättävä kahdessa vyöhykkeessä
toimitetun kansanäänestyksen perusteella,
jolloin Tanska sai Pohjois-Slesvigin. Saksa
luovutti kaikki siirtomaansa, jotka
sitten on jaettu Ison-Britannian,
Ranskan, Belgian, Portugalin ja Japanin
kesken (osittain Kansainliiton
mandaattialueina). Japanille Saksa luovutti
oikeutensa Kiautšouhun (ks. t.). Venäjään
nähden Saksa tunnusti Brest-Litovskin
rauhansopimuksen kumotuksi. Saksan
armeija oli supistettava 100,000 miehen
suuruiseksi, sotalaivasto rajoitettiin
vähäiseksi (muut laivat oli luovutettava);
vedenalaisia ja lentokoneita ei Saksan
sotalaitoksessa saa olla. Keisari Vilhelm II
ja muut ,,sotarikolliset" oli tuomittava
liittoutuneiden valtain sotaoikeuksissa
(ketään ei kuitenkaan luovutettu).
Saksan sotakorvaussumma oli Saksalle
ilmoitettava viimeistään l p. toukok. 1921
(ks. <sp>Saksa,</sp> III osa, p. 1422). Sitäpaitsi
Saksan oli suoritettava valtavat määrät
korvauksia luonnossa, m. m. hiiliä,
edelleen kaikki Saksan kansalaisten hallussa
olevat vähintään 1,600 bruttotonnin
kantoiset kauppalaivat, puolet 1,000-1,600
tonnin kantoisista ja neljäsosa
kalastaja-aluksista. Saksan tärkeimmät vesitiet
julistettiin kansainvälisiksi. Lopuksi
määrättiin, että takeeksi sitoumusten
täyttämisestä Saksan osalta liittoutuneet
tulisivat pitämään miehitettyinä Reinin
vas. rannalla olevat Saksan alueet ynnä
sillan päädyt oik. rannalla 15 v:n ajan,
mutta tyhjentäisivät erinäisillä ehdoilla
osan niistä 5 ja 10 v:n kuluttua.
Yhdysvallat eivät rauhakirjaa ratifioineet.
[Nowak (saks., 1927).]

<b>Versioni</b> (ransk.), tulkinta, selitys; toisinto.

<b>Versio vulgata,</b> Hieronymus Pyhän
(ks. t.) toimittama Raamatun lat. käännös
(valmistunut 405).

<b>Verso</b> on kasvin varsi (tai varren
osa, esim. haara) lehtineen.

<b>Veršokka,</b> ven. pituusmitta, 4,445 cm.

<b>Vertaileva oikeustiede,</b> tutkimus,
jossa keskenään vertaillaan eri aikojen
ja kansojen oikeusjärjestyksiä, ja jonka
kautta osoitetaan, miten toinen oikeusjärjestys
on vaikuttanut toiseen, mitä yhdenmukaisia
säännöksiä eri valtioilla on sekä mitä
sellaisia säännöksiä olisi saatettava
voimaan j. n. e.

<b>Vertaileva uskontotiede,</b> uskonnonhistoria (ks. t.).

<b>Vertailu,</b> komparatsioni (ks. t.).

<b>Vertailukoje,</b> komparaattori (ks. t.).

<b>Vertausluku</b> ks. <sp>Suhteelliset vaalit.</sp>

<b>Verte,</b> <sp>vertatur</sp> (lat.), käännä (lehti).

<b>Vertebrata</b> (lat.), selkärankaisten
pääjakson tiet. nimi.

<b>Wertheim</b> <i>[-haim],</i> berliiniläinen
suurmyymälä, talo A. Messelin 1896 rakentama.

<img 1>
Wertheimin suurmyymälä.
</img>

<b>Vertikaali</b> (lat.), pystysuora. —
<b>Vertikaaliympyrä,</b> pysty-ympyrä (ks. t.).
</chapter>

<chapter name="Vertikaali-Vesi">
<b>Vertikaali,</b> <sp>Adolf Ulrik</sp> (1751-1812),
ruots.-amer. taidemaalari. Tyylillisesti hänen
teoksensa kuuluvat rokokoon ja uusklassillisuuden
välille; aiheiltaan ne ovat mytologisia, kuten
„Ariadne", „Tanssiva amoriini" tai historiallisia,
kuten „Marie Antoinette lapsineen", ja muotokuvia.

<b>Verviers</b> <i>[-viē'],</i> kaup. Itä-Belgiassa,
läh. Saksan rajaa. Kutoma- ja värjäysteoll. 42,000 as.

<b>Werving,</b> <sp>Jonas</sp> (n. 1640-97), ruots.
historiankirjoittaja, Teoksia: „Konung
Sigismunds och Konung Carl den IX:s historier".

<b>Verworn</b> <i>[fervōrn],</i> <sp>Max</sp> (1863-1921),
saks. fysiologi, prof. Jenassa, Göttingenissä
ja Bonnissa. Mainehikkaimpia solututkijoita.
Pääteos: „Allgemeine Physiologie".

<b>Very well</b> <i>[veri ue'l]</i> (engl.),
varsin hyvin.

<b>Vesainen,</b> <sp>Pietari</sp> (<sp>Juhana</sp>
lienee erehdys) (k. 1590), pohjalainen
talonpoikaispäällikkö. Teki 1589 iiläisten
johtajana retken Vienanmeren rannalle
valloittaen Kannanlahden kaupungin,
hyökkäsi 1590 Jäämeren seuduille hävittäen
Petsamon luostarin, mutta kärsi tappion
hyökätessään Kuollansuuta vastaan.
Päähenkilönä S. Ivalon romaanissa „Juho
Vesainen".

<b>Vesalius</b> <i>[-ā'-],</i> <sp>Andreas</sp> (1514-64),
belg.-synt. anatomi, tieteellisen
anatomian uranuurtajia, Oli professorina
Italian eri yliopistoissa, myöhemmin
Espanjan Filip II:n lääkärinä. V:n pääteos
„De humani corporis fabrica" (1543)
perustui hänen omiin havaintoihinsa ja
kukisti 1,400 vuotta kestäneen uskon
Galenoksen erehtymättömyyteen.

<b>Vesametsätalous,</b> metsän kasvattamis-
ja hoitomuoto, joka edellyttää metsän
uudistuvan kantojen ja juurien vesoittumisesta.
Vastakohta: <sp>siemenmetsätalous.</sp> V:ta
sovelletaan lehtipuumetsiköissä 1-40-vuotista
kiertoaikaa käyttämällä, osaksi polttopuiden,
osaksi pajuja koriteollisuudessa tarvittavan
raaka-aineen saantia varten.

<b>Vesanka,</b> rautatieasema Jyväskylän-Haapamäen,
rataosalla, Jyväskylän maalaiskunnassa,
12 km Jyväskylästä.

<b>Vesanto,</b> kunta Kuopion läänissä,
Hämeen itärajalla, Vaasan läänin rajalla;
329,5 km<sup>2</sup>, 4,762 as. (1927).

<b>Wesel</b> <i>[vēzel],</i> kaup. Preussissa,
Reininmaakunnassa, Reinin varrella.
Myöhäisgoottilainen Willibrord-kirkko.
Vapaasatama, teoll. 24,000 as.

<b>Wesenberg,</b> Rakvere (ks. t.).

<b>Wesenberg-Lund,</b> <sp>Karl</sp> (s. 1867),
tansk. luonnontutkija, suolattoman veden
kasviston ja eläimistön tutkija, Kööpenhaminan
hydrobiologisen laitoksen johtaja.

<b>Weser</b> <i>[vēzer],</i> joki Saksassa,
lähdehaarat Fulda ja Werra. Laskee Bremenin
läpi Pohjanmereen. Pituus Werran
lähteiltä 716 km, Werran ja Fuldan
yhtymäkohdasta 446 km.

<b>Wesergebirge</b> <i>[vēzer-],</i> Weserin
latvapuolta ympäröivien vuorenharjanteiden
yhteisnimitys.

<b>Wesermünde</b> <i>[vēzer-],</i> kaup.
Preussissa, Hannoverin maakunnassa, Weserin
suulla. Saksan suurin merikalastussatama.
Syntynyt Lehen kauppalan ja Geestemünden
kaupungin yhdistämisestä, per. 1924. 75,000 as.

<b>Vesi,</b> vedyn ja hapen kem. yhdistys,
vetyoksidi, H<sub>2</sub>O, luonnossa laajalle
levinnyt ja vars. elollisen luonnon taloudelle
mitä tärkein aine. V. peittää 3/5 maan
pinnasta, esiintyy sekä nesteenä että
jähmeänä (jää, lumi) ja kaasumaisena
(vesihöyry). Kemiallisesti puhdasta v:tä
saadaan luonnon-v:stä tislaamalla ja
sähköosmoosilla. Se on kirkasta,
hajutonta ja mautonta, paksuissa kerroksissa
(6-8 m) sinertävää. Johtaa huonosti
sähköä ja lämpöä. Jähmettyessään
(jäätyessään) laajenee n. 1/11 alkup.
tilavuudestaan, minkä johdosta kelluu pinnalla;
sulamislämpö n. 80. Höyrystymislämpö
536. V:n tiheys on suurin +4°:ssa
(vrt. <sp>Lämpö,</sp> piirros). Puhtainta
luonnon-v: ta on n. s. meteori-v., s. o. sadevesi
ja lumesta sulatettu v. Maahan jouduttuaan
v. liuottaa suoloja ja kaasuja. Erotetaan
pohja-v. (ks. t.) ja pinta-v, (joki-,
järvi-v.); viimemainittu sisältää enemmän
elimellisiä epäpuhtauksia, edellinen
on kovempaa 1. kalseampaa, s. o. sisältää
enemmän kalsium- ja magnesiumsuoloja.
Meri-v. sisältää runsaammin suoloja (vrt.
<sp>Meri</sp>); sen jäätymäpiste
</chapter>

<chapter name="Vesialue-Vesijohto">
<img 1>
Amerikkalaisia pikasuodattimia Helsingin vedenpuhdistuslaitoksessa.
</img>
on tämän johdosta alhaisempi. — V:n
kem. merkitys on erittäin suuri;
verrattomasti suurin osa kem. reaktsioneista
tapahtuu v.-liuoksissa. — Lämpötilan,
ominaispainon ja ominaislämmön yksiköt
perustuvat veden ominaisuuksiin. V:n
puhdistuksesta juoma- ja teollisuustarkoituksiin
ks. <sp>Vesijohto.</sp>

<b>Vesialue.</b> Maamme v:t voidaan
oikeuden kannalta ryhmittää seuraavasti:
1) julkiset v:t, joilla tarkoitetaan
itsenäisiä v:ita, jotka ovat valtion tai
kunnan omistusoikeuden alaisia ja yleisön
käytettäviksi annettuja; 2) kruunun
käyttämättömät v:t, jotka ovat
semmoisten kruununmaiden osia, joiden
käyttämisestä ei ole annettu erityisiä
määräyksiä; 3) kruunun yksityiset kalavedet
meressä, järvissä, joissa ja virroissa;
4) kuntain v:t l. semmoiset vedet, jotka
ovat kaupunkien tai maalaiskuntain omia
maanomistusoikeuden perusteella tai
muuten ja joita käytetään kuntain hyväksi
ja 5) yksityisten v:t, jotka käsittävät
yhteiset kylänvedet, yksityisten maatilain
vedet ja itsenäiset vesitilat.

<b>Vesialueenjako,</b> jakotoimitus, jonka
kautta yhteinen vesialue jaetaan, ennen
jaettuja vesiosuuksia tasoitetaan tai
vaihdetaan, tai koski jaetaan.
Menettelystä v:ssa on soveltuvilta kohden
voimassa, mitä menettelystä maanjaossa on
säädetty (Asetus jakolaitoksesta 26/10 1916,
12:s luku; Vesioikeuslaki 23/7 1902, 1:3
ja 11-14 sekä 6:1; Laki 23/7 1902, 1-9 §§;
Maakaari 12:3-4; Asetus jakolaitoksen alaan
kuuluvista toimituksista kruununtiloilla
20/10 1916).

<b>Vesiantilooppi</b> <i>(Cobus ellipsiprymnus),</i>
n. 1,5 m pitkä, 1,3 m korkea komea, Etelä- ja
Keski-Afrikassa elävä antilooppi. Sarvet 80 cm
pitkät. Asuu vesien läheisyydessä ja rämeisillä
paikoilla.

<b>Vesiarvo,</b> lämpökapasiteetti (ks. t.).

<b>Vesiasteikko,</b> <sp>peegeli,</sp> vesiväylän
rantaan asetettu pystysuora mittausasteikko,
vedenkorkeuden vaihtelujen havaitsemista varten.

<b>Vesica</b> (lat.), <i>anat.,</i> rakko, esim.
<i>v. urinaria</i> = virtsarakko, <i>v. fellea</i> = sappirakko.

<b>Vesiherne</b> <i>(Utricularia),</i> pieniä,
juurettomia, vanallisia <i>Lentibulariaceæ</i>-heimon
kasveja, joilla on hienoliuskaiset
lehdet ja näissä pienet pyyntirakkulat,
joissa sulattavat niihin ryömineet
pikkuäyriäiset ja hyönteistoukat. Kukat
heleänkeltaiset, kannukselliset.

<b>Vesiiri,</b> visiiri (ks. t.).

<b>Vesijako,</b> järvi Päijänteen länsipuolella
Padasjoen pitäjässä, lähes 9 km pitkä, 108 m
yli merenp. Laskee itäänpäin Päijänteeseen
(Myllyjärven, Miestämänjärven, Arrakosken,
Yläjärven, Kirkko järven ja Padasjoen kautta)
ja lounaaseen Hauhon reittiin (Palsakosken,
Palolammen, Nerosjärven y. m. kautta).
vrt. <sp>Bifurkatsioni.</sp>

<b>Vesijohto,</b> veden tarpeen tyydyttämiseksi
rakennettu putkijohtojärjestelmä. Vesi otetaan
järvistä, joista y. m. maanpinnalla olevista vesistä
(pintavesilaitos) tai kootaan sitä lähteistä
ja kaivoista (pohjavesilaitos). Pintavesi yleensä
puhdistetaan. Vesi lasketaan <sp>suodattimiin</sp> kulkemaan
paksun hiekka- ja sorakerroksen läpi, annetaan
seljetä kirkastamisaltaissa, puhdistetaan
kemiallisesti tai käyttämällä otsonia tai
ultraviolettisäteitä. Vesi pumputaan sitten
<sp>paine- l. tasoitus-säiliöön,</sp> joka
rakennetaan niin korkealle, että vesi nousee
korkeimpaan kulutuspaikkaan. Säiliöstä vesi painuu
vesijohtoverkostoon, johon sovitetaan
n. 75 m:n välimatkoille vedenottopaikkoja
(paloposteja l. hydrantteja), lisäksi
ilman poislaskuventtiilejä. Pääjohdosta
erkanevat talojohdot, joissa on
</chapter>

<chapter name="Vesijäljennös-Vesikauhu">
vesimittari, vesihanat y. m. laitteet. — V:ja
käytettiin jo vanhalla ajalla (esim.
roomalaisten akveduktit, jotka olivat
maanalaisia putkia tai pylväiden ja holvien
varaan muurattuja katettuja kouruja), ks.
myös kuvaa art:ssa <sp>Vantaanjoki.</sp>

<b>Vesijäljennös,</b> jäljennösmenetelmä,
jossa kopiomusteella tai aniliiniväriä
sisältävällä painomusteella (kirjoituskoneella)
kirjoitetusta tekstistä otetaan yksi tai
muutama jäljennös painamalla alkuperäinen
teksti kostutettua paperia vastaan
jäljennöspuristimessa tai erikoiskoneessa.

<b>Vesijärven kanava,</b> <sp>Vääksyn
kanava,</sp> Vesijärven ja Päijänteen
välissä. Kanava on 1,306 m pitkä, pohjan
leveys 8,9 m, rak. 1868-71, uusittu 1908-11.
V:n ja Päijänteen korkeusero on n. 3 m.

<b>Vesijärvi.</b> 1. Järvi Päijänteen
eteläpuolella, Salpausselkien välissä; 23,5 km
pitkä, 11 km leveä, 81 m yli merenp.
V:n eteläpuolella kohoaa korkea
Tiirismaa (ks. t.). V. laskee Vääksynjokea
myöten Päijänteen eteläpäähän. — 2. N.
18 km pitkä, 4 km leveä järvi Kangasalan
pitäjässä Längelmäveden länsipuolella.
Laskee Längelmäveteen. — 3. Lahden
satama ja lastauspaikka V:n rannalla,
Päijänteen tärkein liikennekeskus. —
4. Rautatieasema, Lahden-Vesijärven
satamaradan pääteasema.

<b>Vesijättö</b> l. <sp>vesijättömaa,</sp>
vesistöä perkaamalla tai muutoin syntyneen
veden laskeutumisen, maan kohoamisen
tai veden uoman siirtymisen kautta
pysyväisesti kuivaksi jäänyt aikaisemmin
veden alaisena ollut maa-alue. Järven ja
virran laskemista m. m. v:n saamiseksi
koskevat lainsäännökset ovat 23/7 1902
annetun vesioikeuslain 4 luvussa. V:n
jaosta säädetään asetuksessa
jakolaitoksesta 26/10 1926, 13 luku.

<b>Vesijättöjen muodostaminen itsenäisiksi
tiloiksi.</b> Jos asianomaisella luvalla
toimitetun vesistön laskemisen johdosta
syntynyt vesijättö on jaettu tai yksityisen
ositustoimen kautta joutunut jonkun henkilön
omaksi sitä maatilaan liittämättä tai on
luovutuksen kautta laillisetta osituksetta
erotettu tilasta, niin saa sellaisen
erillisen vesijätön, huolimatta sen
suuruudesta, muodostaa itsenäiseksi
tilaksi (Asetus 17/10 1911).

<b>Vesikaasu,</b> <sp>generaattorikaasu,</sp>
valaistus-, kuumennus- ja voimakaasunakin
käytetty kaasu, jota valmistetaan
siten, että hehkuvien hiilien läpi
johdetaan vesihöyryä, jolloin vesi hajaantuu
kovassa kuumuudessa vedyksi ja hapeksi
ja happi vuorostaan yhtyy hiileen
hiilimonoksidiksi. Sekä vety että
hiilimonoksidi ovat palavia kaasuja.
V.-generaattorissa l. kaasunsynnyttäjässä
puhalletaan ensin hiilet hehkuun ja sitten
lasketaan vesihöyry ja tällöin syntynyt
v. otetaan talteen. Tav. puhalletaan ilma
ja höyry yhtaikaa, jolloin saadaan
<sp>sekakaasua,</sp> joka on heikompaa kuin
puhdas v., koska se sisältää ilman mukana
tullutta typpeä.

<b>Vesikapasiteetti,</b> se määrä vettä, mikä
pysyy painoyksikössä maata; ilmaistaan
yleensä prosenteissa. <sp>Täysi l. suurin v.</sp>
on se vesimäärä, mikä maahan sisältyy, kun
huokoset ovat veden täyttämät. Esiintyy
luonnossa pohjaveden läheisyydessä. <sp>Pienin v.</sp>
on se vesiprosentti, minkä maan huokoisuus kykenee
pidättämään veden päästessä vapaasti vuotamaan
pois; tämä on sitä pienempi, mitä korkeammalla
yli pohjaveden pinnan maanäyte sijaitsee; tav.
se määrätään sen vesimäärän mukaan, joka on
90-100 cm pohjaveden pinnan yläpuolella.

<b>Vesikauhu,</b> <sp>raivotauti, rabies</sp>
<i>(lyssa),</i> tarttuva vaarallinen tauti,
yleinen koirissa, mutta näiden pureminen,
raapiminen tai sylkeminen voi tartuttaa
sen muihin eläimiin, myös ihmiseen.
Taudin itämisaika on koiralla 5-8
viikkoa, ihmisellä tav. 2-3 kk., toisinaan
paljoa lyhyempi, toisinaan paljoa
pitempikin. Taudin kulussa koiralla on 3
astetta: 1) 2-4 p. kestävä alku- l.
alakuloisuusaste, jolloin koira on
alakuloinen, äreä, syrjään vetäytyvä, pureksii
puuta, kiviä y. m. s., 2) 2-3 p. kestävä
raivoisuusaste, jolloin eläin juoksentelee
pitkiäkin matkoja, on hyvin
puremahaluinen, haukkuu käheällä ulvovalla
äänellä, 3) lamautumisaste, jolloin sen
takaruumis käy hoippuvaksi, käynti
epävarmaksi, lopulta etujalat ja alaleuka
halvautuvat, suusta valuu verensekaista
kuolaa. Ihmisellä ovat v:n oireet:
ärtyisyys, raivokohtaukset, kova jano ja
juodessa sattuvat nielun- ja hengityslihasten
kouristukset, halvaukset jäsenissä,
tuskallinen kuolinkamppailu. — Jo
puhjennutta v:ua ei voida parantaa, mutta
jos vesikauhuisen koiran pureman uhriksi
joutunut henkilö ajoissa toimitetaan
pasteurlaitokseen asianmukaista,
seerumhoitoa saamaan, on hän useimmiten
pelastettavissa. Tauti leviää hermostoa pitkin,
ja mitä lähempänä keskushermostoa
tartuntakohta on, sitä vaarallisempi uhrille.
Nyk. hoitomenetelmä rakentuu Pasteurin
(ks. t.) keksinnön pohjalle.
</chapter>

<chapter name="Vesikello-Vesiliskot">
<b>Vesikello</b> (kreik. <i>klepshydra),</i> vanha
ajanmittauskoje, jo assyrialaisten käyttämä.
V:n muodostaa joko vedellä täytetty
listiä, jonka aukosta virranneen veden
määrä mittaa virtausajan, tai veden
pinnalla kelluva astia, jonka pohjassa reikä.
Astian uppoaminen ilmoittaa määräajan kuluneen.

<b>Vesikirput</b> <i>(Cladocera),</i> pieniä
kidusjalkaisia äyriäisiä, joilla ohut
simpukanmuotoinen kuori, ruumis sivuilta
litistynyt ja päässä iso liikkuva silmä.
Toinen tuntosarvipari liikuntoelimiksi
muodostunut. Lisääntyvät kesällä
partenogeneettisesti, vasta syksymmällä
ilmestyy naaraita paljon pienempiä
koiraksia. Hedelmöitetyt munat ovat
paksukuorisia lepo- l. talvimunia, jotka
kehittyvät edelleen vasta seuraavana keväänä.
Meillä yleisimpiä ovat 1-2 mm pitkät
lätäköissä elävät <i>Daphnia</i>-lajit.
V. ovat suolattomien ja vähäsuolaisten
vesien planktonin tärkeänä ainesosana ja
siis m. m. kalojen yleistä ruokaa.

<img 1>
Vesikirppu <i>(Daphnia
longispina). A</i> silmä,
<i>B</i> sydän, <i>C</i> munasäiliö,
<i>D</i> kidusjalkoaja.
</img>

<b>Vesikko</b> l. <sp>tuhkuri</sp> <i>(Vison lutreola),</i>
näädän heimoon kuuluva petoeläin;
ruumiin pituus 30-35 cm, hännän 12-15 cm,
turkki punaruskea, varpaiden tyvessä
karvainen räpylä. Elää jokien ja järvien
rannoilla, ui ja sukeltaa hyvin. Syö
kaloja, sammakoita, rapuja. Maamme
etelä- ja keskiosissa.

<img 1>
Vesikko.
</img>

<b>Vesiklosetti,</b> käymälä, joka on
varustettu vesihuuhtelulaitteella.
Huuhtelusäiliössä on koho, joka laskee veden
vesijohdosta säiliöön määräkorkeuteen, sekä
vivulla avattava lapon tavoin toimiva
vedenlaskulaite. Säiliöstä syöksyvä vesi
johdetaan klosettiastiaan pitkin sen
sivuja tai pohjaa. Astiasta johtaa putki
vesilukon kautta viemärijohtoon ja tästä
hajoituskaivoon. Toinen putki, ilmaputki,
johtaa katolle.

<b>Vesikoe,</b> jumalantuomio (ks. t.),
jossa syytetyn oli kiehuvasta kattilasta
nostettava sormus t. m. s. saamatta
palorakkuloita, tai hänet heitettiin sidottuna
veteen; jos hän upposi, oli hän syytön,
jos pysyi pinnalla syyllinen, koska
puhdas vesi ei hänestä huolinut.

<b>Vesikuhlut,</b> <sp>veripatti,</sp> hevosten
raajojen jännetuppien ja nivelpussien
laajentumia; aiheutuvat nivelvoiteen
liiallisesta muodostumisesta. Aiheena v:n
muodostumiseen on useimmin liikarasituksesta
johtunut jännetuppien ja nivelpussien
sisäseinämän tulehdus.

<b>Vesilahti,</b> kunta Hämeen läänissä,
Kaakkois-Satakunnassa, Turun ja Porin
läänin rajalla; 371,6 km<sup>2</sup>, 6,894 as. (1927).
Laukon (ks. t.) kartano. Punaiset polttivat
V:lla 1918 80 taloa ja 2 koulua,

<b>Vesilaitos,</b> koskeen perustettu laitos,
jossa vettä käytetään liikevoimana. V:n
perustamisoikeus kuuluu kosken omistajalle,
mutta sen rakentamiseen on yleensä hankittava
maaherralta lupa (Vesioikeuslaki ja asetus 23/7 1902).

<b>Vesilasi,</b> veteen liukeneva
alkalisilikaatti. Kaupassa on natriumsilikaatin
vesiliuosta v:n nimellä. Käytetään puun,
paperin ja kankaiden sivelemiseen
näiden syttymisen vaikeuttamiseksi, kittinä
kalkin, magneesian y. m. seoksena,
maalaukseen, saippuajauheisiin, munien
säilyttämiseen y. m.

<b>Vesileima,</b> <sp>paperileima,</sp> leima
tai kirjoitus (tehtaanmerkki) paperissa,
aikaansaatu siten, että paperi on leiman
kohdalta ohuempi.

<b>Vesileipävankeus</b> oli vapausrangaistus,
jonka aikana vangille annettiin ravinnoksi
vain vettä ja leipää. Nyk. rikoslain mukaan
ei v. enää ole varsinaisena rangaistuksena.
Elinkautisen kuritushuonevangin rangaistusta,
jos hän on rangaistuslaitoksessa tehnyt törkeän
rikoksen tai muun rikoksen raskauttavain
asianhaarain vallitessa, voidaan koventaa m. m.
siten että hänet määrätään olemaan vedellä
ja leivällä korkeintaan 20 vuorokautta
(Rikoslaki 2:13).

<b>Vesilentokone,</b> vesikone, ks. <sp>Lentokone.</sp>

<b>Vesiliskot</b> <i>(Triton),</i> pyrstösammakoita,
joilla pitkä ja hoikka ruumis sekä pitkä
uimapyrstö. Suomessa 2 lajia: <sp>tavallinen
vesilisko</sp> <i>(Triton vulgaris)</i> ja harvinainen
<sp>rupilisko</sp> <i>(T. cristatus).</i> Ed. on 7-9 cm
pitkä, selkäpuoli mustanruskea, vatsapuoli vaalea,
kauttaaltaan mustatäpläinen. Keväällä on
varsinkin koiraksen vatsapuoli korean
kellanpunainen, ja selässä sillä on korkea
hammaslaitainen selkähar ja. Rupilisko on
isompi (13-15 cm), sen iho on nystermäinen.
</chapter>


<chapter name="Vesilukko-Vesioinas">
<img 1>
Tavallinen vesilisko.
</img>
Oleskelevat keväällä lammikoissa, ja
ojissa, nousevat myöhemmin maalle.
Talven ne viettävät kivien ja kantojen alla
tai vedessä jään alla. Syövät hyönteisiä,
sammakonmätiä y. m. s.

<b>Vesilukko.</b> 1. Vesiastia, johon
päättyy putki siten, että sen pää ulottuu
veden pinnan alle; putkeen syntynyt
sallittua suurempi paine pääsee poistumaan
helposti (varolukko). — 2. Putken
mutka ja siinä oleva vesi, joka estää
hajun pääsemästä esim. rakennuksissa
likaviemäristä vesikulppoon (hajulukko).

<b>Vesiluteet,</b> vedessä elävien nivelkärsäisten
(vesimalluaisten, vesimittarien, vesiskorpionin,
ks. n.) yhteisnimitys.

<img 1>
Vesiluteita. <i>1</i> kaksi uivaa vesimalluaista,
<i>2</i> vesiskorpioni kalan kimpussa, <i>3</i>
vesimittareita.
</img>

<b>Vesimalluaiset,</b> vedessä eläviä
nivelkärsäisiä hyönteisiä. — <sp>Isot
malluaiset</sp> <i>(Notonectidæ),</i> n. 1 cm:n
pituisia, ruumis veneenmuotoinen; uivat
selällään pitkät takakoivet airoina.
Hengitysilma, jota ottaakseen ne kohottavat
takaruumiinsa kärjen vedenpinnan yläpuolelle,
verhoaa niiden ruumiin hopeanhohtoisena
kerroksena. Nopeita petohyönteisiä. Kuva ks.
<sp>Vesiluteet. — Pikkumalluaiset</sp>
<i>(Corixidæ)</i> ovat litteäruumiisia,
uivat vatsallaan.

<b>Vesimeloni,</b> <sp>arbuusi</sp> <i>(Citrullus
vulgaris),</i> kurkkukasvi, jolla on pyöreät,
ihmisen päätä suuremmat, vihreät
sileäpintaiset hedelmät. Näiden malto
punainen ja mehevä, siemenet mustat.
Kaavaa luonnonvaraisena Etelä-Afrikassa;
viljellään runsaasti kaikissa maissa,
joissa on kuiva ja kuuma ilmasto.

<b>Vesimies</b> <i>(Aquarius),</i> eläinradan 11:s
merkki <i>[Aquarius]</i>, johon Aurinko joutuu 21 p.
tammik.; myös tähtikuvio etel. taivaalla.

<b>Vesimittari,</b> hydrometri (ks. t.).

<b>Vesimittarit</b> <i>(Hydrometridæ),</i>
nivelkärsäisten lahkoon kuuluvia hyönteisiä.
Liikkuvat nopeasti pitkin veden pintaa
liukuen sitä pitkin toisella ja
kolmannella raajaparillaan. Eturaajat lyhyitä
tarttumajalkoja. Syövät kuolleita tai
puolikuolleita veden pinnalla ajelehtivia
eläimiä, jotka ne imevät tyhjiin pitkällä
imukärsällään. Meillä elää <sp>varsinaisia v:ta</sp>
<i>(Hydrometra)</i> (kuva ks. <sp>Vesiluteet</sp>)
ja <sp>vesiräätäleitä</sp> <i>(Gerris).</i>

<b>Vesioikeus</b> käsittää kaikki ne
oikeussäännöt, jotka järjestävät siitä syntyviä
olosuhteita, että vesistöjä ja vettä
käytetään inhimillisessä taloudessa. Nämä
oikeussäännöt ovat osaksi julkisoikeudellisia,
osaksi yksityisoikeudellisia. V.
jaetaan oikeustieteessä <sp>defensiiviseen
l. suojaavaan</sp> ja <sp>lukratiiviseen l.
hyötyisään v:een.</sp> Edellinen sisältää
oikeussäännöt suojelutoimenpiteitä varten
veden tuottamalta vahingolta. Tällaisia
toimenpiteitä ovat ojitus, vesistön
palauttaminen entiselleen, virranperkaus,
järven tai virran laskeminen sekä pengertäminen.
Hyötyisä v. taas sisältää niitä toimenpiteitä
koskevat oikeussäännöt, jotka tarkoittavat
veden saattamista hyödylliseksi välineeksi
taloudessa. Tähän kuuluvat veden
käyttäminen voimanlähteenä, kalastukseen,
kulkuväylänä, lauttaukseen ja uittoon,
viljelysmaan kastelemiseen j. n. e.
(Vesioikeuslaki 23/7 1902, osaksi muutettu
28/10 1915 ja 19/5 1925; Asetus 23/7 1902,
osaksi muutettu 15/5 1906).

<b>Vesioinas,</b> <sp>vesipuskuri, oinas,</sp>
pumpuntapainen koje, jonka vaikutus
perustuu virtaavan veden liike-energiaan;
vaikuttaa sysäyksittäin. Säiliöstä (esim.
järvestä <i>(W)</i> putkea <i>(T)</i> myöten
tuleva vesi sulkee paineellaan venttiilin
<i>(V</i><sub>1</sub><i>),</i> jolloin veden juoksu
äkkiä lakkaa. Tästä aiheutuva paineen nousu aukaisee

<img 1>
Vesioinas.
</img>
</chapter>

<chapter name="Vesipallo-Vesipääskynen">
hetkeksi venttiilin <i>(V</i><sub>2</sub><i>),</i> jolloin
nousuputken <i>(N)</i> kupuun <i>(I)</i> tunkeutuu vettä.
Venttiili <i>(V</i><sub>1</sub><i>)</i> aukeaa heti jälleen,
toinen <i>(V</i><sub>2</sub><i>)</i> sulkeutuu, vesi alkaa virrata
ulos edellisestä, ja ilmiö uusiutuu.

<b>Vesipallo,</b> <sp>vesipolo,</sp> yleinen
uintiurheilulaji, jonka säännöt ovat
jalkapallopelin sääntöjen tapaiset. Molempia
puolueita edustaa 7 pelaajaa. Palloon,
jonka ympärysmitta on n. 70 cm, saa
koskea vain toisella kädellä.

<b>Vesiparannuslaitokset,</b> <sp>kylpylaitokset,</sp>
ovat laitoksia, joissa erilaisten
tautien parantamiseksi käytetään
kylpyhoitoa tai kivennäisvesien (terveysvesien)
juontia tai molempia, sekä näiden ohella
usein sähkö- tai valohoitoa, hierontaa tai
ravintojärjestyshoitoa. — Kotimaisista
terveyslähteistä on huomattavin Runni (ks. t.),
ruotsalaisista Poria ja Ronneby (ks. n.),
muista ulkomaisista terveysvesiparantolapaikoista
mainittakoon Karlsbad, Marienbad, Franzensbad,
Nauheim, Wiesbaden, Baden-Baden ja Vichy (ks. n.). —
Varsinaiset kylpylaitosparantolat voidaan
ryhmittää veden laadun ja kylpymetodien
mukaan seuraavasti: 1) Ne joissa vesi
luonnontilassa on haaleata, jopa kuumaa
(25°-65°) (Gastein, Teplitz-Schönau).
2) Ne joissa annetaan keittosuolakylpyjä
(Kissingen, Kreuznach, Wiesbaden,
Baden-Baden, Nauheim). 3) Merikylpylät,
joissa veden ja ilman suolanpitoisuus
vaikuttavat tervehtymistä edistävästi.
Ulkomaisista merikylpyläkaupungeista
mainittakoon Visby, Ystad, Lysekil,
Marstrand (Ruotsissa), Larvik (Norjassa),
Marienlyst, Skagen, Fanö (Tanskassa),
Binz, Borkum, Norderney (Saksassa),
Ostende (Belgiassa), Biarritz (Ranskassa).
4) Erikoiskylpyjä tarjoavat. Mutakylpyjä
annetaan useimmissa suurehkoissa
kylpylöissä; sellaisista ulkomaisista ovat Viron
Kuresaaren ja Haapsalun kylpylät sekä
Tšekko-Slovakian Pistyän olleet
suomalaisten suosimia. Ihotautien hoidossa
ovat Aachenin ja Lenkin rikkikylvyt
tulleet tunnetuiksi, sydäntautien hoidossa
Nauheimin hiilihappokylvyt. — Suomessa
ei ole, Runnin ja Heinolan radiumlähteitä
lukuunottamatta, varsinaisia luonnollisia
parannuslähteitä. Suomen kylpylaitokset eivät
senvuoksi ole useiden ulkolaisten kylpyläin
tapaan mainittavasti erikoistuneita. Useimmille
ovat ominaisia tuoreista männynoksista valmistetut
kylvyt, joihin sitäpaitsi usein lisätään
runsaasti keittosuolaa (Savonlinna, Heinola,
Naantali, Hanko, Loviisa) sekä savihieronta
(erikoisesti Naantalissa, mutta myös muualla).
Hiilihappokylpyjä valmistetaan keinotekoisesti,
mutta on niiden tehoa silti pidettävä luonnollisia
täysin vastaavana, Monella Suomen kylpylällä
on sitäpaitsi laaja ja kaunis kylpyranta
uinti- ja aurinkokylpytilaisuuksineen
(Terijoki, Hanko, Naantali, Heinola).

<b>Vesiperhoset,</b> <sp>yökorennot</sp>
<i>(Trichoptera),</i> toisinaan verkkosiipisten
lahkoon, toisinaan omaksi eri lahkoksi luettu
hyönteisryhmä. Siivet karva- tai suomupeitteiset;
etusiivet kattolaskuisesti takasiipien päällä.
Toukat elävät vedessä, hengittävät rihmamaisilla
ilmaputkikiduksilla; useat laativat sammaleista,
lehden palasista, hiekkasiruista, tikuista,
korrenpalasista y. m. s. suojakopan
ympärilleen ja koteloituvat siihen. Eräät
kutovat veteen planktonin pyydystämiseksi
taidokkaita pyyntiverkkoja. Täysimuotoiset
oleskelevat tavallisimmin vesien lähettyvillä;
ovat yöeläimiä.

<img 1>
Vesiperhonen
toukkineen.
</img>

<b>Vesiperäisten maiden kuivatus</b>
käsittää järvenlaskun ja ojituksen (ks. n.)

<b>Vesipolo,</b> vesipallo (ks. t.).

<b>Vesipuskuri,</b> vesioinas (ks. t.).

<b>Vesipähkinä</b> <i>(Trapa natans),</i> horsmien
heimoon kuuluva 1-vuotinen vesikasvi
Sen hedelmä on n. pähkinän kokoinen
1-siemeninen luumarja, jonka laidoissa
paksut sarvimaiset verhiöstä muodostuneet
haarakkeet. Kasvaa Euroopan lauhkeissa
ja lämpimissä osissa, ennen Suomes.
sakin. Hedelmät (löydetty Eteläsuomen
turvekerrostumista) syötäviä (olivat esihist.
ihmisen ravintona). Paikoitellen v:ää
viljelläänkin.

<img 1>
Vesipähkinä (alla
vasemmalla hedelmä).
</img>

<b>Vesipää</b> <i>(hydrocephalus),</i> aivojen
vesipöhö; johtuu joko aivojen viallisesta
kehittymisestä sikiöasteella, jolloin pää
voi kasvaa luonnottoman suureksi tai
myöhemmällä iällä sattuneista aivojen
verenkierto- tai ravitsemushäiriöistä.

<b>Vesipääskynen</b> <i>(Phalaropus),</i>
kurppien heimoon kuuluva kahlaajasuku.
Suomessa pesii Lapissa ja Suomenlahden
</chapter>

<chapter name="Vesipäästäinen-Vesitys">
Tytärsaarella <sp>kaitanokka-v.</sp>
<i>(Ph. lobatus),</i> jonka naaras jättää
hautomisen ja poikasten hoidon
yksinomaan koiraksen huoleksi.

<img 1>
Vesipääskynen.
</img>

<b>Vesipäästäinen</b> ks. <sp>Päästäiset.</sp>

<b>Vesipöhö,</b> <sp>vesitauti</sp> <i>(hydrops),</i>
sairaalloinen vesimäisen nesteen keräytyminen
ruumiin onteloihin (vatsaonteloon, keuhkopussiin,
sydänpussiin, aivoihin) tai kudoksiin. Viimeksimainitussa
tapauksessa v:öä sanotaan <sp>edeemiksi.</sp> V.
johtunee verisuonien seinämien sellaisista
sairaalloisista muutoksista, että neste
pääsee niiden lävitse kihoamaan suonista.
V. liittyy sydänvikoihin, munuais-y. m. tauteihin.

<b>Vesirakennusoppi</b> käsittelee vesistöjen
alkujuurta ja ominaisuuksia, vesistöjen
uomien suojaamista ja säännöstelyä, niitä
ympäröivien alueiden kuivaamista ja
kastelemista, laivaväyliä ja näissä olevia
rakenteita (kanavia, satamia y. m.),
kaivoja, vesi- ja likajohtoja, lauttausväyliä,
vesivoimalaitoksia j. n. e.

<b>Vesiratas,</b> <sp>vesipyörä,</sp> puusta tai
raudasta tehty ratas, jonka kehällä on
siivet, joihin vesi puskee, tai laatikot,
joissa vesi painollaan vaikuttaa pannen
pyörän pyörimään.

<img 1>
Ylävesiratas.
</img>

<img 1>
Alavesiratas.
</img>

<b>Vesiregaali</b> l. <sp>vesiregale,</sp>
kruunulle vanhoista ajoista asti hallitsijaoikeuden
perusteella kuuluva yksinoikeus muutamiin
vesialueisiin ja niitten tarjoamiin etuihin.
vrt. <sp>Kalastusregale.</sp>

<b>Vesirokko,</b> lievähkö ja vaaraton, hyvin
tarttuva lastentauti. N. 2 viikkoa
kestäneen itämisajan jälkeen nousee
potilaan iholle pienehköjä nuppineulan nupin
kokoisia punaisia pilkkuja, jotka
vähitellen muuttuvat kirkkaiksi rakkuloiksi.
Nämä kuivuvat pian, käyvät ruvelle ja
paranevat arpea jättämättä. Ihottuma-aikana
on kuumetta. Tämän kestäessä on potilaan
pysyttävä vuoteessa. Erikoista lääkehoitoa
ei tarvita.

<b>Vesirutto,</b> <sp>kanadalainen v.</sp>
<i>(Helodea canadensis.), Hydrocharitaceæ</i>-heimoon
kuuluva vesikasvi, jolla ruodittomat lehdet
ja pienet terättömät kukat. Pohjois-Amerikasta
levinnyt nopeasti Eurooppaan. Huomattiin ensin
Irlannissa 1836, Suomessa 1884. Nyk. monessa
Etelä-Suomen järvessä. Euroopassa on
vain emikasveja, joten v. täällä lisääntyy
vain suvuttomasti, varren palasista.

<b>Vesiruuvi,</b> Arkimedeen ruuvi (ks. t,).

<b>Vesisaari</b> (norj. <i>Vadsö,</i> lap.
<i>Tšatsesuollo</i>), Ruijan fylken pääkaup.
Varangin-vuonon pohjoisrannalla, Ruijan
suomalaisasutuksen keskuksia. Kalastusta;
kalan, traanin, guanon, metsänriistan ja
nahkojen vientiä. 1,900 as.

<b>Vesisiippa</b> ks. <sp>Lepakot.</sp>

<b>Vesisika,</b> kapybara, jokisika (ks. t.).

<b>Vesiskorpioni</b> <i>(Nepa cinerea),</i>
suolattomassa vedessä elävä nivelkärsäisten
lahkoon kuuluva hyönteinen, jonka ruumis
on lehtimäisen litteä, harmaanruskea,
Eturaajat tarttumaelimiä. Takaruumiin
päässä pitkä hengitysputki. Syö vesihyönteisiä.
Kuva ks. <sp>Vesiluteet.</sp>

<b>Vesitaso</b> ks. <sp>Lentokone.</sp>

<b>Vesitauti,</b> vesipöhö (ks. t.).

<b>Vesiteräs</b> ks. <sp>Teräs.</sp>

<b>Vesittäjä,</b> <sp>hydatodi,</sp> us. kasvien
lehdissä oleva erityselin, joka poistaa
liikaa vettä kasvista (etenkin öisin,
jolloin haihtuminen on pieni). Tavallisimmin
v. on lehden kärjessä tai reunassa
oleva solurako, jonka alla on iso soluväli
ja tätä ympäröivä pienisoluinen runsaasti
soluvälejä sisältävä solukko. Toisinaan
v:t ovat karvamuodostuksia.

<b>Vesiturbiini</b> ks. <sp>Turbiini.</sp>

<b>Vesityrä,</b> kivespussin vesipöhö.

<b>Vesitys,</b> <sp>irrigatsioni,</sp> <i>maatal.</i>
V:n tarkoituksena on johtaa vettä Ja
samalla siinä olevia kasvinravintoaineita
viljelysmaille. Vähäsateisissa maissa
(esim. Mesopotamiassa ja Egyptissä y. m.,
kuva I osa, p. 844) oli jo muinoin
v.-laitteita, m. m. kauha- l. vesipyöriä,

<img 1>
Ruiskuvesitys puutarhassa amerikkalaisen
järjestelmän mukaan.
</img>
</chapter>

<chapter name="Vesivaaka-Wessex">
<img 1>
Ruiskuvesitys pellolla saksalaiseen tapaan.
</img>
joita virta pyöritti. Nykyaikaisia
v.-menetelmiä ovat: 1) <sp>Padotus:</sp> vesi
nostetaan patoamalla; käytetään
tasaisella maalla. 2) <sp>Valutus:</sp> vesi
levitetään maan pinnalle valuttamalla;
käytetään viettävällä maalla. 3)
<sp>Salaoja-v.:</sp> vesi johdetaan joko
patoamalla sopivien venttiilien avulla
lähelle maanpintaa ja välistä maanpinnallekin
saakka tai johtamalla sitä matalassa olevia
salaojia myöten maahan, jonka läpi vesi sitten
imeytyy syvempänä oleviin kuivatussalaojiin.
4) <sp>Ruisku-v.:</sp> vesi annetaan
viljelyksille ruiskuttamalla; edellyttää sopivan
vesijohtoverkoston.

<b>Vesivaaka,</b> <sp>libelli, „vatupassi",</sp>
koje, jolla voidaan tutkia, onko jokin
pinta vaakasuora. V:n muodostaa pääasiassa kaareva
putki, joka on suurimmaksi osaksi täytetty
nesteellä. Kun pinta on vaakasuorassa, niin,
putkessa oleva ilmakupla asettuu sen
korkeimpaan kohtaan.

<img 1>
Vesivaakoja.
</img>

<b>Vesiväri,</b> veteen liukeneva tai siihen
liettyvä väriaine. Akvarelliväreissä on
sideaineena arabikumia, temperaväreissä
munanvalkuaista, kaseiiniväreissä
kaseiinia, liimaväreissä eläinliimaa, n. s.
kivennäisväreissä l. silikaattiväreissä
vesilasia.

<b>Vesivärimaalaus,</b> <sp>akvarellimaalaus,</sp>
käyttää värien sideaineena veteen sekoitettua
arabikumia. Vesivärejä on kahta lajia:
tavalliset läpikuultavat lasuurivärit ja
paksummat peitevärit, gouache-värit. (ks.
<sp>Gouache-maalaus</sp>). Sideaineen
helppoliukoisuus ja nopea kuivuminen tekee
akvarellivärien käytön mukavaksi. Sen
varjopuolia on, että kostealle väripinnalle
ei voi sivellä toista väriä, että laajoja
aloja on vaikea värittää tasaisesti ja että
vesivärit ovat muita herkempiä ilman ja valon
vaikutuksille.

<b>Weske,</b> <sp>Mihkel</sp> (1843-90), vir.
kielentutkija, suom.-ugr. kielten opettajana
Kasaanin yliopistossa v:sta 1887. Julk.
Viron äänneopin ja oikeinkirjoitusopin,
kansanrunouskokoelman ,,Eesti rahwalaulud"
I-II, tutkimuksen tšeremissinkielen murteista,
suom.-ugr. ja slaav. kielten välisistä
kosketuksista y. m.

<b>Wesley</b> <i>[ue'sli],</i> <sp>John</sp> (1703-91),
engl. pappi, veljensä <sp>Charles W:n</sp>
(1707-88) kera metodismin (ks. t.) perustaja. W:n
ympärille muodostui Oxfordissa 1729 uskonnollinen
toveripiiri, jota pilkattiin „metodisteiksi"
Vaikutti veljensä kera Amerikassa 1735-38.
Toimi sitten herätyssaarnaajana Englannissa,

<img 1>
John Wesley.
</img>

<b>Vespasianus,</b> <sp>Titus Flavius</sp>
(9-79 j. Kr.), Rooman keisarina 69-79.
Tukahdutti sotajoukkojen kurittomuuden,
paransi valtion taloudellista asemaa ja
kukisti rajaseuduilla puhjenneet
kapinaliikkeet, m. m. juutalaisten
kapinan 70. Keisarit Titus ja
Domitianus olivat hänen poikiaan.

<b>Vesper</b> (lat.), kat. iltamessu; viimeistä
edellinen kanonisista rukoushetkistä.
V. säilyi Suomen kirkossa n. v:een 1650
asti. Nyk. se on herätetty uudelleen
eloon liturgisesti ja musiikillisesti
rikastettuna.

<b>Vespucci</b> <i>[-pu'tši],</i> <sp>Amerigo</sp>
(1451-1512), it. merenkulkija. Teki Espanjan
ja Portugalin palveluksessa 4 eri retkeä
(1497-1504) Brasilian itärannikolle ja
kirjoitti niistä matkakuvauksia. Nämä
julkaisi saks, M. Waldseemüller („Quatuor
navigationes", 1507), joka samalla antoi
uudelle maanosalle Amerikan nimen „koska
sen löytäjä oli Americus".

<b>Wessel,</b> <sp>Johan Herman</sp> (1742-85),.
tansk.-norj. runoilija. Julk. kuuluisaksi
tulleen parodisen huvinäytelmän ,,Kærlighed
uden Strömper" sekä humoristisia pikkukertomuksia.

<b>Wessel Gansfort</b> (n. 1420-89),
alankoon, uskonpuhdistuksen edeltäjä.
Vastusti paavinvaltaa, anekauppaa ja
kiirastulioppia ja edusti puhtaasti
raamatullista kristillisyyttä. Luther
piti häntä suuressa arvossa.

<b>Wessex</b> (s. o. Länsi-Saksi), yksi
anglosaksien seitsemästä Englantiin
</chapter>

<chapter name="Wessobrunnin rukous-Westfal">
(ks. t., historia)  perustamasta
valtakunnasta, Etelä-Englannissa.

<b>Wessobrunnin rukous,</b> tärkeä muinaissaks.
teksti, kirjoitettu baijerilaisessa
Wessobrunnin luostarissa n. 800 j. Kr.

<b>Vessölandet,</b> n. 15 km pitkä, 8 km
leveä saari Porvoon edustalla. Kesähuviloita.

<b>West</b> ks. <sp>Mathias Johannis.</sp>

<b>Vest . . .</b> ks. myös <sp>Väst</sp> . . .

<b>Vesta,</b> muin.-it. kotilieden jumalatar,
jota palveltiin valtion puolesta. Hänen
temppelissään Rooman Forumilla paloi
ikuinen tuli, jonka sammumista pidettiin
suurena onnettomuuden enteenä. Sen hoito
oli uskottu <sp>vestaaleille l. V:n neitsyille,</sp>
joiden palvelusaika kesti 30 vuotta ja
joiden oli pysyttävä siveinä elävältä
hautaamisen uhalla.

<b>Vestanfjärd</b> <i>[-ä-],</i> <sp>Västanfjärd,</sp>
ruotsink. kunta Turun ja Porin läänissä,
Varsinais-Suomen saaristossa; 92,9 km<sup>2</sup>,
1,607 as. (1927).

<b>Westarp,</b> <sp>Kuno von</sp> (s. 1864), saks.
poliitikko, kreivi; ollut vanhoillisten johtaja.

<b>West Bromwich</b> <i>[ue'st bramitš],</i> kaup.
Englannissa, luoteeseen Birminghamista.
Kivihiilikaivoksia, rauta- ja lasiteoll. 75,000 as.

<b>Westen,</b> <sp>Thomas von</sp> (1682-1727),
norj. pappi, „lappalaisten apostoli".
W. oli v:sta 1716 lehtorina Trondhjemin
latinakoulussa ja samalla Finmarkenin
lähetystyön johtajana. Per. 1717
Trondhjemiin seminaarin, jossa valmistettiin
lähetyssaarnaajia Norjan Lappiin. Teki
kolme lähetysmatkaa lappalaisten keskuuteen.

<b>West End</b> <i>[ue'st]</i> ks. <sp>Lontoo.</sp>

<b>Vesteraalen</b> <i>[-ōl-],</i> saariryhmä Norjan
luoteisrannikolla, Lofooteista koilliseen.
Siihen kuuluu Norjan suurin saari Hinnö.

<b>Westergaard</b> <i>[-gōrd],</i> <sp>Harald</sp>
(s. 1853), tansk. tilasto- ja taloustieteilijä,
orientalisti <sp>Niels Ludvig W:n</sp> (1815-78)
poika. Prof. Kööpenhaminassa 1886-1924; ottanut
osaa kirkollisiin rientoihin. Teoksia suomen.:
„Kansantaloustieteen pääpiirteet".

<b>Westerholm,</b> <sp>Viktor</sp> (1860-1919),
taidemaalari. Maalannut Ahvenanmaalta,
Kymijoen varsilta ja Karjaalta monumentaalisia
maisemia, jotka kuvastavat tervettä, raikasta
luonnonnäkemystä ja hyvää värisilmää.
Toiminut Turun Taideyhdistyksen piirustuskoulun
johtajana ja yhdistyksen intendenttinä. Töitä:
„Eckerön postilaituri", „Lokakuun päivä
Ahvenanmaalla", „Näköala Ahvenanmaalta",
„Talviaurinko, Karjaa". [Gabriels (1918).] ks.
<sp>värikuvaliitettä.</sp>

<img 1>
V. Westerholm.
</img>

<b>Vesterinen,</b> <sp>Vihtori</sp> (s. 1885),
maanviljelijä, maalaisliittolainen
poliitikko. Apulaismaatalousministerinä
1924-25, 1925-26 sekä v:sta 1927.
Eduskunnassa v:sta 1919.

<b>Westerlund,</b> <sp>Ernst</sp> (1839-1924),
ruots. lääkäri (Enköpingissä); saavutti
kaikissa Pohjoismaissa melkein ihmelääkärin
maineen. Erikoisala hermoston taudit. —
<b>Westerlund,</b> <sp>Fredrik Vilhelm</sp>
(1844-1921), suom. lääkäri, lääkintaneuvos
1908-11. Ansiokkaita tutkimuksia lääkeopillisen
tilaston ja antropologian alalta.

<b>Westermarck,</b> <sp>Edvard</sp> (s. 1862),
suom. sosiologi. Helsingin Yliopiston
käytöllisen filosofian prof. 1906-18, Turun
ruots. yliopiston filosofian prof. v:sta
1918, sen rehtori 1918-21, Lontoon yliopiston
sosiologian prof. v:sta 1907. Tehnyt yli 20
tutkimusmatkaa Marokkoon. Tutkinut m. m.
avioliiton alkuperää ja historiaa sekä
siveellisen tietoisuuden syntyä ja kehitystä.
Teoksia: „The History of Human Marriage" (1891,
5:s pain. 1921, ruotsin., myös lyh. laitos
ruotsin.), „The Origin and Development
of the Moral Ideas" (1906-08, ruotsin.),
„Marriage Ceremonies in Morocco", „Sex
år i Marocko", „The Origin of Sexual
Modesty", „Ritual and Belief in Morocco",
„Minnen ur mitt liv". Suomeksi on
ilmestynyt „Tapojen historiaa". —

<img 1>
Edv. Westermarck.
</img>

<b>Westermarck,</b> <sp>Helena</sp> (s. 1857), Suomen
ruotsink. kirjailijatar, E. W:n sisar Julk.
novelleja y. m. sekä Fredrika Runebergin
ja Elisabeth Blomqvistin elämäkerrat.

<b>Westerwald</b> <i>[-valt],</i> Reinin
liuskevuorten osa, Reinin, Lahnin ja Siegin
välissä.

<b>Vesterås,</b> Västerås (ks. t.).

<b>Westfal,</b> <sp>Johannes</sp> ks.
<sp>Johannes,</sp> Suomen kat. piispoja.
</chapter>

<chapter name="Victor Westerholm">
<img 1>
VICTOR WESTERHOLM: Lokakuunpäivä Ahvenanmaalla
</img>
</chapter>


<chapter name="Westfalen-Westminster">
<b>Westfalen.</b> 1. Preussin maakunta
Länsi-Saksassa Hannoverin etelä-Alankomaiden
kaakkoispuolella; 20,225 km<sup>2</sup>.
Maanviljelystä, vuorityötä (vrt. <sp>Ruhrin
alue</sp>) ja teoll. Pääkaup. <sp>Münster.</sp>
— 2. Napoleon I:n 1807 muodostama
kuningaskunta Elben ja Reinin välisssä;
siilien kuuluivat Braunschweig ja Hessen
sekä osia Preussin, Hannoverin ja Saksin
alueista. Pääkaupunkina oli <sp>Kassel.</sp>
Sen kuninkaana oli Napoleonin veli
Jérôme. Napoleonin viholliset valloittivat
W:n 1813 ja julistivat sen hajonneeksi.

<b>Westfalenin rauha,</b> Westfalenin
kaupungeissa Münsterissä ja Osnabrückissä
1648 tehty rauha, johon kolmikymmenvuotinen
sota päättyi. Neuvottelut alkoivat
Osnabrückissä jo 1644 Ruotsin ja Saksan
keisarin välillä; Münsterissä Ranskan ja
keisarin edustajat neuvottelivat
keskenään. Rauhansopimuksessa määrättiin,
että Ruotsi sai Etu-Pommerin sekä Rügenin
ja Usedomin saaret, Taka-Pommerista
Stettinin y. m. kaupunkeja sekä
Wollinin saaren, lisäksi Wismarin
kaupungin, Bremenin ja Verdenin
hiippakunnat, kaikki Saksan valtakunnan
lääneinä. Ranskan omistusoikeus Metzin,
Toulin ja Verdunin hiippakuntiin
vahvistettiin, ja se sai Itävallan Elsassin.
Brandenburg sai loput Taka-Pommerista
sekä Halberstadtin, Mindenin, Kaniinin
ja Magdeburgin hiippakunnat, Baijeri
sai pitää sodan aikana valloittamansa
Ylä-Pfalzin sekä vaaliruhtinaanarvon;
Ala-Pfalzia varten perustettiin uusi
vaaliruhtinaanarvo. Sveitsi ja Alankomaat
erotettiin kokonaan Saksasta.
Kumpaankin kirkkokuntaan, katoliseen ja
protestanttiseen, kuuluville valtiosäädyille
myönnettiin täydellinen yhdenvertaisuus,
ja Augsburgin uskonrauhan määräykset
ulotettiin myös reformeerattuihin.
Yksityisille myönnettiin vapaa
uskonharjoitus kodeissaan tai oikeus muuttaa
maasta. Valtiosäädyt saivat täydellisen
itsenäisyyden maittensa sisäisissä asioissa ja
oikeuden tehdä keskenään ja ulkovaltojen
kanssa liittoja, ei kuitenkaan keisaria
vastaan. Tämän määräyksen johdosta
W. r., jota pidettiin Saksan valtakunnan
perustuslakina, lisäsi sen sisäistä
hajaannusta ja teki valtakunnan mahdin ja
keisarin vallan melkeinpä mitättömäksi.

<b>Vestfjorden,</b> Länsivuono (ks. t.).

<b>Vestgöte</b> <i>[-tjöte],</i> <sp>Anders</sp>
(k. 1550-luvulla), Viikin herra (Pirkkalassa),
Turun linnan isäntä 1532-35. — <b>Vestgöte,</b>
<sp>Jöns</sp> (k. n. 1560), Vääksyn
herra, Turun linnanisäntä 1525-27, Kustaa
Vaasan määräämä Juhana-herttuan neuvonantajaksi. —
<b>Vestgöte,</b> <sp>Klas</sp> (k. 1563), Viikin
herra. A. V:n poika, Juhana-herttuan uskottu,
Eerik XIV:n mestauttama.

<b>West Ham</b> <i>[ue'st häm],</i> Lontoon
itäisiä kaupunginosia, Thamesin vas.
rannalla. Telakoita ja teoll. 300,000 as.

<b>Vestibyyli</b> (lat.), eteinen, etuhalli,
porrashalli.

<b>Vestigia terrent</b> (lat.), jäljet
pelottavat.

<b>Westin</b> <i>[-ī'n],</i> <sp>Fredrik</sp> (1782-1862),
ruots. taidemaalari, aikalaisten Rafaeliin
vertaama. Maalannut vertauskuvallisia
aiheita ja muotokuvia m. m. Kaarle XIV
Juhanan ratsastajakuvan.

<b>Westinghouse</b> <i>[ue'stiŋhaus],</i> <sp>George</sp>
(1846-1914), amer. keksijä ja tehtailija, tunnettu
keksimästään ilmajarrusta. vrt. <sp>Jarru.</sp>

<b>Westlake</b> <i>[ue'stleik],</i> <sp>John</sp>
(1828-1913), engl. kansainvälisen oikeuden
tutkija, prof. Cambridgessa. Teoksia:
„Treatise on Private International Law",
„International Law". W. on ollut Suomen
laillisuustaistelun hartaimpia puoltajia.

<b>Westling,</b> <sp>Fredrik</sp> (1850-1926),
ruots. historiantutkija. Julk.
tutkimuksia Viron ja Liivinmaan
kirkkohistoriasta Ruotsin vallan aikana.

<b>Westman,</b> <sp>Carl</sp> (s. 1866), ruots.
arkkitehti. Töitä: Tukholman uusi
raatihuone, Gööteporin taideteollisuusmuseo
(„Röhsska konstslöjdmuseet").

<b>Westminster</b> <i>[ue'stminstə],</i> Lontoon
läntisiä kaupunginosia. — <b>Westminster
Abbey</b> <i>[äbi],</i> Lontoossa Westminsterin
kaupunginosassa lähellä parlamenttitaloa oleva
goottilainen kirkko, Englannin kansallispyhäkkö;
aloitettu 1200-luvulla, tornit valmistuneet
1740. W. A. on Englannin kuninkaitten kruunaus-
ja aiemmin myös hautauskirkko, jonne
vieläkin Englannin merkkimiehet haudataan.

<img 1>
Westminster Abbey.
</img>
</chapter>

<chapter name="West Point-Veto">
<b>West Point</b> <i>[ue'st],</i> Yhdysvaltain
armeijan sotakoulu, New Yorkin
valtiossa, Hudsonjoen varrella.

<b>Westrin</b> <i>[-ī'n],</i> <sp>Theodor</sp> (s. 1850),
ruots. historioitsija, arkistomies. Ruots.
tietosanakirjan „Nordisk Familjebokin"
toimittaja 1877-1926.

<b>Westzynthius</b> <i>[-ttsynttius],</i> <sp>Erik,</sp>
vanh. (1711-55), suom. kirkkomaalari.
Myös hänen poikansa Erik W., nuor.
(1743-87) oli taidemaalari.

<b>Vesunta</b> l. <sp>Vesunti,</sp> kartano
Hattulassa, mainittu jo 1319.

<b>Vesuviaani,</b> <sp>idokraasi,</sp> kauniisti
kiteytyvä kivennäinen, vedenpitoista
kalsiumaluminiumsilikaattia; väri
vaihteleva. Yleistä Etelä-Suomen
kalkkilouhoksissa, täällä ruskeata.
Erittäin kauniita v.-kiteitä on
Vesuviuksessa.

<b>Vesuvius,</b> ainoa toimiva tulivuori
Euroopan mantereella, Italiassa, 12 km
Napolista itään, 1,223 m yli merenp.
(ennen v:n 1906 purkausta 1,335 m).
Varsinaisen V:n pohjoispuolella on jyrkkä
puoliympyrän muotoinen valli, Somma,
joka on muinaisen kraatterin reunan
muodostama; sen korkein kohta 1,137 m yli
merenp. V:n tyvirinteet ovat viljelysten
ja istutusten peittämät, ylempänä rinteet
ovat paljaat. Kraatterin halkaisija on
n. 1/2 km. V:n huipulle johtaa ajotie,
köysi- ja sähkörata. — V:n ensim. purkaus
hist. ajalla tapahtui 79 j. Kr. Tällöin
tuhoutuivat Herculaneumin, Pompejin ja
Stabiæn kaupungit. Erittäin tuhoisa oli
myös jouluk. 1631 alkanut, 6 kk.
kestänyt purkaus, joka hävitti 5 kylää ja
surmasi n. 3,000 henkeä. Sen jälkeen
ei V. ole ollut täysin levossa laisinkaan.
Seuraavat suurimmat purkaukset olivat
1794, 1822, 1858, 1861, 1872, 1906 ja
1927. V:n 1908 purkauksessa kärsi
koillisrinteellä oleva Ottajanen kaupunki
vaurioita tuhkasateesta, tekipä tämä
tuhoja Napolissakin. Etelärinteestä pursunnut
laavavirta tunkeutui eteläpuolella Boscotrecasen
kaupunkiin asti. Kuva ks. <sp>Napoli.</sp>

<b>Veteli,</b> kunta Vaasan läänissä,
Keski-Pohjanmaalla, Perhonjoen keski juoksun
varsilla; 252,0 km<sup>2</sup>, 4,486 as. (1927).

<b>Vetelinjoki,</b> <sp>Perhonjoki,
Kokkolanjoki,</sp> joki Pohjanmaalla; saa
alkunsa Perhon pitäjän pikkujärvistä,
laskee Pohjanlahteen Kokkolan
pohjoispuolella, n. 120 km pitkä. Lisäjokia
<sp>Halsuanjoki</sp> ja <sp>Ullavanjoki.</sp>

<b>Veteraani</b> (lat.), vanha,
täysinpalvellut soturi; ammatissaan
kunnostautunut ja siinä vanthennut henkilö.

<b>Veterinääri</b> (ransk.), eläinlääkäri.

<b>Vetistyminen,</b> <sp>delikviseeraaminen,</sp>
eräiden hygroskooppisten suolojen
ominaisuus imeä ilmasta vettä, kunnes
liukenevat tähän.

<b>Vetluga</b> <i>[-ū'-],</i> joki Keski-Venäjällä,
Volgan lisäjoki vasemmalta; 750 km pitkä. Sen
keski juoksun varrella samanniminen pieni kaup.

<b>Veto</b> (vetoaminen) on se varsinainen
muutoksenhakukeino, millä haetaan
muutosta alioikeuden tuomioihin
riita-asioissa. Vetoaminen tapahtuu siten, että
se, joka on tyytymätön sellaiseen alioikeuden
tuomioon, mihin muutosta haetaan vetoamalla,
maalla 8 päivän kuluessa tuomion julistamisesta,
julistamispäivä siihen luettuna, kaupungissa
ennen kello 12 päivällä 8:ntena päivänä, ilmoittaa
oikeudelle tai sen puheenjohtajalle
tyytymättömyytensä tuomioon, <sp>vetoilmoitus,</sp>
sekä samalla suorittaa <sp>vetorahan,</sp>
50 mk. Kun v:oa tarjotaan, on oikeuden tai
sen puheenjohtajan asia harkita, ovatko kaikki
v:n edellytykset olemassa, ja kun v. otetaan
vastaan, on vetoamisesta annettava
<sp>vetotodistus,</sp> joka merkitään vetoojan
kappaleeseen pöytäkirjaa, ja on vetoojalle
annettava osoitus siitä, mitä hänen tulee
vaarinottaa puhevaltansa säilyttämiseksi,
<sp>veto-osoitus.</sp> V. on perille ajettava
hovioikeudessa, eräitä poikkeuksia
lukuunottamatta, viimeistään ennen klo 12
päivällä 60:ntenä päivänä tuomion
julistamisesta, sitä päivää lukuunottamatta,
ja on vetoojan sanotun ajan kuluessa
jätettävä muutoksenhakukirjelmänsä,
<sp>vetokirjelmä,</sp> kaksin kappalein sekä
sen mukana vetotodistus ynnä alioikeuden
pöytäkirjat (Oikeudenkäymiskaari 25 luku,
muutettuna 27/4 1868; Laki vetorahan
muuttamisesta 22/1 1926; Asetus 14/8 1901).

<b>Veto</b> (lat,), kielto, oikeudellinen
tahdonilmaisu, jolla valtionpäämies tai
toimivaltainen julkinen viranomainen estää
toisen valtio-orgaanin tai viranomaisen
päätöksen tulemasta lainvoimaiseksi.
Erityisesti v:sta puhutaan lainsäädännössä
ja tarkoitetaan sillä, että
valtionpäämiehellä on valta estää
kansaneduskunnan päätös saavuttamasta lain
voimaa. V. on <sp>ehdoton l. absoluuttinen,</sp>
jos v:n käyttämisestä on seurauksena, että
se lakiehdotus tai laki, johon v. kohdistuu,
kokonaan raukeaa. <sp>Lykkääväksi l.
suspensiiviseksi</sp> sanotaan v:oa, jos sen
johdosta lain voimaan astuminen lykkääntyy ja
jää uudesta päätöksestä riippuvaksi.
Suomen H. M:n 19 §:n mukaan on
</chapter>

<chapter name="Veto-Veturi">
Eduskunnan hyväksymä laki Tasavallan
Presidentin vahvistettava Eduskunnan
hyväksymässä muodossa. Jollei presidentti,
vahvista lakia, tulee se ilman
vahvistustakin voimaan, jos Eduskunta uusien
vaalien jälkeen uudestaan hyväksyy sen
muuttamattomana enemmistöllä,
annetuista äänistä. Muussa tapauksessa on
laki katsottava rauenneeksi.

<b>Veto,</b> vedonlyönti (ks. <sp>Totalisaattori</sp>).

<b>Vetolaastari,</b> laastari, jolla tahdotaan
aikaansaada ihon ärsytystä ja siten
lieventää syvemmällä olevan tulehduksen
aiheuttamaa kipua. V:na on käytetty
lyijy- ja kantaridilaastareita.
Todellisuudessa sen käyttö on tehotonta.

<b>Vetolujuus</b> ks. <sp>Lujuus.</sp>

<b>Vetopenkki,</b> metallilankojen ja
putkien vetämiseen käytetty penkin
muotoinen laite, jonka toisessa päässä on
vetoreikä l. -levy ja toisessa vintturilaite,
millä vedettävä esine vedetään vetolevyn läpi.

<b>Vetoputki,</b> ilmanvaihtoputki, jossa
lämmin ilma nousee aikaansaaden vedon.

<b>Vetovoima,</b> attraktsioni (ks. t.).
<sp>Yleinen</sp> v., gravitatsioni, ks.
<sp>Painovoima.</sp>

<b>Vetše,</b> Novgorodin vapaavallan ent.
kansankokous.

<b>Wette,</b> W. <sp>de</sp> ks. <sp>De Wette.</sp>

<b>Wetterbergh</b> <i>[-bärj],</i> <sp>Karl Anton</sp>
(1804-89), ruots. kirjailija, lääkäri, Julk.
salanimellä <sp>Onkel Adam</sp> leikillisiä
kertomuksia pikkukaupungin keskiluokan
elämästä sekä romaaneja.

<b>Wettergren</b> <i>[-ēn],</i> <sp>Erik</sp> (s. 1883),
ruots. taidehistorioitsija, Tukholman
päänäyttämön Dramatiska Teaternin
pääjohtaja v:sta 1928.

<b>Wetterhoff,</b> <sp>Fritz</sp> (1878-1922), suom
itsenäisyysmies, hovioikeudenauskultantti.
W. oli jääkäriliikkeen alkuunpanijoita.

<b>Wetterhoff-Asp,</b> <sp>Sigurd</sp> (s. 1870),
suom. taiteilija; esiintynyt myös kirjailijana.

<b>Wetterhorn</b> <i>[vetər-],</i> vuori Sveitsissä,
Bernin alpeissa, Finsteraarhornin
ryhmässä. 3 korkeata huippua, korkein
Mittelhorn 3,708 m. Suuria jäätiköitä.
Ilmarata 2,338 m:n korkeuteen.

<b>Vetteri</b> (ruots. <i>Vättern</i>), järvi
Ruotsissa, Ruotsin toiseksi suurin, Euroopan
neljänneksi suurin; 128 km pitkä, suurin
leveys 31 km, pinta-ala 1,899 km<sup>2</sup> (siitä
39 km<sup>2</sup> saaria), suurin syvyys 120 m,
88 m yl. merenp. Vesi hyvin kirkasta
ja kylmää, todennäköisesti enimmäkseen
lähdevettä. Suurin saari Visingsö.
Laskujoki Itämereen juokseva Motalan virta.
Göötan kanava yhdistää V:n Kattegatiin.
Etelärannalla Jönköpingin kaup.

<b>Vetterlund,</b> <sp>Fredrik</sp> (s. 1865),
ruots. runoilija ja kirjallisuushistorioitsija.
Pääteos: „Atterboms sagospel 'Lycksalighetens ö'".
Runoista ilmestynyt valikoima „Genom åren".

<b>Wetterstedt</b> <i>[-et],</i> <sp>Erik af</sp>
(1736-1822), ruots. virkamies. Suomen
maanmittauskonttorin johtajana 1771-77, koko
valtakunnan maanmittauskonttorin ylijohtajana
v:sta 1777, myöh. Upsalan maaherrana. —
<b>Wetterstedt,</b> <sp>Gustaf af</sp> (1776-1837),
ruots. virkamies, kreivi, E. W:n poika, Vv. 1805-09
kabinettisihteerinä Kustaa IV Aadolfin ulkoministeri,
1809-24 hovikanslerina, 1824-37 ulkoministerinä.

<b>Wettinit,</b> saks. hallitsijasuku.
Hallitsi Saksissa 1423-1918.

<b>Wettstein</b> <i>[-štain],</i> <sp>Richard von</sp>
(s. 1863), itäv. kasvitieteilijä, prof.
Praagissa ja Wienissä. Nykyajan
huomatuimpia kasvisystemaatikoita;
uuslamarckisti. Julk. m. m. ,,Handbuch der
systematischen Botanik".

<b>Veturi,</b> <sp>lokomotiivi,</sp> pyörillä
varustettu ja tav. kiskoilla liikkuva sekä

<img 1>
Suom. tankkiveturi.
</img>
vaunuja (junaa) vetävä voimakone, jossa
käyttövoiman kehittää höyrykone
(mäntä- tai turbiinikone), poltto- tai
sähkömoottori, josta nimet <sp>höyry-v.,
turbiini-v., moottori-v., sähkö-v.
Tenderi</sp>-v:ssa on polttoaine- ja vesisäiliö
erikoisessa veturiin kytketyssä vaunussa,
ten-derissä, <sp>tankki</sp>-v:ssa on nämä
sijoitettu itse v:iin. <sp>Tulistaja</sp>-v:ssa
kuumennetaan l. tulistetaan höyry ennen

<img 1>
Suom. tenderiveturi.
</img>
</chapter>

<chapter name="Veturinkuljettaja-Wetzer">
<img 1>
Sähköveturi (1-vaiheinen).
</img>
silinteriin menoa erikoisessa tulistajassa.
<sp>Kompoundi</sp>-v:ssa on
kaksipaisuntakone. Useimmissa meidän v:ssamme on
levykehys, Amerikasta tuoduissa palkkikehys.
Kattila on etupäästään kiinnitetty kehykseen,
takapää lepää venyntäkiskoilla. Tulipinta
on 50-160 m<sup>2</sup>, höyrynpaine 8-13 ilmakehää.
Savuputkessa on puita poltettaessa n. s.
turbiini-säkenen-sammuttaja. Veden syöttöä
varten on tav. kaksi injektoria, nyk. myöskin
varsinainen syöttöpumppu. Höyryputki kulkee
höyrykuvussa olevasta säätäjäventtiilistä
nokikaapin kautta silintereihin.
Kattilan selässä on hiekkalaatikko, josta
hiekka putkia pitkin puhalletaan
tarvittaessa vetopyörien alle. Paitsi
vihellyspillejä on v:ssa us. vielä paineilmalla
käyvä soittokello. Kuljettajanhytlssä on
paitsi kattilan varusteita myöskin
jarrutuslaitoksen kuljettajaventtiili sekä
suunnanvaihtolaite ja koneiston
voitelulaitteet. — V:t jaetaan sarjoihin,
pyörien tarkoituksen, ko'on ja luvun mukaan.
Ensim. höyry vaunu rakennettiin 1769;
pyörissä ja kiskoissa käytettiin hampaita.
Stephensonin 1829 rakentama v. „Rocket"
oli hankaus-v. (adhesioni-v.). — V.-tehtaita
on Suomessa 2, molemmat Tampereella.
Ensimmäiset kotimaiset veturit, 6 kpl.,
rakennettiin rautatien konepajassa
Helsingissä 1874-96. Veturiemme paino
työkunnossa on 21-61 tonnia ilman
tenderiä. Vetopyörien akselille sallitaan
12-16 tonnia riippuen kiskoista.

<b>Veturinkuljettaja,</b> veturin konemestari.
V. on vastuussa veturin hoidosta ja junan
kuljettamisesta. Kelpoisuusvaatimukset:
työskentely konepajassa 2 v. ja lämmittäjänä
veturissa 1 v. sekä suoritettu valtionrautateiden
veturinkuljettajatutkinto (Asetus 17/9 1926).

<b>Veturinnostopukki,</b> tav. raudasta tehty
pystyteline, johon on sovitettu
käsikammella hammaspyörävälityksellä
pyöritettävä nostoruuvi. Nostoruuvin alapäässä
on nostopalkin pään kannattaja. Palkki
asetetaan veturin pään alle. Pukkeja
tarvitaan näin ollen 4 kpl.

<b>Veturitalli,</b> ympyrän kaaren mukaan
rakennettu rakennus, joka on jaettu
osastoihin (pilttuihin), joihin vuorostaan
kiskot johtavat ympyrän keskipisteessä
olevalta kääntöpöydän kuopalta, niin että
veturi voidaan ohjata mihin pilttuuseen
tahansa. Pilttuissa on kiskojen välissä
veturin mittainen kuoppa l. kanava,
joka helpottaa veturin alla liikkumista.
V:iin kuuluu tav. vesitorni, tarveainevarasto,
miesten oleskeluhuone ja toisinaan pieni korjauspaja.

<b>Veturivarikko.</b> V:oon kuuluu talli,
varasto ja pieni korjauspaja. Se
sijoitetaan ratojen risteyksiin tai päätekohtiin
tai radan varrella oleville kaupunkiasemille.

<b>Vety</b> (lat. <i>hydrogenium</i>), kaasumainen
alkuaine, kem. merkki H, alkuaineista
kevein. At.-p. 1,008, om.-p. (ilmaan
verrattuna) 0,0695. Väritön, mauton ja
hajuton. Sen keksi Cavendish 1766. Palaa
ilmassa vedeksi, räjähtää ilmaan ja
varsinkin happeen sekoitettuna kiivaasti,
kiivaimmin jos seoksen tilavuussuhde on
2:1 (räjähdyskaasu). Vetyä saadaan
liuottamalla metallia (esim. rautaa)
happoihin, elektrolysoimalla suolan vesiliuosta
y. m, Muodostaa koko joukon
yhdistyksiä yhtyen välittömästi eräisiin
metalloideihin (halogeeneihin) sekä metalleihin
(muodostaen hydridejä). Veden ohella
muodostaa toisenkin happiyhdistyksen,
vetyperoksidin. Kem. luonteeltaan v. on
voimakkaasti pelkistävä. V. lienee
kaikkien muiden alkuaineiden ytimen
rakennusosana, vrt. <sp>Radioaktiivisuus,</sp>
p. 1088. V:yä käytetään kem. töissä
ja teollisuudessa, ilmapallojen
täyttämiseen, hitsaukseen (räjähdyskaasuna),
polttoaineena (valokaasun aineosana) y. m.

<b>Vetyperoksidi,</b> <sp>vetysuperoksidi,</sp>
H<sub>2</sub>O<sub>2</sub>, väritön, sakea, omituisen hajuinen
ja -makuinen neste, om.-p. 1,46.
Valmistetaan bariumin y. m. peroksideista
miedolla hapolla. Kaupassa 3 % liuoksena
perhydrolin, oxygenolin y. m. nimillä.
Hajaantuu helposti vedeksi ja hapeksi,
etenkin orgaanisten ja muiden helposti
hapettuvien aineiden läsnäollessa,
hapettaen nämä. Käytetään valkaisuun,
desinfioimiseen y. m. Ärsyttää limakalvoja.

<b>Wetzer</b> <i>[vetser],</i> <sp>Martin</sp> (s. 1868),
suom. kenraali. Otti osaa maailmansotaan
sekä Suomen vapaussotaan Hämeen rintamaryhmän
päällikkönä sekä länsi-armeijan päällikkönä;
suom. avustusretkikunnan päällikkönä Virossa
sekä Viron etelärintaman päällikkönä 1919.
Divisioonankomentajana Suomen armeijassa 1918-25.
</chapter>


<chapter name="Wetzlar-Whippet">
<b>Wetzlar,</b> kaup. Preussissa, Reinin
maakunnassa, Lahnin varrella. Tuomiokirkko
1000-luvulta, optillisia tehtaita. 17,000 as.
— Vv. 1693-1806 oli siellä saks.-roomal.
valtakunnan kamarioikeus, joka oli ylin
oikeusaste siviiliasioissa.

<b>Weurlander</b> <i>[vörla'n-],</i> <sp>Johan
Fridolf</sp> (1851-1900), suom. taidemaalari;
maalannut sisämaanmaisemia Munsterhjelmin tapaan.

<b>Vevey</b> <i>[vəvē']</i> (saks. <i>Vivis</i>), kaup.
Sveitsissä, Vaud'n kantonissa, Geneven järven
koillisrannalla. Matkailu- ja parantolapaikka. 13,000 as.

<b>Wexionius</b> <i>[-ō'-],</i> <sp>Mikael</sp> (1609-70),
aateloituna <sp>Gyldenstolpe,</sp> ruots.-suom.
tiedemies. Käytöllisen filosofian
ja historian prof. Turun yliopistossa
1640-47, sitten lainopin, v:sta 1657
Turun hovioikeuden asessori. W:n teoksista
on tunnetuin maantieteellis-historiallinen
esitys Ruotsin valtakunnasta ja
Suomesta: „Epitome descriptionis
Sueciæ, Gothiæ, Fenningiæ et subjectarum
provinciarum" (1650). [Laitinen (1912).]

<b>Vexiö,</b> Växjö (ks. t.).

<b>Weyden</b> l. <sp>Weiden, Rogier van der</sp>
(1399-1464), holl. taidemaalari. Maalannut
draamallisesti vaikuttavia uskonnollisia
tauluja, kuten „Ristiltä otto".

<b>Weygand</b> <i>[vegā'],</i> <sp>Maxime</sp> (s. 1867),
ransk. kenraali. Maailmansodan alussa
W. oli Fochin esikuntapäällikkönä. Tämän
tultua länsirintaman ylipäälliköksi W:sta
tuli yleisesikunnan päällikkö. Toimi
1920 Puolassa Pilsudski'n sotilaallisena
neuvonantajana. Ylikomissaarina Syyriassa 1923-24.

<b>Weyler y Nicolau</b> <i>[veiler i],</i>
<sp>Valeriano</sp> (s. 1838), Teneriffan markiisi,
Rubi'n herttua, esp. sotamarsalkka ja
poliitikko. Sotaministerinä 1901-02, 1905,
1907, yleisesikunnan päällikkönä 1916-25;
sotilaspuolueen johtajia.

<b>Weyman</b> <i>[ue'imən],</i> <sp>Stanley</sp>
(s. 1855), engl. kirjailija. Teoksia suomen.:
hist. romaanit „Kardinaalin asialla", „Todellinen
aatelismies", „Kreivi Hannibal" y. m.

<b>Weymouthpetäjä,</b> <sp>strobusmänty</sp>
<i>(Pinus strobus),</i> Kanadasta ja
Yhdysvaltain koillisosista kotoisin oleva,
Keski-Euroopassakin (kokeeksi Suomessakin)
metsäpuuna viljelty mäntylaji, joka
kotimaassaan voi kasvaa 60 m korkeaksi.
Kävyt kuusenkäpyjen näköisiä ja kokoisia,
neulaset viisittäin kääpiöoksassaan.

<b>Weyprecht</b> <i>[vaipreht],</i> <sp>Karl</sp>
(1838-81), itäv. meriupseeri ja
pohjoisnaparetkeilijä. Johti yhdessä J. Payerin
kanssa 1872-74 retkikuntaa, joka m. m.
löysi Frans Josefin maan.

<b>Weyse</b> <i>[väizə],</i> <sp>Christoph</sp>
(1774-1842), saks.-tansk. säveltäjä. Sävelsi
6 oopperaa, sinfonian, sonaatteja y. m.,
mutta etenkin kirkkomusiikkia.

<b>Vhael,</b> <sp>Vhaël, Vahl</sp> <i>[fāl (?)],</i>
<sp>Bartholdus</sp> (1667-1723), suom. pappi ja
kirjailija, v:sta 1699 Ilmajoen kirkkoherra,
isonvihan aikana v:sta 1717 Vaasan kirkkoherra
ja v:sta 1719 Pohjanmaan rovasti. V. on
kirjoittanut suomen kieliopin „Grammatica
fennica" (julk. 1733) ja Kaarle XII:lle osoitetun
,,Waikian Walitus-Runon" (1714).

<b>Wheatstone</b> <i>[uī'tstən],</i> <sp>Sir
Charles</sp> (1802-75), engl. fyysikko;
huomattavia tutkimuksia etenkin sähköopin
alalta, m. m. sähkölennättimen ja
sähkömittausten alalta.

<b>Wheatstonen silta</b> <i>[uī'tstənin],</i>
sähköjohtokytkentä, jonka avulla voidaan
määrätä vastuksia, johtokykyjä ja kapasiteetteja
nollamenetelmään perustuen. Perustuu siihen
seikkaan, että kahden rinnakkaisiin johtoihin
kuuluvan pisteen välillä ei ole jännitystä,
jos johto-osien vastukset ovat verrannolliset,
eikä synny vaihtovirtaa jos kapasiteetit ovat
verrannolliset. Virrattomuus todetaan ed.
tapauksessa galvanometrillä, jälkimmäisessä
telefonilla.

<img 1>
Wheatstonen silta.
<i>R</i><sub>x</sub> tutkittava vastus,
<i>R</i><sub>1</sub> vertausvastus,
<i>l</i><sub>1</sub> <i>l</i><sub>2</sub> vastuslanka,
<i>G</i> galvanometri.
</img>

<b>Wheeling</b> <i>[uī'liŋ],</i> kaup. Yhdysvalloissa,
Länsi-Virginiassa, Ohion rannalla. Metalliteoll.
57,000 as. W:n lähistöllä on kivihiilikaivoksia,
kaasu- ja vuoriöljylähteitä.

<b>Whig</b> <i>[ui'g],</i> engl. valtiollinen
puolue, muodostunut n. 1680. Päinvastoin
kuin tory-puolue se puolusti parlamentin
oikeuksia ja oli eriuskolaisille
suvaitsevainen. Nimitystä käytettiin aluksi
Skotlannin hevos- ja karjavarkaista,
sitten sikäläisistä kapinallisista
presbyteerisen kirkon kannattajista. 1800-luvun
lopulla puoluetta alettiin sanoa vapaamieliseksi.

<b>Whippet</b> <i>[ui'pət],</i> pieni, erittäin nopea
engl. vinttikoira. Niiden juoksukilpailut
tekojäniksen perässä ovat Englannissa
suosittuja huvituksia.
</chapter>


<chapter name="Whisky-Viapori">
<b>Whisky</b> <i>[ui'ski],</i> britt. maailmassa
suosittu viinalaji. Sen omituinen savunhaju
johtuu siitä, että maltaat joutuvat
kosketukseen savun kanssa.

<b>Whist</b> <i>[(h)ui'st]</i> (engl.) l. <sp>visti,</sp>
neljän hengen kesken kahdessa puolueessa
(parittain) 52 kortilla pelattava korttipeli,
jota pelataan pelittäin (kukin peli
on <i>robber</i>) kymmeneen pisteeseen tai
kahden pelin robberittain. Pisteet
muodostuvat markeeraamalla honnöörejä
(kuvakortit, ässä ja valtin kymmensilmä),
tikkejä (tikkejä yli kuuden) ja ison tai
pienen slammin (12 t. 13 tikkiä).

<b>Whistler</b> <i>[ui'slə],</i> <sp>James Mac
Neill</sp> (1834-1903), amer. taidemaalari
ja etsaaja, Amerikan suurin taiteilija.
Maalauksissaan W. pyrkii harvojen,
hillittyjen värien avulla saavuttamaan
soitannollisia tunnelmia. Päätyöt: taiteili
jän äidin ja Th. Carlylen muotokuvat.
Etsaajana W. on maailman etevimpiä.

<img 1>
Whistler: Taiteilijan äiti.
</img>

<b>Whitby</b> <i>[ui'tbi],</i> kaup. Englannissa.
W. on kalastajalaivojen tärkein satamapaikka
Pohjanmeren rannalla, Suosittu kylpypaikka. 13,000 as.

<b>White</b> <i>[ua'it],</i> <sp>Sir William</sp>
(1846-1913), engl. itseoppinut laivanrakentaja.
Laivanrakennusopin professori 1871, engl.
sotalaivaston rakennustöiden ylijohtaja 1885-1902.

<b>Whiteboys</b> <i>[ua'itboiz]</i> (engl.),
„valkoiset pojat", valkopukuisista,
tilanhoitajia ja veronkantajia 1761-65
murhanneista ja ryöstäneistä irl. joukkioista
käytetty nimitys.

<b>Whitechapel</b> <i>[ua'ittšäpəl],</i> köyhälistön
kaupunginosa Lontoossa, Thamesin vas. rannalla.
Metalliteoll.

<b>Whitefield</b> <i>[ui'tfīld],</i> <sp>George</sp>
(1714-70), engl. herätyssaarnaaja, metodismin
perustajia ja sen etevin kansanpuhuja
(piti ulkoilmakokouksia). Kun W. pysyi
Calvinin armonvalitsemusopissa, josta
Wesley luopui, erosivat he toisistaan
1740-luvulla.

<b>Whitelocke</b> <i>[ui'tlok],</i> <sp>Sir Bulstrode</sp>
(1605-76), engl. valtiomies, Cromwellin Ruotsiin
1653-54 lähettämän lähetystön johtaja. W:n
matkastaan pitämä päiväkirja on julkaistu.

<b>White Mountains</b> <i>[ua'it mauntinz]</i>
(- valkoiset vuoret), vuoristo Yhdysvalloissa,
New Hampshiren valtiossa, Appalakkien osa. 
Kuuluisa luonnonkauneudestaan. Korkein huippu
1,918 m yli merenp.

<b>Whitleyn komitea</b> <i>[ui'tlin],</i> 1916
Englannissa asetettu, puheenjohtajastaan
J. H. Whitley'stä (s. 1866) nimensä
saanut komitea, jonka tehtävänä oli saada
työnantajain ja työväen välit rauhallisesti
järjestetyiksi; suositteli m. m.
teollisuusneuvostojen perustamista.

<b>Whitman</b> <i>[ui'tmən],</i> <sp>Walt</sp> (1819-92),
amer. kirjailija. W., joka on voimakas
ja alkuperäinen runoilijapersoonallisuus,
halveksii runomittoja ja rytmejä. Hän
on tuntuvasti vaikuttanut uudenaikaiseen
euroopp. lyriikkaan. Pääteos: „Leaves of grass".

<b>Whitney</b> <i>[ui'tni],</i> <sp>William
Dwight</sp> (1827-94), amer. kielentutkija.

<b>Whittier</b> <i>[ui'tiə],</i> <sp>John
Greenleaf</sp> (1807-92), amer. runoilija. Kuvaa
runoissaan y. m. teoksissaan rahvaan elämää.

<b>Whitworth</b> <i>[ui'tuəþ],</i> <sp>Sir Joseph</sp>
(1803-87), engl. keksijä, tarkkuustyökalujen
tehtailija; tunnetun metalliruuvijärjestelmän
luoja (vrt. <sp>Ruuvi</sp>).

<b>Who's Who</b> <i>[hūz hū]</i> (engl. = kuka on
kuka?), Englannissa v:sta 1849, nyk.
muodossa v:sta 1897 vuosittain ilmestyvä
elämäkerrallinen hakemisto („aikalaiskirja").
Se on ollut muiden maiden samantapaisten
kirjojen esikuvana.

<b>Via</b> (lat.), tie. — <b>Via Appia,</b> censor
Appius Claudius Cæcuksen 312 e. Kr. Roomasta
Capuaan johtava mainio valtatie, osittain
säilynyt. — <b>Via dolorosa,</b> „tuskan tie",
Kristuksen tie Golgatalle. vrt. <sp>Jerusalem.</sp>
— <b>Via Flaminia,</b> Gaius Flaminiuksen (ks. t.)
220 e. Kr. rakennuttama Roomasta pohjoiseen vievä
sotilastie. — <b>Via mala</b> (= paha tie),
Sveitsissä, Graubündenissä oleva rotkolaakso,
jossa Reinin lähdejoki Hinter-Rhein virtaa.
Laakson molemmin puolin 400-500 m korkeat jyrkät
liuskekivivuoret.

<b>Viadukti,</b> <sp>maasilta,</sp> laakson t.
muun syvänteen yli kulkeva silta.

<b>Viapori,</b> Suomenlinna (ks. t.).
</chapter>

<chapter name="Viaporin kapina-Vichy">
<b>Viaporin kapina,</b> Viaporin varusväen
keskuudessa, 30 p. heinäk. — 2 p. elok.
1906. Siinä oli mukana 100 Helsingin
punakaartilaista, joista osa tuomittiin
vankeuteen suom. oikeudessa.
Kapinallisten kanssa yhteistoiminnassa oleva
punakaartin päällikkö J. Kock oli 31 p.
heinäk. julistanut suurlakon, jota ei
kuitenkaan kannatettu. Elok. 2 p.
kapinalliset ampuivat Hakasalmen torilla
vapaaehtoista suojeluskaartia, jolloin 9 henkeä
sai surmansa.

<b>Viardot-Garcia</b> <i>[-do'- -sia'],</i>
<sp>Pauline</sp> (1821-1910), esp. laulajatar,
Manuel Garcian (ks. t.) tytär. Tuli 1841
Pariisin it. oopperan johtajan Viardofn
puolisoksi. Tehtyään konserttimatkoja ympäri
Euroopan hän tuli Pariisin Suuren
Oopperan primadonnaksi (1849-59).

<b>Viareggio</b> <i>[-e'džo],</i> kylpyläkaup.
Italian Rivieralla. Sen edustalla hukkuneen
Shelleyn muistomerkki. 27,000 as.

<b>Viaticum</b> (lat.), matkaraha, eväs;
katolisessa kirkossa kuolevalle annettu
ehtoollinen; ennenvanhaan oikeus kerätä
teinirahoja ja avustusta kulkemalla
ympäri pitäjissä.

<b>Viaud</b> <i>[viō'],</i> <sp>Julien,</sp>
Pierre Loti'n oikea nimi.

<b>Wibelius</b> <i>[-ē'-],</i> <sp>Olavi</sp> (1752-1823),
Savon ja Karjalan maaherra 1803-09.
Osoitti 1808 ven. ylipäällikölle
Buxhoevdenille, että tämän määräys riistää
Ruotsin armeijassa palvelevilta
upseereilta virkatalot ja omaisuus oli vastoin
maan lakeja, jotka Venäjän keisari oli
luvannut pitää voimassa. Tätä tapausta
Runeberg on tarkoittanut „vänrikkien"
runossa „Maaherra", josta Edelfelt on
saanut aiheen maalaukseensa. [Kovero
(Hist. Aikakauskirja 1919).]

<b>Viborg</b> <i>[vī-],</i> samannimisen Tanskan
amtin pääkaup., Jyllannin keskiosassa.
Romaaninen tuomiokirkko 1100-luvulta
(J. Skovgaardin freskot, ks. kuvaliitettä
<sp>Tanskan taidetta</sp>). Tupakkateoll.
16,000 as.

<b>Vibrato</b> <i>[-ā'-]</i> (it.), <i>mus.,</i> laulussa ja
viulunsoitossa käytetty esitystapa, jossa
äänen korkeustaso hieman värähtelee.

<b>Vibratsioni,</b> värähtely. ks. <sp>Värähdysliike.</sp>

<b>Vibratsionihoito,</b> koneellinen
hoitokäsittely, jossa joko käsin tai erikoisilla
kojeilla, us. hieronnan yhteydessä, aikaansaadaan
täristystä sairaalle ruumiinkohdalle.

<b>Vibrioni,</b> <sp>vibrio</sp> (lat.),
käyristyneen sauvan muotoisista bakteereista
(esim. kolerabakteereista) käytetty nimitys.

<b>Vice</b> (lat.), vuorotellen, vaihdellen,
sijasta, sijais-. — <b>Vice versa,</b> päinvastoin,
vaihtunein osin.

<b>Vicenza</b> <i>[vitše'ntsa],</i> kaup.
Pohjois-Italiassa, Venetsiasta luoteeseen.
Palladion suunnittelemia rakennuksia, m. m.
basilika (raatihuone). Tuomiokirkko
1200-luvulta. V:n ulkopuolella on kuuluisa
pyhiinvaelluskirkko Madonna del Monte.
Raunioita roomalaisajalta, Silkkiteoll.,
olkihattujen valmistusta. 65,000 as.

<img 1>
Vicenza. Raatihuone.
</img>

<b>Wichern</b> <i>[vih-],</i> <sp>Johann Hinrich</sp>
(1808-81), saks. filantrooppi ja
sisälähetysmies. Perusti 1833 lähelle
Hampuria „Rauhes Haus" nimisen lasten
turvakodin, jossa 1839 ruvettiin
kasvattamaan diakoneja. V. 1848 perustetun
sisälähetyksen keskusvaliokunnan
johtomies. [Waltari (1912).]

<b>Wichita</b> <i>[ui'tšita],</i> kaup.
Yhdysvalloissa, Kansasin valtiossa, Arkansas-joen
varrella. Vilja- ja karjakauppaa,
maanviljelyskoneteoll. 75,000 as.

<b>Wichmann</b> <i>[vih-],</i> <sp>Seth</sp> (s. 1885),
suom. lääkäri, lapsenpäästöopin ja
naistautiopin prof. Helsingissä v:sta 1924. —
<b>Wichmann,</b> <sp>Viktor Karl Emil</sp>
(s. 1856), Suomen ruotsink. runoilija
<sp>(Gånge-Rolf)</sp> ja pedagogi
(Uudenkaarlepyyn seminaarin lehtori 1883-1916,
johtaja 1912-16). — <b>Wichmann,</b> <sp>Yrjö</sp>
(s. 1868), kielentutkija, Helsingin Yliopiston
suom.-ugr. kielitutkimuksen prof. v:sta 1920
(ylim. v:sta 1909). Julk. tutkimuksia suom.-ugr.
kielitieteen alalta sekä syrjääniläisiä,
votjakkilaisia ja tšeremissiläisiä kansanrunouskokoelmia.
Tietosanakirjan toimituskunnan puheenjohtaja.

<b>Vichy</b> <i>[višī'],</i> kaup. Keski-Ranskassa,
Allier-joen varrella Lyonista luoteeseen.
18,000 as. Ranskan kuuluisimpia
vesiparantolapaikkoja, jossa lämpimiä
terveyslähteitä.
</chapter>

<chapter name="Vichyvesi-Widukind">
<b>Vichyvesi,</b> Vichyn terveyslähteiden
vesi; kuljetetaan pulloissa Ranskan
muihin osiin ja ulkomaillekin. Se
sisältää runsaasti natriumbikarbonaattia ja
hiilidioksidia ja sitä suositellaan
reumatismia, ruoansulatuskanavan tauteja,
sappikiveä, maksatautia y. m. poteville.
Meillä kaupassa käyvä vichyvesi on
kotimaassa keinotekoisesti valmistettua.

<b>Wick</b> <i>[ui'k],</i> kaup. Skotlannissa
samannimisen joen suussa Pohjanmeren
rannalla. Suuri kalastuskeskus. 10,000 as.

<b>Wickenberg</b> <i>[-bärj],</i> <sp>Petter
Gabriel</sp> (1812-46), ruots. taidemaalari.
Maalannut muotokuvia, maisemia ja laatukuvia.

<b>Vicksburg</b> <i>[viksbəg],</i> kaup.
Yhdysvalloissa, Mississippi'n valtiossa,
Mississippi'n itärannalla. Puuvillanvientiä.
18,000 as.

<b>Wicksell</b> <i>[-e'l],</i> <sp>Knut</sp> (1851-1926),
ruots. taloustieteilijä, prof. Lundissa.
Esiintynyt radikaalisena luennoitsijana
(myös Suomessa) ja kirjoittajana,
Pääteos: ,,Om penningar och kredit".

<b>Wiclif,</b> Wycliffe (ks. t.).

<b>Vico</b> <i>[vīko],</i> <sp>Giovanni Battista</sp>
(1668-1744), it. filosofi, prof. Napoli'ssa.
V:oa pidetään historianfilosofian
ja kansainpsykologian perustajana.

<b>Vicomte</b> <i>[vikō't]´</i> (ransk.), vikomtti,
varakreivi; kreivin ja vapaaherran arvon
välillä oleva aatelisarvo. — <b>Vicomtesse</b>
<i>[-te's],</i> vikomtin puoliso.

<b>Victor</b> (lat.), voittaja. — <b>Victoria,</b>
voitto, voiton jumalatar.

<b>Victoria.</b> 1. Valtio Austraalian
liittovaltiossa, mantereen kaakkoisosassa;
227,610 km<sup>2</sup>, 1,7 milj. as. (Austraalian
tiheimmin asuttu valtio; suomalaisia
n. 300). Karjanhoitoa (lammasten,
nautakarjan), vuorityötä (m. m. Ballaratin
kultakentät), maanviljelys kohoamassa
(vehnää), hedelmäpuiden hoito tuottoisaa.
Pääkaup. <sp>Melbourne.</sp> — 2. Kiinan
kaakkoisrannikolla olevan engl.
siirtomaa-alueen pääkaup. 340,000 as. —
3. Vancouverin saaren eteläpäässä sijaitseva
Kanadan British Columbian pääkaup. 40,000 as. —
4. Brasilian Espirito Santo-valtion pääkaup.
Atlantin rannalla. 22,000 as. — 5. Kaup.
Venezuelan pohjoisosassa, Araguan valtiossa.
Puuvilla- ja sikaariteoll. 15,000 as. —
6. Seychellien (ks. t.) pääkaup.

<b>Victoria Njansa,</b> Viktorian järvi (ks., t.).

<b>Victoria regia,</b> <sp>jättiläislumme,</sp>
Amazonissa ja sen lisäjoissa kasvava iso
lummekasvi. Lehdet pyöreät, 2-4 m leveät,
reuna 5-8 cm ylöspäin kääntynyt. Kukka
valkoinen tai punainen, hyvätuoksuinen,
20-40 cm läpimitaten. Usein viljelty
Euroopan kasvihuoneissa.

<img 1>
Victoria regia.
</img>

<b>Vide</b> (lat.), katso; <sp>videatur,</sp>
katsottakoon.

<b>Videant consules, ne quid res publica
detrimenti capiat</b> (lat.), valvokoot
konsulit, ettei valtio kärsi mitään vahinkoa.

<b>Widekindi</b> <i>[-i'ndi],</i> <sp>Johan</sp> (1618-78),
ruots. historiankirjoittaja. Julk. teoksen
Jaakko De la Gardien Venäjän sodasta
ja alkuosan Kustaa Aadolfin historiaa.

<b>Videle,</b> Vitele (ks. t.).

<b>Vidi</b> (lat.), olen nähnyt (ja hyväksynyt).

<b>Vidimeerata</b> (ransk.), verrata
jäljennöstä alkuperäiseen kirjoitukseen ja
vahvistaa niiden yhtäpitäväisyys. —
Substantiivi: <sp>vidimatsioni.</sp>

<b>Vidin,</b> <sp>kalvin, vitiöveitsi,</sp>
veitsen näköinen puinen väline, jolla
loukutetut ja lihdatut pellavat hakataan
ja jonka alitse ne vedetään päistäreitten
irroittamiseksi.

<b>Vidin,</b> <sp>Widdin,</sp> linnoitettu kaup.
Bulgaariassa, Romaanian rajalla, Tonavan
varrella. Kulta- ja hopeateoll. 20,000 as.

<b>Widmann</b> <i>[-ī-],</i> <sp>Joseph Viktor</sp>
(1842-1911), sveits. runoilija. Kirjoittanut
näytelmiä, romaaneja ja novelleja. W:lla on
kriitikkona ollut suuri vaikutus Sveitsin
kirjallisessa elämässä.

<b>Widor</b> <i>[-ō'r],</i> <sp>Charles Marie</sp>
(s. 1844), ransk. (elsassilainen) säveltäjä
ja urkutaituri, v:sta 1891 Pariisin
konservatorion opettajana. Johtanut
„Concordia"-nimistä oratorioyhdistystä.
Säveltänyt sinfonioja, urkusonaatteja, 3
oopperaa, y. m.

<b>Widukind</b> <sp>(Wittekind)</sp> (k. 807),
saksien herttua, johti kansaansa sen
taistelussa Kaarle Suurta vastaan 772-785.
Alistui 785 ja vastaanotti kasteen.
— <b>Widukind,</b> saksilainen munkki ja
historiankirjoittaja, eli Corveyn
luostarissa Westfalenissa. Kirjoittanut (v:sta
967) saksilaisten historiaa käsittelevän
„Res gestæ saxonicæ".
</chapter>

<chapter name="Viebig-Wien">
<b>Viebig</b> <i>[fībih],</i> <sp>Clara</sp> (s. 1860),
saks. romaanikirjailijatar. Teoksia
suomen.: „Hekuban tyttäret", „Punainen
meri", ,,Ennen päivänkoittoa" y. m.

<b>Wieck</b> <i>[vīk],</i> <sp>Friedrich</sp>
(1785-1873), saks. pianopedagogi.
Opettajamaineen W. saavutti kahden tyttärensä,
<sp>Klaran</sp> (ks. <sp>Schumann</sp>) ja
<sp>Marien</sp> (1832-1916) kautta, jotka hän
kasvatti eteviksi pianisteiksi.

<b>Wied</b> <i>[vīt],</i> saks. ruhtinassuku,
omisti W:n kreivikunnan Westfalenissa,
menetti alueensa 1806. — W:n prinssi
<sp>Vilhelm</sp> (s. 1876) valittiin 1914
Albaanian ruhtinaaksi, mutta hänen oli pakko
jo sam. v. poistua.

<b>Wied</b> <i>[vīd],</i> <sp>Gustav</sp> (1858-1914),
tansk. kirjailija. Julk. humoristisia
kertomuksia ja romaaneja sekä huvinäytelmiä,
joista „2 X 2 = 5" ja „Kaupungin ylpeys"
on esitetty Suomessa.

<b>Wiedemann,</b> <sp>Ferdinand Johann</sp>
(1805-87), vir. kielentutkija,
lukionopettaja, Pietarin tiedeakatemian
akateemikko v:sta 1859. Julk. m. m. erittäin
arvokkaita tutkimuksia (kielioppeja ja
sanakirjoja) viron, liivin, mordvan,
tšeremissin, votjakin ja syrjäänin kielistä
sekä kansatieteellisiä tietoja virolaisista
ja liiviläisistä. [Krohn (Valvoja 1888);
Setälä (Finn.-ugr. Forsch. V, 1905).] —
<b>Wiedemann,</b> <sp>Gustav</sp> (1826-99), saks.
fyysikko. Tutkinut sähköopin ja
magnetismin ilmiöitä sekä näiden ja
lämpöjä valoilmiöiden keskinäisiä suhteita.

<b>Wiedersheim</b> <i>[vīdərshaim],</i> <sp>Robert</sp>
(1848-1923), saks. eläintieteilijä, anatomi,
prof. Freiburgissa v:sta 1882. Us.
julkaisuja selkärankaisten vertailevan
anatomian eri aloilta. Julk. oppikirjoja, m. m.
„Lehrbuch der vergleichenden Anatomie
der Wirbeltiere"'.

<b>Wiegner</b> <i>[-ī-],</i> <sp>Ernst</sp> (s. 1850), latv.
musiikkipedagogi, Latvian säveltaiteilijaliiton
puheenjohtaja, perusti 1920 Riikaan „fonologisen"
opiston sävelkorvan kehittämiseksi. Ensim. latv.
kansanlaulujen („Latvija", 1871, 1874) kokooja.

<b>Vieki,</b> rukoushuonekunta Pielisjärvellä.

<b>Viekijoki,</b> pieni joki, jonka lähteet
ovat Nurmeksen pitäjän itäosissa ja
joka laskee 13 km pitkän <sp>Viekijärven</sp>
kautta Pieliseen.

<b>Wieland</b> <i>[vīlant],</i> <sp>Christoph
Martin</sp> (1733-1813), saks. kirjailija,
valistussuunnan huomattavimpia esitaistelijoita
Saksassa. Eli Weimarissa v:sta 1772. Teoksia:
romaani „Agathon" (1766-67), jossa kuvaa omaa
kehitystään, ja romanttinen sankarirunoelma
„Oberon" (1780). Toimitti kirjallista
aikakausiehteä „Der teutsche Merkur". W:lla
on suuret ansiot saks. runokielen ja taideproosan
uudistajana, [Merker (saks., 1913).]

<img 1>
Chr. M. Wieland.
</img>

<b>Viélé-Griffin</b> <i>[-ē-grifä'],</i>
<sp>Francis de</sp> (s. 1864), amer.-syntyinen
ransk. lyyrikko. Symbolistisen suunnan johtajia,

<b>Wieliczka</b> <i>[vjeli'tška],</i> kaup.
Etelä-Puolassa, Galitsiassa, 15 km Krakovasta
kaakkoon. 7,000 as. Kaupungin "laidassa
kuuluisat suolakaivokset. Kaivosalueen
pituus on n. 4 km, leveys 1,2 km, syvyys
257 m. Lukuisine käytävineen (yhteenlaskettu
pituus 93 km, 7 päällekkäistä kerrosta), suurine
suolapylvässaleineen ja vesilammikoineen
kaivokset muodostavat maanalaisen kaupungin.
W:n kaivokset mainitaan jo 1044.

<b>Vieljoki,</b> <sp>Vitelenjoki,</sp> pieni joki
Aunuksessa, alkaa Vieljärvestä ja laskee
Suomen rajan lähitse Laatokkaan. Sen
suussa on Vitelen kirkonkylä.

<b>Vieljärvi,</b> kunta Etelä-Aunuksessa,
Laatokan ja Äänisjärven välillä.
Samanniminen järvi. vrt. <sp>Vieljoki.</sp>

<b>Vielliebchen</b> <i>[fīllīphjen]</i> (saks.), leikki,
jossa kaksi henkilöä yhdessä syö
kaksoismantelin. Joka seuraavan kerran
tavattaessa ensin muistaa sanoa „vielliebchen"
(= „kultaseni"), saa toiselta sovitun lahjan.
V:iä leikitään monella muullakin tavalla.

<b>Viemäri,</b> valtaoja, vrt. <sp>Ojitus</sp> ja
<sp>Puhtaanapito.</sp>

<b>Wien</b> <i>[vīn]</i> (roomalaisten <i>Vindobona</i>),
Itävallan pääkaup., Tonavan varrella, W. on
Euroopan kauneimpia kaupunkeja suurine puistoineen
ja monine komeine rakennuksineen, jotka ovat
keskittyneet varsinkin kaupungin keskukseen
Ringstrassen varrelle: ent. keisarin linna
Hofburg (keisarin asuntona 1278-1919),
goottilainen P. Stefanuksen tuomiokirkko
(rak. pääasiassa 1200-1500-luvuilla),
Mikaelin kirkko (W:ssä yht. 141 kirkkoa),
raatihuone, parlamenttitalo, ooppera,
Burgteatteri, huvilinna Belvedere samannimisessä
puistossa, Huvittelupuisto Prater. Yliopisto
(per. 1365, 10,000 yliopp.), korkeakouluja. Kone-,
korutavara- ja vaatetusteoll. Tonavan maiden tärkein
kauppakeskus. — Hallinnollisesti W. on
osavaltion asemassa. Sen hallinnon elimiä
ovat 165-jäseninen valtuusto <i>(Gemeinrat)</i>
ja sen 12-jäseninen valiokunta,
</chapter>

<chapter name="Wien-Wienin kongressi">
senaatti <i>(Stadtsenat).</i> 1,9 milj. as. —
ks. <sp>kuvaliitettä,</sp> p. 1264.

<b>Wien</b> <i>[vīn],</i> <sp>Wilhelm</sp> (s. 1864),
saks. fyysikko. Sekä kokeellisia että
teoreettisia tutkimuksia etenkin valo- ja
sähköopin alalta. Sai 1911 Nobelin
fysiikanpalkinnon.

<b>Viena</b> l. <sp>Vienan Karjala,</sp> Kemin
kihlakunta Itä-Karjalassa (ks. t.).

<b>Vienanjoki</b> (ven. <i>Dvina</i>), joki
Pohjois-Venäjällä, alkuhaarat Suhona ja
Vytšegda, laskee Vienanmereen. Lähellä
suuta on Arkangelin kaup. Suurin lisäjoki
Pinega (oik.). Kanavayhteys Nevaan
ja Volgaan.

<b>Vienan Karjalaisten Liitto,</b> Suomessa
asuvien vienankarjalaisten toimesta 1906
perustettu valistusjärjestö. Liiton
toiminta tukahdutettiin 1908-09 ja
muutamia sen paikallisia toimihenkilöitä
karkoitettiin Lounais-Siperiaan. vrt.
<sp>Karjalan Sivistysseura.</sp>

<b>Vienankaupunki,</b> Arkangeli (ks. t.).

<b>Vienanmeri,</b> joskus myös <sp>Valkoinen
meri</sp> (ven. <i>Beloje more</i>),
Jäämeren lahti Kuollan niemimaan itä- ja
eteläpuolella. Eteläosassa 3 lahtea:
Kannanlahti, Äänislahti (Onegalahti) ja
Vienanlahti. Äänislahden suussa on
Solovetsin saaristo (ks. t.).

<b>Wienbarg</b> <i>[vīnbarhj],</i> <sp>Ludolf</sp>
(1802-72), saks. kirjailija, „nuoren Saksan"
esteettinen teoreetikko.

<b>Wiener</b> <i>[vī-],</i> <sp>Otto</sp> (1862-1927), saks.
fyysikko, lentospesialisti.

<b>Wiener-Neustadt</b> <i>[vīn- noištat],</i> kaup.
Itävallassa, Wienistä etelään. Metalli- ja
kutomateoll. 38,000 as.

<b>Wienerwald</b> <i>[vīnərvalt],</i>
Ala-Itävallassa, Wienin länsipuolella oleva
alppijono.

<b>Wieniawski</b> <i>[-a'-],</i> <sp>Henri</sp> (1835-80),
puol. viulutaituri. Konsertoinut us. Euroopan maissa
ja Amerikassa. Sävelsi 2 viulukonserttoa, „Legendan" y. m.

<b>Wieniläiset huonekalut</b> <i>[vīn-],</i>
wieniläisen huonekalutehtailijan Michel
<sp>Thonetin</sp> (1796-1870) 1834 keksimät
huonekalut, vars. tuolit, jotka tehdasmaisesti
valmistetaan paahdetusta taivutetusta pyökkipuusta.

<b>Wienin kongressi,</b> Euroopan valtojen
edustajien kokous, joka pidettiin Wienissä
syysk. 1814 — kesäk. 1815 ja jonka
päätehtävänä oli Euroopan ja erityisesti
Saksan valtio-olojen järjestäminen
Napoleonin sotien aiheuttaman sekasorron
jälkeen. Suurvaltoja edustivat niiden
ulkoministerit, joista huomattavimmat olivat
Talleyrand ja Metternich. Kongressin
johtavaksi periaatteeksi hyväksyttiin
Metternichin esittämä n. s. legimiteettiperiaate,
jonka mukaan ennen vallankumousta hallinneiden
ruhtinassukujen oli saatava takaisin maansa
tai täysi korvaus. Kuitenkaan ei esim. Tanskan
kuningas saanut takaisin Norjaa eikä Kustaa IV
Aadolf uudelleen Ruotsin kruunua. Venäjä sai
suurimman osan Varsovan suurherttuakuntaa sekä
piti ennen saamansa Suomen, Bielostokin ja
Bessarabian. Itävalta sai takaisin Venäjälle
1809 luovutetun osan Galitsiaa, Lombardian,
Tirolin, Salzburgin, Illyrian, Dalmatsian ja
lisäksi ent. Venetsian tasavallan alueen.
Preussi sai takaisin suurimman osan 1807
menettämiään alueita, Varsovan herttuakunnasta
kuitenkin ainoastaan Posenin; Elben länsipuolella
olevista aikaisemmista alueistaan se luovutti
osia, m. m. Ostfrieslandin, Hannoverille, joka
korotettiin kuningaskunnaksi. Korvaukseksi
menetyksistä se sai puolet Saksin
kuningaskuntaa, suuria maakaistaleita Reinin
itäpuolelta, erityisesti Westfalenin, ja
suurimman osan aikaisempia saks. alueita
Reinin länsipuolelta. Hannoverilta se sai
Lauenburgin, jonka vaihtoi Tanskalle
Ruotsin-Pommeriin. Englanti sai pitää
Maltan ja Helgolannin sekä valloittamiansa
siirtomaita, m. m. Ceylonin ja Kapmaan sekä
vähän myöhemmin Joonian saarten suojelusoikeuden.
Ranskan vastapainoksi Belgia ja Hollanti
yhdistettiin Alankomaitten kuningaskunnaksi,
jonka hallitus annettiin Oranian suvulle.
Sveitsistä tuli uudelleen valtioliitto,
jonka 19 entisen kantonin lisäksi tulivat
Neuchâtel, Genève ja Wallis. Italiassa uudistettiin
Sardinian kuningaskunta, joka sai takaisin
Savoijin ja Nizzan ja lisäksi Genovan
tasavallan alueen; niinikään uudistettiin
Toscana, Modena ja Kirkkovaltio, joka
ei kuitenkaan saanut takaisin Avignonia,
Parma annettiin Napoleonin puolisolle
Marie Louiselle. Napoli palautettiin
Bourboneille. Saksassa ei uudistettu entistä
keisarikuntaa; sen sijaan muodostettiin
höllästi kokoonpantu Saksan liitto (ks. t.).
W. k. piti yksinomaan silmällä hallitsijain
etua eikä välittänyt kansojen toivomuksista;
monet sen päätöksistä loukkasivat kansallisuusperiaatetta.
Sen todellisena päämääränä oli vahvistaa niitä
neljää suurvaltaa (Venäjää, Englantia, Preussia
ja Itävaltaa), jotka olivat voittaneet Napoleonin,
hankkia niille määräävä asema Euroopan asioissa ja
samalla saada aikaan niiden kesken
</chapter>

<chapter name="Wienin rauha-Wieselgren">
pysyväinen tasapaino. Se oli oleva takeena
siitä, että suurvallat yhteisesti voisivat
ylläpitää rauhaa ja samalla ruhtinasten
valtaa, vanhoja laitoksia ja sisäistä
järjestystä.

<b>Wienin rauha.</b> Wienissä on tehty
seuraavat neljä rauhaa: 1) 1738, lopetti
Puolan perintösodan (ks. t.); 2) 1809,
lopetti Ranskan ja Itävallan (ks. t.)
sodan; 3) 1864, lopetti Preussin ja
Itävallan sodan Tanskaa (ks. t.) vastaan;
4) 1866, lopetti Italian ja Itävallan
(ks. n.) sodan.

<b>Wienin siirroslaki</b> <i>[vīnin],</i> Wilhelm
Wienin keksimä laki, jonka mukaan täydellisesti
mustan kappaleen säteilymaksimi siirtyy
lyhyempiä värähtelyjä kohti lämpötilan
kohotessa, W. s:n nojalla voidaan
spektroskooppisesti määrätä taivaankappaleen
lämpötila likimääräisesti.

<b>Vienne</b> <i>[vie'n].</i> 1. Loiren lisäjoki
vasemmalta, Länsi-Ranskassa, 372 km. —
2. Kaup. Ranskassa, Rhônen rannalla.
Goottilainen katedraali. Muistomerkkejä
roomalaisajoilta. 25,000 as.

<b>Vienti,</b> kirjanpidossa: liiketapahtuman
merkitseminen kirjoihin.

<b>Vienti</b> l. <sp>eksportti,</sp> ulkomaankaupan
toinen päähaara: tavaroiden maasta vienti
ulkomaille. vrt. <sp>Kauppatase</sp> ja <sp>Suomi,</sp>
p. 472. — <b>Vientihyvitykset,</b> maahan
tuoduista koneista, raaka-aineista, puolivalmisteista
y. m. suoritettavien tullimaksujen peruutukset
vientiä harjoittavain elinkeinohaarain hyväksi
tavaroita maasta vietäessä.

<b>Vientikamari,</b> tuottajien ja
kauppiaiden vientiä edistävä yhdistys.

<b>Vientiluotto.</b> Valtioneuvosto tai
asianomainen ministeriö on oikeutettu, milloin
kotimaisia teollisuus- tai maataloustuotteita,
joilla Suomessa on luontaiset tuotantoedellytykset,
myydään ulkomaille, antamaan kauppahinnan
suorituksesta laissa määrätyillä ehdoilla
valtion takuun <sp>(vientitakuun),</sp> kuitenkin
enintään 75 %:iin asti myytyjen tuotteiden
kauppahinnasta. Valtion takuita voidaan
myöntää enintään 4 v:n aikana v:n 1926
alusta lukien eikä samanaikaisesti
voimassa olevien takuiden yhteenlaskettu
määrä saa nousta yli 50 milj. mk:n
(Laki valtion v:n järjestämisestä 23/12 1925).

<b>Vientimaksu,</b> muutamina sodanjälkeisinä
vuosina tullimaksujen ohella eräistä
tavaroista niitä maasta poisvietäessä
kannettu erikoismaksu. V:n kantaminen,
on nyttemmin lakkautettu.

<b>Vientipalkkio,</b> maasta vietäväksi
aiotulle tavaralle tai vientiä harjoittavalle
tuotannonhaaralle myönnetty avustus sen
kilpailukyvyn ylläpitämiseksi
maailmanmarkkinoilla.

<b>Vienti-Pankki.</b> <sp>Suomen Vienti-Pankki o.-y.,</sp>
Helsinki, per. 1920 nimellä <sp>Paloheimo ja kumpp.
panki-o.-y.,</sp> nyk. nimi v:sta 1923;
osakepääoma 12 milj. mk.

<b>Vientitariffi,</b> poikkeustariffi, jonka
mukaan maastavietävistä tavaroista
viennin edistämiseksi rautateillä kannetaan
alempi kuljetusmaksu kuin yleisessä
tariffissa määrätty.

<b>Vientiteollisuus</b> ks. <sp>Teollisuus.</sp>

<b>Vientitulli,</b> maksu maastavietävistä
tavaroista. vrt. <sp>Vientimaksu.</sp>

<b>Vierasmies,</b> todistaja (ks. t.).

<b>Vieremä,</b> kunta Kuopion läänissä,
Pohjois-Savossa, Iisalmen pohjoispuolella;
926,0 km<sup>2</sup>, 6,462 as. (1927).

<b>Wieringen</b> <i>[vīr-],</i> saari Hollannissa,
Zuiderzeessä, v:sta 1925 padolla mannermaahan
yhdistetty. 3,100 as. Saksan kruununprinssin
Wilhelmin oleskelupaikka 1918-23.

<b>Vierinkivi,</b> juoksevan tai aaltoilevan
veden vierittelemä ja pyöristämä kivi. —
<b>Vierinkivisora,</b> pääasiallisesti
vierinkivistä muodostunut sora. Sitä on
jääkautisten sulavesivirtojen muokkaama
sora (fluvioglasiaalinen sora), jossa tav.
erilaiset sora-, hiekka- ja hietakerrokset
vuorottelevat. Kun v. tavallisimmin
esiintyy harjuina, sanotaan sitä myös
<sp>harjusoraksi.</sp>

<b>Vierre,</b> panimossa valmistettu
mallasuute-liuosi, jota käyttämällä mallasjuoma
valmistetaan.

<b>Viertotie</b> ks. <sp>Tiet.</sp>

<b>Vierwaldstätterjärvi</b> <i>[fīrvaltštetər-],</i>
Alppien kaunein järvi, Keski-Sveitsissä,
neljän metsäkantonin <i>(vier Waldstätter),</i>
s. o. Uri'n, Schwyzin, Unterwaldenin ja
Luzernin ympäröimä; 38 km pitkä,
suurin leveys n. 5 km, 113 km<sup>2</sup>, 437 m
yl. merenp., suurin syvyys 214 m. Muoto
hyvin mutkitteleva, ks. kuvaa palstalla 729.

<b>Wiesbaden</b> <i>[vīsbāden],</i> kaup.
Preussissa, Hessen-Nassaun maakunnassa,
Taunuksen rinteellä, läh. Reiniä. Euroopan
suosituimpia kylpypaikkoja (keittosuola-lähteitä).
Herttuanlinna. 105,000 as.

<b>Wieselgren</b> <i>[vīselgrēn],</i> <sp>Harald</sp>
(1835-1908), ruots. historioitsija ja
sanomalehtimies, Tukholman Kuninkaallisen
Kirjaston kirjastonhoitajana 1877-1900,
P. W:n poika. — <b>Wieselgren,</b> <sp>Peter</sp>
(1800-77), ruots. hist. kirjailija
ja raittiusmies, Gööteporin tuomiorovasti
1857-77. [Talvio (1902).]
</chapter>

<chapter name="Wiesner-Vignola">
<b>Wiesner</b> <i>[vīs-],</i> <sp>Julius</sp> (1838-1916),
itäv. kasvitieteilijä, prof. Wienissä
1873-1909. Etevä kasvifysiologi, tutkinut
etenkin kasvien valontarvetta.

<b>Viestinjuoksu,</b> urheilulaji, jossa
joukkueen jokainen jäsen juoksee yksi
kerrallaan tavallisimmin yhtä pitkän
matkan viestiä l. kapulaa kuljettaen ja antaa
sen joukkueensa seuraavalle jäsenelle.
Tavallisimmat matkat ovat 4 X 100 ja
4 X 400 m, hyvin yleisiä ovat myös
m. m. 4 X 1,500 ja 10 X 100 m.

<b>Viestipalvelus,</b> tiedonantopalvelus (ks. t.).

<b>Vieteri</b> ks. <sp>Jousi</sp> 4.

<b>Viëtor</b> <i>[fiē'-],</i> <sp>Wilhelm</sp> (1850-1918),
saks. kielentutkija, prof. Marburgissa.
Teoksia: „Elemente der Phonetik des
Deutschen, Englischen und Französischen"
ja „Die Aussprache des Schriftdeutschen".

<b>Vietti</b> on alkeellinen pyrkimys, jonka
suunta on enemmän tai vähemmän hämärän
mielikuvan määräämä. Kun vietti on selvästi
tajuttujen mielikuvien määräämä, esiintyy
se <sp>haluna.</sp>

<b>Vieux saxe</b> <i>[vjö sa'ks]</i> (ransk.),
1700-luvun Meissenin posliinin nimitys.

<b>Vieuxtemps</b> <i>[viötã'],</i> <sp>Henri</sp>
(1820-81), belg. viulutaituri ja säveltäjä.
Konsertoinut us. Euroopan maissa ja
Amerikassa. Vv. 1871-73 hän toimi
viulunsoitonopettajana Brysselin
konservatoriossa. Sävelsi 6 viulukonserttoa,
2 sellokonserttoa y. m.

<b>Wigan</b> <i>[ui'gən],</i> kaup. Länsi-Englannissa,
Liverpoolin ja Manchesterin välillä, kutoma-, rauta-
ja koneteoll. Kivihiilikaivoksia. 90,000 as.

<b>Vigée-Lebrun</b> <i>[vižē'-ləbrö'],</i>
<sp>Elisabeth Louise</sp> (1755-1842), synt.
<sp>Vigée,</sp> ransk. taidemaalaajatar.
Saavutti Ludvig XVI:n aikana hovi- ja
ylimystöpiireissä suurta suosiota
pastelli- ja öljyvärikuvilla. Töitä: „Marie
Antoinette" ja omakuva.

<img 1>
Vigée-Lebrun: Omakuva (taiteilijatar
tyttärineen).
</img>

<b>Vigeland</b> <i>[vī-],</i> <sp>Emanuel</sp> (s. 1875),
norj. taidemaalari, G. V:n veli. Valmisanut
fresko- ja lasimaalauksia. — <b>Vigeland,</b> <sp>Gustav</sp>
(s. 1869), norj. kuvanveistäjä, Norjan huomattavin.
Hänen päätyönsä on vielä kesken, eräinen jättiläismäinen
suihkukaivoryhmä Oslossa (91 m pitkä ja 59 m leveä); muita:
pronssinen korkokuva „Helvetti", ryhmäkuva
„Syleily", N. H. Abelin muistopatsas, rintakuvia.

<img 1>
Vigeland: Abelin
muistopatsas.
</img>

<b>Vigesimaalinen järjestelmä,</b> kaksikymmenjärjestelmä,
lukujärjestelmä (ks. t.), jonka kantaluku 20. Ollut
käytännössä us. kansoilla; sen jälkiä on vielä
tanskan ja ranskan lukusanoissa (esim. tanskan
<i>halvtredsindstyve</i> = puolikolmatta kertaa
20 = 50, ranskan <i>quatrevingt-treize</i> =
neljäkahtakymmentä + kolmetoista = 93).

<b>Wight</b> <i>[ua'it],</i> saari Kanaalissa, 8 km
Portsmouthista lounaaseen; 36 km pitkä,
20 km leveä, 378 km<sup>2</sup>, 96,000 as.
Saaren halki kulkee liitukukkulajono. Leuto
ilmasto, rehevä kasvillisuus. Merikylpylöitä.
Pääkaup. <sp>Newport.</sp>

<b>Vigilanssi,</b> (lat.), puuhailu jonkin
asian perilleajamiseksi; keinottelu; rahan
lainailu, „vippaus". — <b>Vigileerata,</b>
lainailla rahoja, „vipata".

<b>Vigilia</b> (lat.), yövalvonta; roomal.
leirin neljään yhteen pitkään osaan jaettu
yövartio; kristillisessä kirkossa alk.
yöllinen jumalanpalvelus, sitten kat.
kirkossa suurten kirkkojuhlien aattona
pidetty jumalanpalvelus (iltamessu).

<b>Vignola</b> <i>[vinjō'la],</i> <sp>Giacomo
Barozzi da</sp> (1507-73), it. arkkitehti.
Johti v:sta 1564 Pietarinkirkon (ks. t.)
rakentamista, rakentanut II Gesùn
kirkon Roomassa (paitsi fasadia).
</chapter>

<chapter name="Wien">
<b>WIEN</b>

<img 1>
1. Oopperatalo ja osa Ringstrassea.
</img>

<img 1>
2. Prater.
</img>

<b>WIEN</b>

<img 1>
3. Volksgarten ja hovimuseot.
</imG>

<img 1>
4. Stefanuksen tuomiokirkko.
</img>

<img 1>
5. Maria Teresian muistopatsas.
</img>
</chapter>
<chapter name="Vigny-Vihreä sinoperi">
<b>Vigny</b> <i>[vinjī'],</i> <sp>Alfred de</sp>
(1797-1863), ransk. romanttinen runoilija,
kreivi. Julk. pessimistisiä, stoalaisen
resignatsionin värittämiä ajatusrunoelmia,
hist. romaanin „Cinq-Mars" (suomen.), näytelmän
„Chatterton", novellikokoelman „Servitude et
grandeur militaires", runokokoelman „Les destinées"
(1864). [Koskenniemi, „Kirjoja ja kirjailijoita"
III (1922).]

<b>Vigo</b> <i>[-ī-],</i> linnoitettu satamakaup.
Luoteis-Espanjassa, Atlantin rannalla.
Kalastusta; merikylpylä. 54,000 as.

<b>Vigognelanka</b> <i>[vigo'nj-]</i> (ransk.),
vikunjan villoista kehrätty lanka; tav.
puuvillan ja villan seoksesta kehrättyä
karstalankaa, joissa vähänlaisesti villaa.

<b>Vigor</b> (lat.), elinvoima, täysi tarmo. —
<b>Vigoröösi,</b> elinvoimainen, täysitarmoinen.

<b>Wigwam</b> <i>[ui'guäm],</i> intiaanimaja.

<b>Vihantalannoitus,</b> kasvavan laihon
maahan sekoittaminen. V:ksi käytetään
etupäässä hernekasveja, kuten lupiinia,
hernettä, apilaa, virnaa y. m., jotka
lisäävät maan typenpitoisuutta. vrt.
<sp>Bakteroidit, Juurinystyrät.</sp>

<b>Vihantarehu,</b> vihantana niitetty ja
tuoreena syötetty rehu. V:na käytetään
meillä reheväkasvuista nurmiheinää, kauraa
joko yksin tai peluskilla, rehuherneellä
tahi virnalla sekoitettuna, apilaa varsinkin
odelmana, juhannusruista kauralla ja herneellä
sekoitettuna sekä juurikasvien naatteja.
Muissa maissa v:na käytetään hatikkaa,
valkosinappia, lupiinia y. m.

<b>Vihanti.</b> 1. Kunta Oulun läänissä,
Keski-Pohjanmaalla; 511,3 km<sup>2</sup>, 3,638 as.
(1927). — 2. Rautatleasema Ylivieskan-Oulun
rataosalla, V:n kunnassa, 69 km Oulusta.

<b>Viherhiukkaset,</b> lehtivihreähiukkaset.
ks, <sp>Lehtivihreä</sp> ja <sp>Värihiukkaset.</sp>

<b>Viheriä niemi,</b> Kap Verde. ks. <sp>Kap.</sp>

<b>Viherkaihi,</b> <sp>mustakaihi,</sp>
glaukooma (ks. t.).

<b>Viherlevät,</b> <sp>vihreät levät</sp>
<i>(Chlorophyceæ),</i> monimuotoinen leväryhmä:
yksitellen uiskentelevia 1-soluisia tai
1-soluisten yksilöjen muodostamia
runkokuntia, tai monisoluisla solurihmoja ja
-levyjä tai isoja 1-soluisia putkimaisia
muotoja. Värihiukkasissa lehtivihreää.
Suvuton lisääntyminen parveiluitiöistä.
Suvullinen lisääntyminen vaihtelee
kahden samanlaisen sukusolun yhtymisestä
(l. yhtäläiissiitoksesta) alkaen ilmeiseen
munasiitokseen, s. o. munasolun ja
siittiön yhtymiseen. Suolattomien vesien
levien enemmistö on v:iä? myös meressä
niitä on; eräät lajit kasvavat
tunturi- ja alppiseutujen lumella („punainen
lumi"), toisia on kivillä, puilla,
jäkälissä (gonidioina) j. n. e.

<b>Vihkiminen</b> ks. <sp>Avioliitto.</sp>

<b>Vihkipiispa,</b> room.-kat. piispa, jolla
vaikka onkin piispaksi vihitty, ei ole
vars. hiippakuntaa, vaan joka on
nimellisesti piispana sellaisessa ent.
hiippakunnassa, joka on epäuskoisten hallussa.

<b>Vihkivesi,</b> kat. kirkoissa erikoisissa
astioissa oleva vihitty vesi, jolla
kirkkoon tulijat ja sieltä lähtijät
pirskoittavat itseään.

<b>Vihne,</b> us. heinäkasvien ulkohelpeiden
kärjessä tai selässä oleva sukanen.

<b>Viholainen</b> ks. <sp>Nokkonen.</sp> —
<b>Viholaisrokko,</b> nokkoskuume (ks. t.).

<b>Vihovuonne,</b> 1-sulkuinen kanava
samannimisen kosken sivulla
Heinäveden-Savonlinnan laivaväylällä, 25 km
Kerman kanavan alapuolella; rak. 1903-06.
Sulun pituus 36 m, leveys 7,5 m,
kanavan pituus 200 m.

<b>Vihreä internatsionaali,</b> perusteilla
olevan talonpoikaispuolueiden kansainvälisen
järjestön nimitys. Suomen maalaisliitto
päätti 1928 periaatteessa liittyä sen jäseneksi.

<b>Vihreäkerttu</b> <i>(Phylloscopus sibilatrix),</i>
kerttujen heimoon kuuluva 13-14 cm
pitkä varpuslintu; selkäpuoli
vihreänharmaa, vatsapuoli vaaleampi. Joks.
yleinen Etelä-Suomessa, pohjoisempana
harvinaisempi. Asustaa tavallisimmin
koivikoissa. Laulu päättyy omituiseen
sirinään. Pesä maassa, uuninmuotoinen.
Munia 6-7, valkoiset, punaruskea- ja
harmaatäpläiset.

<b>Vihreäpeipponen</b> <i>(Liuota chloris),</i>
15-17 cm pitkä peipposlintu. Koiras
selkäpuolelta harmaan-vihreä, yläperä
kellanvihreä, vatsapuoli vihreän-keltainen.
Naaras harmahtavampi. Yleinen maamme
eteläosissa, pohjoisessa harvalukuisempi.
Useimmat muuttavat talveksi, mutta monet
jäävät tänne pakkastalviksikin. Asustaa
lehdoissa ja puistoissa. Syö siemeniä,
marjoja ja silmuja. Pesä katajassa tai matalalla
kuusessa. Munia 4-6, vaaleansiniset, paksu
pää tummatäpläinen.

<img 1>
Vihreäpeipponen.
</img>

<b>Vihreä sinoperi,</b> öljy- ja vesivärejä,
erinäisten keltaisten, sinisten ja
vihreitten väriaineiden seoksia.
</chapter>

<chapter name="Vihreävarpunen-Viikunapistiainen">
<b>Vihreävarpunen</b> <i>(Chrysomitris
spinus),</i> 12-13 cm pitkä peipposlintu;
koiras tummanvihreä, pään sivut, kaula,
rinta ja 2 juovaa suvissa kellanvihreät,
päälaki, kurkku, pyrstö- ja siipisulat
mustat, vatsapuoli harmaanvalkoinen;
naaras harmaanvihreä, tummatäpläinen.
Yleinen Etelä- ja Keski-Suomessa,
harvinainen Pohjois-Suomessa. Jää leutoina
talvina maamme eteläosiin. Asuu
havumetsissä, syksyisin myös puutarhoissa.
Syö siemeniä. Pesä tavallisesti kuusessa.
Munia 4-6, sinivihreät, ruskeapilkkuiset.

<b>Vihta-Paavo,</b> Paavo Korhonen (ks. t.).

<b>Vihti,</b> kunta Uudenmaan läänissä, Länsi-Uudellamaalla,
Lohjanjärvestä koilliseen; 518,5 km<sup>2</sup>,
9,168 as. (1927). Kourlan, Olkkalan ja Hiiskulan
kartanot. Vuorelan, Seimelän ja Vanjoen kasvatuslaitokset.

<b>Wihtol</b> <i>[vīt-],</i> <sp>Josef</sp> (s. 1863),
latv. säveltäjä. Toimi teorianopettajana
Pietarin konservatoriossa. Perusti Riian
konservatorion 1919. Säveltänyt sinfonian,
sinfonisen runoelman ,,Ligon juhlat" ja
julk. kansanlaulusovitelmia.

<b>Vihtoriini,</b> koko- tai puolivillainen
alpakkakangaslaatu, jota ennen käytettiin
naisten juhlapukuihin, nyk. vähin
miesten helletakkeihin ja ,,overalleihin".

<b>Vihtrilli,</b> <sp>vitrioli,</sp> eräiden
sulfaattien nimitys. <sp>Sininen v.</sp> =
kuparisulfaatti, <sp>vihreä v.</sp> = ferrosulfaatti,
<sp>valkoinen v.</sp> = sinkkisulfaatti.

<b>Vihtrilliöljy,</b> rikkihappo.

<b>Vihurirokko,</b> punainen koira (ks. t.).

<b>Vihvilä</b> <i>(Juncus), Juncaceæ</i>-heimoon
kuuluvia yksisirkkaisia, heinämaisia kasveja,
joilla on liereät lehdet ja viuhkamaiset
kukinnot. Kosteilla kasvupaikoilla.

<b>Viiala,</b> rautatieasema Toijalan-Tampereen
rataosalla, Akaan kunnassa, 7 km Toijalasta.
Akaan höyrysaha, V:n lasitehdas, viilatehdas.

<b>Viik,</b> Wijk (ks. t.).

<b>Wiik,</b> <sp>Fredrik Johan</sp> (1839-1909),
suom. mineralogi ja geologi, prof. Helsingissä
1877-98; lukeutui A. G. Wernerin koulukuntaan. —
<b>Viik,</b> <sp>Karl Harald</sp> (s. 1883),
sos.-dem. sanomalehtimies, fil.maist. Suomen
Työväen Arkiston hoitaja v:sta 1910, sos.-dem.
puolueen sihteeri v:sta 1926. Us. Eduskunnassa. —
<b>Wiik,</b> <sp>Maria</sp> (1853-1928), suom.
taidemaalaajatar. Maalannut laatu- ja muotokuvia.

<b>Viikate,</b> heinän ja viljan
niittämisväline. V:ssa on kaareva terä, joka
on kiinnitetty joko lyhyeen varteen, n. s.
lyhyt-, väärä-, koukku- l. käyrävartinen
v., joka on kaksi- tai yksipolvinen
ja jolla lyödään vuoroon oikealle ja
vasemmalle, tai pitkään varteen, pitkävartinen
v., jolla lyödään oikealta vasemmalle.

<b>Wiikiitti,</b> pegmatiitin kivennäinen,
jota on Nuolaanniemellä Impilahdella.
W. on tantaalin-, niobiumin-, ceriumin-,
yttriumin-, skandiumin- ja uraaninpitoinen
titanosilikaatti; sisältää radiumia,
todennäköisesti siinä määrin, että sen
valmistaminen w:stä tulisi kannattavaksi.

<b>Viikingit</b> (ruots. <i>viking</i>), n. s.
viikinkiretkistään kuuluisat pohjoismaiset
kauppamiehet ja merirosvot. V:ksi on
Suomessa myös nimitetty ruotsinmielisiä.
vrt. <sp>Normannit.</sp>

<b>Viikin latokartano,</b> Helsingin
Vanhankaupunginlahden rannalla oleva
valtion omistama virkatalo, josta osa on
valtion ja Helsingin kaupungin välisessä
tilustenvaihdon järjestelyssä luovutettu
kaupungille.

<b>Viikinkiretket,</b> viikinkien etupäässä
n. 800-1060 („viikinkiaikana") tekemät
kauppa- ja sotaretket. Nopeakulkuisilla
laivoillaan viikingit lähtivät keväällä
merille muiden maiden rannikoilta
elatustansa hakemaan ja palasivat syksyn
tullen kotia saaliineen, jolleivät jääneet
matkalleen vuosikausiksi tai asettuneet
pysyväisesti niihin maihin, joita ryöstivät
tai pakkoverottivat. Ensimmäiset v.
tapahtuivat ainakin jo 500-luvulla, mutta
vasta v:sta 793 alkaen viikingit
rupeavat säännöllisesti ahdistamaan Euroopan
läntisiä maita. Retket itäänpäin
Itämerellä olivat yleisiä ainakin jo
700-luvun alussa. Nimi, jolla pohjoismaisia
viikinkejä Länsimaissa tavallisesti
mainittiin, oli <sp>normannit</sp> (ks. t.). Venäjällä
ja idässä he taas kulkivat <sp>varjagien</sp>
(ks. t.) nimellä. Tanskalaiset tekivät
retkiä pääasiassa Englantiin. Alankomaihin
ja Ranskaan, norjalaiset Skotlantiin ja
Irlantiin ja ruotsalaiset itäänpäin.
Retkien välityksellä Pohjoismaat tulivat
lähempään yhteyteen muun Euroopan
kanssa ja vastaanottivat tärkeitä
sivistysvaikutuksia, m. m. kristinuskon.

<b>Viikinsaari,</b> Pyhäjärven saari
Tampereen lähellä, kaupunkilaisten
huvittelupaikka.

<b>Viikkojuhla</b> (hepr. <i>hag hašabuoth</i>),
muinaisisraelilainen elonkorjuu juhla,
jota sanotaan myös leikkuujuhlaksi.

<b>Viiksinselkä,</b> n. 10 km pitkä järvi
Ilomantsin pitäjässä, Koitajoen vesistössä.

<b>Viikunapistiainen</b> ks. <sp>Viikunapuu.</sp>
</chapter>

<chapter name="Viikunapuu-Viini">
<img 1>
Viikunapuun oksa hedelmineen
<i>(a),</i> vas. halkaistu
hedelmä <i>(b).</i>
</img>
<b>Viikunapuu</b> <i>(Ficus carica),</i> 5-6 m
korkea, toisinaan isompikin, silkkiäispuiden
heimoon kuuluva, Välimerenmaista kotoisin
oleva puu, jolla on sormihalkoiset, kämmenen
kokoiset lehdet ja päärynämäinen, ontosta
kukkalapakosta muodostunut epähedelmä, viikuna.
Kahdenlaisia puita: emipuita, joiden emin
vartalo on pitkä, ja äkämäkukallisia
kaprifiikuspuita, joiden onton kukkalapakon
suulla on hedekukkia, syvemmällä
lyhytvartaloisia martoja emikukkia. Pölytyksen
toimittaa <sp>viikunapistiäinen,</sp> joka
munii äkämäkukkien sikiäimiin, mutta
käy matkoillaan myös. emipuiden
emikukissa. Monin paikoin ripustetaan
kaprifiikuspuiden oksia emipuihin pölytyksen
helpottamiseksi. Useat v.-lajit kasvattavat
hyviä viikunoita ilman pölytystäkin.
Viikunat lähetetään kauppaan tav.
kuivattuina. V:ita viljellään runsaasti
Vähässä-Aasiassa, Kreikassa, Italiassa ja
Kaliforniassa. Kuivatuissa viikunoissa on
50-70 % sokeria. Paahdettuina ne ovat
hyvää kahvinlisäkettä.

<b>Viila,</b> <sp>nirha,</sp> pitkähkö,
poikkileikkaukseltaan tav. litteä, nelikulmainen,
pyöreä, puolipyöreä tai kolmikulmainen
teräksinen työkalu. Viilojen raaka-aineena
on 0,1-1,5 % hiiltä sisältävä teräs, josta
viila-aines joko takomalla tai valssaamalla
valmistetaan ja sitten huolellisesti
myöstettynä tahkotaan sileäksi ja viilaamalla
vielä silitetään. V. teritetään l.
hakataan käsin tai konein, jonka jälkeen se
karkaistaan, jolloin hampaan teryksien
palamisen estämiseksi v. sivellään
suolaliuoksesta, ruisjauhoista ja sarvi- tai
kaviolastuista keitetyllä puurolla.
Karpalopunakuumat v:t karkaistaan tav.
suolaveteen, puhdistetaan harjaamalla,
hiekkapuhalletaan ja voidellaan öljyllä.

<b>Viilapenkki,</b> ruuvipenkki (ks. t.).

<b>Viilapihdit,</b> <sp>viilain, hyppysruuvi,</sp>
metallityössä käytettävä pieni kiinnipitoase,
jonka leuat puristetaan yhteen siipimutterilla,
<sp>Nasta- l. neula-v:n</sp> leuat puristetaan
kartiopäisellä varrella.

<img 1>
Viilapihdit.
</img>

<b>Viilokki,</b> <sp>frikassee,</sp> pieniksi
paloiksi leikatusta vasikan-, lampaan- y. m.
lihasta valmistettu, kastikkeilla muhennettu
ruokalaji.

<b>Viimeinen mohikaani,</b> Cooperin (ks. t.)
romaani.

<b>Viimeinen tahto,</b> testamentti (ks. t.).

<b>Viimeinen tuomio,</b> kristillisen
käsityksen mukaan aikain lopussa tapahtuva
yleinen tuomio, jolloin Kristus on
tuomitseva kaikki ihmiset heidän töittensä
mukaan. Toiset saavat silloin osakseen
iankaikkisen autuuden, toiset
kadotuksen. Koska us. jumaluusoppineiden
mielestä ikuisen kadotuksen ajatus on
ristiriidassa Jumalan rakkauden kanssa,
opettavat he sen sijaan kaikkien ihmisten
lopullista autuutta (vrt. <sp>Apokatastasis</sp>).
V. t. on maalaustaiteessa paljon
käytetty aihe (esim. Michelangelo).

<b>Viimeinen voitelu,</b> room.-kat.
kuolinsakramentti. Täydelliseen voiteluun, joka
on suoritettava puhtaalla oliiviöljyllä,
kuuluu silmien, korvien, nenän, suun,
käsien, lanteiden ja jalkojen voiteleminen.
Kaksi viimeksimainittua kohtaa jätetään
naisilta voitelematta.

<b>Viina,</b> tislattu, vahvasti alkoholinpitoinen
juoma, yl. = paloviina (ks. t.). vrt. <sp>Väkiviina.</sp>

<b>Viinanmyyntijärjestelmät</b> ks. <sp>Gööteporin
järjestelmä</sp> ja <sp>Tukholman järjestelmä.</sp>

<b>Viini,</b> käynyt viinirypälemehu.
Puserrettujen rypäleiden käymisen aiheuttaa
näiden kypsymisen aikana niiden
pinnalle asettunut hiivasieni (viinihiiva),
jota on myös ilmassa viljalti, harvoin
jalostettu hiivalaji, muodostamallaan
entsyymillä. Käymisen aikana muodostuvat
myös ne aineet, jotka antavat v:lle
sen tuoksun. Puna-v. saa käydä
rypäleenkuorineen, valko-v. suodatetaan ennen
käymistä. Pääkäyminen kestää 3-21 vrk.,
jälkikäyminen 1 v:n. V:n ,,kypsyminen"
kestää vielä sen jälkeen pitkän aikaa.
Täten valmistettujen luonnonviinien
alkoholinpitoisuus on 7-15 %. Useihin
v.-lajeihin lisätään alkoholia aina 24 %:iin
saakka. Muutenkin v:jä parannellaan,
lisäämällä sokeria tai kalkkia (liian
happamuuden poistamiseksi) ennen
käymistä, väriä valmiiseen v:iin y. m.
Euroopan tunnetuimpia viininviljelysalueita
ovat Ranska, Italia, Espanja,
Reinin seudut Saksassa, Unkari. —
Muiden hedelmien käynyttä mehua
sanotaan <sp>hedelmä-v:ksi, omena-v:ksi,
marja-v:ksi.</sp> Näiden valmistuksessa
hiiva keinollisesti sekoitetaan
käymävalmiiseen mehuun, tai saadaan hiiva
sekaan pannuista v.-rypäleistä.
</chapter>

<chapter name="Viinietikka-Viinimarjapensas">
<b>Viinietikka,</b> viiniä hapattamalla saatu
etikka.

<b>Viinihappo,</b> <sp>dioksymeripihkahappo,</sp>
(CHOH)<sub>2</sub> . (COOH)<sub>2</sub>, orgaaninen
happo, jota on monissa kasveissa; sitä on
neljä optillisesti isomeeristä lajia.
Kiteinen, veteen helposti liukeneva,
happamenmakuinen aine. Sen suoloista,
tartraateista, tärkeimmät ovat hapan
kaliumsuola l. viinikivi, seignettisuola,
oksennusviinikivi (ks. n.) ja booraksiviinikivi.

<b>Viinihiiva</b> ks. <sp>Hiivasienet.</sp>

<b>Viinijärvi.</b> 1. N. 20 km pitkä saarekas
järvi Höytiäisen lounaispuolella
Polvijärven ja Liperin pitäjissä; laskee
Oriveteen. Ennen Höytiäinen laski
Viinijokea myöten V:een. — 2. Rautatieasema
Joensuun-Outokummun radalla, Liperin
kunnassa, 33 km Joensuusta.

<b>Viinikirva</b> <i>(Phylloxera vastatrix),</i>
Pohjois-Amerikan itäosista kotoisin oleva,

<img 1>
Viinikirva. Yllä äkämäinen juuri, alla
siivetön naaras.
</img>
viiniköynnöksellä elävä lehtikirva (ks. t.),
jonka kehityksessä sukupolvenvuorottelu:
keväällä pienet siivettömät viiniköynnöksen
juuriin imeytyneet naaraat munivat
hedelmöittämättömiä munia, ja näistä
kehittyy yksinomaan naaraita, jotka
yhä lisääntyvät ilman hedelmöittymistä
(partenogeneettisesti) useita sukupolvia
peräkkäin; syyspuolella syntyy myös
siivekkäitä naaraita, jotka tulevat
kasvin maanpäällisiin osiin ja leviävät
viinitarhasta toiseen. Ne laskevat
kahdenlaisia munia, isoja, joista kehittyy
naaraita, ja pieniä, joista kehittyy koiraita.
Hedelmöitetyt naaraat munivat kukin
vain yhden talvimunan, josta keväällä
taas kuoriutuu siivetön naaras. — V:t
synnyttävät viiniköynnöksen juuriin ja
lehtiin äkämiä; juurissa olevat äkämät
aiheuttavat kasvien kuolemisen.
1800-luvun loppupuoliskolla v:t uhkasivat
koko Euroopan viinitarhoja (erikoisesti
Etelä-Ranskan). Tuho saatiin kumminkin
torjutuksi tuomalla maahan sellaisia
amer. lajeja, jotka kestävät kirvojen
hyökkäyksiä, ja oksastamalla niihin
euroopp. lajeja.

<b>Viinikivi</b> (lat. <i>tartarus</i> l. <i>cremor
tartari</i>), hapan kaliumtartraatti, KOOC.
(CHOH)<sub>2</sub> . COOH; kiteytyy
rypälenesteestä suurin määrin viinin käydessä.
Käytetään viinihapon valmistukseen, värjäyksessä
ja hopeoimisessa, leivinjauheena, lääkkeenä y. m.

<b>Viiniköynnös</b> <i>(Vitis vinifera),
Ampelidaceæ</i>-heimoon kuuluva viljelyskasvi.
Lehdet kämmenen kokoiset, sormijakoiset, kukat
kellanvihreät, varsi hoikka, kiipeilevä,
kiipeämiseliminä lehtiä vastapäätä olevat
karhet; marjat (rypäleet) mehevät, eriväriset
Kotimaita Välimerenmaat, Kaakkois-Eurooppa,
Etu-Aasia. Viljely ikivanha; satoja eri laatuja.
Marjoista puserretaan mehua, joka käy viiniksi,
tai kuivataan ne rusinoiksi. V., joka vaatii
aurinkoista suojattua kasvupaikkaa,
viihtyy parhaiten mäkien etelärinteillä ja
rakennusten seinustoilla. Kasvit tuetaan
viljelyksissä seipäillä ja pidetään
leikkaamalla mataloina. Hoito on isotöistä;
20-30-vuotiset pensaat on korvattava uusilla.
vrt. <sp>Viini</sp> ja kuvaliitettä <sp>Ranska.</sp>

<img 1>
Viiniköynnöksen oksa.
Vas. rypäleterttu.
</img>

<b>Viinimarjakoi</b> <i>(Incurvaria capitella),</i>
n. 7 mm pitkä pikkuperhonen; etusiivet
ruskeat, tyvessä vaaleankeltainen
poikkijuova, kärkipuolessa 2 samanväristä
täplää. Toukka aluksi punainen, sitten
kellertävä, lopuksi vihreä, 8-10 mm
pitkä. Syö viinimarjapensaiden silmuja
ja raakilojen siemeniä. Yleinen Suomessakin.

<b>Viinimarjapensas,</b> kaksi <i>Ribes</i>-sukuun
kuuluvaa pensaslajia, joita viljellään
yleisesti marjojensa vuoksi. Lehdet
sormihalkoisia, kukat vihertäviä,
runsaskukkaisissa tertuissa. <sp>Punaisella
v:lla l. punaherukalla</sp> <i>(R. rubrum)</i> ovat
lehdet vailla hartsipisteitä ja marjat
punaisia (eräillä laaduilla vaalean kellerviä).
<sp>Mustalla v:lla l. mustaherukalla</sp>
<i>(R. nigrum)</i> on lehtien
</chapter>

<chapter name="Viinimarjapunkki-Viipurin esikaupunkikysymys">
alapinnassa ruskeahkoja väkevätuoksuisia
hartsipisteitä ja marjat mustia. Molemmat
lajit meillä myös luonnonvaraisina. Marjoista,
jotka sisältävät sitruunahappoa ja omenahappoa,
valmistetaan hilloja, mehuja, viinejä; mustan
v:n lehtiä käytetään kurkkujen säilöönpanossa.
Lisätään taivukkaista tai pistokkaista.

<img 1>
Punaherukka.
</img>

<b>Viinimarjapunkki</b> <i>(Eriophyes ribis),</i>
0,1-0,2 mm pitkä äkämäpunkki, joka elää
viinimarjapensaiden, vars. mustien,
lehtisilmuissa aiheuttaen näiden epämuodostumisen
siten, että ne paisuvat melkein palleroisiksi,
lehdenaiheet surkastuvat, ja verso jää kehittymättä.

<b>Viipsinpuu,</b> <sp>vyyhdinpuu, vyyhdin,
vyyhtimet,</sp> väline, jolla lanka vyyhditään.

<b>Viipuri,</b> Viipurin läänin pääkaup.,
Etelä-Karjalassa, Viipurinlahden perukassa.

<img 1>
<i>I</i> Huusniemi, <i>II</i> Papula, <i>III</i> Karjalan kaup. osa,
<i>IV</i> Ristimäki, <i>V</i> Ruukinalussuo, <i>VI</i> Kelkkala, <i>VII</i>
Tiiliruukki, <i>VIII</i> Kolikkoinmäki, <i>IX</i> Kangasranta,
<i>X</i> Havi, <i>XI</i> Monrepos, <i>XII</i> Saunalahti,
<i>XIII</i> Likolampi, <i>XIV</i> Sorvali, <i>XV</i> Viipurin esik.
( = Neitsytniemi), <i>XVI</i> ja <i>XVII</i> Hiekka, <i>XVIII</i>
Pikiruukki, <i>1</i> Viipurin linna, <i>2</i> Pyöreä torni,
<i>3</i> Tuomiokirkko, <i>4</i> Maaseurakunnan kirkko,
<i>5</i> Museo, <i>6</i> Hovioikeus, <i>7</i> Rautatieasema.
</img>
V:ssa on vanhoja rakennuksia runsaammin kuin
missään muussa Suomen kaupungissa, kuten
Viipurin linna, Pyöreä torni (ks. n.), ent.
tuomiokirkko (vihitty 1494), maaseurakunnan
kirkko (alk. mustainveljesten luostarikirkko,
alettu rakentaa 1481), ruots. ja saks.
seurakuntien kirkko (rak. kivestä
1793-99), 2 kreik.-kat. kirkkoa (rak. kivestä
1787-97), room.-kat. kirkko (kirkkona
v:sta 1793), hovioikeudentalo (rak.
kivestä 1779-84), kaupungintalo (rak.
kivestä 1795-97), museo (rak. 1641-80)
sekä yksityistaloja, osittain keskiajalta.
Uudempia esim. tuomiokirkko (rak.
1892-93), rautatieasema (Gesellius-Saarisen,
valm. 1915) ja liiketaloja. — V:ssa on
kauppa huomattavampi kuin teollisuus
(toinen vientikaup., 850 milj. mk., miltei
yksinomaan puu- ja paperituotteita,
kolmas tuontikaup.). Uuraan ulkosatama.
Vekrotniemen ja Sorvalin sahat, Havin
saippuatehdas, tupakka-, kutoma- ja
makeisteoll. Kauppakamari. Sähköraitiotie.
— Oppi- ja sivistyslaitoksia: suom. ja
ruots. lyseo, klassillinen lyseo,
tyttölyseo, suom. ja ruots. tyttökoulu,
viimeksimainitussa jatkoluokat, yksityinen
reaalikoulu, maanviljelys- ja kauppalyseo, 3 suom.
yhteiskoulua (yksi Talikkalassa),
kauppaoppilaitos, merikoulu, sahateollisuuskoulu,
teollisuuskoulu, kirkkomusiikkiopisto,
musiikkiopisto. Viipurin Museo. Viipurin
Näyttämö y. m. teattereja, Tyrgils
Knuutinpojan ja Mikael Agricolan patsaat.
Piispanistuin. Hovioikeus, 48,988 as.
(1927), joista ruotsink. n. 3,500. —
Suomenvedenpohjassa oli kauppapaikka
jo ennen Tyrgils Knuutinpojan
ristiretkeä (1293). Hänen perustamansa linnan
turviin syntyi kaupunki, joka kävi
hansakauppiaiden välityksellä vilkasta
ulkomaankauppaa. V. sai kaupunginoikeudet
1403. 1640-luvulla V. oli maan
huomattavin kauppakaupunki. V. on usein ollut
sodan jaloissa, esim. 1495 („Viipurin
pamaus"), 1710, jolloin se v:een 1812
joutui venäläisten valtaan, ja 1918, jolloin
sen valloittaminen oli vapaussodan
viimeinen suurtaistelu. V. on ollut sekä
meren- että maanpuolelta linnoitettu
kaupunki ja on sitä osittain vieläkin.
[Ruuth (1904-08).] ks. <sp>kuvaliitettä,</sp>
p. 1280.

<b>Viipurin esikaupunkikysymys.</b> Sen
Valtioneuvosto ratkaisi 1922 siten, että
esikaupungit liitetään 3 erässä Viipurin
kaupunkiin. V. 1924 liitettiin Papula,
Huusniemi, Karjalan esikaupunki,
Tiiliruukki, Kangasranta, Kolikkoinmäki ja
Talikkala; 1928 liitettiin Kelkkala,
Liimatta ja Maaskola; 1933 liitetään
jäljelläolevat esikaupungit ja Monrepos'n tila.
Esikaupunkien liittämisen jälkeen Viipuri tulee
olemaan asukasluvultaan Suomen toinen kaupunki.
</chapter>


<chapter name="Viipurin hiippakunta-Viipurin maalaiskunta">
<b>Viipurin hiippakunta.</b> Siilien
kuuluvat tuomiorovastikunta, Haminan,
Lappeenrannan, Mikkelin, Juvan,
Savonlinnan, Jääsken, Äyräpään, Käkisalmen,
Kurkijoen, Sortavalan, Kiteen, Joensuun
ja Nurmeksen rovastikunnat. — Vv.
1554-1721 Viipuri oli Suomen toisen
piispanistuimen paikkana. V. 1925 piispanistuin
muutettiin Savonlinnasta Viipuriin.

<b>Viipurin hovioikeus,</b> per. 1839. Sen
alueeseen kuuluvat Viipurin ja Mikkelin
läänit sekä Kuopion läänistä Pielisjärven,
Ilomantsin, Kiteen, Liperin, Kuopion ja
Leppävirran tuomiokunnat.

<b>Viipurin-Koiviston-Terijoen rata</b> ks.
<sp>Koivisto.</sp>

<b>Viipurin kujanjuoksu</b> ks. <sp>Suomi,</sp> p. 490.

<b>Viipurinlahti,</b> Suomenlahden itäosasta
koilliseen pistävä 25 km pitkä lahti,
jonka pohjoisimpaan perukkaan,
Suomenvedenpohjaan, Saimaan kanava päättyy.
V:n itärannalla on Viipurin kaup. ja
suupuolessa Uuraan ulkosatama.

<b>Viipurin Lauluveikot,</b> vanhin
Suomen maaseutukaupunkien mieskuoroista,
per. 1897 nimellä Viborgs Sångar-bröder,
nyk. nimi v:sta 1919. Johtaja v:een 1922
arkkitehti Allan Schulman sekä v:een 1927
kapellimestari Lauri Näre. Esiintynyt
myös ulkomailla.

<b>Viipurin linna,</b> alk. Tyrgils
Knuutin-pojan 1293 perustama, sijaitsee pienellä
kalliosaarella ahtaassa salmessa, joka
yhdistää Suomenvedenpohjan Viipurin-lahteen. —
Linnassa erotamme päälinnan, s. o. nelikulmaisen
yhtenäisen rakennusryhmän saaren itäosassa, sen
korkeimmalla kalliolla, sekä esilinnan, jonka
muodostavat rantoja seuraavat ja
päälinnaa ympäröivät varustukset ja
rakennukset. Päälinnan sydämenä on vankka,
alaosaltaan nelikulmainen, yläosaltaan
kahdeksankulmainen torni, johon
itäpuolelta muut rakennukset pitkulaista
nelikulmaista sisäpihaa ympäröiden yhtyvät.
Tornista on ainoastaan sen harmaakivinen
alaosa linnan alkuajoilta. Vv. 1561-64
purettiin näet tornin yläosa toisen
kerroksen tasalle ja. rakennettiin uudestaan
pääasiassa tiilestä kahdeksansivuiseksi.
Sisäpihaa ympäröi aluksi vain
yksinkertainen vankka kehämuuri, jonka
suojaan nykyiset siipirakennukset aikojen
kuluessa on rakennettu. Myöskin
linnasaaren ympärille oli alusta pitäen
rakennettu suojavalli tai muuri, jonka turviin
kaupunki muodostui, kunnes sen
tilanahtauden vuoksi oli siirryttävä nyk.
paikallensa. Linnan myöhempiä
rakennusaikoja keskiajalla olivat varsinkin
1440-luku, jolloin Kaarle Knuutinpoika siinä
asui, ja 1400-luvun loppupuoli, jolloin m. m.
Eerik Akselinpoika Tott sitä varusteli.
1500-luvulla oli linna perinpohjaisten
uudistusten alaisena. Päälinnan tornia
ja luultavasti myös siipirakennuksia
korotettiin ja uusia lisärakennuksia tehtiin
ainakin eteläisen siipirakennuksen
ulkolaitaan. Kaupungin puolella saarta oli
tämän varustuksen jatkona 6 1/2 m:n
korkuinen harmaakivimuuri. Manttelin
ulkopuolelle rakennettiin ulkovarustuksia,
m. m. rantaulkonemalle pohjoispuolella
kahdeksantahkoinen linnake (1561).
1560-luvulla rakennettiin holvattu
tunnelikäytävä, joka vei virran alitse linnasta
kaupunkiin. Päälinnan huoneita uusittiin, ja
esilinnassa korvattiin puurakennukset
kivestä tehdyillä, jotka luultavasti
silloin tulivat muodostamaan sen
yhtenäisen, linnan ulkomantteliin liittyvän
rakennussarjan, jonka vieläkin näemme
linnan länsiosassa. Vv. 1606-08
rakennettiin vieläkin jäljellä oleva
porttirakennus päällikön asunnoksi. Sataluvun
lopulla rakennettiin ulkovallien kulmiin
bastionit. — V. 1710 linna joutui
venäläisten valtaan. Esilinnan rakennusten
julkisivut ja sisustus lienevät pääasiassa
heidän työtään, ja päälinnassa uusittiin
ainakin pohjoinen siipirakennus. Linna
vähitellen rappeutui, mutta uusittiin nyk.
muotoonsa 1891-94. Nykyisin se on
puolustuslaitoksen hallussa. ks. kuvaliitettä
<sp>Viipuri.</sp>

<b>Viipurin linnalääni</b> muodostui
Tyrgils Knuutinpojan perustettua Viipurin
linnan, ja käsitti se koko Ruotsin
Itä-Suomen. Karjalan lisäksi siihen kuului
Savo v:een 1534 ja Itä-Uusimaa eli
n. s. Porvoon lääni vielä uudenajian
alussa. V. l. oli olemassa Kustaa II
Aadolfin toimeenpanemaan lääninhallinnon
uudistukseen saakka.

<b>Viipurin lääni</b> käsittää Karjalan
kannaksen, Raja- ja Etelä-Karjalan, osia
Savosta ja pienen osan Hämettä (Valkeala),
Uudenmaan itäosan sekä Suomenlahden itäosan
ulkosaaret. Pääkaup. <sp>Viipuri.</sp> Lääni
jakautuu Rannan, Kymin, Lappeen, Jääsken,
Äyräpään, Käkisalmen, Kurkijoen, Sortavalan
ja Salmin kihlakuntiin; 31,265 km<sup>2</sup>
(ilman vesiä), 598,536 as. (1927).

<b>Viipurin Läänin Maanviljelysseura,</b> per. 1847.

<b>Viipurin maalaiskunta,</b> kunta
Viipurin läänissä, Etelä-Karjalassa,
Viipurin ympärillä; 637,7 km<sup>2</sup>, 31,292 as.
(1927). Lukuisia teollisuuslaitoksia m. m.
Tammisuolla, Tienhaarassa ja Säiniöllä,
</chapter>

<chapter name="Viipurin Musiikkiopisto-Viitasaaren reitti">
Kylliälän kasvatuslaitos. Herttualan,
Kiiskilän, Liimatan, Monrepos'n,
Saarelan, Suur-Merijoen y. m. kartanot.
Kirkko Viipurissa (ks. t.).

<b>Viipurin Musiikkiopisto,</b> per. 1918,
toteuttaa täydellistä konservatorio-ohjelmaa;
perustaja ja johtaja Boris Sirob.

<b>Viipurin Näyttämö,</b> Maaseututeatterin
(ks. t.) nyk. nimi.

<b>Viipurin pamaus.</b> Syysk. 1495
saapui Viipuria piirittämään ven. armeija.
Marrask. 30 p:nä, P. Andreaksen
päivänä, se oli jo muureilta
rynnäkkötikapuita myöten tunkeutumassa
kaupunkiin. Silloin riimikronikan kertomuksen
mukaan puolustajat tempasivat alas
tikapuut ja sytyttivät muurin sisäpuolelle
asetetut terva- ja pikitynnyrit. Tuli ja
savu pakottivat venäläiset peräytymään.
Myöhemmin syntyneen tarinan mukaan
linnanpäällikkö Knut Possen valmistama
ihmeellinen seos oli sytytettäessä pamahtanut
niin kovasti, että venäläiset olivat
menettäneet tajunsa.

<b>Viipurin Saha o.-y.,</b> puutavaraliike,
per. 1918, pääkonttori Helsingissä,
osakepääoma 5 milj. mk. Omistaa
Vekrotniemen höyrysahan Viipurissa ja
Lappeenrannan sahan.

<b>Viipurin Suomalainen Kirjallisuusseura,</b>
per. 1845. Kustantanut suomenk.
kirjallisuutta 1890-luvulle, ylläpitänyt
1860-92 perustajansa konttoristi Adam
Wilkkeen (k. 1847) lahjoittamilla
varoilla ,,Wilkkeen koulua" (vastasi
ylempää kansakoulua). Koulun lopetettua
toimintansa aiotaan lahjoituksella, joka
31/12 1927 oli n. 1,100,000 mk. (siihen
luettuina toisaalta kerätyt 260,000 mk.),
perustaa kansanopisto. Seuran keskuudesta
ovat lähteneet m. m. aloitteet Viipurin
Museon perustamiseen ja Mikael Agricolan
muistopatsaan pystyttämiseen.

<b>Viipurin-Valkjärven rata,</b> 74 km,
valmistunee Äyräpäähän 1928.

<b>Viiriäinen</b> <i>(Ortygion coturnix),</i>
peltopyylle lähisukuinen kanalintu.
Mustan- ja ruskeankirjavassa selässä ja
kyljillä vaaleita pitkittäis juovia,
vatsapuoli kellanharmaa; 17-18 cm pitkä.
Asustaa peltomailla. Suomessa harvinainen,
Keski-Euroopassa yleisempi. Italiassa v:iä
pyydystetään verkoilla maukkaan lihansa vuoksi.

<img 1>
Viiriäinen.
</img>

<b>Viirret,</b> <sp>Viirre,</sp> vv:n 1808-09
taistelupaikka Pyhäjoella.

<b>Viirukaskas</b> <i>(Deltocephalus striatus),</i>
n. 3 mm pitkä tummaviiruinen kaskas; meillä
yleinen niittyjen ja oraspeltojen tuholainen.

<b>Viirupöllö</b> <i>(Syrnium uralense),</i>
56-59 cm pitkä petolintu; höyhenys vaalean
ruskeanharmaa, ruskeita pitkittäistäpliä.
Pohjois- ja Itä-Euroopassa sekä Siperiassa,
Suomessa joks. harvinainen. Asuu synkissä
metsissä. Syö jyrsijöitä ja isoja lintuja.
Pesä ontossa puussa tai kannossa, munia 2-4.

<img 1>
Viirupöllö.
</img>

<b>Viirutin,</b> suuntapiirrin (ks. t.).

<b>Viisasten kivi</b> ks. <sp>Alkemia.</sp>

<b>Viisauden kirja,</b> <sp>Salomon viisaus,</sp>
V:n T:n kreikank. apokryfikirja, kirjoitettu
1:sellä vuosisadalla e. Kr. Aleksandriassa.

<b>Viisaustiede,</b> filosofia (ks. t.).

<b>Viisijoki,</b> joki Karjalan kannaksella,
alkaa Venäjän puolella olevasta
Lempaalanjärvestä, juoksee vähän matkaa
Suomen ja Venäjän välisenä rajana, laskee
Suvannon laskujokeen.

<b>Viisikanta</b> l. <sp>pentagramma,</sp>
viisisivuinen tähtimonikulmio, ikivanha
taikamerkki.

<img 1>
Viisikanta.
</img>

<b>Viisiottelu</b> (kreik. <i>pentatlon</i>),
muinaiskreikkalaisten kilpailussa käyttämä
urheilulajiyhdistelmä, johon kuului pituushyppy,
pikajuoksu, kiekon- ja keihäänheitto sekä
paini. Nyk. v:uun kuuluvat pituushyppy,
keihään- ja kiekonheitto sekä 200 m:n ja
1,500 m:n juoksut. N. s. nykyaikainen v.,
joka on olympialaisten kilpailujen
sotilasurheilulajina, käsittää ampumisen
pistolilla, 300 m:n uinnin, miekkailun, 5 km:n
nopeusesteratsastuksen ja 4 km:n murtomaajuoksun.

<b>Viistopurje,</b> taaki-, kahveli-,
huippu- y. m. kolmion ja epäkkään muotoisten
purjeiden yhteisnimi, erotukseksi
raakapurjeista, jotka ovat suunnikkaan tai
tasaepäkkään muotoisia.

<b>Viisumi</b> (lat.) ks. <sp>Viseeraus.</sp>

<b>Viitasaaren reitti,</b> keskimmäinen
Kymijoen kolmesta suuresta latvareitistä.
Tärkeimmät järvet: Alvajärvi, Kolimajärvi,
Keitele ja siihen laskeva Kivijärvi sekä
Kuhnamo, jossa V. r. yhtyy Saarijärven
reitin vesiin.
</chapter>

<chapter name="Viitasaari-Wikström">
<b>Viitasaari,</b> kunta Vaasan läänissä,
Hämeen pohjoisosassa, Keiteleen kummallakin
puolella; 1,299,4 km<sup>2</sup>, 11,636 as.
(1927). 8-luokk. yhteiskoulu. Huopanan
y. m. lohikosket.

<b>Viittatie.</b> Yleinen talvitie on tarpeen
mukaan viitoitettava ja missä tie menee
jään yli, on ne paikat merkittävä, joissa
on avantoja tai railoja. Joka tekee avannon
sellaisen tien varrelle on velvollinen sen
sopivalla tavalla merkitsemään (Tielaki 3/5 1925).

<b>Viiva,</b> avaruudessa liikkuvan pisteen
ura; kahden toisiaan leikkaavan pinnan
leikkauskuvio. V. on joko suora tai käyrä.
V:lla on yksi ulottuvaisuus, pituus.

<b>Viivasto,</b> <i>mus.,</i> ks. <sp>Nuottiviivasto.</sp>

<b>Viivoitinpinta,</b> <i>geom.,</i> pinta jonka voi
ajatella syntyneen siten, että suora viiva
jatkuvasti siirtyy asemasta toiseen. Jos
suora kussakin asemassaan leikkaa
edellisen asemansa, niin v. on tasottuva
(vrt. <sp>Tasottuva pinta</sp>). V:ja ovat
esim. kartio (tasottuva), ruuvipinta,
yksivaippalnen hyperboloidi, hyperbolinen
paraboloidi (ks. t., kuva).

<b>Viivästys,</b> mora (ks. t.).

<b>Wijk</b> <i>[vīk],</i> maatila Kemiössä,
kuulunut Horneille.

<b>Wijkman</b> <i>[vīk-],</i> <sp>Johan Henrik</sp>
(n. 1698-1751), valtiollinen seikkailija.
Toimi Suomessa venäläisten hyväksi ja
mestattiin. [Suolahti, „Elämää Suomessa
1700-luvulla" (1925).]

<b>Vik</b> <i>[vīk],</i> vapaaherrakunta Siuntiossa
1569-97, Klaus Flemingillä.

<b>Vikaari</b> (lat.), viransijainen, vars.
papillinen. <sp>Apostolinen</sp> v. toimii
paavin sijaisena lähetysalueella.
Anglikaanisessa kirkossa v. on pappi, joka
nauttii tuloinaan n. s. pieniä kymmenyksiä.

<b>Vikár</b> <i>[-ār],</i> <sp>Béla</sp> (s, 1859), unk.
kirjailija ja kansanrunoudentutkija,
Unkarin parlamentin pikakirjoituskanslian
ent. päällikkö. Koonnut fonografilla
unk. kansanlauluja ja -sävelmiä suuren
kokoelman. Julk. tutkielmia kansanrunoustieteen
alalta sekä etevän Kalevalan unkarinnoksen (1909).

<b>Vikkeri,</b> virna (ks. t.).

<b>Viklat</b> <i>(Totanus),</i> kahlaajasuku, johon
kuuluu solakoita, pitkäjalkaisia ja
-kaulaisia, keskikokoisia lajeja. Asuvat soilla
ja vesien rannoilla. <sp>Punajalkavikla</sp>
<i>(T. calidris)</i> on merenrannikkojen asu
kas; koivet punaiset, nokka punainen
mustakärkinen. Harmaakoipinen <sp>metsävikla l.
harmaajalkavikla</sp> <i>(T. ochropus)</i> on
verraten harvinainen, pesivänä löydetty meillä
etupäässä vain maamme eteläosissa. <sp>Valkoviklalla</sp>
<i>(T. glottis),</i> joka pesii Suomen pohjois-
ja koillisosissa, on nokka ylöspäin käyristyvä,
takaselkä valkoinen. Mustanharmaa <sp>mustavikla</sp>
<i>(T. fuseus)</i> pesii Lapissa. Pienin v:sta
on <sp>liro</sp> (ks. t.).

<img 1>
Vikloja. Alinna metsävikla,
keskellä liro, ylinnä rantasipi.
</img>

<b>Wiklund</b> <i>[-ī-],</i> <sp>Adolf</sp> (s. 1879),
ruots. säveltäjä, toimi Tukholman Kunink.
teatterissa toisena kapellimestarina
1911-24, Tukholman Konserttiyhdistyksen
toinen johtaja v:sta 1925. Säveltänyt
pianokonserton, kamarimusiikkia y. m. —
<b>Wiklund,</b> <sp>Karl Bernhard</sp> (s. 1868),
ruots. kielen- ja kansatieteentutkija,
suom.-ugr. kielitieteen prof. Upsalassa v:sta
1909 (ylim. v:sta 1906). Julk. suuren
joukon tutkimuksia, vars. lapin kielen
ja kansatieteen alalta. [Virittäjä 1928.]

<b>Wikner</b> <i>[-ī-],</i> <sp>Pontus</sp> (1837-88),
ruots. filosofi ja uskonnollinen kirjailija,
prof. Kristiaaniassa 1884-88. Teoksia
suomen.: „Ajatuksia ja kysymyksiä ihmisen
pojan edessä", „Kertomuksia" (jossa elämäkerta).

<b>Vikomtti,</b> vicomte (ks. t.).

<b>Viksari,</b> <sp>piru pullossa,</sp>
Kartesiuksen sukeltaja (ks. t.).

<b>Viksberg</b> <i>[vīksbärj],</i> kartanoita
Forssassa ja Paimiossa (= Hevonpää).

<b>Vikstedt</b> <i>[vīkstet],</i> <sp>Toivo</sp> (s. 1891),
suom, taiteilija; kuvittaja, kirjansiteiden,
kansilehtien ja reklaamiplakaattien sommittelija,
pilapiirtäjä.

<b>Wikström</b> <i>[vīk-],</i> <sp>Emil</sp> (s. 1864),
kuvanveistäjä. Päätyöt Lönnrotin ja Snellmanin
(ks. n., kuvia) patsaat, Paciuksen rintakuva ja
Säätytalon otsikkokuva Helsingissä, Mikael
Agricolan (ks. t., kuva)

<img 1>
Emil Wikström.
</img>
</chapter>

<chapter name="Viipuri">
<b>VIIPURI</b>

<img 1>
1. Linna ja Turun silta.
</img>

<img 1>
2. Pyöreä torni ja Kauppatori.
</img>

<img 1>
3. Torkkelinkatu.
</img>

<b>VIIPURI</b>

<img 1>
4. Näköala linnantornista etelään. Etualalla keskellä museo.
</img>

<img 1>
5. Näköala linnantornista, taustassa Papula.
</img>
</chapter>
<chapter name="Viktor Amadeus II-Vikunja">
<img 1>
Wikström: Säätytalon otsikko.
</img>
muistopatsas Viipurissa, suihkukaivo
Tampereella, Topeliuksen muistopatsas
Vaasassa sekä „Tukinuittaja", „Rukous",
,,Äiti ja lapsi", mitaleja y. m.

<b>Viktor Amadeus II</b> (it. <sp>Vittorio
Amadeo</sp>) (1666-1732), Sardinian
kuningas. Tuli Savoiji'n herttuaksi 1675;
liittyi Espanjan perintösodassa Ranskan
vihollisiin 1703 ja sai Utrechtin rauhassa
1713 kuninkaanarvon ja Sisilian, joka
hänen oli pakko vaihtaa Sardiniaan 1720.
Luopui kruunusta 1730.

<b>Viktor Emanuel</b> (it. <sp>Vittorio
Emanuele</sp>), Italian kuninkaita. — 1. V. E. II
(1820-78), Sardinian kuningas 1849-61 ja
sen jälkeen Italian ensim. kuningas.
Italian yhdistyminen oli etupäässä V. E:n ja
hänen ministerinsä Cavourin ansiota.
Hänen kunniakseen on Roomaan pystytetty
suurenmoinen muistomerkki (ks. kuvaliitettä
<sp>Rooma</sp>). — 2. V. E. III (s. 1869),
Italian kuningas v:sta 1900, Umberto I:n
poika. Puoliso: Montenegron prinsessa
<sp>Elena</sp> (s. 1873); kruununprinssi on
<sp>Umberto</sp> (s. 1904).

<img 1>
Viktor Emanuel III.
</img>

<b>Viktoria</b> (1819-1901), Englannin
hallitseva kuningatar 1837-1901, Yrjö III:n
pojan tytär. Puoliso 1840-61 Sachsen-Koburgin
prinssi <sp>Albert.</sp> Otti 1876 Intian
keisarinnan arvonimen. [Strachey (1927).]

<img 1>
Viktoria.
</img>

<b>Viktoria</b> ks. myös <sp>Victoria.</sp>

<b>Viktoriakelta,</b> viktoriasinen (ks. t.)
kaltainen tervaväriaine.

<b>Viktorian järvi,</b> <sp>Victoria Njansa,
Ukereve,</sp> Afrikan suurin järvi,
mantereen itäosassa, päiväntasaajan
kohdalla; n. 68,500 km<sup>2</sup>, 1,180 m yli merenp.
Järveen laskevista joista suurin on
Kagera. Lasku joki on Niili, jonka
alkujuoksua sanotaan Kiviraksi. — V. j:n
löysi 1858 Speke, joka Grantin kanssa
1861-62 tutki sitä tarkemmin. Myöhempiä
tutkijoita Stanley 1875, Stuhlmann
1890-91, Baumann 1892, Kollmann 1898,
Whitehouse 1900-07.

<b>Viktorian maa.</b> 1. Pohjois-Amerikan
arktiseen saaristoon kuuluvan <sp>Simpsonin
maan</sp> eteläosa (pohjoisosan nimi:
<sp>Prinssi Albertin maa</sp>). —
2. V. m. l. <sp>Etelä-Viktoria,</sp>
Etelämantereen (ks. t. ja karttaa) osa.
Edustalla olevalla Erebus-saarella tulivuoret
Erebus ja Terror. Sisäosassa magneettinen
etelänapa. V. 1841 sen löysi Ross.

<b>Viktorian putoukset.</b> 1. Maapallon
suurimpia vesiputouksia Sambesi-joen
eteläisessä mutkassa, Etelä-Afrikassa.
Putouksen yläpuolelta 1,700 m leveä virta
syöksyy 112 m korkeata pystysuoraa
basalttiseinämää pitkin n. 50 m:n
levyiseen poikittaiseen kuilulaaksoon.
Putouksen niskan saaret jakavat moneen osaan,
ja kuilulaaksosta se jatkuu äkkimutkin
polvitellen aluksi vain 30 m:n levyisessä,
120 m:n korkuisten kallioseinien
reunustamassa rotkolaaksossa 65 km pitkänä.
V. p:n partaalla on voimalaitos ja vähän
putousten alapuolella kulkee joen yli
rautatiesilta. Putoukset löysi Livingstone
1855. — 2. Jyrkkärantainen, 52 m korkea
putous Brasiliassa Paranán lisäjoen
Iguassún suupuolessa.

<b>Viktoriasini,</b> eräs tervaväriaine. —
<b>Viktoriavihreä,</b> eräs vihreän sinoperin laji.

<b>Viktuaalit</b> (lat.), elintarpeet.

<b>Vikunja</b> ks. <sp>Laamaeläimet.</sp>
</chapter>


<chapter name="Világos-Vilhelm">
<b>Világos</b> <i>[-āgoš],</i> paikkakunta
Romaaniassa (aiemmin Unkarissa), Aradin
kaupungista 26 km koilliseen. Siellä Görgey
(ks. t.) antautui venäläisille 1849.

<b>Vilajeetti</b> (turk.), turk.
kenraalikuvernöörikunta.

<b>Wilamowitz-Möllendorff</b> <i>[-mō'vits],</i>
<sp>Ulrich von</sp> (s. 1848), saks. klassillinen
filologi, prof. Berliinissä 1897-1922.
Häntä pidetään nykyajan ete vimpana
kreikan kielen ja kirjallisuuden
tuntijana. Teoksia: „Einleitung in die
griechisehe Tragödie", „Die griechische
Litteratur des Altertums", „Ilias und
Homer", „Platon", käännösjulkalsu
„Griechisehe Tragödien".

<b>Wilberforce</b> <i>[ui'lbəfōs],</i> <sp>William</sp>
(1759-1833), engl. ihmisystävä. Sai 1807
aikaan parlamentinpäätöksen orjakaupan
lakkauttamisesta Englannin alusmaissa;
toimi menestyksellisesti orjakaupan
lopettamiseksi muuallakin.

<b>Wilbrandt</b> <i>[-nt],</i> <sp>Adolf von</sp>
(1837-1911), saks. kirjailija. Toimi 1881-87
Wienin Burgteatterin johtajana. Kirjoittanut
näytelmiä, kuten „Der Meister von Palmyra",
runoja ja romaaneja, kuten „Die Osterinsel"
ja „Die Rothenburger".

<b>Wild</b> <i>[vilt],</i> <sp>Heinrich</sp> (1833-1902),
sveits.-ven. fyysikko, uudenaikaisen ilmatieteen
luojia. Kehittänyt ja parantanutm ilmat, ja
maamagneettisia mittausvälineitä ja -menetelmiä.

<b>Wildbad</b> <i>[viltbāt],</i> kaup. ja
kylpypaikka Württembergissä, Saksassa.
Lämpimiä lähteitä, teoll. 5,000 as.

<b>Wilde,</b> <sp>Eduard</sp> (s. 1865), vir.
kirjailija, lähettiläänä Saksassa 1919-21.
Julk. realistiset yhteiskunnalliset romaanit
„Külmale maale", „Mahtra sôda" (suomen.
„Mahtran sota"), „Kui Anija mehed Tallinnas
käisid", „Prohvet Maltsvet", novelleja, romaanin
„Mäenkylän maitomies" ja huvinäytelmän
„Vihtahousu" (suomen:t). W. on Viron
huomattavimpia kirjailijoita. —

<img 1>
E. Wile.
</img>

<b>Wilde,</b> <sp>Jakob</sp> (1679-1755),
saks.-ruots. historioitsija. Julk. tutkimuksia
m. m. Ruotsin oikeudenhistorian alalta, kuten
„Sueciæ historia pragmatica", „Sveriges beskrifna
lagars grund, art och upprinnelse". —
<b>Wilde</b> <i>[ua'ild],</i> <sp>Oscar</sp> (1856-1900),
irlantilaissynt. engl. kirjailija. W. oli Lontoon
seurapiirien suosikki, kunnes hänet 1895
siveellisyysrikoksesta tuomittiin 2 v:ksi
kuritushuoneeseen; eli loppuikänsä Pariisissa
salanimeä käyttäen. W. on häikäisevä muototaituri;
kauneuden palvonta oli hänelle pääasia.
Teoksia suomen.: „Dorian Grayn muotokuva",
vankeudessa kirjoitettu tunnustuskirja „De
Profundis", näytelmä „Ihanne-aviomies",
satukokoelma „Onnellinen prinssi", sitäpaitsi
on Suomessa esitetty näytelmät „Lady
Windermeren viuhka" ja „Salome", muita:
runoelma „Ballad of Reading Gaol" (ruotsin.).
[Sherard (engl., 1902; ruots., 1906); Harris
(engl., 1918).]

<img 1>
Oscar Wilde.
</img>

<b>Wildeman,</b> <sp>Arvid Tönnenpoika</sp>
(k. 1617), Viipurin linnanisäntä 1603-17,
aik. Sigismundin laivaston amiraalina
Suomessa. Valloitti 1611 Käkisalmen.
[Anteli (Skr. utg. af Sv. Litt.-sällsk.
i Finland CV, 1911).]

<b>Wildenbruch</b> <i>[-ūh],</i> <sp>Ernst von</sp>
(1845-1909), saks. kirjailija, Teoksia:
hist. näytelmät „Die Karolinger", „Die
Quitzows", „Die Rabensteinerin", kertomus
„Der Meister von Tanagra", runoja ja balladeja,
m. m. „Noidan laulu" (suomen.).

<b>Wildenwey</b> <i>[-ei],</i> <sp>Herman
Teodor</sp> (s. 1887), norj. kirjailija. Julk.
runokokoelmia, näytelmiä ja novelleja.

<b>Wildgans</b> <i>[vilt-],</i> <sp>Anton</sp> (s. 1881),
itäv. kirjailija. Julk. runokokoelmat
„Herbstfrühling", „Die Sonette an Ead",
„Mittag", näytelmät „Armut", „Liebe",
,,Dies iræ", „Kain".

<b>Wild von Hohenborn</b> <i>[vilt fon hōən-],</i>
<sp>Adolf</sp> (s. 1860), saks. kenraaliluutnantti.
Yleisesikunnan päällikön apulaisena 1914,
sotaministerinä 1915-16.

<b>Wilén</b> <i>[vilē'n],</i> <sp>Gustaf Wilhelm</sp>
(1835-1919), turkulainen kirjanpainaja
ja lahjoittaja.

<b>Vilhelm</b> (holl. <sp>Willem</sp>), Alankomaiden
kuninkaita. — 1. V. I (1772-1843), hallitsi
1815-40. Taisteli Napoleonia vastaan, tuli
Wienin kongressin päätöksellä Alankomaiden
kuningaskunnaksi yhdistetyn Hollannin ja Belgian
hallitsijaksi sekä Luxemburgin suurherttuaksi.
Ristiriita vapaamielisten kanssa aiheutti V:n
luopumisen kruunusta 1840. — 2. V. II (1792-1849),
hallitsi 1840-49. — 3. V. III (1817-90), hallitsi
1849-90
</chapter>


<chapter name="Vilhelm-Vilhelm Sabinalainen">
<b>Vilhelm</b> (holl. <sp>Willem</sp>),
Alankomaiden maaherroja, Oranian prinssejä.
— 1. V. I <sp>Vähäpuheinen</sp> (1533-84),
Alankomaiden itsenäisyyden perustaja.
Peri 1544 Provencessa olevan Orangen (Oranian)
ruhtinaskunnan. Ryhtyi vastustamaan Espanjan
sortovaltaa, hollantilaisten ylipäällikkö
vapaustaistelussa v:sta 1572, murhattu.

<img 1>
Vilhelm I Vähäpuheinen.
</img>
— 2. V. II (1626-50), Alankomaiden maaherra
1647-50. — 3. V. III ks. <sp>Vilhelm III,</sp>
Englannin kuninkaita. — 4. V. IV (1711-51),
Alankomaiden maaherra 1747-51. — 5. V. V
(1748-1806), Alankomaiden maaherra v:sta
1751, pakeni 1795 Englantiin.

<b>Vilhelm</b> (engl. <sp>William</sp>), Englannin
kuninkaita. — 1. V. I <sp>Valloittaja</sp>
(n. 1027-87), Normandian herttua v:sta 1035
(hallitsi v:sta 1046). Valloitti 1066 Englannin
ja kruunattiin kuninkaaksi. Toimeenpani Englannissa
normannilaisen läänityslaitoksen ja teki ranskan
Englannin viralliseksi kieleksi. — 2. V. II
<sp>Punainen</sp> (1056-1100), hallitsi
1087-1100, V. I:n nuorempi poika. — 3. V. III
(1650-1702), Oranian prinssi, Alankomaiden
käskynhaltijan Vilhelm II:n ja Englannin
Kaarle I:n tyttären poika. Alankomaiden
armeijan ja laivaston päällikkö v:sta 1672,
maaherra v:sta 1674. Nai 1677 serkkunsa Marian,
Jaakko II:n tyttären ja kutsuttiin 1688
Englantiin, jonka hallitsijaksi hänet
tunnustettiin Jaakko II:n paettua. V. oli
huomattava valtiomies; hänen ansiokseen
on lähinnä luettava Alankomaiden
pelastuminen koko Euroopan vapautta
uhkaavan Ranskan käsistä. — 4. V. IV
(1765-1837), hallitsi 1830-37.

<b>Vilhelm</b> (1532-92), Hessen-Kasselin
hallitsija, tunnettu tähtien tutkijana.

<b>Vilhelm,</b> Saksan keisareita, —
1. V. I (1797-1888), Preussin kuninkaana
1861-88, Saksan keisarina 1871-88.
Veljensä lapsettoman Fredrik Vilhelm IV:n
noustessa valtaistuimelle 1840 V. tuli
kruununprinssiksi ja hoiti hallitusta
1858-61 edellisen tultua mielisairaaksi.
Bismarckin avulla ja hänen tahtoonsa
taipuen V. toteutti sotalaitoksen
uudistuksen huolimatta eduskunnan
vastustuksesta ja pyrki Saksan yhdistämiseen
Preussin johdolla, mikä onnistuikin 1871,
jolloin V. julistettiin Saksan keisariksi.

<img 1>
Vilhelm I.
</img>
<img 1>
Vilhelm II.
</img>
[Wiegler (saks., 1927).] — 2. V. II (s. 1859),
Preussin kuningas ja Saksan keisari 1888-1918;
isänsä Fredrik III:n seuraaja. V. alistui
ensin Bismarckin johtoon, mutta syrjäytti hänet
1890. V. vahvisti Saksan puolustuslaitosta,
vars. sen laivastoa. Kun Saksa 1918 ryhtyi
aseleponeuvotteluihin, vaativat
ympärysvallat ja vasemmistopuolueet V:iä
luopumaan valtaistuimesta, mihin hän suostui
ja pakeni Hollantiin asettuen ensin
Amerongeniin ja 1920 Doorniin. Puolisot:
<sp>Auguste Viktoria</sp> (ks. t.) ja v:sta
1922 Reussin prinsessa <sp>Hermine</sp>
(s. 1887). Julk. „Tapauksia ja henkilöitä
vuosilta 1878-1918". [Ludwig (1928).]

<b>Wilhelm,</b> Saksan ent. kruununprinssi,
ks. <sp>Friedrich Wilhelm.</sp>

<b>Vilhelm</b> (s. 1884), ruots. prinssi,
kuningas Kustaa V:n poika, Södermanlandin
herttua. Julk. matkakuvauksia, runokokoelmia,
novelleja ja näytelmiä („Ombord").

<b>Vilhelmiina</b> (holl. <sp>Willemina</sp>)
(s. 1880), Alankomaiden hallitseva kuningatar
v:sta 1890. Puoliso v:sta 1901 Mecklenburg-Schwerinin
herttua <sp>Henrik</sp> (s. 1876). Avioliitosta on 1909
syntynyt tytär <sp>Juliana</sp> (kruununperillinen).

<img 1>
Vilhelmiina.
</img>

<b>Wilhelmj,</b> <sp>August</sp> (1845-1908),
saks. viulutaituri. Konsertoinut eri puolilla,
maapalloa (myös Helsingissä).

<b>Wilhelms,</b> <sp>Carl</sp> (s. 1889), suom.
kuvanveistäjä. Saanut ensim. palkinnon Kiven
patsaskilpailussa (1928), mutta patsasta ei
W:ltä tilattu.

<b>Vilhelm Sabinalainen</b> (k. 1251),
Sabinan kardinaalipiispa. Piti paavin
legaattina 1248 Skänningessä
kirkolliskokouksen, jonka kautta Ruotsin
</chapter>

<chapter name="Wilhelmsburg-Viljankuivatus">
kirkko läheisesti liitettiin Roomaan. Vv.
1225-26 V. S. oli paavin legaattina käynyt
Liivinmaalla ja Virossa järjestämässä
sikäläisiä kirkollisia oloja.

<b>Wilhelmsburg,</b> kunta Preussissa,
Hannoverissa, Elben saarella, Hampurin
ja Harburgin välillä. Vehnämyllyjä ja
muita suuria teollisuuslaitoksia. 25,000 as.

<b>Wilhelmshaven</b> <i>[-āfen],</i> kaup.
Preussissa, Hannoverin maakunnassa,
Pohjanmeren Jadelahden rannalla, Emsin-Jaden
kanavan suussa. Sotasatama, vapaasatama.
Laivanrakennusta, koneteoll. 30,000 as.

<b>Wilhelmshöhe</b> <i>[-öe],</i> huvilinna
Preussissa, Hessen-Nassaussa, läh. Kasselia.
Linnassa pidettiin Napoleon III:ta vankina
1870-71.

<b>Wilhelmson,</b> <sp>Carl</sp> (s. 1866), ruots.
taidemaalari. Kuvannut Bohuslänin kalastajia,
Espanjan kansanelämää ja maalannut muotokuvia.

<b>Wilhelmstrasse</b> <i>[-št-],</i> Berliinin katu,
jonka varrella on Saksan ulkoministeriö;
nimitystä käytetty myös Saksan ulkoministeriöstä.

<b>Vilho,</b> <sp>Oskar</sp> (1840-83), näyttelijä,
alk. <sp>Gröneqvist,</sp> Suom. Teatterin
alijohtaja 1872-79.

<b>Wilija,</b> Niemenin lisäjoki Puolassa ja
Liettuassa, laskee Kaunasin kohdalla Niemeniin.

<b>Viljakkala,</b> kunta Turun ja Porin
läänissä, Satakunnassa, Hämeen läänin
rajalla; 203,5 km<sup>2</sup>, 2,741 as. (1927).

<b>Viljakoi</b> <i>(Tinea granella),</i> vähän
vaatekoita suurempi, ruskean- ja
valkoisenkirjava koiperhonen. Toukka on
viljavarastojen pahimpia tuholaisia;
kovertaa jyvät ontoiksi ja kietoo ne hienolla
seittirihmalla ulostuksien kera palleroiksi.
Talvehtii kotelona,

<b>Viljandimaa,</b> maakunta Keski-Virossa.

<b>Viljankuivatus.</b> Viljaa kuivatettaessa
vähennetään sen kosteudenpitoisuus
10-14 %:iin. Kosteus haihdutetaan
luonnollisessa tai keinotekoisessa vedossa tai
tyhjiössä. Siemenviljoille ja mallasohrille
käytetään korkeintaan 50°, käyttö- ja
syöttöviljoille jopa 80°, vieläpä
200-300°. — Vilja kuivattiin ennen
puimattomana riihessä, mallasjyvät puituina
saunan tai kuivatushuoneen lauteilla.
Nykyaikaisia kuivatuslaitteita ovat
seuraavat. <sp>Vinohyllykuivaajassa</sp>
on joukko vinopmtaisia hyllyjä rivissä
toistensa yläpuolella siten, että vilja
johtosuppilosta valuu hyllyltä hyllylle,
kunnes se laitteen alapäästä tyhjennetään
säkkeihin. Kuuma ilma virtaa alhaalta
ylöspäin ja johdetaan hyllyrivin läpi.

<img 1>
Kuivatuskaapeilla
varustettu riihi.
</img>
Meikäläiset v.-laitteet ovat useimmat
tätä periaatetta. <sp>Seulakuivatuslaitteissa</sp>
on poikkipinnaltaan ympyrän tai suorakaiteen
muotoinen pystysuora torvi, jonka sisällä on
toinen ahtaampi samanlainen. Torvien sivuissa
on seuloja tai reikiä. Vilja kaadetaan torvien
väliin ja sisäpuoleiseen torveen johdetaan
kuumaa ilmaa, joka kulkeutuu torvien ja viljan
läpi ulkoilmaan. <sp>Kirstukuivaajissa</sp> vilja on
kirstunmuotoisessa säiliössä, jonka yläosasta
kuuma ilma tunkeutuu viljan läpi kirstun
alaosaan poistuen sitä kautta. <sp>Silinteri- l.
lieriökuivaajassa</sp> on 6-10 m pitkä 1-1,5 m:n
läpimittainen vaakasuora pyörivä lieriö, jonka
sisäseinässä on laitteita viljan sekoittamiseksi ja
kuljettamiseksi toisesta päästä toiseen. Kuuma
ilma puhalletaan polttokaasuihin sekaantuneena
lieriöön, jonka toisessa päässä on puhallin ja
tomunkokooja. Vilja kulkee samaan suuntaan kuin

<img 1>
Maulan kuivatuslaite.
</img>
kuuma ilma, <sp>Kaksoislieriökojeessa</sp> vilja
kulkee ensin toisessa lieriössä vastavirtaan ja
sitten toisessa myötävirtaan. Lieriöt on
usein jaettu sokkeloihin ja eräiden sisällä on
höyryllä lämpiäviä, pituussuunnassa olevia putkia,
joiden kuumille pinnoille jyvät lieriön
pyöriessä putoavat ja siitä kuivuvat.

<img 1>
Viljankuivaajan
kuivatuspatteri.
</img>
</chapter>

<chapter name="Viljanleikkuukone-Viljelyssuhde">
<sp>Nauhakuivaajassa</sp> vilja lasketaan
leveälle, harvahkolle päättymättömälle
seulakankaalle, joka on pingoitettu kahden
pyörivän telan ympäri. Niitä on useita, ja
vilja kulkee seulakankaalta toiselle eri
järjestelmissä eri tavalla.
<sp>Tyhjiö-(vaku'umi-) kuivaajassa</sp>
kosteus poistetaan lämmittämällä viljaa
tyhjiössä, jossa vesi kiehuu jo +40°:ssa.
Näissä on useampia 10,5 m pitkiä
lieriöitä päällekkäin. Lieriöiden sisällä
pyörivät ulkopuolisesti kauhoilla
varustetut lieriöt, jotka sekoittavat ja
saattavat viljan tarpeelliseen lämpötilaan.
Kukin lieriö on yhdistetty ilmapumppuun,
joka aiheuttaa tyhjiön. Näitä käytetään
suuria viljamääriä kuivatettaessa.
<sp>Dinesenin v.-laitteessa</sp>
puhalletaan kuuma ilma telineille
asetettujen viljasäkkien läpi.

<img 1>
Dinesenin viljankuivatuslaite.
</img>

<b>Viljanleikkuukone.</b> Niittokone (ks. t.)
voidaan järjestää leikkuukoneeksi
liittämällä terään erinäisiä laitteita,
kuten käsinluovuttava laite, itseluovuttava

<img 1>
Itseluovuttava leikkuukone.
</img>
laite y. m. Varsinaiset v:t eroavat
niittokoneista pääasiassa siinä, että
runko lepää vain yhden suuren ajopyörän

<img 1>
Itsesitova leikkuukone.
</img>
varassa, ja leikkuuosan toista päätä
kannattaa pienempi kannatuspyörä. V:ita
on <sp>itseluovuttavia,</sp> joissa
leikkuuterän takana olevalta
luovutuspöydältä 4-5 haravaa pyyhkäisee
leikatun viljan, ja <sp>itsesitovia,</sp>
joissa erityinen laite sitoo viljan
langalla sitomiin.

<b>Viljan puhdistus ja lajittelu</b>
käsittää puidun viljan puhdistamisen
pahnoista, ruumenista, rikkaruohonsiemenistä,
tomusta y. m. sekä jyvien lajittelun
siemeneksi, käyttöviljaksi j. n. e.
Työ suoritettiin ennen heittämällä käsin
tai viskimellä jyviä riihessä
vastapäiseen nurkkaan tai seinään. Viskatut
jyvät tuuletettiin joko ulkona tai
riihessä heittämällä niitä peräseinää
kohti, samalla kuin toinen henkilö pani
ilman liikkeelle huitoen säkillä, vastalla
tai tuohiviuhkalla. Toisin paikoin
puhdistettiin jyviä vedossa seulomalla tai
pohtimessa huljuttamalla. Nyk. työ
suoritetaan koneilla. Puhdistus tapahtuu
etupäässä <sp>viskuukoneilla l.
viskureilla,</sp> joissa voimakas lietso
puhaltaa seulojen lävitse valuvasta
viljasta erilleen keveämmät pahnat ja
ruumenet, päästäen jyvät raskaampina
valumaan jälkipuhdistusseuloille, joissa
rikkaruohonsiemenet eroavat viljasta. Tarkempi
puhdistus suoritetaan lajittelukoneilla,
jotka erottelevat siemenet ko'on ja
muodon (triöörit) tai ko'on ja painon
(viljasentrifugit) tai painon (Triumf,
Primus) mukaan.

<img 1>
Viskuukone.
</img>

<b>Viljanti</b> (vir, <i>Viljandi,</i> saks. <i>Fellin</i>),
kaup. Virossa, V:n järven rannalla,
Vörtsjärvestä länteen. Saks. ritaristolle
kuuluneen linnan rauniot. 9,400 as.

<b>Viljanviljelys</b> ks. <sp>Peltoviljelysjärjestelmät.</sp>

<b>Viljan vuoroviljelys,</b> peltoviljelystapa,
jonka mukaan pelto viljellään vuorotellen
ajanjaksoittain viljanviljelyksen
ja vuoroviljelyksen sääntöjen mukaan.

<b>Viljaruoste</b> ks. <sp>Ruostesienet.</sp>

<b>Viljelysjärjestelmät</b> ks. <sp>Peltoviljelysjärjestelmät.</sp>

<b>Viljelyskasvit,</b> <sp>kulttuurikasvit,</sp>
kalkki ne kasvit, joita ihminen hyödyn
tai huvin vuoksi viljelee. [Elfving (1927).]

<b>Viljelyskierto,</b> kierto (ks. t.).

<b>Viljelyssuhde,</b> myytäväksi ja rehuksi
viljeltävien kasvien keskinäinen suhde.
</chapter>

<chapter name="Viljelystila-Villa">
V. riippuu pääasiallisesti 1) maan
laadusta, 2) kasvi- ja eläintuotteiden
välisestä hintasuhteesta ja 3) niityistä ja
laitumista. Suomessa on rehuntuotanto
huomattavasti etualalla.

<b>Viljelystila.</b> Asutustilat ovat joko
vroja tai asuntotiloja. V:aan hankitaan
paikallisia maatalous- ja liikenneoloja
silmälläpitäen yleensä niin paljon
viljeltyä ja viljelyskelpoista maata, kuin
keskikokoisen perheen, joka käyttää
pääasiallisesti omaa työvoimaa,
arvioidaan paikkakunnalla tavallista
viljelystapaa noudattamalla voivan kunnollisesti
viljellä, ei kuitenkaan enempää kuin
yht. 20 ha viljeltyä ja viljelyskelpoista
maata, sekä lisäksi, sikäli kuin
metsämaan lunastamiseen on mahdollisuutta,
niin suuri ala kasvullista metsämaata,
että siitä, metsän ollessa säännöllisessä
kasvukunnossa, voidaan saada tilan
välttämätön kotitarvepuu. Asuntotilaan
hankitaan vähintään niin paljon maata, että
sillä asuntotontin ohella on tarpeellinen
kasvitarha- ja perunamaa, ei kuitenkaan
enempää kuin 2 ha, ellei erityiset syyt
vaadi poikkeusta (Laki maan hankkimisesta
asutustarkoituksiin 25/11 1922, 2 luku).

<b>Wilkama,</b> <sp>Karl</sp> (s. 1876), alk.
<sp>Wilkman,</sp> kenraali. Otti osaa
maailmansotaan Venäjän armeijassa sekä Suomen
vapaussotaan Tampereen valloitusliikkeissä
ja sen armeijaryhmän päällikkönä, joka valloitti
Viipurin. Sotaväenpäällikkönä 1918-26.

<img 1>
K. Wilkama.
</img>

<b>Wilke,</b> <sp>Adam</sp> (1798-1847), lahjoittaja.
ks. <sp>Viipurin Suomalainen Kirjallisuusseura.</sp>

<b>Wilkes</b> <i>[ui'lks],</i> <sp>Charles</sp>
(1798-1877), amer. amiraali, etelänapaseutujen
retkeilijä, löysi 1840 hänestä nimensä
saaneen, Austraalian eteläpuolella olevan
<sp>Wilkesin maan</sp> rannikon (vrt.
<sp>Etelämanner,</sp> kartta). — <b>Wilkes,</b>
<sp>John</sp> (1727-97), engl. poliitikko ja
sanomalehtimies. Hyökkäsi 1760-luvulla
toryministereitä vastaan ja menetti
paikkansa alahuoneessa. Hänet valittiin
useasti parlamenttiin, mutta alahuone
kumosi hänen vaalinsa. V. 1774 W. tuli
lordmayoriksi ja pääsi silloin jälleen
alahuoneeseen.

<b>Wilkesbarre</b> <i>[ui'lksbäre],</i> kaup.
Yhdysvalloissa, Pennsylvaniassa, Metalliteoll.
Lähistöllä antrasiittikaivoksia. 75,000 as.

<b>Wilkie</b> <i>[ui'lki],</i> <sp>Sir David</sp>
(1785-1841), skotl. taidemaalari. Maalannut
suosittuja skotlantilaisaiheisia laatukuvia,
hist. maalauksia ja muotokuvia, m. m.
kuningatar Viktorian.

<b>Wilkins</b> <i>[ui'lkinz],</i> <sp>George
Humbert,</sp> austr.-amer. lentoupseeri.
Retkeillyt arktisilla ja antarktisilla
seuduilla. Lensi huhtikuussa 1928
lentokoneella Alaskasta (Point Barrowista)
pohjoisnavan ylitse Huippuvuorille,
seuralaisenaan norj.-amer. K. Eielson.

<b>Vilkitskij,</b> B. A., ven. meriupseeri ja
hydrografi, suoritti us. napaseuturetkiä
Pohjois-Jäämerellä. Löysi 1913 Nikolai
II:n maan (ks. t.), purjehti 1914-15
koillisväylän idästä länteen.

<b>Vilkkuluomi,</b> räpytyskalvo,
matelijoiden, lintujen ja imettäväisten
kolmas silmäluomi, joka silmän sisänurkasta
liukuu silmän yli; imettäväisillä se
yleensä on surkastunut. Matelijoilla ja
linnuilla se toimii silmän kostuttajana.

<b>Vilkomir</b> (liett. <i>Ukmerge</i>), kaup.
Liettuassa, Kaunasista koilliseen. 14,000 as. —
Kiivaita taisteluita maailmansodan aikana.

<b>Wilkuna,</b> <sp>Kyösti</sp> (1879-1922),
kirjailija ja itsenäisyysmies. Julk.
realistisia nykyajankuvauksia, kuten „Novelleja",
„Yksin elämässä", „Haaksirikkoiset" ja
„Vaikea tie" sekä hist. kertomuskokoelmat
„Aikakausien vaihteessa", „Suomalaisia kohtaloita",
„Aikojen yöstä", „Erämaan lapset" (yhteisjulkaisu
„Miekka ja sana"), hist. romaanin „Viimeiset
luostariasukkaat", nuorisokirjan „Tapani Löfvingin
seikkailut", hist. näytelmän „Niilo Skalm",
kokoelman „Suomalaisia sankareita" (S. Ivalon
kanssa), muistelmateokset „Kahdeksan kuukautta
Shpalernajassa" ja „Kun kansa nousee" y. m.

<img 1>
Kyösti Wilkuna.
</img>

<b>Villa,</b> lampaan karva, joka samoin
kuin sarvet ja kynnet on sarveisainetta
(ks. t.). V.-karvat ovat aaltoisen
kiharaisia. Hienous on eri lammasroduissa
erilainen. V:n paksuus on 0,015-0,040 mm,
pituus jopa 500 mm. V. on hygroskooppista,
imien 30-40 % kosteutta tuntumatta kostealta.
Hapot eivät v:aan huomattavasti vaikuta,
mutta jo laimea kali- tai natronlipeä sen
liuottaa.
</chapter>

<chapter name="Villa-Villi">
<b>Villa</b> (lat.), huvila.

<b>Villadamasti</b> on pomsisidoksinen
villakangas, jossa loimi- ja kudepomsi
vaihtelevat kuvioaiheiden mukaan.

<b>Villa Dei,</b> <sp>Aleksanteri,</sp> ransk.
munkki. Hänen n. 1200 kirjoittamansa
latinan kielioppi „Doctrinale" oli
keskiajan enin käytetty oppikirja.

<b>Willaert</b> <i>[viljārt],</i> <sp>Adrian</sp>
(s. n. 1480-90, k. 1562), holl. säveltäjä, toimi
Venetsiassa. W. on n. s. ,,venetsialaisen
koulun" perustaja, joka välitti alankom.
kuorotyylin siirtymisen Italiaan. W. on
kaksoiskuoroisen tyylin ensim. edustaja.
Sävelsi kuorolauluja ja julk. kokoelman
luutulle sovittamiaan madrigaaleja.

<b>Villa Hermosa</b> ks. <sp>San Juan Bautista.</sp>

<b>Villahiiret,</b> oravan kokoisia
etelä-amer. jyrsijöitä, m. m. chinchilla
l. tšin-tšilla (ks. t.).

<b>Villakuore</b> <i>(Mallotus villosus),</i>
15-20 cm pitkä kuoreelle lähisukuinen
Pohjois-Jäämeren kala, joka varsinkin
kutuaikana tulee suurin parvin rannikolle,
ja jota käytetään syötiksi turskan pyynnissä.

<b>Villamusliini,</b> ohut musliinimainen
kangas, loimi puuvilla- ja kude kampavillalankaa.

<b>Villamusta,</b> sinertävän musta
atsoväriaine; liukenee veteen, käytetään
villan värjäykseen.

<b>Villanella</b> <i>[-e'-], mus.,</i>
tanssinsävyinen leikillinen it. kuorolaulu.

<b>Villani</b> <i>[-ā'-],</i> <sp>Giovanni</sp>
(n. 1275-1348), it. historiankirjoittaja.
Kirjoittanut 1300-luvun tuntemukselle arvokkaan
Firenzen kronikan; teosta jatkoivat hänen veljensä
<sp>Matteo</sp> ja tämän poika <sp>Filippo.</sp>

<b>Villapuu,</b> us. <i>Bombacaceæ</i>-heimon
kasvivillaa tuottavien puiden nimitys.
vrt. <sp>Kapokki.</sp>

<b>Villarasva,</b> useiden rasvojen seos,
pääosana lanoliini.

<b>Willard</b> <i>[ui'ləd],</i> <sp>Frances</sp> (1839-98),
amer. raittiustyön järjestäjätär. V:sta 1887 Maailman
Naisten Kristillisen Raittiusliiton puheenjohtaja.
W. on myös valkonauhaliikkeen järjestäjä. [Salmela
(1922).]

<b>Villari</b> <i>[-ā'-],</i> <sp>Pasquale</sp> (1827-1917),
it. historioitsija ja poliitikko. Julk. tutkimuksia
Savonarolasta ja Macchiavelli'sta.

<b>Villars</b> <i>[vilā'r],</i> <sp>Claude Louis
Hector</sp> (1653-1734), ransk. sotamarsalkka,
herttua. V. oli Ludvig XIV:n etevimpiä
sotapäällikköjä Espanjan perintösodassa;
kärsi tosin 1709 Malplaquet'n tappion, mutta
pelasti Ranskan aseman Denainin voitolla 1712.

<b>Villasusi,</b> suuripiikkisillä valsseilla
varustettu takkuisen villan möyhentämiskone.

<b>Villateollisuus</b> on alkanut Itämailla.
Sieltä v. levisi Foinikiaan ja Vähään-Aasiaan,
Kreikkaan ja Roomaan. Kaarle Suuren aikana
villatavarain valmistusta jo harjoitettiin
kotiteollisuutena. Saksasta v. siirtyi
Flanderiin ja Englantiin, missä se on
kukoistanut 1500-luvulta lähtien.
— Suomessa oli 1926 villatehtaita 27, niissä
työväkeä 4,619 henkeä ja valmisteiden arvo
240 milj. mk. sekä trikoon- ja sukankutomoita
43, niissä työväkeä 1,674 henkeä ja valmisteiden arvo
88 milj. mk. vrt. <sp>Kutomateollisuus.</sp>

<b>Ville</b> <i>[vil]</i> (ransk.), kaupunki,

<b>Willebrand</b> <i>[-nt],</i> <sp>Knut Felix von</sp>
(1814-93), suom. lääkäri, sisätautiopin
prof. 1856-74, Lääkintöhallituksen v. t.
ylitirehtööri 1863-90. Hänen toimestaan
säädettiin Suomessa rokotus pakolliseksi.
— <b>Willebrand,</b> <sp>Reindold von</sp>
(s. 1858), vapaaherra, K. F. W:n poika.
Ollut urheilumme johtomiehiä; Finsk
Tidskriftin julkaisija v:sta 1896.

<b>Villegas</b> <i>[viljē-],</i> <sp>José</sp>
(1848-1921), esp. taidemaalari. Maalannut
historia- ja kansanelämänkuvia.

<b>Villehardouin</b> <i>[vilarduä'],</i>
<sp>Geoffroi de</sp> (n. 1160 — n. 1213), ransk.
kronikoitsija. Otti osaa n. s. neljänteen
ristiretkeen ja kirjoitti kuuluisaksi tulleen
esityksen Konstantinopolin valloituksesta.

<b>Villèle</b> <i>[vilä'l],</i> <sp>Joseph</sp> (1773-1854),
ransk. valtiomies, kreivi. Rahaministerinä 1821-22,
pääministerinä 1822-28.

<b>Willemer,</b> <sp>Marianne von</sp>
(1784-1860), o. s. <sp>Jung,</sp> saks.
laulajatar ja tanssijatar. Goethe, joka
oli ihastunut häneen, on ikuistanut hänet
Suleikana runokokoelmassa ,,Westöstlicher
Divan".

<b>Willems,</b> <sp>Jan Frans</sp> (1793-1846),
belg. kielentutkija ja runoilija, n. s. flaam.
liikkeen uranaukaisija ja johtaja.

<b>Villeneuve</b> <i>[vilnö'v],</i> <sp>Pierre
Sylvestre</sp> (1763-1806), ransk. amiraali.
Otti osaa Abukirin taisteluun, Nelsonin 1805
voittama Trafalgarissa, jossa joutui vangiksi.

<b>Willesden</b> <i>[ui'llisdn],</i> muudan
Lontoon luoteisia esikaupunkeja. 175,000 as.

<b>Willgren</b> <i>[-ēn],</i> <sp>Karl</sp>
(s. 1865), lakimies, Helsingin Yliopiston
hallinto-oikeuden prof. v:sta 1922. Julk.
teoksia hallinto- ja finanssioikeuden alalta.

<b>Villi,</b> puolueeton, joka ei lukeudu
valtiollisiin puolueisiin.
</chapter>

<chapter name="Williams-Vilno">
<b>Williams,</b> <sp>George</sp> ks. <sp>Nuorten
Miesten Kristillinen Yhdistys.</sp>

<b>Williamson</b> <i>[ui'ljəmsən],</i>
<sp>Alexander William</sp> (1824-1904), engl.
kemisti. Tutkimuksia orgaanisen kemian
alalta, m. m. selvittänyt eetterien
molekyylirakenteen.

<b>Williamsport</b> <i>[ui'ljəmspōt],</i> kaup.
Pennsylvaniassa, Itä-Yhdysvalloissa,
Susquehannan varrella. Puutavarakauppaa,
sahoja. Kesänviettopaikka. 37,000 as.

<b>Willibrord</b> (n. 658-739), irl.
lähetyssaarnaaja, friisien apostoli.

<b>Villiers de l'Isle Adam</b> <i>[viljē' də
lil adā'],</i> <sp>Philippe Auguste de</sp>
(1840-89), ransk. kirjailija, kreivi.
Hänen aristokraattinen, mietiskelevä,
katolisesti väritetty runoutensa on raivannut
tietä symbolismille. Teoksia: „Contes
cruels", ,,L'Éve future".

<b>Villikaali</b> <i>(Hyoscyamus niger),</i>
myrkyllinen ja pahanhajuinen koisokasvien
heimoon kuuluva ruohokasvi. Kukat likaisen
keltaiset, nielu sinipunainen, laide
tummasuoninen, hedelmä kansiluomainen
kota. Etelä- ja Keski-Suomessa, pihoissa,
tienvierillä.

<b>Willingdon</b> <i>[ui'lliŋdən],</i> <sp>Freeman
Freeman-Thomas</sp> (s. 1866), W:n viscount,
engl. vapaamielinen valtiomies. Ollut
kuvernöörinä Bombayssa ja Madrasissa,
Kanadan kenraalikuvernööri v:sta 1926.

<b>Villinki,</b> luonnonkaunis pieni saari
Helsingin saaristossa Degerön
kaakkoispuolella. Huvila-asutusta.

<b>Willis</b> <i>[ui'lis],</i> <sp>Bailey</sp> (s. 1857),
amer. geologi, maansa johtavia, Kalifornian Leland
Stanfordin yliopiston prof. v:sta 1915. Julk.
teoksia Amerikan stratigrafiasta ja vuorijonoista.

<b>Willis,</b> <sp>John</sp> ks. <sp>Pikakirjoitus.</sp>

<b>Villisika</b> ks. <sp>Siat.</sp>

<b>Villiviini</b> <i>(Ampelopsis quinquefolia),</i>
kiipijäkasvi Pohj.-Amerikan itäosista, lehdet
3-7-sormisia. Istutetaan koristukseksi seinustoille,
menestyy Etelä-Suomessa.

<img 1>
Villiviini.
</img>

<b>Willmann,</b> <sp>Otto</sp> (1839-1920), saks.
filosofi ja kasvatustieteilijä, prof. Praagissa.
Teoksia: „Didaktik als Bildungslehre",
„Geschichte des Idealismus".

<b>Villon</b> <i>[vijõ'],</i> <sp>François</sp>
(1431-1463:n jälkeen), ransk. runoilija. Vietti
kulkurin elämää, tuomittiin kahdesti
hirtettäväksi, mutta armahdettiin. V:n
balladimaiset runot („Le petit Testament" ja
„Le grand Testament") ovat välittömän raikkaita
ja tunteellisia, mutta usein perin kyynillisiä.
Hän on saanut kunnianimen „Ranskan ensimmäinen
lyyrikko".

<b>Willstätter</b> <i>[-štetər],</i> <sp>Richard</sp>
(s. 1872), saks. kemisti, tutkinut
lehtivihreän y. m. kasvien väriaineiden
kokoomusta. Sai 1915 Nobelin kemian palkinnon.

<b>Willumsen,</b> <sp>Jens Ferdinand</sp> (s. 1863),
tansk. taidemaalari. Maalannut impressionistisia,
voimakkaita valoja värivaikutelmia tavoittelevia
ulkoilma- ja maisemakuvia, kuten „Vuorellenousijatar",
„Ilta-ateria". W. on esiintynyt myös kuvanveistäjänä
(hautamuistomerkkejä) ja harrastanut keramiikkaa.

<b>Villähti,</b> rautatieasema Lahden-Kouvolan
rataosalla, Nastolan kunnassa, 10 km Lahdesta.

<b>Wilmersdorf,</b> <sp>Berlin-W.,</sp> eräs
Berliinin lounaisia kaupunginosia.

<b>Wilmington</b> <i>[ui'lmiŋtən].</i>
1. Delawaren suurin kaup., Yhdysvalloissa,
Delaware-joen varrella. Metalli- ja
vaunuteoll., laivaveistämöitä. 120,000 as. —
2. Satamakaup. Pohjois-Carolinassa,
Atlantin rannalla. Puuvillan ja
puutavaroiden vientiä. 35,000 as.

<b>Vilniemi,</b> maatila Vehkalahdella.

<b>Vilno,</b> <sp>Vilna</sp> (liett. <i>Vilnius</i>), kaup.
Pohjois-Puolassa, Wilijan varrella. Yliopisto
(per. 1579). Ent. keisarinlinna. Roomal. ja kreik.
tuomiokirkko. Puutavara- ja viljakauppaa. 130,000 as.
— V. on Liettuan hist. pääkaupunki. Kuului Venäjään
1794-1918. Sitten Puola ja Liettua vaativat sitä
alueineen itselleen. V. 1920 puolalaiset sen yllätyksellä
valtasivat ja liittivät Puolaan 1922, minkä

<img 1>
Vilno, etualalla Pyhän Kasimirin
tuomiokirkko.
</img>
</chapter>

<chapter name="Vilppula-Vimpeli">
asiaintilan suurlähettiläskonferenssi
Liettuan vastalauseista huolimatta on 1923
vahvistanut, vrt. V:n alueen rajaa
Puolan kartalla.

<b>Vilppula.</b> 1. Kunta Hämeen läänissä,
Itä-Satakunnassa; 347,1 km<sup>2</sup>, 4,777 as.
(1927). Pohjois-Hämeen maamieskoulu.
Kuutolan kutoma-, talous- ja kasvitarhakoulu,
Kotiniemen kasvatuslaitos. V. oli
vapaussodan tärkeimpiä rintamakohtia, —
2. Rautatieasema Tampereen-Haapamäen
rataosalla, 89 km Tampereelta. Haararata
Mänttään, 8 km.

<b>Vilppulankoski,</b> 2,3 m korkea koski
Vilppulan pitäjässä, Kuoreveden ja Huutoselän
välissä. Hannalla Vilppulan puuhiomo.

<b>Wilskman,</b> <sp>Atle</sp> (1883-1921),
sukututkija, I. W:n poika, — <b>Wilskman,</b>
<sp>Ivar</sp> (s. 1854), koulu- ja urheilumies,
Suomen voimistelun ja urheilun etevimpiä edustajia
ja kehittäjiä. Suom. Normaalilyseon voimistelun
ja terveysopin opettaja, sittemmin lehtori
1883-1918, voimistelun ja terveysopin tarkastaja
Kouluhallituksessa 1918-26, Suomen Voimisteluja
Urheiluliiton perustajia ja ensim. puheenjohtaja
1906-14. Sai 1920 professorin arvonimen. Julk. us.
kirjoja voimistelun ja urheilun sekä
terveydenhoidon alalta, m. m. „Suomen urheilut".
Suomen Urheilulehden perustaja ja ensim. toimittaja.

<img 1>
I. Wilskman.
</img>

<b>Wilson</b> <i>[ui'lsən],</i> <sp>Charles
Thomson Rees</sp> (s. 1869), skotl. fyysikko.
Suorittanut tärkeitä tutkimuksia ilman
ionisoitumisen ja sähkö-sääopin alalta.
Sai 1927 Nobelin fysiikanpalkinnon
keksimästään keinosta saattaa sähköllä
varattujen hiukkasten radat näkyviksi. —
<b>Wilson,</b> <sp>Sir Henry Hughes</sp>
(1864-1922), engl. sotamarsalkka, yleisesikunnan
päällikkö v:sta 1919, sinnfeinien
murhaama. W:n muistelmien avomielisyys
on herättänyt melkoista huomiota. —
<b>Wilson,</b> <sp>Horace Hayman</sp> (1786-1860),
engl. sanskritisti, prof. Oxfordissa.
W., joka aiemmin toimi m. m. lääkärinä
Intiassa, on sanskrititutkimuksen uranuurtajia.
Julk. m. m. sanskritin sanakirjan. —
<b>Wilson,</b> <sp>Woodrow</sp> (1856-1924),
Yhdysvaltain presidentti 1913-21 (demokraatti),
aiemmin Princetonin yliopiston lainopin
ja politiikan prof. ja rehtori sekä 1911-13
New Jerseyn kuvernööri. Maailmansodan
alkuvuosina W. pyrki ylläpitämään
puolueettomuutta, joka tosin käytännössä
suosi ympärysvaltoja. Saksan vedenalainen
sota aiheutti yhä kireämpää noottien
vaihtoa ja johti keväällä 1917 sotaan
Yhdysvaltain ja Saksan välillä. Uutenavuonna
1918 W. esitti kuuluisat 14 pykäläänsä
maailmanrauhan ohjelmaksi. Versailles'n
rauhankonferenssiin W. otti henkilökohtaisesti
osaa ja sai lempiajatuksensa Kansainliiton
perustetuksi, mutta rauhansopimus tuli
eroamaan paljon siitä, millaiseksi hän oli
sen toivonut. Sai 1919 Nobelin rauhanpalkinnon.
Teoksia suomen.: „Uusi vapaus". [Ruhe (1919).]

<img 1>
W. Wilson.
</img>

<b>Vilukala,</b> <sp>rasvakala</sp> <i>(Cyclopterus
lumpus),</i> paksuruumiinen suomuton merikala, jonka
pinnassa 7 pitkittäistä luukyhmyriviä; vatsaevät
yhtyneet imulavaksi. Koiras selkäpuolelta tumman
siniharmaa, vatsapuolelta punerva, naaras
selkäpuolelta harmaanruskea, vatsapuolelta
vihertävä. Itämeren ja sen lahtien rannikoilla
v. tuskin kasvaa 16 cm pidemmäksi, mutta Ruotsin
länsirannikolla se tulee 40-50 cm:n mittaiseksi.
Koiraan liha on syötävää.

<img 1>
Vilukala.
</img>

<b>Vilutauti,</b> horkka (ks. t.).

<b>Wimbledon</b> <i>[ui'mbldən],</i> eräs Lontoon
lounaisia etukaupunkeja. Suuria tenniskilpailuja.
62,000 as.

<b>Viminalis,</b> eräs muinaisen Rooman kukkuloita.

<b>Wimmer,</b> <sp>Ludvig</sp> (1839-1920),
tanskalainen kielimies, professori
Kööpenhaminassa 1886-1910. Tutkimuksia
riimukirjoituksista.

<b>Vimmerby</b> <i>[-by],</i> kaup.
Etelä-Ruotsissa, Vetterin eteläpään ja meren
välissä. 3,200 as.

<b>Vimpa,</b> merivimpa (ks. t.) tai turpa (ks. t.).

<b>Vimpeli,</b> kunta Vaasan läänissä,
Etelä-Pohjanmaan itärajalla, Lappajärven
itärannalla; 229,4 km<sup>2</sup>, 4,123 as.
(1927). V:ssä toimi vv:n 1917 ja 1918
vaihteessa upseerikoulu.
</chapter>

<chapter name="Vimpergi-Windwardsaaret">
<b>Vimpergi</b> (saks.), goottilaistyylisen
oven tai ikkunan krapu- ja ristikukkakoristeinen,
usein fiaalien reunustama jyrkkäsivuinen pääty,
jonka kolmiopinta tav. koristettiin ruususton
kuvioilla.

<img 1>
Vimpergi.
</img>

<b>Wimpffen,</b> <sp>Emanuel Felix</sp> (1811-84),
ransk. kenraali. Komensi Mac Mahonin tultua
haavoitetuksi Sedaniin suljettua armeijaa,
jonka kanssa antautui.

<b>Vimppeli</b> (ruots.), viiri, pieni lippu.

<b>Vina</b> <i>[-ī-], mus.,</i> ikivanha
int. kielisoitin, tehty kahdesta ontosta
kurpitsasta, joihin on kiinnitetty
bamburuoko. Kieliä 7, joista 4
kiinnitetty ruokoon. Näppäimenä
terästerällä varustettu sormustin.

<b>Vincennes</b> <i>[väse'n],</i> Pariisin itäisiä
esikaupunkeja. 42,000 as. — V:n <sp>metsä</sp>
on Pariisin julkisia puistoja.

<b>Vincentius Paulilainen</b> (1576-1660),
ransk. pappi, kristillisen laupeudentoiminnan
suojeluspyhimys. Per. 1617 naisyhdistyksen
köyhien ja sairaitten hoitamiseksi sekä
1624 lasaristien pappisveljeskunnan
sisälähetystyötä varten. Edellisestä
kehittyi kat. kirkon huomattavin naisjärjestö
Filles de la Charité.

<b>Winchester</b> <i>[ui'ntšestə],</i> kaup.
Etelä-Englannissa, Southamptonista
pohjois-koilliseen. Mahtava goottilainen
tuomiokirkko (rak. 1079-1486, 170 m pitkä),
vanha linna. 25,000 as.

<b>Winchester</b> <i>[ui'ntšestə].</i> <sp>W. Repeating
Arms Co,</sp> New Havenissa (ks. t.)
oleva amer. asetehdas; valmistaa
meilläkin paljon käytettyjä kiväärejä.

<b>Vinci</b> ks. <sp>Leonardo da Vinci.</sp>

<b>Winckelmann,</b> <sp>Johann Joachim</sp>
(1717-68), saks. taidehistorioitsija,
Teoksia: „Gedanken über die Nachahmung
der griechischen Werke in der Malerei
und Bildhauerkunst" (1755) ja ,,Geschichte
der Kunst des Altertums" (1764), joiden
vaikutusta oli suurelta osalta n. s.
uusklassillinen taidesuunta. [Justi
(saks., 1923).]

<b>Vinçotte</b> <i>[väso't],</i> <sp>Thomas Jules</sp>
(s. 1850), belg. kuvanveistäjä. Muovaillut
suuria ryhmäkuvia, kuten „Hevosenkesyttäjä",
muistopatsaita, rintakuvia ja korkokuvia,

<b>Windau</b> (lätiksi <i>Ventspils</i>),
Satamakaup. Latviassa, 310 km pitkän Windaun
l. Wenta-joen suussa, Itämeren rannalla.
Kalparitarien linna. 17,000 as.

<b>Windelband</b> <i>[-nt],</i> <sp>Wilhelm</sp>
(1848-1915), saks. filosofi. Teoksia: „Geschichte
der neuern Philosophie", ,,Präludien", „Lehrbuch
der Geschichte der Philosophie", „Platon".

<b>Vindelicia</b> ks. <sp>Rætia.</sp>

<b>Windermere</b> <i>[uifndəmīə],</i> Englannin
suurin ja kaunein järvi, Cumberlandissa, Cumbrian
vuoristossa, 18 km pitkä. Laskujoki Leven.

<b>Windhuk</b> l. <sp>Windhoek,</sp>
Brittiläisen Lounais-Afrikan pääpaikka,
sisämaassa, ylätasangolla, 8,000 as., joista
4,000 valkoihoista.

<b>Vindhya,</b> <sp>Vindhja,</sp> vuorijono
Etu-Intiassa, Dekanin pohjoisrajalla. Huiput
keskimäärin 600 m yli merenp.

<b>Vindikatsioni</b> (lat.), omistajan
oikeudessa esittämä vaatimus saada omistamansa
omaisuusesineen haltijalta esine takaisin
hallintaansa. vrt. <sp>Omistusoikeuskanne.</sp>

<b>Windischgrätz</b> <i>[-išgrets],</i> <sp>Alfred
zu</sp> (1787-1862), itäv. sotamarsalkka,
W:n ruhtinas. Kukisti 1848 Praagissa
ja Wienissä puhjenneet levottomuudet,
1849 unkarilaisten voittama.

<b>Vindit</b> (saks. <i>Winden</i>), saksalaisten
käyttämä sloveenien (ks. t.) nimitys.

<b>Vindobona,</b> Wienin roomal.-aikainen nimi.

<b>Windscheid</b> <i>[vintšait],</i> <sp>Bernhard</sp>
(1817-92), saks. oikeusoppinut. Pääteos:
„Lehrbuch des Pandektenrechts" (1862-70).

<b>Windsor</b> <i>[ui'nzə],</i> kaup. Englannissa,
Lontoosta länteen, Thamesin varrella.
Kuuluisa linna <i>(W. Castle),</i> Vilhelm
Valloittajan perustama, Kaarle II:n
ajoilta hovin kesäasuntona; arvokas
taidekokoelma. 20,000 as.

<b>Windsor</b> <i>[ui'nzə],</i> Englannin
hallitsijasuvun nimi v:sta 1917 (aik.
Sachsen-Coburg-Gotha).

<b>Windthorst</b> <i>[-nt-],</i> <sp>Ludwig</sp> (1812-91),
saks. poliitikko, kat. keskustapuolueen johtajia.
Taisteli väsymättä Bismarckia ja kaikkia
valtiovallan laajentamispyrkimyksiä vastaan.

<b>Windwardsaaret</b> <i>[ui'nduəd-]</i> (engl. =
tuulenpuoleiset saaret), Pienten-Antillien
itäisen saarijonon eteläiset saaret
(Santa Lucia, S:t Vincent ja Grenada),
jotka ovat pasaatituulilta paremmin
suojatut kuin pohjoisempana olevat
Leewardsaaret (ks. t.). Toisinaan taas
sanotaan koko itäistä Trinidadin ja Puerto
Ricon välissä olevaa saarijonoa W:ksi ja
Venezuelan rannikon edustalla olevia
Pienten-Antillien saaria Leewardsaariksi.
</chapter>

<chapter name="Vineta-Winther">
<b>Vineta</b> <i>[-ē-],</i> muinainen kauppapaikka
Oderin suulla. Tarinan mukaan V. on mereen
vaipunut maanvieremän tai tulvan johdosta.

<b>Winge,</b> <sp>Mårten Eskil</sp> (1825-96),
ruots. taidemaalari. Valitsi aiheensa
Skandinaavian jumalaistarustosta ja
Ruotsin historiasta.

<b>Wingård</b> <i>[vīngōrd],</i> <sp>Carl Fredrik af</sp>
(1781-1851), Ruotsin arkkipiispa 1839-51.

<b>Vinje,</b> <sp>Aasmund Olafsen</sp>
(1818-70), norj. kirjailija ja sanomalehtimies.
Julk. „landsmaalilla" runoja ja matkakuvauksia.

<b>Vinjetti</b> (ransk.), painettu koristekuvio
kirjan nimi-, loppu- tai kappaleen alkulehdellä,
painettu koristekuvio yleensä; valokuvan
ympäristön rajoittamiseen tai häivyttämiseen
käytetty kehys.

<b>Winkelblech</b> <i>[-eh],</i> <sp>Karl Georg</sp>
(1810-65), saks. yhteiskuntataloudellinen
kirjailija. Julk. salanimellä <sp>Karl Marlo</sp>
„Untersuchungen über die Organisation der
Arbeit oder System der Weltökonomie".

<b>Winkelried</b> <i>[-rīt],</i> <sp>Arnold</sp> (k. 1386),
sveits. vapaudensankari. Tarinan mukaan
W. hankki uhrikuolemallaan maanmiehilleen
voiton Sempachin taistelussa. Hän
painoi rintaansa vihollisen keihäitä
täten avaten kaatuessaan aukon
vihollisen keihäsmuuriin.

<b>Vinkkilä,</b> pysäkki Turun-Uudenkaupungin
radalla, Vehmaan kunnassa, 20 km Uudestakaupungista.

<b>Winkler,</b> <sp>Heinrich</sp> (s. 1848), saks.
kielentutkija. Julk. tutkimuksia etupäässä
vertailevan uraali-altailaisen kielentutkimuksen
alalta.

<b>Vinland</b> <i>[-ī-],</i> isl. saduissa se
Pohjois-Amerikan itärannikon osa, jonka isl.
purjehtijat löysivät Grönlannista käsin
n. 1000. V:n oletetaan olleen Nova
Scotian kaakkoisosassa. Siellä tarun mukaan
viiniköynnös menestyi (V. = viinimaa).

<b>Winnebago</b> <i>[uinibe'igou],</i> 48 km pitkä,
16 km leveä järvi Yhdysvalloissa Wisconsinin
valtiossa; laskee Foxjokea myöten Michigan-järveen.
Sen ympäristössä asui ennen dakota-intiaaneihin
kuuluva w.-heimo.

<b>Winnipeg</b> <i>[ui'nipeg],</i> järvi Kanadassa,
Manitoban provinssissa; 450 km pitkä,
40-100 km leveä, 24,500 km<sup>2</sup>. Matala,
alavarantainen, kalaisa. Siihen laskevat
m. m. joet Red River, Winnipeg ja
Saskatchewan. W. laskee Nelsonjokea
myöten Hudsoninlahteen.

<b>Winnipeg</b> <i>[ui'nipeg],</i> Manitoban
provinssin pääkaup. Kanadassa, W.-järven
eteläpuolella. Yliopisto. Viljakauppaa,
mylly-, saha- y. m. teoll. W. on Kanadan
länsiprovinssien kauppakeskus. 180,000 as.

<b>Winnipegosis</b> <i>[ui'nipegū'sis],</i> järvi
Kanadassa, Manitoban provinssissa,
Winnipeg-järven länsipuolella, Laskee
Manitoba-järven kautta Winnipeg-järveen.

<b>Vinnitsa</b> <i>[-ni'-],</i> kaup. Ukrainassa,
Bugin varrella. Viljakauppaa, teoll. 45,000 as.

<b>Vinnitšenko</b> <i>[-e'-],</i> <sp>Volodimir</sp>
(s. 1860), ukrainal. kirjailija ja
sosialistipoliitikko. Julk. kertomuksia ja
näytelmiä. Ukrainan pääministerinä jouluk.
1917 — huhtik. 1918 ja tuli jouluk. 1918
n. s. direktorion jäseneksi.

<b>Vinogradov</b> <i>[-ā'dof],</i> <sp>Pavel</sp>
(1854-1925), ven. oikeushistorioitsija, prof.
Moskovassa ja Oxfordissa v:sta 1903. Julk.
tutkimuksia keskiajan yhteiskuntahistoriasta.

<b>Vinolehti,</b> Begonia (ks. t.).

<b>Vinoneliö,</b> vinokulmainen neljäkäs.
ks. <sp>Nelikulmio.</sp>

<b>Vinroth</b> <i>[vīnrūt],</i> <sp>Alfred Ossian</sp>
(1852-1914), ruots. oikeusoppinut. Prof. v:sta
1907 Tukholmassa. Teoksia: „Svensk civilrätt" I-V.

<b>Vinsnes,</b> <sp>Johan Frederik</sp>
(s. 1866), norj. kirjailija. Julk.
uskonnollisen elämänkatsomuksen värittämiä
romaaneja. Teoksia suomen. „Uskonveli".

<b>Vinssi,</b> vintturi (ks. t.).

<b>Winter.</b> <sp>D. Winter & Co o.-y.,</sp>
Epilä, per. 1892, osakepääoma 750,000 mk.
Omistaa väri-, lakka- ja vernissatehtaan.
Sisaryhtiöt: <sp>O.-y. Winter Company a.-b.,</sp>
Helsinki, per. 1922, osakepääoma
500,000 mk., värialaan kuuluvien
tavaroiden tukku- ja vähittäiskauppa, sekä
<sp>Tampereen Tapettitehdas o.-y.,</sp>
Epilä, per. 1892.

<b>Winter,</b> <sp>Arnd Johan</sp> (1744-1819),
virkamies, Suomen Talousseuran perustajia, —
<b>Winter,</b> <sp>Georges</sp> (s. 1875),
suom. kuvanveistäjä. Töitä: marmoriveistokset
„Elämän palkka" ja „Elämän lämpö" sekä
pronssiveistos „Alaluokan reippautta". —
<b>Winter,</b> <sp>Johan Petter</sp> (1788-1872),
senaattori. Teki arvokkaita genealogisia,
biografisia ja meteorologisia muistiinpanoja,
jotka säilytetään Valtionarkistossa.

<b>Winterhjelm</b> ks. <sp>Raa-Winterhjelm,</sp>
Hedvig Charlotte.

<b>Winterthur</b> <i>[-tūr],</i> kaup.
Pohjois-Sveitsissä, Zürichin kantonissa. Kutoma-,
metalli- ja kemiallista teoll. 53,000 as.

<b>Winther,</b> <sp>Christian</sp> (1796-1876),
tansk. romanttinen runoilija, Tanskan
huomattavimpia lyyrikolta.
</chapter>

<chapter name="Vintilä-Viranomainen">
<b>Vintilä,</b> napakairanvarsi, ks. <sp>Poranvarret.</sp>

<b>Vinttikoira</b> ks. <sp>Koira.</sp>

<b>Vintturit,</b> tav. hammaspyörillä
varustettuja koneita, joilla joko nostetaan
tai vedetään kuormia. Käyttövoimana
käsi- tai höyryvoima (ks. <sp>Höyryvintturi</sp>),
poltto- tai sähkömoottori. Pystyakselista
v:ia sanotaan myös <sp>vorokiksi;</sp> jos sitä
käytetään hevosvoimalla, <sp>hevoskierroksi.</sp>

<img 1>
Sähkövintturi.
</img>

<b>Vinum</b> (lat.), viini.

<b>Viola,</b> orvokin suvun tiet. nimi.

<b>Viola,</b> viulun ja sen sukulaissoitinten
(alttoviulun ja sellon) edeltäjä, niistä
eroten soikean muotonsa kautta. Kieliä
oli 5 tai 6, viritettyinä kvarteissa ja
tersseissä. vrt. <sp>Alttoviulu.</sp> —
<b>Viola d'amour</b> <i>[-ū'r]</i> (ransk.,
it. <i>viola d'amore</i>). 1. Entisaikainen
alttoviulu, jossa 7 varsinaisen kielen
ohessa on 7 näiden alapuolelle sijoitettua
metallista resonanssikieltä. — 2. Eräs
urkuäänikerta.

<b>Viollet-le-Duc</b> <i>[violē-lə-dy'k],</i>
<sp>Eugène Emmanuel</sp> (1814-79), ransk.
arkkitehti ja taidehistorioitsija. Uusinut
vanhoja kirkkoja. Teoksia: „Dictionnaire
raisonné de l'architecture française du
XI:e au XVI:e siècle".

<b>Violoncello,</b> sello (ks. t.).

<b>Vionville</b> <i>[viõvi'l],</i> kylä Ranskassa,
Lothringenissa, Metzistä länteen. Siellä ja
sen lähellä olevassa Mars-la-Tourin kylässä
saksalaiset voittivat ranskalaiset 1870.

<b>Viotti</b> <i>[-o'-],</i> <sp>Giovanni Battista</sp>
(1753-1824), it. viulutaituri ja -säveltäjä,
toimi Lontoossa ja vars. Pariisissa.
Säveltänyt m. m. 29 viulukonserttoa ja
51 viuluduettoa.

<b>Vipu,</b> kiinteän pisteen, tukipisteen
ympäri kääntyvä sauva, johon vaikuttaa
ainakin kaksi voimaa. V:ua käytetään
raskaiden kappalten nostamiseen ja
voiman suuruuden ja kuljettavan matkan
muuntamiseen tarkoituksenmukaiseksi.
V. on tasapainossa, kun siihen
vaikuttavien voimien momenttisumma on nolla.
Jos voimat ovat yhdensuuntaiset, niin
ovat ne vastakkaisessa suhteessa
vipuvarsiin, s. o. tukipisteen kohtisuoriin
etäisyyksiin voimain suuntaviivoista. —
Jos voimain vaikutuspisteet ovat samalla
puolella tukipistettä, niin v:ua sanotaan
yksivartiseksi, muuten kaksivartiseksi.

<b>Vipuset,</b> suomenkielisten luonnonopin
tutkijain, alkujaan fyysikkojen seura
Helsingissä, per. 1893. Julk. m. m.
,,Saksalais-suomalainen fysikalinen
sanasto" (1909).

<b>Vira</b> <i>[vī-],</i> ruots. kolmisin
pelattava korttipeli.

<b>Virala,</b> kylä ja maatila Janakkalassa.
Nääs Spritfabrik a.-b:n omistama
hiivatehdas y. m. teollisuuslaitoksia.

<b>Virallinen kieli</b> ks. <sp>Kielilainsäädäntö.</sp>

<b>Virallinen Lehti</b> ks. <sp>Suomen Virallinen Lehti.</sp>

<b>Virallinen paperi.</b> V:ta p:ia
valmistetaan neljää laatua, jotka numeroidaan
1-4. N:ot 1 ja 2 valmistetaan yksistään
lumpuista, n:o 3:n aineksissa saa olla
25 % ja n:o 4:n 50 % olki-, esparto- tai
puuselluloosaa. Jokainen v:n p:n arkki
varustetaan vesileimalla, ja jokainen
valmistuserä tutkitaan aineenkoetuslaitoksessa
(Asetukset käyttämisestä 8/3 1889,
14/9 1915 ja valmistamisesta 14/9 1915).

<b>Virallisuusperiaate,</b> officiaaliperiaate (ks. t.).

<b>Viraltapano.</b> V. käsittää sen viran
menettämisen, jossa rikos tehtiin tai
jonka syyllinen on sen sijaan saanut. Jos
virkamies on vikapää kuolemanrangaistukseen
tai kuritushuoneeseen elinkaudeksi tai
milloin kelvottomuus maan palvelukseen tai
kansalaisluottamuksen menettäminen tuomitaan
v:n ohessa, käsittää v. sen viran tai niiden
virkojen menettämisen, jotka syyllisellä on.
Kurinpitotoimin voi tulla kysymykseen v., kun
viranhaltija toiminnallaan tai käyttäytymisellään
virassa tai sen ulkopuolella tai virkatehtäviensä
laiminlyömisellä on osoittanut, ettei hän ansaitse
sitä luottamusta tai kunnioitusta, jota hänen
asemansa valtion viran haltijana edellyttää.
— <sp>Virantoimituseroon</sp> tuomitaan
määräajaksi korkeintaan 2 v:ksi. —
<sp>Virantoimituksesta pidättäminen</sp>
on viran haltijan pidättäminen
virantoimituksesta, kunnes viraltapanoa
koskeva syyte on ratkaistu (Rikoslaki
2:7-12; Laki 29/8 1926).

<b>Viranomainen</b> on se, jolle on annettu
toimeksi jokin määrätty piiri julkisten
asiain toimittamista. Toisinaan v:illa
tarkoitetaan ainoastaan sellaisia, joilla
toimensa nojalla on oikeus julkisen
vallan käyttämiseen. V:issa on tapa erottaa
<sp>siviili-v:t</sp> laajemmassa merkityksessä,
</chapter>

<chapter name="Viranosto-Virkaloma">
lainkäytön ja siviilihallinnon toimittajat,
<sp>sotilas</sp>-v:sten vastakohtana, ja
ahtaammassa merkityksessä rinnastettuina
sekä <sp>sotilas-</sp> että <sp>kirkollis</sp>-v:sten
ja joskus oikeus-v:sten kanssa. Tärkeämpi
v:sten jako on: <sp>oikeus-v:t,</sp> joitten
pääasiallisena tehtävänä on lainkäytöstä
huolehtiminen, sekä <sp>hallinto-v:t,</sp>
joitten päätehtävänä on hallintoasiain
toimittaminen.

<b>Viranosto.</b> Us. maissa julkisten
virkojen myyminen ja ostaminen on ollut
tavallinen ilmiö. Ruotsissa ja Suomessa
tuli vapaudenajalla tavaksi, että vars.
upseerinvirkaan pyrkijä osti viran sen
siihenastiselta haltijalta. Ostoa sanottiin
akordiksi. Suomessa v.-järjestelmä hävisi 1809.

<b>Virantoimitusrahat</b> ovat virantoimituspalkkioita,
joilla on erityisistä virkatehtävistä tulevan
korvauksen, maksun luonne. Ne ovat olleet
virkamiehelle meneviä palkkausetuja, mutta
nyttemmin on alettu niitä peruuttaa valtiolle.

<b>Viranvahvistuskirja,</b> konstitutoriaali (ks. t.).

<b>Virasto.</b> Kokoonpanoltaan ovat v:t
joko <sp>kollegisia l. monijäsenisiä,</sp>
joissa viraston toimitettaviksi uskotut
asiat ovat useampain virkamiesten yhteisesti
ratkaistavat ja erimielisyyden sattuessa
äänestyksellä päätettävät, tai <sp>toimisto- l.
päällikkö-v:oja,</sp> joissa viraston päällikkö
yksin ratkaisee v:n käsiteltävät asiat.

<b>Virchow</b> <i>[firhov],</i> <sp>Rudolf</sp>
(1821-1902), saks. lääkäri, patologi ja
antropologi, prof. Würzburgissa ja Berliinissä,
nykyaikaisen patologisen anatomian perustaja
ja yleisen terveydenhoidon tarmokas edistäjä.
Kävi 1874 antropologisella tutkimusmatkalla
Suomessa. Teoksia tautiopin alalta.

<img 1>
Rudolf Virchow.
</img>

<b>Vire,</b> loimilankojen aukeama, jonka läpi
syöstävä heitetään.

<b>Viretarmo,</b> jännitystarmo, potentsiaalienergia,
ks. <sp>Energia.</sp>

<b>Virgilius,</b> Vergilius (ks. t.).

<b>Virgin</b> <i>[-ī'n],</i> <sp>Johan Bernhard</sp>
(1705-83), ruots. linnoitusupseeri,
kenraalimajuri. Laati 1743 sen suunnitelman
Helsingin linnoittamiseksi ja Suomen rajan
puolustuskuntoon saattamiseksi, joka
sitten Viaporin perustamisella toteutettiin.
Oli valtakunnan linnoitustöiden johtajana 1762-69.

<b>Virginaali</b> (lat.), neitseellinen; <i>mus.,</i>
)ianosoittimen edeltäjä (Englannissa),
eräänlainen klavisymbaali.

<b>Virginia</b> [engl. äänt. <i>vədži'niə</i>], valtio
[v:sta 1776) Yhdysvaltain itärannikolla; 110,399 km<sup>2</sup>,
2,4 milj. as. Maanviljelystä (maissia, vehnää,
tupakkaa, puuvillaa), karjanhoitoa, vuorityötä.
Pääkaup. <sp>Richmond.</sp>

<b>Virginia,</b> kaup. ja kaivos Minnesotassa
n. s. Mesaban alueella (ks. <sp>Mesaba</sp>)
Yhdysvalloissa, Suomalaisasutusta.

<b>Virginiteetti</b> (lat.), neitsyys.

<b>Virginsaaret</b> <i>[vədžin-],</i>
<sp>Neitsytsaaret,</sp> n. 100 pientä saarta
käsittävä saariryhmä Porto Ricon ja
Pienten-Antillien välissä. Itäiset V. kuuluvat
Englannille, muut Yhdysvalloille.

<b>Virgo,</b> Neitsyt (ks. t.).

<b>Virgo,</b> <sp>Edvard</sp> (s. 1878), vir.
diplomaatti, aiemmin sanomalehtimies.
Lähettiläänä Roomassa 1918-19, Skandinaavian
maissa 1921-28, v:sta 1928 Riiassa.

<b>Virittäjä,</b> Kotikielen Seuran (ks. t.)
aikakauslehti, ilmestyy v:sta 1897.

<b>Viritys,</b> <i>mus.,</i> soittimista lähtevien
sävelten saattaminen niille korkeustasoille,
joihin ne ovat tarkoitetut. V:n pohjana on
yhteisen sopimuksen mukaan normaalisävel
a<sup>1</sup> (435 värähdystä sekunnissa). —
V.-järjestelmistä ovat etusijalla n. s. puhdas
v. ja tasavireinen v. (ks. <sp>Puhdas</sp>).

<b>Virka-apu,</b> apu, minkä viranomainen
on velvollinen yksityiselle antamaan
tämän pyytäessä viranomaiselta apua
hakijan oikeuksien suojaamiseksi tai
hakijan saattamiseksi oikeuksiinsa. V:ua
on myös se apu, minkä viranomaiset ovat
velvolliset antamaan toisilleen virka-asioissa,

<b>Virka-arvo.</b> Erityisessä
virka-arvojärjestyksessä 15/7 1897, jota
myöhemmin on täydennetty, olivat virat
lukuunottamatta palkkiovirkoja jaetut 14
<sp>v.-luokkaan.</sp> V.-järjestys kumottiin
26/8 1927, niinikään muut määräykset v:sta,
paitsi puolustuslaitokseen kuuluvain keskinäistä
virka-asemaa ja monijäsenisen viraston
jäsenten järjestystä koskevat.

<b>Virkakieli,</b> laki- ja virkakieli l.
kanslia- l. kuriaalikieli, muotonsa puolesta
jossakin määrin juhlamuotoinen, virastoille
ominainen kirjallinen esitystapa.
vrt. <sp>Kielilainsäädäntö.</sp>

<b>Virkaloma.</b> Virastossa palvelevat virka-
ja palvelusmiehet saavat vuosittain
1/6-1/10 välisenä aikana yksi- tai
useampijaksoisen v:n, joka niille virka- ja
</chapter>

<chapter name="Virkamatka-Virkavapaus">
palvelusmiehille, jotka ovat olleet valtion
virassa tai toimessa vähintään vuoden
ajan, on 1 kuukausi, sekä niille, jotka
ovat olleet valtion palveluksessa vähintään
15 v., 6 viikkoa (Asetus 29/12 1922).

<b>Virkamatka,</b> viranomaisen
virantoimitusta tai muuten valtion tehtäväin
suorittamista varten tekemä matka. V:oista
suoritettavista matka- ja päivärahoista
on annettu säännökset 27/1 1928 asetuksessa,
joka sisältää matkustussäännön, sekä 27/1 1928
annetussa Valtioneuvoston päätöksessä.

<b>Virkamielien vastustaminen</b> ks.
<sp>Väkivaltainen puuttuminen virkatoimeen.</sp>

<b>Virkamies,</b> henkilö, joka oman
suostumuksensa nojalla on velvollinen
toimimaan jonkin hallituksen alaisena sen
ohjeiden mukaan. V:llä on tavallisesti
erityinen määrätty <sp>virka,</sp> johon
kuuluu määrätty piiri julkisen
yhdyskunnan puolesta toimitettavia tehtäviä
määrätyllä alueella, <sp>virka-alueella.</sp>
Virkasuhde perustetaan v:ksi ottamisella,
<sp>virkaannimittämisellä.</sp> Yleisenä
sääntönä on, että avoimeksi joutunut virka
on julistettava haettavaksi; poikkeuksena
ovat eräät ylemmät virat sekä muutamat
alemmat toimet. <sp>Viranhaun</sp> jälkeen,
mikä tapahtuu kirjallisesti, tapahtuu toisissa
viroissa välittömästi virkaannimittäminen,
toisissa toimittaa alempi viranomainen nimittävälle
viranomaiselle <sp>virkaehdotuksen,</sp>
s. o. asettaa hakijoista kolme ehdolle.
Virkaannimittäminen, mikä korkeimpiin
virkoihin nähden kuuluu Tasavallan
Presidentille, muutamiin ylempiin virkoihin
nähden Valtioneuvostolle, Korkeimmalle
Oikeudelle ja Korkeimmalle
Hallinto-oikeudelle sekä alempiin virkoihin
nähden keskusvirastoille, lääninhallituksille
y. m., tapahtuu <sp>avoimella kirjeellä,
valtakirjalla</sp> tai <sp>toimikirjalla.</sp>
Virkaan nimitetyn on ensimmäiseen virkaan
nimitettäessä tehtävä <sp>virkavala.</sp> V:n
kelpoisuusvaatimukset l. ne ominaisuudet,
mitkä yleensä valtionvirassa olevalta vaaditaan,
ovat: Suomen kansalaisoikeus, riittävä ikä,
hyvä maine ja nuhteeton käytös sekä
opinnäytteillä osoitettu taito viran
toimittamiseen. V:n velvollisuudet ovat:
virka-alueella asuminen, nuhteeton
käytös, virkaan soveltumattomien
sivutointen välttäminen, virkaan kuuluvain
tehtäväin suorittaminen, oikean menettelyn
noudattaminen asiain käsittelyssä ja
kuuliaisuusvelvollisuus. V:n oikeudet ovat:
suoja virantoimituksessa, oikeus virkanimeen,
oikeus kieltäytyä eräistä pakollisista,
luottamustoimista sekä oikeus
palkkaukseen ja eläke-etuihin. Yleensä on
v:llä oikeus pysyä virassaan, kuitenkin
on v:n yleensä otettava <sp>virkaero</sp>
täytettyään 65 v., tuomarinviran
haltijain täytettyään 70 v., sekä jos viran
haltija ruumiinvian tai vähentyneiden
ruumiin- tai sielunvoimien vuoksi on
menettänyt työkykynsä. Eräissä
tapauksissa voidaan v. siirtää toiseen virkaan.
Virkavelvollisuuden rikkomista sanotaan
<sp>virkavirheeksi. Virkarikos</sp>
on taas sellainen virkavirhe, josta laissa
on säädetty rangaistus. Syyte
virkavirheestä on <sp>virkasyyte.</sp> Eräiden
v:ten on virantoimituksessa käytettävä
erityisesti säädettyä <sp>virkapukua.</sp>

<b>Virkamieshallitus,</b> <sp>toimitusministeristö,</sp>
puolueista riippumaton, pääasiassa valtion
virkamiehistä asetettu hallitus, joka tav.
rajoittuu hoitamaan juoksevia asioita.

<b>Virkasivutulot,</b> <sp>sporttelit,</sp>
erinäisille virkamiehille tulevat toimituskirjain
lunastukset ja toimituspalkkiot y. m. sivutulot.

<b>Virkatalo</b> l. <sp>puustelli.</sp> V:t ovat
joko valtiolle kuuluvia, <sp>kruunun-v:ja,</sp>
tai papiston tai lukkarin palkkaukseen
määrättyjä <sp>papiston-v:ja,</sp> Kruunun-v:ja,
jotka ovat joko <sp>sotilas-</sp> tai
<sp>siviilivirkakunnan</sp> v:ja, oli
aikaisemmin annettu sotilas- tai
siviilivirkamiehille palkkaukseen kuuluvina
hallittaviksi, nyk. ne on annettu yksityisille
vuokralle sekä osaksi myös luovutettu
yksityisille vuokra-alueiden
lunastuslainsäädännön kautta. Kruunun-v:jen
vuokrauksesta on voimassa asetukset 26/4 1871,
osaksi muutettu 16/10 1894; sekä asetus
15/1 1915 ja laki 30/3 1922. Ev.-lut.
seurakuntain papiston v:oista on säädetty
lailla 4/8 1922 ja lukkari-urkurien v:oista
laissa 4/8 1922.

<b>Virkatalolautakunta.</b> Kuhunkin
ev.-lut. seurakuntaan, jossa on virkatalo, on
kirkonkokouksen tai kirkkovaltuuston
asetettava vähintään 3-jäseninen v., jonka
on seurakunnan puolesta pidettävä huolta
papiston ja lukkarin virkatalojen hoidosta
ja kunnossapidosta.

<b>Virkavahvistuskirja,</b> konstitutoriaali (ks. t.).

<b>Virkavalta,</b> <sp>byrokratia,</sp> on
olemassa silloin, kun kaikki valta ja
julkisten asioiden hoito on valtion
virkamiesten käsissä. Siihen vie lujasti
keskitetty hallintojärjestelmä.

<b>Virkavapaus.</b> Jos virkamies jostakin
syystä, esim. sairauden tai yksityisten
</chapter>

<chapter name="Virkaylennys-Viro">
asiain tähden on estetty virkaansa
hoitamasta, tulee hänen hakea vapautusta
virkansa toimittamisesta, v:ta. V:n ajaksi
on määrättävä viransijainen.

<b>Virkaylennys,</b> siirto alemmasta
virasta korkeampaan. Yleiset
<sp>virkaylennysperusteet,</sp> ne perusteet,
joiden mukaan saman viran eri
hakijain tai ehdokkaiden kelpoisuutta on
vertailevasti arvosteltava ja etusija
heidän välillään määrättävä, ovat taito,
kyky ja koeteltu kansalaiskunto (H. M.
17/7 1919, 86 §).

<b>Virkaylioikeus,</b> erikoistuomioistuin,
jonne voidaan eräin poikkeuksin valittaa
päätöksestä, jolla kurinpitomenettelyä
noudattaen viran tai toimen haltija on
tuomittu viraltapantavaksi tai virasta
vapautettavaksi (Laki 29/6 1926).

<b>Virke</b> ks. <sp>Lause.</sp>

<b>Virkkaus,</b> naisten käsityö, jota
tehdään koukkupäisellä puu-, luu- tai
teräspuikolla. Käytetään useimmin
villalanka- ja pitsitöihin.

<b>Virkkunen,</b> <sp>Artturi Heikki</sp>
(1864-1924), alk. <sp>Snellman,</sp>
historiantutkija. Kouluhallituksen ylitarkastaja
1903-21, Turun Yliopiston historian prof.
ja rehtori 1921-24. Uuden Suomettaren
ja Uuden Suomen päätoimittaja 1917-19.
Teoksia: „Pohjalaisen osakunnan
historia" I-II, „Itämeren suomalaiset
itsenäisyytensä aikana", „Itämeren suomalaiset
saksalaisen valloituksen aikana", „Oulun
kaupungin historia", oppikirjoja.

<img 1>
A. H. Virkkunen.
</img>
<img 1>
Paavo Virkkunen.
</img>
<b>— Virkkunen,</b> <sp>Paavo</sp> (s. 1874), A. H. V:n
veli, kirkonmies, pedagogi ja poliitikko,
teol. toht. Helsingin eteläisen suom.
seurakunnan kirkkoherra v:sta 1926 (Ilmajoen
1918-26), Eduskunnan puhemies 1918,
1923, 1926 ja 1928 (jäsen v:sta 1913),
Suom. Normaalilyseon rehtori 1908-18.
Teoksia: „Elämänliike", kasvatusop.
teoksia ja us. saarnakokoelmia.

<b>Virmajuuri</b> <i>(Valeriana officinalis),
Valerianaceæ</i>-heimoon kuuluva ruohokasvi.
Kukat yhdisteräiset, punertavanvalkoiset,
sarjaviuhkoissa, lehdet parilehtiset.
Kasvaa rannoilla, ojanvarsilla, kosteilla
niityillä. Suurimmassa osassa maatamme.
Juurakosta valmistetaan hermoja
rauhoittavaa <sp>valeriaana</sp>-lääkettä.

<b>Virmasvesi,</b> <sp>Virmas, Virmavesi,</sp>
n. 13 km pitkä järvi Rautalammin reitissä
Iisveden itäpuolella, Karttulan pitäjässä.

<b>Virna</b> <i>(Vicia),</i> hernekasvien heimoon
kuuluva kasvisuku; lehdet tasaparisia,
kärhellisiä, yksittäin tai tertuissa.
Yleisimmät meillä luonnonvaraisina kasvavat
lajit: <sp>hiiren-v. l. hiirenherne</sp>
<i>(V. cracca),</i> jolla on tummansiniset
runsaskukkaiset tertut ja <sp>aito-v.</sp>
<i>(V. sepium),</i> jonka vaalean sinipunaiset
kukat ovat lyhytperäisissä, 3-5-kukkaisissa
tertuissa. Varsinkin Etelä-Suomessa viljellään
yleisesti vihantarehukasvina (tav. yhdessä
kauran kanssa) <sp>elo-v:aa, rehu-v:aa l.
vikkeriä</sp> <i>(V. sativa),</i>

<img 1>
Rehuvirna.
</img>
jonka kukat ovat sinipunaisia, parittain
lehtihangoissa, lehdykät tylppä- tai
lanttopäisiä, otakärkisiä.

<b>Viro</b> (vir. <i>Eesti</i>), tasavalta
Suomenlahden eteläpuolella; idässä sitä rajoittaa
Venäjä, etelässä Latvia; manneralueen lisäksi
kuuluu V:oon länsirannikolla olevat saaret Hiidenmaa
(Huumaa), Saarenmaa (Saaremaa), Vormsi, Muhu,
Kihnu ja Ruhnu. 47,549 km<sup>2</sup>, josta järviä
2,328 km<sup>2</sup>, 1,120,000 as. (n. 25 km<sup>2</sup>:lla).
— V. on laakeaa tasankoa, kaakkoisosa aaltoilevaa
mäkimaata. Suurin osa maata on 50 m:n
korkeuskäyrän alapuolella. Korkein kohta on
Munamägi (324 m yl. merenp.). Suomenlahden
rannikolla tasanko päättyy jyrkkään törmään,
joka paikoin kohoaa 50 m:n korkuisena
pystyseinämänä. Vuoriperä on pääasiallisesti
vaakasuoria kalkkikivikerroksia;
Etelä-V:ssa on maaperä pehmeätä mureaa
hiekkakiveä. Jääkauden muistomerkkejä
ovat kaakkoisosassa kohoavat sora- ja

<img 1>
Vaakuna.
</img>
hiekkakasaumat. — <i>Vesistöt.</i>
Peipsen-järven länsipuolisko kuuluu V:oon; muita
järviä ovat Vörtsjärvi ja Viljandin järvi.
Jokia: Narvajoki, Pärnu joki ja Emäjoki.
— <i>Ilmasto</i> kuin Lounais- ja
Etelä-Suomessa. Vuoden keskilämpö kasvaa
koillisesta lounaiseen +4° - +5,5°,
heinäkuun keskilämpö nousee rannikolta
sisämaahan +16° - +18°, tammikuun
keskilämpö laskee samassa suunnassa —4° -
—7,5°. Kevät tulee V:oon huomattavasti
aikaisemmin kuin Suomeen. — <i>Kasvillisuus.</i>
Metsiä on vain 20,5 % maan pinta-alasta,
peltoja 23 %  ja niittyjä 24 %. Metsäpuista
yleisin on mänty; jaloja lehtipuita kasvaa
jokseenkin runsaasti. Pohjois-V:lle ominaista
kasvillisuusmuotoa ovat kuivilla
kalkkikivialueilla yleiset kallioniityt l.
alvarit. — <i>Väestö.</i> Virolaisia on n.
88 % väestöstä, venäläisiä 8,2 %,
saksalaisia 1,7 %, ruotsalaisia 0,7 %
(länsirannikolla Noarootsin niemellä ja Vornasin
saarella, pohjoisrannikolla Naissaarella,
Riianlahdessa olevassa Ruhnussa sekä Tallinnan
ja Haapsalon kaupungeissa) ja juutalaisia
0,4 %, suomalaisia (inkeriläisiä) ja
muihin kansallisuuksiin kuuluvia on n. 1 %.
Peipsenjärven eteläpuolella asuu n.
20,000-henkinen vir. setukaisten (ks. t.) heimo.
Väestöstä asuu 24 % kaupungeissa, 76 %
maalla. Uskonnoltaan on asukkaista
78,6 % ev.-lut., 19 % kreik.-kat. —
<i>Sivistyselämä.</i> Itsenäistymisen jälkeen
on jatkunut voimakas nousukausi.
Alkeisopetus on pakollinen ja ilmainen
kaikille kouluiässä oleville lapsille.
Tartossa on suuri yliopisto, Tallinnassa
teknikumi (teknillinen opisto ja tekn.
korkeakoulu). V. 1927 ilmestyi V:ssa
46 sanomalehteä ja 80 aikakausjulkaisua,
niistä vironkielisiä 37 sanomalehteä ja 74
aikakausjulkaisua. — <i>Elinkeinot.</i> N. 59 %
väestöstä elää maataloudella. Eniten viljellyt
viljalajit ovat ruis, kaura ja ohra.
Viljantuotanto ei kumminkaan riitä
peittämään kotimaista kulutusta. Perunanviljelys
on vähentynyt itsenäistymisen jälkeen, kun
spriinvienti Venäjälle on loppunut. Viime
vuosina on kiinnitetty entistä enemmän
huomiota karjatalouteen: meijerien luku
on kasvanut, karjakanta enentynyt, voin
ja munien vienti kasvanut. Metsätalous
on verraten alkeellista; haapapuuta
viedään Ruotsin tulitikkuteollisuuden
raaka-aineeksi. Kalkkikiven ja saven varassa
on Pohjois-V:ssa kehittynyt melkoinen
sementtiteollisuus. Arvokkaan polttokiven
(öljyliuskeen) teollinen tislaaminen on
vielä kokeiluasteella. Tärkeimmät
suurteollisuuden haarat ovat paperi- ja
puuteollisuus, kutomateollisuus, myllyteollisuus,
spriiteollisuus. Teollisuudesta saa
elatuksensa n. 16 % maan väestöstä.
Tärkeimmät vientitavarat ovat
karjanhoidontuotteet, pellava, kutomatuotteet,
puu ja puutavarat, sementti, perunat;
tuontitavaroita: vilja, puuvilla, sokeri, koneet.
Varsin suuri osuus V:n kaupassa on
kauttakulkukaupalla. Rautateitä 1,200 km.
— <i>Raha:</i> 1 kruunu = 100 senttiä. —
<i>Hallinto.</i> V. on tasavalta <i>(Eesti
vabariik).</i> Korkein valtiomahti on kansalla,
joka äänioikeutettujen jäsentensä
välityksellä saa tahtonsa kuuluville
kansanäänestyksen, kansanaloitteen
<i>(rahva-algatamine)</i> tai eduskuntavaalien
kautta. Äänioikeus on jokaisella 20 v.
täyttäneellä, vähintään 1 v:n ajan V:n
alamaisena olleella kansalaisella.
Kansanaloitteella voi vähintään 25,000
äänioikeutettua kansalaista vaatia uusien
asetusten säätämistä samoinkuin
vanhojen muuttamista tai kumoamista.
Tällainen kansanaloite aiheuttaa, ellei se saa
eduskunnan enemmistöä puolelleen ja
näin johda tulokseen, kansanäänestyksen.
Samoin joutuu eduskunnan hyväksymä
laki, jos vähintään 1/3 eduskunnan
jäsenistä kahden kuukauden kuluessa lain
hyväksymispäivästä lukien vaatii,
kansanäänestyksen alaiseksi. Jos
kansanäänestyksen tulos on ristiriidassa
eduskunnan kannan kanssa, ja kansa näin on
julkilausumat epäluottamuksensa
edustajiaan kohtaan, on uudet eduskuntavaalit
toimitettava. Kansanäänestyksen
alaisiksi eivät kuitenkaan voi joutua
tuloja menoarviota, sotalaitosta ja suhteita
ulkovaltoihin käsittelevät asetukset ja
kysymykset. — Eduskunnassa <i>(riigikogu),</i>
jolle lainsäädäntö ja verotus kuuluvat ja
jonka jäsenet kansa valitsee yleisen,
yhtäläisen, välittömän ja salaisen,
suhteellisuuden periaatteeseen nojautuvan
vaalin perustalla, on 100 3 v:ksi
valittua jäsentä. Se kokoontuu joka vuosi,
lokakuun alussa, — Toimeenpanovalta on
tasavallan hallituksella <i>(vabariigi
valitsus),</i> jolla tulee olla eduskunnan
luottamus ja jonka muodostavat
valtakunnanvanhin <i>(riigivanem)</i> ja ministerit.
Valtakunnanvanhin edustaa valtakuntaa,
suunnittelee ja johtaa hallituksen työtä
sekä valvoo ministerien toimintaa.
— Paikallishallintoa varten V. on jaettu
11 maakuntaan <i>(maakond):</i> Läänemaa,
Harjumaa, Järvamaa, Virumaa,
Saaremaa, Pärnumaa, Viljandimaa, Tartumaa,
Valgamaa, Vörumaa ja Petserimaa.
Maakunnat jakautuvat maalaiskuntiin <i>(vald)</i>

<b>VIRO</b>

<img 1>
1. Suomenlahden rantatörmiä.
</img>

<img 1>
2. Vilsandin majakka Saarenmaan edustalla.
</img>

<img 1>
3. Pyhäjärvi.
</img>

<b>VIRO</b>

<img 1>
4. Maisema Viljandimaalta.
</img>

<img 1>
5. Palavan kiven louhintaa.
</img>

<img 1>




ja kaupunkikuntiin. — Kirkollisessa
suhteessa V. muodostaa yhden ev.-lut.
hiippakunnan, joka jakautuu seurakuntiin
<i>(kihelkond),</i> sekä yhden kreik.-katolisen
hiippakunnan.

<i>Historia.</i> Itämeren-maakuntiin
virolaiset ovat asettuneet ajanlaskumme ensi
vuosisadoilla. Virolaisten vanha
valtiollinen järjestys perustui heimovaltaan. Maa
jakautui kihlakuntiin linnoineen, ja
kihlakuntaryhmät muodostivat maakuntia.
Kihlakunnan mahtivaltaa edusti vanhin,
joka oli samalla sotapäällikkönä ja
tuomarina, 1000- ja 1100-luvuilla venäläiset
tekivät ryöstöretkiä V:oon. Virolaisten
omintakeisessa kulttuurikehityksessä
tapahtui jyrkkä muutos 1200-luvulla, kun
saks. kauppiaat ja ristiretkeläiset,
asetuttuaan Väinäjoen seuduille liiviläisten
alueille, alkoivat levittää valtaansa
muihin Itämeren-maakuntain osiin. Vv:n
1208-24 välillä kalparitaristo valloitti
V:n mantereen ja 1227 Saarenmaan.
Rodultaan ja olemukseltaan vieras
maahan asettunut sortovalta vakiinnutti kat.
uskonnon, ainakin ulkonaisesti, ja
läänityslaitoksen. Sortuessaan virolaiset
menettivät itsenäisyytensä ja valtiollisen
vapautensa ja joutuivat maaorjiksi.
V. 1219 Tanskan kuningas Valdemar
Sejr teki ristiretken V:oon ja alisti
Pohjois-V:n maakunnat Tanskan valtaan.
V. 1237 yhdistettiin kalpaveljesten
ritarikunta saks. ritarikuntaan. V. 1343
puhkesi suuri kapina ja virolaiset kutsuivat
avukseen suomalaisia ja venäläisiä, mutta
ennenkuin naapurit ehtivät apuun,
tukahdutti ritarikunta liikkeen ja yhdisti
Tanskan kuninkaalle kuuluneet
maakunnat alueeseensa.

Seur. aikoina V:n historia on täynnänsä
saks. ylimystön keskeisiä kahakoita
ja sisäisiä sotia. V. 1562 sortui saks.
ritarikunnan valta. Pohjoiset maakunnat
(Virumaa ja Harjumaa) joutuivat Ruotsinvallan
alaisuuteen, Saarenmaa Tanskan kuninkaalle
(v:een 1645, jolloin sekin joutui
Ruotsille), osa Etelä-V:oa, m. m.
Liivinmaa, puolalaisille ja itäpuoliset V:n
rajaseudut ajoittain venäläisille. V. 1582 Tartto
siirtyi venäläisiltä puolalaisille.
Puolalaisten ja ruotsalaisten välillä kesti
alituista sotaa 1600-luvun alkupuolelle asti.
Puolan vallan vaikutus Etelä-V:ssa on
ollut hyvin ohimenevää laatua. Sensijaan
on V:n vanhempaan kulttuurikehitykseen
syvästi vaikuttanut Ruotsin
vallan aika. Ruotsin valta lujittui 1625
ja kesti v:een 1710. Sen kestäessä
tehtiin ensim. yritykset V:n kansan
vapauttamiseksi maaorjuudesta. Hengellisestä
elämästä pidettiin huolta, Tarttoon ja
Tallinnaan perustettiin lukio ja Tarttoon
1632 yliopisto. V. 1630 perustettiin
Tarttoon myös hovioikeus. Reduktsioni
huojensi jonkin verran talonpoikien
asemaa.

V. 1710 Venäjä valloitti koko V:n
ja 1721 Uudenkaupungin rauhassa Ruotsi
luopui oikeuksistaan. V:n vars.
isännäksi tuli taas entistä lujemmin saks.
aatelisto, joka pian otti huostaansa myös
tärkeimmät virat, Kansan henkisen
tilan hyväksi ei tehty juuri mitään.
Katariina II:n aikana tehtiin yritys
huojentaa edes jonkin verran kansan kurjuutta.
V. 1816 julistettiin Pohjois-V:n ja 1819
Etelä-V:n talonpojat henkilökohtaisesti
vapaiksi, mutta viljelemäänsä maata he
eivät saaneet omakseen. Täten talonpojat
joutuivat erotetuiksi maastaan, johon
heillä nyt lain mukaankaan ei ollut enää
minkäänlaista omistusoikeutta. Heistä tuli
vuokraajia, joilta aatelisherrat voivat
ottaa miltei miten suuren vuokran
hyvänsä. Asema kävi kohtalokkaaksi
v:n 1840 paikkeilla, jolloin kurjuutta
lisäsivät katovuodet. Huhuja alkoi levitä
„henkimaasta", jota annettaisiin
kreik.-katolisuuteen kääntyneille. Nämä huhut
houkuttelivat joukon kansaa liittymään
kreik.-kat. kirkkoon tai muuttamaan
Venäjälle. — Vasta vuosien 1849, 1856
ja 1860 talonpoikaislakien kautta saatiin
aikaan vähänkin siedettävämmät olot,
V  ♩♩♩♩♩  imukset tehtiin
pitempiaikaisiksi ja maksut saatiin suorittaa
rahassa; talonpoika sai oikeuden ostaa
viljeleinänsä maan, vaikkakin kalliista,
Kartanon- ja talonpoikaismaan rajat
määrättiin eikä aateliskartanon <i>(mõisa)</i>
sallittu enää liittää alueisiinsa
talonpoikaismaata. Mutta talonpoikaismaasta
erotettiin kuudes osa, <i>kvootemaa,</i> jonka piti
tulla kartanon työläisten käytettäväksi.
Tästä kartanonomistajat eivät
kuitenkaan välittäneet, ja useimmiten
kvootemaa yhdistettiin kartanon maihin. V. 1866
säädettiin talonpoikain itsehallinto. Koska
lakeja toteutettiin vitkastellen, alkoi
levottomuuksia, V. 1858 puhkesi
Pohjois-V:ssa, Mantrassa, kapina, jonka saks.
aateli tukahdutti ven. sotaväellä.
Talonpoikaismaan ostossa ehdot olivat raskaita.
Tavallisesti kartanonomistaja pidätti
itselleen kalastus-, metsästys- ja
volmankäyttöoikeudet. Verotaakan koko paino
joutui talonpojan kannettavaksi, jota
vastoin laajat alueet kartanon
omistamaa maata olivat verosta vapaita.
Kansakoulujen ylläpito, teiden kunnossapito
y. m. jäivät miltei yksinomaan


talonpoikaisväestön velvollisuudeksi, vaikka
sillä ei ollut mitään sananvaltaa maan
hallinnossa. Maanoston johdosta
talonpoikien velkataakka oli musertavan
raskas. Mutta tämän ulkopuolella olivat
vielä kvootemaan sekä kartanon maan
talonpojat, joita epäedullinen seka-arenti
rasitti. Tavattoman suuresta renkien ja
maattomien luvusta ei oltu vähääkään
huolehdittu. Vaikeista taloudellisista ja
yhteiskunnallisista oloista huolimatta
alkoi nyt kuitenkin kansan elpyminen ja
voimistuminen.

V:n kansan vars. herääminen tapahtui
1800-luvun jälkimmäisellä puoliskolla.
Tämä tapahtui vaikeissa olosuhteissa,
keskellä pahansuopuutta ja
ehkäisytoimenpiteitä saksalaisten taholta ja
keskellä lähestyvää venäläistyttämisuhkaa.
V. 1887 Itämeren-maakuntain
venäläistyttäminen pantiin häikäilemättömin
keinoin toimeen. Saksalaisten asemesta
tulivat nyt venäläiset isännöitsemään
maassa. Ven. virkavallan toimenpiteillä
kahlehdittiin kansan vapaa kehitys
vuosikymmeniksi. Vaikka julkiset
valtiolaitokset, oikeus- ja koululaitos sekä
hallinto yleensä olikin venäläistytetty, niin
oli saks. aateli kumminkin maan
itsehallinnon johdossa. Siihen ei ollut V:n
kansalla mitään vaikutusvaltaa, vaikka
aateliston maapäivät määräsivät verojen
käyttämisestä, jotka etupäässä olivat
virolaisten suoritettavana. Vallankumouksen
puhjettua Venäjällä lokak. 1905 levisi
lakkoliike kautta V:n. Sen kukistamiseksi
kartanonomistajat ennen pitkää
turvautuivat Venäjällä alkaneeseen
taantumukseen. Viro julistettiin v:n 1908 alussa
sotatilaan. Nyt hajaantui maaseuduille
työläisiä Tallinnasta käsin, ja heidän
johdollaan joutui joukko kartanoita
ryöstön ja tuhon omaksi. Tämän
johdosta maaseudulle ilmaantui
rankaisuretkikuntia, joiden säälimättömät
toimenpiteet monesti kohtasivat syyttömiäkin.
Venäläistyttäminen kaikkine mieli- ja
väkivaltaisuuksineen jatkui
vauhdikkaasti. Vaikeiden maaolojen vallitessa
siirtolaisuus 1906-17 kohosi uhkaavasti
ja sai samalla aikaan kaupunkien
nopean kasvamisen. Kuitenkin yleinen
varallisuus lisääntyi tuntuvasti, ja
omaperäinen sivistyselämä kypsyi. Keväällä
1917, Venäjän vallankumouksen jälkeen,
V. sai kansallisen autonomian maalisk.
30 p:nä. Kesäk. 13 p:nä ottivat V:n
kansalliset maapäivät maan hallituksen
käsiinsä. Syksyllä sam. v. saksalaiset
valloittivat Saarenmaan, Hiidenmaan ja
Muhun saaren.

Venäjällä valtaan päässyt bolševismi
vaikutti V:nkin oloihin. Maapäivät
hajoitettiin 28 p. marrask., ja vaalit V:n
perustavaan kokoukseen ehkäistiin
väkivalloin. Ven. sotilaslaumat ja kurittomat
kotimaiset ainekset pääsivät määräämään
maan asioita. V:n 1918 alussa, kun
bolševikit olivat vanginneet joukon saks.
aatelismiehiä ja porvareja, syyttäen heitä
maankavalluksesta, saksalaiset ottivat
haltuunsa V:n vielä valloittamattomat osat.
Mutta ennenkuin saks. joukot olivat
saapuneet Tarttoon ja Tallinnaan, olivat
virolaiset palauttaneet järjestyksen
bolsevikkien joukkojen peräytyessä pohjoiseen ja
itään päin. Jo 24 p:nä helmik. 1918 oli
maapäivien puhemiehistö, vanhinten
neuvosto ja V:n kansallinen hallitus yhdessä
valtiollisten puolueiden kanssa julistanut
V:n itsenäiseksi tasavallaksi, mutta saks.
sotaväen saavuttua Tallinnaan pakotettiin
V:n kansallinen hallitus hajaantumaan.
Saksalaisten koollekutsumat aateliston
maapäivät anastivat itselleen vallan
määrätä maan kohtalosta virolaisten
vastalauseista huolimatta, toivoen saavansa
toteutetuksi jonkinlaisen saksalais-balttilaisen
valtion, joka olisi yhdistettävä
Preussiin. Tällävälin Englanti ja Ranska
tunnustivat V:n maapäivät „de facto"
itsenäisiksi.

Kun Saksan, kärsittyään maailmansodassa
tappion, oli syksyllä 1918
poistettava joukkonsa V:sta, julisti V:n
väliaikainen hallitus ryhtyneensä
jatkamaan keskeytettyä toimintaansa. Mutta
jo marrask. 1918 Venäjän bolsevikit
alkoivat hyökätä eri tahoilta
valloittaen m. m. Narvan ja Tarton ja
edeten Tallinnan lähiseuduille asti. Jouluk.
saapui Tallinnan satamaan engl.
laivastonosasto, joka voitti bolsevikkien
laivueen. Kun Ekströmin ja Kalmin
johtamat suom. vapaaehtoiset olivat
tammik. 1919 yhtyneet V:n joukkoihin, alkoi
sotaonni kääntyä. Narva ja Tartto
valloitettiin takaisin ja helmik. 1 p:nä Valk
ja koko Viro puhdistettiin bolševikeista
kenraali Laidonerin johdolla, Keväällä
1919 kenraalien Judenitšin ja Rodžjankon
johtama „valkoinen" ven. armeija hyökkäsi
eräiden vir. joukko-osastojen tukemana
Narvasta käsin Pietaria vastaan.
Samoihin aikoihin von der Goltzin (ks. t.)
johtama saks. „rautainen" divisioona ja
saksalais-balttilainen armeijaosasto oli
ryhtynyt Kuurinmaalla taisteluun
bolsevikkeja vastaan ja heidät voitettuaan
kukistanut Latvian hallituksen.
Tuloksettomien neuvottelujen jälkeen
saksalaiset sodanjulistuksetta hyökkäsivät
</chapter>
<chapter name="Virojoki-Viron kieli ja kirjallisuus">
Wendenin-Lemsalin (nyk. Latviassa)
linjalla bolševikkeja vastaan taistelleiden
virolaisten kimppuun selittäen nämä
kommunisteiksi. Silloin kenraali
Laidoner keräsi kiireesti kaikki käytettävissä
olevat voimat ja voitti saksalaiset
perinpohjin kolmipäiväisessä Wendenin
taistelussa kesäk. 1919. Judenitšin
kärsittyä syksyllä tappion voittoisat
bolševikit ylivoimaisin joukoin yrittivät
tunkeutua V:oon, mutta virolaiset pitivät
puolensa. Helmik. 1920 V. ja Venäjä
tekivät rauhan Tartossa. Siinä Venäjä
tunnusti V:n itsenäisyyden, luovutti sille
Petserin piirin ja maakaistaleen Narvan
itäpuolelta, maksoi 15 miljoonaa
kultaruplaa ja myönsi erinäisiä metsä- ja
rautatiekonsessioneja. Vielä sodan
kestäessä V:n perustava kokous kokoontui
ja hyväksyi kesäk. 1920 perustuslain.
Jo 1919 säädettiin maareformilaki, joka
lopetti suuromistuksen. Irtaimistosta
suoritettiin korvausta v:n 1914 hintojen
mukaan; 1926 säädetyn lain mukaan
tullaan kiinteistöstä suorittamaan
korvausta luovutusaikana vallinneiden
hintojen mukaan. [Viron Kirja (1926).]

<b>Virojoki,</b> Miehikkälän ja Virolahden
pitäjien läpi Suomenlahteen laskeva pieni joki. —
<b>Virolahti,</b> n. 10 km pitkä, 2-5 km leveä
merenlahti Virolahden pitäjässä; sen pohjukkaan
laskee Virojoki.

<b>Virolahti,</b> kunta Viipurin läänissä.
Länsi-Karjalassa, Suomenlahden rannalla;
471,0 km<sup>2</sup>, 8,463 as. (1927).
Kansanopisto ja merikalastajakoulu, Harjun
maanviljelyskoulu, karjanhoitokoulu, puutarhakoulu.

<b>Virolaiset,</b> suom.-ugr. kansoihin
kuuluva kansa. Lukumäärä n. 1 milj.
Virossa, sitäpaitsi n. 200,000 Venäjällä,
Latviassa ja Pohjois-Amerikassa,

<b>Viron kieli ja kirjallisuus.</b> 1. <i>Kieli,</i>
virolaisten puhuma kieli, kuuluu
suom.-ugr. kielikuntaan ja sen
itämerensuomalaiseen ryhmään. Viroa puhuu
äidinkielenään nyk. n. 1,200,000 henkeä,
joista suurin osa asuu Viron tasavallan
alueella. Viron murteet eroavat tosistaan
jonkin verran enemmän kuin suonien. Ne
ryhmitetään kahteen pääryhmään:
pohjoisiin ja eteläisiin. Kirjakieli
syntyi 1500-luvun puolivälissä, suunnilleen
samaan aikaan kuin suomenkin.
Etelämurteiden huomattavan suuri eroavaisuus
pohjoisista sai aikaan sen, että syntyi
kaksi kirjakieltä, pohjoinen ja eteläinen.
Jälkimmäinen, Tarton seudun murteeseen
nojautuva, on vieläkin kirkkokielenä
osassa etelävir. kielialuetta, mutta se on
melkein kokonaan syrjäytynyt muusta
kirjallisuudesta ja väistynee pian
kirkolliseltakin alalta. Pohjoisvir. kirjakieli
nojautui alussa nimenomaan Tallinnan ja
sen ympäristön kieleen. Viime
vuosisadalla se lopullisesti vakiintui
useimmissa piirteissään keskimurteiden
mukaiseksi. — Kantasuomalaisen ajan
jälkeinen vierasten kielten vaikutus viroon,
etupäässä sen sanavarastoon, on ollut
melkoinen. Tärkeimmät ovat lättiläiset,
slaavilaiset ja germaanilaiset (saksalaiset
ja skandinaavilaiset) lainasanat. Jonkin
verran on viro lainannut myös suomesta.
[Kielioppeja: Wiedemann (1875);
Kettunen (1917 ja 1928); sanakirjoja:
Wiedemann-Hurt (1893); Kettunen (1917).]
2. <i>Kirjallisuus.</i> Viron vanhin kirjallisuus
1500-luvulta 1800-luvun alkuun on
jokseenkin yksinomaan uskonnollista ja
kielitieteellistä. Omaperäinen vir. kirjallisuus
alkaa 1800-luvun alkupuolelta.
Virolaisystävien (estofiilien) kirjallisten ja
kansanrunouspyrintöjen keskuksena oli
<sp>Rosenplänterin</sp> (ks. t.) aikakauskirja
„Beiträge". Sen avustajia oli runoilija
<sp>K. J. Peterson</sp> (1801-22); <sp>Masing</sp>
julkaisi kansankirjoja. V. 1838
perustettiin Tarttoon „Gelehrte Estnische
Gesellschaft", jonka päätehtävänä oli Viron
menneisyyden ja nykyisyyden tutkiminen sekä
viron kielen ja kirjallisuuden edistäminen.
Seuran piiriin kuuluivat <sp>Fählmann</sp>
ja <sp>Kreutzwald.</sp> Viimeisiä saksalaisia
Viron kirjallisuudessa olivat <sp>Neus, Ahrens</sp>
ja <sp>Wiedemann.</sp> Viron sanomalehdistön
perusti <sp>Jannsen,</sp> jonka tytär Lydia
<sp>Koidula</sp> oli huomattava runoilija.
Tämän kansallisen heräämisajan henkisiä
johtajia olivat <sp>Hurt</sp> ja <sp>Jakobson.</sp>
V. 1871 perustettiin Eesti Kirjameeste
Selts (ks. t.). Hurtin rinnalla toimivat
kansanrunoustyössä <sp>Eisen</sp> ja <sp>Weske.</sp>
Kansallista romantiikkaa seuranneeseen
realistiseen kauteen välittää <sp>Liiv.</sp>
Taidedraaman panee alulle <sp>Kitzberg;</sp>
suurin realisti on E. <sp>Wilde, Peterson</sp>
on lähinnä naturalisti. Realismin lyyrikolta
olivat Anna <sp>Haava, K. E. Sööt</sp>
(s. 1862) ja jo mainittu <sp>Liiv.</sp>
Realistien nuorempaa polvea ovat <sp>Tammsaare</sp>
(ks. <sp>Hansen,</sp> A.), <sp>Metsänurk,
Rumor</sp> ja <sp>Luts.</sp> Heidän
ikätovereitaan ja nuorempia ovat lyyrikot
E. <sp>Enno</sp> (s. 1875, runokokoelma
„Hallid laulud"), <sp>Suits, Ridala</sp>
(ks. <sp>Grünthal</sp>), Marie <sp>Under,
H. Visnapuu</sp> (s. 1890), J. <sp>Semper</sp>
(s. 1892) ja A. <sp>Adson</sp> (s. 1889).
Proosakirjailijoista mainittakoon <sp>Oks,</sp>
</chapter>

<chapter name="Viron markka-Virtahepo">
<sp>Roht</sp> ja ennenkaikkea <sp>Tuglas.</sp> —
Kirjailijayhtymistä on ollut tärkein Noor-Eesti,
aikakauskirjoista tärkeimmät Eesti Kirjandus (per.
1907) ja Looming (per. 1923). [Viron Kirja
(1926); Kallas, „Nuori-Viro" (1918).]

<b>Viron markka,</b> Viron rahayksikkö
v:n 1927 loppuun, jolloin sen sijaan
otettiin kruunu = 100 ent. markkaa, arvo
100/248 g puhdasta kultaa (Suomen rahassa
n. 10,7 mk.).

<b>Viron taide.</b> Yksityisiä virolaissyntyisiä
taiteilijoita lukuunottamatta itsenäinen vir.
taide-elämä varsinaisesti alkaa 1900-luvun alussa.
Varhaisemman kauden taitelijoita olivat
taidemaalarit <sp>Köhler l. Köler-Viljandi,</sp>
Carl <sp>Maibach</sp> (1833-94) ja Oskar
<sp>Hoffmann</sp> (1851-1911) sekä
kuvanveistäjät <sp>Weizenberg</sp> ja
<sp>Adamson.</sp> Uuden ajanjakson alkajat ovat
taidemaalarit Ants <sp>Laipman</sp> (s. 1868)
ja Kristjan <sp>Raud</sp> (s. 1868), nuorempaa
polvea ovat <sp>Triik, Koort</sp> ja <sp>Mägi</sp>
ja vielä nuorempia <sp>Vabbe.</sp> Kuvia ks.
<sp>Koort</sp> ja <sp>Suits.</sp>

<b>Virranjakojärjestelmä</b> ks.
<sp>Sähköjohtojärjestelmät.</sp> —
<b>Virrankatkaisija</b> ks. <sp>Katkaisija,
Induktsionikoje, Neefin ratas.</sp> —
<b>Virrankokooja,</b> kollektori. ks.
<sp>Sähkökone.</sp> — <b>Virrankääntäjä,</b>
<sp>kommutaattori,</sp> koje, jolla sähkövirran
suunta voidaan muuttaa. vrt. <sp>Sähkökone.</sp>

<b>Virran silta,</b> Koljonvirran (ks. t.) silta.

<b>Virransulku,</b> <sp>lyhytsulku, suorayhdistys</sp>
syntyy silloin, kun johdot, joiden välillä on
jännitysero, yhtyvät keskenään muodostaen suljetun
virtapiirin, esim. koskettavat toisiaan ilman
välillä olevaa eristystä tai vastusta taikka
myös pienen vastuksen kautta. V.
aiheuttaa suuren virtasysäyksen, n. s.
lyhytsulkuvirran, jonka suuruus (Ohmin lain
mukaan) riippuu johtojen välisestä
jännityserosta ja virtapiirin vastuksesta.
Lyhytsulkuvirta ylikuormittaa
sähköjohtoja, sulattaa ne toisinaan sekä rasittaa
mekaanisesti sähkökoneita ja -kojeita,
joskus rikkoen ne. Suojana v:ua vastaan
käytetään varmuus- ja varolaitteita (ks.
<sp>Sähköteknilliset varolaitteet</sp>).

<b>Virrat,</b> kunta Vaasan läänin etelärajalla,
Pohjois-Satakunnassa; 1,118,4 km<sup>2</sup>,
11,270 as. (1927). Luonnonnähtävyyksiä:
Toriseva, Killinkosken puuhiomo ja nauhatehdas.

<b>Virsén</b> <i>[-ē'n],</i> <sp>Carl David af</sp>
(1842-1912), ruots. runoilija ja arvostelija.
Vastusti ankarasti 1880-luvun realismia. Julk.
muotokauniita ja yleväsävyisiä runoja: „Dikter",
„Nya dikter", ,,Under furor och cypresser"
sekä elämäkertoja.

<b>Virsi,</b> uskonnollinen runo, jota
yhteisesti veisataan kristillisen seurakunnan
jumalanpalveluksissa sekä yksityisissä
jumalanpalvelustoimituksissa. V:n-laulu
on ollut käytännössä nähtävästi kirkon
alusta lähtien. Aluksi käytettiin V:n T:n
psalmeja, mutta jo varhain sepitettiin
alkuperä isiäkin kristillisiä v:iä. Eteviä
vanhan kirkon v.-runoilijoita olivat
Hilarius, Ambrosius ja Prudentius.
Keskiaikana esittivät v:iä koulutetut kuorot.
Sellaisia varten sepittivät virsiä m. m.
Bernhard Clairvauxlainen ja Tuomas
Akvinolainen. Huomattavia evankeelisia
v.-runoilijoita ovat olleet esim. Luther,
P. Gerhardt, Olaus ja Laurentius Petri,
H. Spegel ja J. Svedberg. Virsiä ovat
suomentaneet ja sepittäneet M. Agricola,
J. Suomalainen. Maskun Hemminki,
edelleen Abraham ja Antti Achrenius sekä
Lönnrot. Suomen ruotsink. v.-runoilijoista
mainittakoon Runeberg ja Topelius.

<b>Virsikannel,</b> <i>mus.,</i> 1-kielinen
jousisoitin. On kehittynyt muinaisesta
monokordista (ks. t.) siten, että siirrettävän
tallan asemesta on kielen alle sijoitettu,
sävelasteikkoa ilmaiseva pykälikkö.

<b>Virsikirja.</b> Suomen kirkossa on
kirkolliskokouksen asiana ottaa v.
käytettäväksi. Ensim. suomenk. v:n toimitti
n. 1580 Jaakko Suomalainen eli Finno,
toisen Maskun kirkkoherra Hemming
n. 1610. V. 1701 ilmestyi 1695
ilmestyneen ruots. v:n esikuvan mukaan
laadittu suom. v., jota maassamme
käytettiin samoin kuin sen ruots. esikuvaa,
kunnes kirkolliskokous 1886 hyväksyi
nyk. käytännössä olevan sekä suom. että
ruots. v:n. Paitsi v:aa käytetään
hartaustilaisuuksissa laulukirjoja, kuten
„Siionin virsiä" Lounais-Suomen n. s.
rukoilevaisten sekä, hiukan muunnettuna,
herännäisyyssuunnan keskuudessa,
„Siionin kannelta" evankeelisen suunnan
piirissä ja Suomen Lähetysseuran
julkaisemaa kokoelmaa „Hengellisiä lauluja ja
virsiä". Toimenpiteisiin on ryhdytty uuden
suom. v:n aikaansaamiseksi.

<b>Virsta,</b> vanha maantiemitta, Ven. v. =
1,066,78 m. Ruotsin v. l. pitkä v. oli 2,672 m.

<b>Virsukukka,</b> Calceolaria (ks. t.).

<b>Virtahepo,</b> <sp>virtahevonen</sp>
<i>(Hippopotamus amphibius),</i> 3,5-4,5 m pitkä,
1,2-1,5 m korkea, 1,500-3,000 kg:n
</chapter>

<chapter name="Virtain pitäjä-Virtsapakotus">
<img 1>
Virtahepo.
</img>
painoinen märehtimätön sorkkaeläin (siko-eläin).
Ruumis paksu ja kömpelö, iho melkein karvaton,
nahka hyvin paksu, jalat lyhyet, 4-varpaiset,
silmät pienet, kuono tylppä. Elää Saharan
eteläpuolella olevissa Afrikan joissa ja järvissä,
ui ja sukeltaa hyvin, liikkuu maalla
vaivalloisesti, mutta nousee usein
viljelysmaille, missä syö ja tallaa istutuksia,
Pääasiallisena ruokana vesikasvit. Elää
parvissa, ärsytettyinä vanhat urokset ovat
hyvin vaarallisia. Naaras synnyttää 1
poikasen kerrallaan. Innokkaan pyydystelyn
vuoksi on v. viime vuosikymmeninä
suuresti vähentynyt. Liha on syötävää,
hampaita käytetään samoin kuin norsunluuta,
nahka kelpaa erilaisiin tarpeisiin. —
Liberiassa elää pieni, 200-250 kg:n painoinen
<sp>kääpiö-v.</sp> <i>(H. liberiensis).</i> —
Tertiäärikauden lopulla ja kvartäärikauden
alkupuolella v:oja oli myös Euroopassa ja
Aasiassa.

<b>Virtain pitäjä,</b> Virrat (ks. t.).

<b>Virtala,</b> <sp>Esko,</sp> E. Calamniuksen
(ks. t.) (k. 1927) kirjailijanimi.

<b>Virtaniemi,</b> matkailupaikka Inarin
Lapissa Paatsjoen niskassa. Suomen
Matkailijayhdistyksen maja.

<b>Virtasalmi,</b> kunta Mikkelin läänissä,
Keski-Savossa, Pieksämäeltä kaakkoon;
250,0 km<sup>2</sup>, 3,063 as. (1927).

<b>Wirth,</b> <sp>Joseph</sp> (s. 1879), saks.
poliitikko, kuuluu kat. keskustapuolueen
vasemmistoon. Rahaministerinä 1920-21,
valtakunnankanslerina 1921-22.

<b>Virtsa,</b> <sp>uriini,</sp> munuaisten
toiminnan tuloksena verestä erittynyt kellervä,
hieman hapan neste, jossa on aineenvaihdossa
syntyneitä tai muulla tavoin elimistöön
tulleita, sille tarpeettomia ja vahingollisia
aineita. Ihmisen v:ssa on n. 4 % kiinteitä
aineita (v.-ainetta 2,3 %, v.-happoa 0,1 %,
keittosuolaa 1,1 %, muita suoloja 0,5 %);
ominaispaino n. 1,015-1,025. Terveen ihmisen
v.-määrä vrkrssa on n. 1,500 g; se ei sisällä
sokeria eikä valkuaisaineita. V:n lannoitusarvosta
ks. <sp>Lannoitusaineet,</sp> p. 957.

<b>Virtsa-aine,</b> <sp>karbamidi,</sp> CO(NH<sub>2</sub>)<sub>2</sub>,
runsaasti typpeä sisältävä valkuaisaineiden
hajoamistulos, jota on runsaasti lihaa syövien
eläinten virtsassa.

<b>Virtsaelimet,</b> ihmisen v. ovat
munuaiset, virtsajohtimet, virtsarakko ja
virtsaputki (ks. n.).

<b>Virtsahappo,</b> C<sub>5</sub>H<sub>4</sub>O<sub>3</sub>N<sub>4</sub>,
valkuaisaineiden hajoamistulos, jota on
varsinkin lintujen ja matelijoitten virtsassa.

<b>Virtsajohtimet,</b> ihmisellä 2 lyijykynän
vahvuista putkea, joita myöten virtsa
johtuu munuaissuppilosta virtsarakkoon.

<b>Virtsakaivo,</b> betonista tai kivestä ja
betonista tehty, tav. pyöreä, maahan
upotettu säiliö kotieläinten virtsan ja
lantaveden talteen ottamiseksi. Jos virtsa
kootaan erikseen, niin v. asetetaan
lantasäiliön ulkopuolelle, ja virtsa johdetaan
siihen navetasta maan alaista putkea
myöten. V:n suuruuden tulee tällöin olla
1,5-2,0 m<sup>3</sup> nautaeläintä kohti. Kun virtsa
otetaan talteen kuivikkeisiin yhdessä sonnan
kanssa, niin lantavettä muodostuu vähemmän,
ja v. asetetaan lantasäiliön alimpaan kohtaan
(suuruus tällöin 0,25-1,0 m<sup>3</sup>
täysikasvuista eläintä kohti). V. peitetään
puukannella ja tyhjennetään ketjupumpulla.

<b>Virtsakivet,</b> virtsassa olevien
virtsahappoisten, fosforihappoisten tai
oksaalihappoisten suolojen muodostamia kovia
kappaleita joko munuaisissa (munuaiskivet)
tai virtsarakossa (rakkokivet). Koko vaihtelee
ison pähkinän kokoisista hiekkajyvän suuruisiin,
voivatpa v. joskus olla n. 1 kg:n painoisia.
Tavallisimmin v. syntyvät niin, että suoloja
sakkautuu jonkin pienen märkäkeskuksen
ympärille. Ne voivat kehittyä pitkät
ajat aiheuttamatta kipuja; nämä ilmestyvät
vasta, kun v. tukkeavat virtsajohtimen tai
virtsaputken. Kipuihin liittyy oireena verinen
virtsa. Hoito on useimmiten kirurginen.

<b>Virtsalieriöt,</b> munuaistautisten
virtsassa esiintyviä mikroskooppisen pieniä
lieriöitä, joiden kokoomus on erilainen
eri tapauksissa.

<b>Virtsamyrkytys,</b> munuaisten
toiminnan häiriytymisestä johtuva,
virtsa-aineiden aiheuttama myrkytys; ilmenee
tavallisimmin munuaisen kutistumisen
yhteydessä, Oireita: päänsärky, huimaus,
oksentelu, hengenahdistus, tajuttomuuden
tila. V. päättyy us. kuolemaan.

<b>Virtsanoja,</b> Alastaroon kuuluva
rukoushuonekunta.

<b>Virtsanvuoto,</b> tahdosta riippumaton
virtsarakon tyhjentyminen. Johtuu
hermostuneisuudesta, heikkoudesta, selkäytimen
taudeista, virtsarakon haavoittumisesta.

<b>Virtsapakotus,</b> <sp>virtsapakko,</sp> usein
uudistuva virtsaamistarve, on seurauksena
rakkokivistä, rakon ja virtsatorven
</chapter>

<chapter name="Virtsaputki-Virvoitusjuomat">
takaosan tulehtumisesta, prostatan
liikakasvamisesta, munuaisvioista,
hermostovioista y. m.

<b>Virtsaputki,</b> <sp>virtsatorvi,</sp>
virtsarakosta ulos johtava putki, naisilla
3-5 cm, miehillä 10-12 cm pitkä.

<b>Virtsarakko,</b> virtsan säiliörakko.
Ihmisen v. on lantiossa; siihen mahtuu
tavallisissa oloissa n. 700 cm<sup>3</sup> nestettä,
poikkeustapauksissa enemmän kuin 2 kertaa
niin paljon. <i>V:n taudeista</i> mainittakoon:
1) <sp>Rakkokatarri,</sp> pintapuolinen
rakon limakalvon tulehdus virtsapakotuksineen,
jolloin virtsa on liman ja
epiteelisolujen samentamaa; sen syinä
ovat useimmiten ärsyttävät ravintoaineet
tai lääkkeet. Jos tulehdus jatkuu
limakalvoa syvemmälle, seuraa 2) varsinainen
<sp>rakkotulehdus,</sp> jolloin virtsassa
lisäksi aina on runsaasti mätäsoluja,
usein verta, joskus kudosriekaleitakin.
Sairas kärsii kipuja ja taajaa virtsapakotusta;
usein on kuumettakin, varsinkin silloin,
kun virtsa käy kovin sameaksi
ja löyhkääväksi. Taudin syinä ovat miltei
aina bakteerit. Lisäksi rakkokivet ja
muut rakkoon joutuneet vieraat esineet
miltei aina aiheuttavat rakkotulehduksen.
Samoin se us. liittyy (vanhain miesten)
prostatan suurentumiseen sekä rakon
halvautumiseen, 3) <sp>Rakkokouristus,</sp>
puuskittain tai hetkellisesti esiintyvä
kiusallinen rakon tyhjentämispakotus
(ärsyttävien juomain, hermohäiriöiden tai
selkäydinvikain seurauksena). 4) <sp>Rakkohalvaus</sp>
johtuu selkäytimen loukkautumisesta tai
taudeista, joskus hysteriasta
tai järjettömän pitkällisestä
virtsatarpeen pidättämisestä. Oireita:
virtsaumpi, jota pian seuraa virtsan
tihkuminen tipoittain. 5) <sp>Rakon
kasvannaisista</sp> ovat tavallisimmat
hetulamaiset tai pehmeän syylämäiset
papilloomat, joihin usein tulee syöpä.
Rakkokasvainten ensimmäisenä oireena ovat
useimmiten epäsäännölliset verenvuodot
rakkoon. 6) <sp>Rakkokivet</sp> (ks.
<sp>Virtsakivet</sp>).

<b>Virtsasakka</b> syntyy osittain
virtsassa olevien kem. aineitten
saostumisista, osittain elimistön
sairaalloisuuksista. Virtsa-, fosfori- ja
oksaalihappoiset suolat saostuvat, kun niitä on
virtsassa tavallista runsaammin, tai kun
virtsan happamuus on muuttunut, mikä
saattaa tapahtua terveilläkin henkilöillä.
Tällöin virtsahappoiset sakat liukenevat
lämmittämällä, fosforihappoiset etikkahappoon
ja oksaalihappoiset suolahappoon. Ellei
sakka häviä näillä keinoilla
on se limaa, bakteereja, märkää tai
muita orgaanisia aineksia ja johtuu
jostakin virtsaelinten sairaudesta.

<b>Virtsjärvi,</b> Vörtsjärvi (ks. t.).

<b>Virtuaalisen siirrynnän laki,</b>
<sp>virtuaalisten l. oletettujen
nopeuksien laki,</sp> sääntö, jonka avulla
voidaan tutkia kappaleryhmän ja siihen
vaikuttavien voimien tasapainoehtoja.
Voiman vaikutuspisteen oletetussa
siirtymässä kulkeman matkan ja voiman
tämän suuntaisen komponentin tulo on
<sp>virtuaalinen momentti.</sp> Tasapainon
ehtona on, että oletetussa siirrynnässä
virtuaalisten momenttien summa on nolla.

<b>Virtuoosi</b> (it.), taituri.

<b>Virtus</b> (lat.), hyve, kunto; rohkeus.

<b>Virulentti</b> (lat.), elinvoimainen;
bakteereista: tartuntakykyinen.

<b>Virumaa,</b> maakunta Koillis-Virossa,
Suomenlahden rannalla ja Venäjän rajalla.

<b>Virus</b> (lat.), bakteerien ja muiden
mikro-organismien synnyttämä myrkky.
Myös tautien tartunta-aineen nimitys.

<b>Virvatulet,</b> <sp>San-Elmon tulet,
Pyhän Elmin tulet,</sp> etenkin
vuorilla, kirkontornien huipuissa,
ukonsyöttien kärjissä y. m. usein juuri ennen
ukkosilmaa tai sen jälkeen näkyvät
hehkuvalot; johtuvat sähkön purkauksesta
kärjistä. Myös merellä näkee v:ia
raakapuiden ja mastojen latvoissa. Ilmiö
on vaaraton. — Suoperäisillä mailla
lähellä maanpintaa näkyvien v:n luonne
on epävarma.

<b>Virvilä</b> <i>(Ervum),</i> hernekukkaisten
heimoon kuuluva kasvisuku, jonka tärkein
laji on <sp>kylvö-v. l. linssi</sp> <i>(E. lens).</i>
Tällä on 4-6-pariset lehdet, pienet sinivalkoiset
kukat, 2-siemeniset palot ja litteät siemenet.
Viljellään Keski- ja Etelä-Euroopassa siementensä
vuoksi, joita syödään kuin herneitä. Meillä
linssiksi sanottu kauppatavara on nuoria,
kuivattuja sokeriherneitä.

<img 1>
Kylvövirvilä, vas.
kukkia ja palkoja
kantava latva, oik.
siemen (ylh.) ja palko
(alh.).
</img>

<b>Virvoitusjuomat,</b> mehuista ja
esansseista eri tavoin valmistettuja juomia,
aivan alkoholittomia tai alle 2,5 %
alkoholia sisältäviä. V:ia ovat kivennäisvedet,
hedelmämehu- ja esanssilimonadit,
alkoholittomat viinit, kalja y. m.
Useimmat v. sisältävät hiilidioksidia, joka
niihin pumputaan paineen alaisena.
</chapter>

<chapter name="Vis-Visentti">
<b>Vis</b> (lat.), voima, — <b>Vis inertiæ,</b>
jatka vaisuuden voima. — <b>Vis major,</b>
ylivoimainen tapahtuma, force majeure
(ks. t.). — <b>Vis vitalis,</b> elämänvoima,
vrt. <sp>Vitalismi.</sp>

<b>Visa,</b> niveräinen puunlaatu, jossa
säteittäisesti kiemurtelevia ruskeita,
osaksi onttoja juovia ja näiden lähistössä
vaaleahkoja kyljestymämuodostuksia. —
V. on erotettava <sp>niverästä,</sp> jossa
solukot, useimmin puristuksen vaikutuksesta,
eri tavoin mutkittelevat, mutta josta
ruskeat juovat puuttuvat. — <b>Visakoivu</b> on
koivu, jossa visautuminen esiintyy
taudin tavoin. Se on raskaampaa, kovempaa
ja sitkeämpää sekä juovikkuutensa vuoksi
kauniimpaa kuin normaalinen koivupuu
ja sitä käytetään moninaisiin puuteollisuuden
tuotteisiin. vrt. <sp>Koivu.</sp>

<b>Visapallonheitto,</b> meillä vuosisadan
1:sellä kymmenluvulla käytännössä ollut
urheilulaji. Pallo oli läpimitaltaan 7 cm
ja painoi 150 g.

<b>Vis-à-vis</b> <i>[vizavī']</i> (ransk.),
vastakkain, vastapäätä oleva; vastapari
tanssissa.

<b>Visayasaaret,</b> Filippiinien saariryhmä,
Luzonin ja Mindanaon välissä. Suurimmat
ovat Panay, Cebu ja Negros. Saarilla asuu
alhaisella kulttuuritasolla elävä
malaijilaisheimo <sp>visaya.</sp>

<b>Visby</b> <i>[vīsby],</i> Gotlannin ainoa kaup.,
saaren länsirannalla, Piispanistuin. Matkailu-
ja kylpypaikka. Säilyttänyt keskiaik. leimansa.
Se on 1200-luvulla rakennetun tornein ja portein
varustetun kehämuurin ympäröimä. Visborgin
keskiaik. kirkon rauniot. Us. keskiaikaisia
kirkkoja y. m. rakennuksia, 10,000 as.
— V. oli keskiajalla tärkeä kauppakaup.;
1100- ja 1200-luvulla se oli Hansaan kuuluva
melkein itsenäinen tasavalta.

<img 1>
Visby. Muuria torneineen.
</img>

<b>Viscacha,</b> viskatša (ks. t.).

<b>Vischer</b> <i>[fi-],</i> <sp>Friedrich
Theodor</sp> (1807-87), saks. esteetikko ja
runoilija. Pääteos: „Aesthetik oder Wissenschaft
des Schönen" (1847-58). Julk. myös tunnustusromaanin
„Auch Einer" ja satiirin Goethen ,,Faustin"
toisesta osasta. — <b>Vischer,</b> <sp>Peter</sp>
(n. 1455-1529), saks. kuvanveistäjä, toimi
Nürnbergissä. Töitä: arkkipiispa Ernstin
hautamuistomerkki Magdeburgissa, P. Sebalduksen
hautamuistomerkki Nürnbergissä (pääteos),
korkokuvat Maarian kruunaus ja Fredrik
Viisas. V. oli Saksan renessanssiveistotaiteen
omintakeisin ja etevin edustaja.

<b>Wisconsin</b> <i>[uisko'-],</i> valtio (v:sta
1848) Yhdysvaltain pohjoisosassa, Michigan-järven
länsipuolella; 145,205 km<sup>2</sup>, 2,65 milj. as.
(suomalaisia n. 13,000). Viljanviljelystä,
karjanhoitoa, myllyteoll. Pääkaup. <sp>Madison.</sp>

<b>Wisconsin River</b> <i>[uisko'nsin rivə],</i>
joki Yhdysvalloissa, Wisconsinin valtiossa,
Mississippi'n lisäjoki. Pituus 960 km.

<b>Visconti</b> <i>[-o'-],</i> lombardilainen
aatelissuku, joka liittyy läheisesti Milanon
historiaan keskiajan loppupuolella. M. m.
<sp>Gian Galeazzo</sp> (1347-1402) hallitsi
Milanoa v:sta 1378 ja sai herttuanarvon
1395. Hänen poikansa <sp>Filippo Maria</sp>
(1391-1447) oli viimeinen Milanoa hallinnut V.

<b>Visconti</b> <i>[-o'-],</i> <sp>Ennio</sp> (1751-1818),
it. muinaistutkija, Louvren taidekokoelmien
hoitaja ja prof. Pariisissa v:sta
1799. Julk. klassillista arkeologiaa
koskevia teoksia, m. m. „Iconographie grecque"
ja „Iconographie romaine". — <b>Visconti,</b>
<sp>Louis</sp> (1791-1853), ransk. arkkitehti,
E. V:n poika. Suunnitellut Louvren laajennustyöt
ja Napoleonin haudan Invalidikirkossa,

<b>Viscount</b> <i>[vaikaunt]</i> (engl.),
varakreivi. vrt. <sp>Vicomte.</sp>

<b>Viseeraus,</b> jonkin asiakirjan
tarkastus, varsinkin passin tarkastus ja
varustaminen maahantuloleimauksella eli
<sp>viisumilla.</sp> Viisumipakko on poistettu
toiselta puolen Suomen, toiselta puolen
Tanskan (ja Islannin), Saksan, Viron,
Latvian, Itävallan, Japanin, Ruotsin,
Tšekko-Slovakian, Alankomaiden sekä
Belgian väliltä.

<b>Visentti,</b> <sp>eurooppalainen biisoni</sp>
<i>(Bison europœus),</i> 3,5 m pitkä,
lähes 2 m korkea ja n. 700 kg painava
märehtijä. Turkki tiheä, tummanruskea,
leuassa ja kaulassa riippuu pitkä kihara
harja. Sukupuuttoon kuoleva laji, jota
nyk. elänee luonnonvaraisena vain
joitakuita yksilöitä Kaukaasiassa; sitäpaitsi
</chapter>

<chapter name="Višera-Visuaalinen">
<img 1>
Visentti.
</img>
us. eläintarhoissa. Maailmansodan aikana v.
hävitettiin sukupuuttoon Bialowiezan
metsästä (ks. t.) ja kenties myös Kaukaasiasta,
missä palkoissa niitä siihen asti oli
rauhoitettuina elänyt.

<b>Višera,</b> <sp>Vyšera,</sp> useiden Venäjän
jokien nimi; tärkein niistä (450 km pitkä)
laskee vasemmalta Volgan lisäjokeen Kamaan.

<b>Visiiri</b> l. <sp>vesiiri</sp> (arab.),
muhamettilaisissa valtioissa ylimpien
virkamiesten, vars. ministerien arvonimi.
<sp>Suurvisiiri</sp> on pääministeri.

<b>Visiiri</b> (ransk.), kypärän silmikko,
ampuma-aseen tähtäin. — <b>Visiirilevy,</b>
tähyslevy (ks. t.).

<b>Visiitti</b> (ransk.), vieraskäynti. —
<b>Visiittikortti,</b> käyntikortti, nimikortti.

<b>Visingsö</b> <i>[vīsiŋsö],</i> Vetterin suurin
saari; 24 km<sup>2</sup>. Saarella sijaitsee m. m.
kansainvälinen teosofikoulu (avattu 1924). Näsin
ja Brahe-suvun Visingsborgin linnain rauniot.

<b>Visioni</b> (lat.), näky, harhanäky. —
<b>Visionäärinen,</b> näkyä koskeva, näylle
ominainen.

<b>Visitatsioni</b> (lat.), tarkastuskäynti,
tarkastus. — <b>Visiteerata,</b> tarkastaa,
käydä tarkastamassa; käydä vieraisilla.

<b>Viskaali,</b> yleisnimi erinäisissä
virastoissa oleville virkamiehille, joitten
tehtävänä on syytteiden ajaminen.

<b>Viskatša,</b> <sp>viscacha, pampaskaniini</sp>
<i>(Lagostomus trichodactylus),</i> Etelä-Amerikan
pampas-alueella elävä villahiirien heimoon kuuluva
kaniininkokoinen jyrsijä; selkäpuolelta
mustanharmaa, vatsapuoli valkoinen. Liikkuu
öisin, päivät asuu maahan kalvamissaan käytävissä.
Liha syötävää, nahka turkiksiksi kelpaavaa.

<b>Viskeraaliluusto,</b> nielukaaristo (ks. t.). —
<b>Viskeraalinen</b> (lat.), sisäelimiin
kuuluva, sisäelimien puolella oleva.

<b>Viskoosi</b> (lat.), selluloosaksantogeenihapon
natriumsuola, jota saadaan liottamalla selluloosaa
natronlipeässä ja lisäämällä tähän rikkihiiltä
sekä liuottamalla tulos natronlipeään. V. kovettuu
sarvimaiseksi massaksi, jota käytetään lasin
ja selluloidin vastikkeena sekä keinotekoisen
silkin valmistukseen.

<b>Viskosimetri</b> (lat. ja kreik.), koje,
millä nesteiden viskositeetti määrätään.
— <b>Viskositeetti</b> (lat.), nesteiden
sisäisen kitkan aiheuttama ominaisuus, joka
ilmenee näiden suurempana tai pienempänä
liikkuvaisuutena. Kuta sitkeämpiliikkeistä
neste on, sitä suurempi sen v. V.-määräykset
ovat tärkeitä öljy- ja lakkateollisuudessa.

<b>Viskuri</b> ks. <sp>Viljan puhdistus
ja lajittelu.</sp>

<b>Visky,</b> whisky (ks. t.).

<b>Wisla,</b> Veiksel (ks. t.).

<b>Wislicenus</b> <i>[-tsē'-],</i> <sp>Johannes</sp>
(1835-1902), saks. kemisti. Tutkinut
isomeriaa ja kehittänyt geometrista
katsantokantaa aineiden molekyylirakenteen
selvittämiseksi. Orgaanisen kemian
huomatuimpia edustajia.

<b>Wismar,</b> kaup. Pohjois-Saksassa,
Mecklenburg-Schwerinissä, Itämeren W:n
lahden rannalla. 26,000 as. — W. oli
kukoistava hansakaupunki; kuului
Ruotsiin 1648-1803.

<b>Vismutti</b> (lat. <i>bismuthum</i>), metalli,
kem. merkki Bi, at.-p. 208,0, om.-p. 9,82,
sulamisp. 271°. Muistuttaa ulkonaisesti
antimonia. Esiintyy luonnossa sekä
pelkkänä että sulfidina (Bi<sub>2</sub>S<sub>3</sub>, v.-hohde).
Käytetään helposti sulaviin lejeerauksiin
(Newtonin metalli, Ilosen metalli, Woodin
metalli). Yhdistyksistä tärkeä on
v.-nitraatti, jota saadaan liuottamalla v:ia
typpihappoon. Veteen liuotettuna tämä
hajoaa emäksiseksi v.-nitraatiksi
<i>(magisterium bismuthi),</i> jota käytetään
haavalääkitykseen, samoin kuin emäksistä
gallushappoista vismuttia (dermatoli) ja
muitakin v.-preparaatteja (kseroformi).

<b>Vismuttiokra,</b> <sp>bismiitti,</sp>
mineraali, pääasiassa vismuttioksidia, Bi<sub>2</sub>O<sub>3</sub>.
Boliviassa ja Erzgebirgessä.

<b>Višnu,</b> int. jumaluusolento. Myöh.
hindulaisuudessa V. kohosi pääjumalaksi.
Hänet käsitetään hyvänsuopaiseksi,
armolliseksi jumalaksi.

<b>Wissmann,</b> <sp>Hermann von</sp>
(1853-1905), saks. Afrikan-tutkija, kulki 1880-82
Afrikan poikki lännestä itään (Loandasta
Saadaniin), tutki 1884-85 Kassain
jokialuetta, retkeili 1886-87 uudelleen Afrikan
poikki Kongon suulta Sambesi'n suulle,
oli 1895-96 Saksan Itä-Afrikan
kuvernöörinä. Julk. useita matkakertomuksia.

<b>Wissowa</b> <i>[-ō'-],</i> <sp>Georg</sp> (s. 1859),
saks. klassillinen filologi; m. m. toimittanut
Paulyn reaaliensyklopedian uuden painoksen.

<b>Vista,</b> Paimion kirkonkylä.

<b>Visuaalinen</b> (lat.), näköön kuuluva,
näköaistia koskeva.
</chapter>

<chapter name="Visuvesi-Witte">
<b>Visuvesi,</b> n. 7 km pitkä, 5 km leveä
järvi Ätsärin reitissä, Tarjanneveden
länsipuolella.

<b>Vita</b> <i>(Potamogeton),</i> vesikasveja,
joiden kukat ovat ruskeanvihreitä,
keilattomia, liereissä tähkissä. Lehtien muoto
eri lajeilla erilainen. Meillä 16 lajia.
Yleisimpiä <sp>ahvenruoho</sp> <i>(P. perfoliatus)</i>
ja <sp>uistin-v.</sp> <i>(P. natans).</i>

<b>Vita</b> <i>[vīta]</i> (lat.), elämä;
elämänkulku; elämäkerta. — <b>Vitaalinen,</b>
elämään kuuluva, elämälle ominainen, elin-;
elinvoimainen; elinehdoille välttämätön, tärkeä.

<b>Vitaaliveljekset</b> <sp>(vitaliaanit),</sp>
merirosvo joukkoja, jotka 1300-luvun
lopussa ja seur. vuosisadan alussa
hävityksillään häiritsivät merenkulkua
Pohjanmerellä ja Itämerellä.

<b>Vita brevis, ars longa</b> (lat.), elämä
on lyhyt, taito pitkä.

<b>Vitæ, non scholæ discimus</b> (lat,),
opimme elämää emmekä koulua varten.

<b>Vitalis,</b> Erik Sjöbergin (ks. t.)
salanimi.

<b>Vitalismi,</b> se oppi, että elävissä
olennoissa vaikuttaa erityinen elämänvoima
(lat. <i>vis vitalis</i>) ylläpitäen ja ohjaten
elämäntoimintoja, joita ei voida selittää
yksistään mekaanisten, fysikaalisten
ja kemiallisten tapahtumain tulokseksi.
1800-luvun keskipalkoilta v. väistyi
mekanistisen katsomustavan tieltä, mutta on
sittemmin uudelleen esiintynyt <sp>uusvitalismin</sp>
nimellä.

<b>Vitaliteetti</b> (lat.), elinvoima,
elinkyky; keskimääräinen elinikä.

<b>Vitamiinit</b> (lat.), kem. kokoomukseltaan
vähän tunnettuja lisäravintoainelta,
joita on hyvin vähän tavallisissa
ruoka-aineissa ja jotka eivät kohota ravinnon
kaloriarvoa, mutta jotka silti ovat
välttämättömiä ja joiden puuttuminen
ravinnosta aikaansaa moninaisia tauteja,
<sp>avitaminooseja</sp> (ks. t.). Runsaasti
v:eja sisältävät m. m. tuoreet vihannekset,
kalanmaksaöljy, munanruskuainen, hiiva,
leseet. Mikäli on voitu todeta, ei
vitamiinimäärän lisääminen ravintoon
hyvin suureksi ole tuottanut
ruumiille mitään hyötyä. Ilmeisesti
ruumis tarvitsee aina vähäisiä
vitamiinimääriä, mutta ei voi suuria hyväkseen
käyttää. Vaikutustensa puolesta v.
luokitellaan 3:een pääryhmään: A-, B- ja
C-v:hin. A-v:eja on m. m. voissa,
kalanmaksaöljyssä, munanruskuaisessa; niiden
puute aiheuttaa riisitautia. B-v:eja on
runsaasti m. m. hiivassa ja useissa
vihanneksissa; sen puute aiheuttaa beriberiä
ja hermosärkyjä. C-v:eja saadaan runsaimmin
sitruunoista, appelsiineista, kaalista ja
lantuista. Sen puute aiheuttaa keripukkia.
Nämä v. häviävät pitkäaikaisesta kuumentamisesta
ja kuivaamisesta.

<b>Vitebsk</b> <i>[-e'-],</i> kaup. Länsi-Venäjällä,
Väinäjoen varrella. 91,000 as.

<b>Vitele,</b> <sp>Videle,</sp> kunta Aunuksessa,
Suomen rajalla Laatokan itärannalla.

<b>Vitelliini</b> ks. <sp>Valkuaisaineet.</sp>

<b>Viterbo</b> <i>[-e'-],</i> kaup. Keski-Italiassa,
Roomasta luoteeseen. Ympäristössä rikkilähteitä.
Nahka- ja tulitikkuteoll. Vanha kaupunginmuuri. 24,000 as.

<b>Viti Levu</b> ks. <sp>Fidži-saaret.</sp>

<b>Vitiligo</b> (lat.), ihon pigmentin
häviäminen; alkaa tavallisesti pieninä vaaleina
täplinä, jotka vähitellen laajenevat
suuriksikin laikuiksi.

<b>Vitiöveitsi,</b> vidin (ks, t.).

<b>Vitjakuulat,</b> kaksi ketjulla
yhdistettyä kuulaa, jotka ammuttiin samalla
tykinlaukauksella.

<b>Vitoria</b> <i>[-tō'-],</i> <sp>Vittoria,</sp> kaup.
Pohjois-Espanjassa. Tuomiokirkko
1100-luvulta. Rauta- ja terästavaroiden
kauppaa. 37,000 as.

<b>Witos</b> <i>[vī-],</i> <sp>Wincenty</sp> (s. 1874),
puol. talonpolkai spoliitikko, Pääministerinä
1920-21, 1923 ja 1926. Erosi Pilsudski'n
vallankaappauksen johdosta.

<b>Vitovt</b> l. <sp>Vitold</sp> (k. 1430), Liettuan
suuriruhtinas. Pakotti serkkunsa Puolan
kuninkaan Jagellon tunnustamaan hänet
Liettuan suuriruhtinaaksi 1392. Hänen
aikanaan Liettua saavutti suurimman
mahtavuutensa.

<b>Vitriini</b> (ransk.), lasilaatikko tai
-kaappi, johon esineitä asetetaan näytteille.

<b>Vitrioli,</b> vihtrilli (ks. t.).

<b>Vitruvius Pollio,</b> Cæsarin ja Augustuksen
aikainen roomal. rakennusmestari. Kirj. teoksen
rakennustaiteesta „De architectura".

<b>Vitsataipale,</b> kunta Vienan
Karjalassa, Muurmannin radan varrella,
Kemistä luoteeseen.

<b>Witsen,</b> <sp>Nicolaes</sp> (1640-1717), holl.
oppinut ja valtiomies. Julk. laajan
teoksen ,,Noord-en Oost-Tartarye", joka
sisältää arvokkaita tietoja Venäjästä ja
Siperiasta (m. m. ostjakeista).

<b>Witt,</b> <sp>de</sp> ks. <sp>De Witt.</sp>

<b>Vittanki,</b> Jukkasjärveen kuuluva
kappeliseurakunta Ruotsissa Tornionjoen
varrella. Asukkaista 2/3 suomalaisia.

<b>Witte,</b> <sp>Herman</sp> (1666-1728), Turun
piispa 1721-28. — <b>Witte,</b> <sp>Peeter de</sp>
ks. <sp>De Witte.</sp> — <b>Witte,</b> <sp>Sergej
Juljevitš</sp> (1849-1915), ven.
</chapter>

<chapter name="Wittelsbach-Viurila">
valtiomies, kreivi. Rahaministerinä 1893-1903
toteutti kultakantaan siirtymisen ja
valtion viinamonopolin, edisti teollisuutta,
rakennutti m. m. Siperian rautatien. Toimi
1905 Venäjän edustajana rauhanneuvotteluissa
Japanin kanssa. Pääministerinä 1905-06,
jolloin hänen ansiostaan lokakuun manifesti
(ks. t.) julkaistiin.

<b>Wittelsbach</b> <i>[-ah],</i> baijerilainen
ruhtinassuku. Kreivi <sp>Otto von</sp> W. sai 1180
Baijerin herttuakunnan ja hänen
poikansa <sp>Otto II</sp> avioliiton kautta
Rein-Pfalzin. V. 1329 suvun alueet jaettiin
Pfalzin ja 1777 sammuneen Baijerin
sukuhaaran kesken. Edelliseen kuuluva
Pfalz-Zweibrückenin haara hallitsi Ruotsia
1654-1720 sekä Pfalzia ja Baijeria 1799-1918.

<b>Wittenberg,</b> kaup. Preussissa, Elben
varrella. Vaaliruhtinaan linna, ent.
augustinolaisluostari, jossa Luther-talo.
Linnan ja yliopiston kirkossa ovat
Luther, Melanchthon ja Fredrik Viisas
haudattuina. Yliopisto (1502-1813). 24,000 as.

<img 1>
Wittenberg. Luther-talo.
</img>

<b>Wittenberg</b> <i>[-bärj],</i> <sp>Arvid</sp>
(1606-57), suom, sotamarsalkka, kreivi. Otti
osaa 30-vuotiseen sotaan. Joutui vangiksi
Nördlingenin taistelussa, oli mukana
Banérin sotaretkillä sekä tämän kuoltua
Pfuelin ja Wrangelin kera väliaikaisena
ylipäällikkönä, tämän jälkeen Torstenssonin
alaisena vaikutti tehokkaasti Leipzigin
(1642) ja Jankowin voittoihin. V. 1655
W. määrättiin Pommerin käskynhaltijaksi. Sam. v.
syttyneessä Puolan sodassa W. oli Kaarle X
Kustaan lähin mies, voitti Puolan
armeijan, valloitti Krakovan ja määrättiin
Varsovan päälliköksi, jossa hänen oli
antauduttava sitkeän puolustuksen
jälkeen 1656; kuoli puolalaisten vankina.

<img 1>
Arvid Wittenberg.
</img>

<b>Vitterhets-, historie- och antikvitetsakademien</b>
<i>[-ēts- -tū'r- -tētsakadē-],</i> Tukholmassa,
Kustaa III:n 1786 perustama kirjallinen seura
jatkoksi hänen äitinsä Loviisa Ulriikan 1753
perustamalle Vitterhets-akademienille. Sen
päätehtävänä on muinaismuistojen hoitaminen.
Sen alaisia ovat m. rn. valtion hist. museo ja
rahakabinetti.

<b>Wittgenstein</b> <i>[-štain],</i> <sp>Ludwig
Adolf Peter</sp> (1769-1843), Sayn-W.-Ludwigsburgin
ruhtinas, ven. sotapäällikkö. V. 1812 W. oli
Napoleonia vastaan taistelevan Venäjän pohjoisarmeijan
päällikkönä, 1813 venäläis-preussilaisen
armeijan päällikkönä (erosi Bautzenin
tappion johdosta), 1828-29 ylipäällikkönä
Turkin sodassa.

<b>Witting,</b> <sp>Rolf</sp> (s. 1879),
merentutkija, Suomen Merentutkimuslaitoksen
johtaja, professori. Julkaisuissaan
käsitellyt meren virtausilmiöitä, vuorovettä,
maankohoamista y. m. Kulkulaitosten
ja yleisten töiden ministerinä 1924-25.

<b>Vittoria</b> <i>[-ō-].</i> 1. Kaup. Italiassa,
Sisilian eteläosassa. Silkki- ja viinikaupan
keskus. Satamakaup. <sp>Scoglitti.</sp> 33,000
as. — 2. ks. <sp>Vitoria.</sp>

<b>Vittorio</b> <i>[-ō'-],</i> kaup. Pohjois-Italiassa.
22,000 as. — Lokak. 1918 käytiin kaupungin
lähistöllä kiivaita taisteluita, joita
sanotaan Vittorio Veneton taisteluksi.

<b>Wittrock,</b> <sp>Veit Brecher</sp> (1839-1914),
ruots. kasvitieteilijä, v:sta 1879
Bergiuksen puutarhan esimies. Levätutkija,
myöhemmin selvitteli eräiden Linnén
kasvilajien muotorikkautta.

<b>Wittstock</b> <i>[-š-],</i> kaup. Preussissa,
Berliinistä luoteeseen. 8,000 as. — W:ssa
Banérin johtamat ruotsalaiset voittivat
1636 itävaltalaiset ja saksilaiset.

<b>Witwatersrand,</b> harjanne
Etelä-Afrikassa, Lounais-Transvaalissa.
Kuuluisa 1886 löydetty kulta-alue.

<b>Viuhkaholvi,</b> <sp>suppiloholvi,</sp>
ruoteita lähtökohdasta viuhkantapaisesti
lisäämällä ristiholvista kehitetty
holvimuoto; tavallinen vars. Englannissa.

<b>Viulu,</b> jousisoittimista tärkein ja
ilmeikkäin, on n. 1480-1530 kehittynyt
keskiaikaisesta viola- (ks. t.) soittimesta.
Viulun rakenne kehittyi huippuunsa
Pohjois-Italiassa 1600-1700-luvuilla (Amati,
Guarneri, Stradivari). V:ssa on 4 kieltä
(g, d<sup>1</sup>, a<sup>1</sup>, e<sup>2</sup>). Orkesterissa v:t
jakautuvat tav. kahteen ryhmään. [Hedlund (1926).]

<b>Viurila,</b> kartano Halikossa, Armfelteilla.
</chapter>

<chapter name="Vivaario-Wlasoff">
<b>Vivaario</b> (lat.), elävien eläinten
hoitosäiliö; tav. akvaarion ja terraarion
yhdistelmä.

<b>Vivace</b> <i>[ā-'tše]</i> (it.), <i>mus.,</i> eloisasti,
vilkkaasti; <sp>vivacissimo</sp> <i>[-tši'-],</i>
erittäin vilkkaasti.

<b>Wivallius</b> <i>[-a'-],</i> <sp>Lars</sp> (1605-69),
ruots. runoilija. Joutui vangiksi Kajaanin
linnaan, koska väärää nimeä käyttäen oli
nainut aatelisneidon. Sepitti siellä
vapaudenrakkautta ja raikasta luonnontunnetta
osoittavia runoja. [Cederberg, „Kaksi
Kajaaninlinnan vankia" (1923).]

<b>Vivat</b> (lat,), eläköön!

<b>Vive</b> <i>[vīv]</i> (ransk.), eläköön!

<b>Vives</b> <i>[vī-],</i> <sp>Juan Luis (Joannes
Ludovicus)</sp> (1492-1542), esp.
kasvatustieteilijä. Oleskeli pääasiassa
Alankomailla. Luopui Erasmuksen
vaikutuksesta skolastiikasta ja muuttui
innokkaaksi humanistiksi. V. tehostaa, että
opetusmenetelmän on mukauduttava
oppilaan kehitykseen, korostaa äidinkielen
ja ruumiinharjoitusten sekä naissivistyksen
merkitystä. Niinikään hän vaatii, että
valtion on pidettävä huolta köyhistä
ja lasten opettamisesta. V:n vaikutus on
ollut sangen suuri.

<b>Viviani</b> <i>[-nī'],</i> <sp>René</sp> (1863-1925),
ransk. poliitikko, sosialisti. Työministerinä
1906-10, opetusministerinä 1913-14, pääministerinä
1914-15, oikeusministerinä 1915-17.

<b>Vivianiitti,</b> <sp>rautasini,</sp> tuoreena
väritön, ilmassa pian sinistyvä kivennäinen,
kokoomukseltaan rautafosfaattia. Esiintyy
joskus, pitkähköinä kiteinä, tavallisimmin
multamaisina massoina saven seassa. Suomessa
sitä on monin paikoin, mutta ei missään runsaasti.

<b>Vivipaarinen</b> (lat.), eläviä poikasia
synnyttävä eläin; myös kasvi, jonka
siemenet tai itusilmut itävät jo emokasvin
yhteydessä ollessaan.

<b>Vivisektsioni</b> (lat.), tieteellisessä
tarkoituksessa suoritettu kokeilu elävillä
eläimillä joko fysiologisten ilmiöiden
tutkimiseksi tai seerumien vaikutusten
toteamiseksi.

<b>Vivo</b> <i>[-ī-]</i> (it.), <i>mus.,</i> eloisasti.

<b>Vivos voco, mortuos plango, fulgura frango</b>
(lat,), „elossa olevia kutsun, kuolleita
valitan, salamat murran", kirkonkelloissa
usein tavattava kirjoitus; Schillerin
„Lied von der Glocke" nimisen runoelman motto.

<b>Vivööri</b> (ransk.), elostelija.

<b>Vjatka.</b> 1. Joki Itä-Venäjällä, laskee
oikealta aliseen Kamaan. 1,085 km pitkä.
— 2. Kuvernementti Itä-Venäjällä, 2,<sub>3</sub>
milj. as., osa votjakkeja, tšeremissejä ja
syrjäänejä. — 3. Kaup. V.-joen rannalla.
Jokisatama. 53,000 as.

<b>Vjernyi,</b> Vernyi (ks. t.).

<b>Vjernoleninsk,</b> Nikolajevin (ks. t.) nyk. nimi.

<b>V-laaksot,</b> poikkileikkauksessaan
V-kirjaimen muotoisista erosionilaaksoista
käytetty nimitys. Vastakohta: jäätikköjen
uurtamat <sp>U-laaksot.</sp>

<b>Vladikavkaz</b> <i>[-ka'z],</i> Pohjois-Osseettien
ja Ingušien (nimellisesti) autonomisten alueiden
pääkaup., Kaukasuksen pohjoisrinteellä, Terekin
varrella. 74,000 as.

<b>Vladimir</b> <i>[-dī'-],</i> samannimisen
kuvernementin pääkaup. Keski-Venäjällä,
Kljazman ympärillä. Hedelmänviljelystä.
25,000 as. — V. oli 1150-1328 suuriruhtinaiden
pääkaupunkina.

<b>Vladimir,</b> Venäjän ruhtinaita. —
1. V. <sp>Pyhä</sp> (k. 1015), Svjatoslavin
poika, Novgorodin ruhtinas ja v:sta 980
koko valtakunnan hallitsija. Kastettiin
988 kristinuskoon ja meni naimisiin
kreik. prinsessan kanssa. Levitti
kristinuskoa, jakoi valtakunnan poikiensa
kesken. — 2. V. <sp>Monomah</sp> (1053-1125),
Kiovan suuriruhtinas 1113-25. Pakotti
alaruhtinaat kuuliaisuuteen. Hänen
hallitusaikansa on Venäjän kiovalaisen
jakson loistoaika.

<b>Vladimirin tähdistö</b> ks. <sp>Ritarimerkit.</sp>

<b>Vladislav</b> (puol. <sp>Wladyslaw</sp>),
Puolan kuninkaita. — 1. V. <sp>Lokietek</sp>
(„Kyynäränmittainen") (1260-1333),
Puolan kuningas. Osa aatelistoa tunnusti
hänet 1288, mutta pian hänet karkoitettiin.
Yhdisti 1312 hajonneen valtakuntansa. —
2. V. <sp>II Jagello</sp> (1348-1434). Liettuan
suuriruhtinas 1377, kääntyi 1386
kristinuskoon, jolloin otti V:n nimen, nai
Unkarin ja Puolan kuninkaan Ludvig
Suuren tyttären ja perijän Hedvigin ja
kruunattiin Puolan kuninkaaksi.
Liettuassa hallitsi hänen serkkunsa Vitovt
(ks. t.). Voitti Saks. ritariston
Tannenbergissä 1410. Per. Krakovan yliopiston
1400. —  3. V. III (1424-44), Puolan ja
Unkarin kuningas, V. II:n poika ja
seuraaja. Valittiin Unkarin kuninkaaksi
1440. Kaatui Varnassa taistellessaan
turkkilaisia vastaan. — 4. V. IV
(1595-1648), hallitsi 1632-48, Sigismund III:n
poika, V. oli urhoollinen soturi ja
kyvykäs hallitsija.

<b>Vladivostok</b> <i>[-o'k],</i> linnoitettu
satamakaup. Kaukaisen Idän tasavallassa,
Japaninmeren rannalla. Per. 1860. 107,000 as.

<b>Wlasoff,</b> <sp>Sergej</sp> (1859-1924), ven.
tykistöupseeri, taidemaalari. Ottanut n.
v:sta 1900 osaa taidenäyttelyihin
Helsingissä. Maalannut maisemia m. m.
Suomenlinnasta.
</chapter>

<chapter name="Vlissingen-Voguulit">
<b>Vlissingen</b> <i>[flī-],</i> satamakaup.
Alankomaissa, Schelden suussa olevalla
Walcheren-saarella. Ylimenopaikka Englantiin.
Laivaveistämö. Merikylpylä. 22,000 as.

<b>Vloclavek</b> <i>[vuotsuā'-],</i> kaup. Puolassa,
Veikselin varrella, Varsovasta luoteeseen. Paperi,
ja posliiniteoll., villakauppaa. 40,000 as.

<b>Voce</b> <i>[vōtše]</i> (it.), <i>mus.,</i> ääni;
a <sp>mezza</sp> v., puoliääneen, hyräillen.

<b>Woche</b> <i>[vohə],</i> <sp>Die W.,</sp> saks.
kuvallinen viikkolehti, per. 1899.

<b>Wodan,</b> Odin (ks. t.).

<b>Vodlajoki,</b> 175 km pitkä joki Aunuksessa;
alkaa <sp>Vodlajärvestä,</sp> laskee idästä
Äänisjärveen.

<b>Vodskov</b> <i>[-skou],</i> <sp>Hans Sofus</sp>
(1846-1910), tansk. esteetikko ja uskonnonhistorioitsija.
Teoksia: ,,Spredte Studier", „Sjæledyrkelse
og Naturdyrkelse" I.

<b>Woermann</b> <i>[vör-],</i> <sp>Adolph</sp>
(1847-1911), saks. liikemies ja siirtomaapoliitikko,
K. W:n veli. Johti hampurilaista toiminimeä
C. <sp>Woermann,</sp> jonka laivanvarustustoimintaa
suuresti laajensi. Hankki 1884 Kamerunin alueen
Keski-Afrikassa ja asetti sen Saksan valtakunnan
käytettäväksi. — <b>Woermann,</b> <sp>Karl</sp>
(s. 1844), saks. taidehistorioitsija,
Dresdenin taidegallerian johtaja 1882-1910.
Pääteos: „Geschichte der Kunst aller
Zeiten und Volker" (uusi painos 1915-23).

<b>Vogeesit</b> (ransk. <i>Vosges,</i> saks.
<i>Wasgau</i>), n. 250 km pitkä vuorijono
Ranskassa, Reinin laakson vasemmalla
puolella, vastapäätä Schwarzwaldia.
Korkeinta on V:n eteläosa, <sp>Ylä-V.,</sp> joka
ulottuu Marnen-Reinin kanavaan pohjoisessa;
sen korkein huippu Sulzer Belchen (1,423 m
yli merenp.). Pohjoisosa, <sp>Ala-V.,</sp>
on mäkimaata. — Malmeja ja hyödyllisiä
kivennäisiä on monessa kohdassa.

<b>Vogel,</b> Fogel (ks. t.).

<b>Vogel</b> <i>[fōgəl],</i> <sp>Hermann Karl</sp>
(1841-1907), saks. tähtitieteilijä,
Potsdamin astrofysikaallsen observatorion
johtaja 1882. Uraauurtavia tutkimuksia
pääasiassa astrofysiikan alalta. — <b>Vogel,</b>
<sp>Hermann Wilhelm</sp> (1834-98), saks.
fotokemisti; keksi n. s. sensibilisaattorit,
s. o. sellaiset väriaineet, jotka lisäävät
hopeasuolojen herkkyyttä muille kuin
sinivioleteille säteille, ja sen kautta
oikeasävyisen valokuvauksen perustaja. Myös
valoväripainon keksijä. vrt. <sp>Värinherkkyys.</sp>

<b>Vogeler</b> <i>[fōgelər],</i> <sp>Heinrich</sp>
(s. 1872), saks. taidemaalari, n. s.
Worpswede-koulun pääedustajia. Maalannut
maisemia, tehnyt etsauksia sekä toiminut
arkkitehtina ja sisustustaiteilijana.

<b>Vogelweide</b> ks. <sp>Walther von der
Vogelweide.</sp>

<b>Vogler</b> <i>[fō-],</i> <sp>Georg Joseph</sp>
(1749-1814), saKs. säveltäjä, kat. pappi.
Toimi 1786-99 Tukholmassa hovimusiikinjohtajana.
Esiintyi sitten Euroopan eri maissa
urkutaiturina esittäen uudistusehdotuksiaan
urkurakenteen alalla. Hänen kirkkosävellyksensä
olivat aikoinaan suuresti suosittuja. Nyk.
vielä esitetään Suomessa adventtina V:n
„Hosianna"-laulua. V. on julkaissut teoksia
laulu- ja teoriaopetuksen alalta.

<b>Vogt</b> <i>[foht],</i> <sp>Karl</sp> (1817-95), saks.
luonnontutkija ja vasemmistopoliitikko;
1847 eläint. prof. Giessenissä, erotettiin
toimestaan osuutensa vuoksi
vallankumousyritykseen; pakeni Sveitsiin,
v:sta 1852 geologian ja myöhemmin myös
eläintieteen prof. Genèvessä. Darwinin
oppien innokas kannattaja. — <b>Vogt,</b>
<sp>Nils Collett</sp> (s. 1864), norj.
kirjailija. Julk. tunnelmallisia runoja,
realistisia kertomuksia ja näytelmiä.

<b>Vogue</b> <i>[vog]</i> (ransk.), suosio, muoti. —
<sp>En</sp> v., muodissa, huudossa.

<b>Voguulin kieli ja kirjallisuus.</b> <i>Kieli</i>
muodostaa ostjakin ja unkarin kielten
kanssa suom.-ugr. kielikunnan ugrilaisen
ryhmän. Päämurteet ovat eteläinen,
itäinen, läntinen ja pohjoinen, joista
eteläinen on eniten erikoistunut.
Lainasanoista kiinnittävät erikoisesti ostjakin,
samojedin, syrjäänin ja tataarin kielistä
saadut huomiota. [Kielioppeja: Ahlqvist
(1894); Hunfalvy (1872); Munkácsi
(1887-94). Sanastoja: Ahlqvist (1891);
Szilasi (1895).] — <i>Kirjallisuutta,</i>
uskonnollista, on vain nimeksi. Kansanrunous
on runsas, m. m. karhunpeijaisissa esitettäviä
lyhyitä puhe- ja laulunäytelmiä. Suurenmoisen,
moniosaisen kansanrunouskokoelman laajoine
selityksineen on julk. Munkácsi (v:sta 1892).

<b>Voguulit</b> (voguulink. <i>mend'š'i, mànš'i</i>),
ostjakkien kanssa obin-ugrilalsen
ryhmän muodostava suom.-ugr. kansa. V.
asuvat Uralin itäpuolella Toboljskin ja
Permin kuvernementeissa. Heidän
lukumääränsä on n. 5,000. Pääelinkeinot ovat
metsästys ja kalastus ja niiden jälkeen
poronhoito, sekä eräissä seuduissa
maanviljelys; karjaa on vähänlaisesti.
Muutamin paikoin ovat sembramännyn
siemenet hyvinä vuosina tuntuvana
tulolähteenä. Taloudellinen asema on huono;
yritteliäisyyttä puuttuu. Hist, vaiheet
ovat suureksi osaksi olleet yhteiset
ostjakkien kanssa. Kristinuskoon
</chapter>

<chapter name="Wohlgemuth-Voima">
<img 1>
Sosvan voguuleja.
</img>
käännyttäminen alkoi laajemmassa mittakaavassa
1700-luvulla, mutta pakanalliset katsomukset
sekaantuneina kristillisiin ovat edelleen
vallalla. [Suomen Suku II (1928).]

<b>Wohlgemuth</b> <i>[vōlgemūt],</i> <sp>Michael</sp>
(1434-1519), saks. taidemaalari ja
taiteellisen puunleikkauksen uranuurtajia.

<b>Wohlin</b> <i>[vulī'n],</i> <sp>Nils</sp> (s. 1881),
ruots. taloustieteilijä. Tilastotieteen prof.
Upsalassa v:sta 1916, kauppaministerinä
1923-24. Julk. tilastollisia tutkimuksia
Ruotsin maataloudesta.

<b>Voi,</b> maidon rasvasta kirnuamalla tai
täristämällä valmistettu ruoka-aine.
V. sisältää useita rasvalajeja (glyseridejä,
vrt. <sp>Glyseriini</sp> ja <sp>Rasvat</sp>),
pääasiallisesti steariinia, palmitiinia ja
oleiinia sekä pienemmässä määrässä kaproni-,
kapriini-, kapryyli- ja voihapon öljymäisiä
glyseridejä. Kolmesta viimeksimainitusta
haposta v. erotetaan muista rasvalajeista,
V:n kokoomus on keskim.: 81,3 %
rasvaa, 15,8 % vettä, 0,6 % valkuaisaineita,
0,4 % maitosokeria ja maitohappoa, 0,1 %
maidon suoloja ja 1,8 % keittosuolaa.
Kerma kirnutaan tuoreeltaan tai hapatettuna.
Tätä ennen se pastörisoidaan, jonka jälkeen
siihen lisätään haponherättäjää aiheuttamaan
maitohappokäymistä. Kirnuamisella saatetaan maidon
rasvapallerot yhtymään n. s. v.-rakeiksi.
Senjälkeen kirnumaito lasketaan pois,
v. pestään, vaivataan ja suolataan sekä
pakataan myyntiä varten. — Vienti-v.
saa sisältää enintään 16 % vettä, sen
tulee olla pastörisoitua, väärentämätöntä sekä
leimattu määrätyillä alkuperä- ja laatumerkeillä
(ks. kuvia). Vienti-v:n tarkastaa Valtion Voin-
ja Juustontarkastuslaitos (Laki

<img 1>
Vientivoin
alkuperämerkki.
</img>
1/7 1927; Asetus 29/12 1927, Maatalousministeriön
päätökset 29/12 1927 ja 30/12 1927).
V:n viennistä ks. <sp>Meijeriliike.</sp> —
ks. kuvaliitettä <sp>Maitotalous.</sp>

<img 1>
Vientivoin tarkastusleima.
</img>

<b>Voigt</b> <i>[foiht],</i> <sp>Georg</sp> (1827-91),
saks. historioitsija. Pääteot: Italian
humanismin esitys ,,Die Wiederbelebung
des klassischen Altertums".

<b>Voihappo,</b> C<sub>3</sub>H<sub>7</sub>COOH, kahden
keskenään isomeerisen rasvahapon nimitys.
Normaalinen v. esiintyy glyseriiniesterinä
voissa, on epämiellyttävänhajuinen (eltaantuneen
voin haju), öljymäinen neste, kiehumap. 162°.
Sitä syntyy myös v.-käymisen tuloksena sokerista ja
tärkkelyksestä. — Iso-v:oa on esterinä eräissä
kasviöljyissä.

<b>Voijärvi,</b> kunta Vienan Karjalassa,
Muurmannin radan länsipuolella, Kemistä
lounaaseen.

<b>Voikka,</b> <sp>Voikaa,</sp> Kymin o.-y :n
omistamat teollisuuslaitokset (puuhiomo,
paperitehdas, sulfiittiselluloosatehdas,
sähkövoimakeskusasema) V:n <sp>kosken</sp>
rannalla (putouksen pituus 693 m,
putouskorkeus 6,6 m, hevosvoimamäärä
keskiveden aikana 26,400) Kuusankosken
pitäjässä. Suuri tehdasasutus. V:aan
johtaa Savon radalta Selänpään aseman
pohjoispuolelta 5 km pitkä normaaliraiteinen
sivurata. Kuva ks. II osa, p. 863-864.

<b>Voikoski.</b> 1. Koski Mäntyharjun
reitissä, Sarkaveden ja Vuohijärven välissä
(putouskorkeus 2,5 m, 1,500 hevosv.),
Mäntyharjun pitäjässä. — 2 Rautatieasema
Kouvolan-Mikkelin rataosalla, Valkealan
kunnassa, 50 km Kouvolasta.

<b>Voikukka</b> <i>(Taraxacum officinale),</i>
keltamykeröinen mykerökukkaisten
heimoon kuuluva kasvi, jolla ontto vana ja
ruusukkeiset lehdet; pähkylöissä
varrellinen hapsihaiven; yleinen rikkaruoho.

<b>Voilà</b> <i>[vualā']</i> (ransk.), kas tuossa!
— <b>Voilà tout</b> <i>[tū],</i> kas tuossa kaikki,
siinä koko asia.

<b>Voilokki,</b> paksu, huopamainen villakangas.

<b>Voima,</b> liikkeen kiihtyväisyyden aihe.
V. <i>(P)</i> on suhteellinen kappaleen
massaan <i>(m)</i> ja siihen kiihtyväisyyteen <i>(a),</i>
jonka se antaa tälle; sopivin yksiköin
vallitsee yhtälö <i>P = ma.</i> V:n
aiheuttaman kiihtyväisyyden suunta on sama
</chapter>

<chapter name="Voimaanpanoasetus-Voima-liitto">
kuin v:n suunta. Geometrisesti v:aa
esitetään vektorilla (ks. t.); useiden
voimien yhteisvaikutus, resultantti, saadaan
vektorianalyysin (ks. t.) menetelmien
avulla. V:n absoluuttinen (C. G.
S.-järjestelmän) yksikkö on <sp>dyne</sp>
(gcm/sek<sup>2</sup>). Teknillisessä
mittajärjestelmässä käytetään yksikkönä sitä voimaa,
millä maa vetää puoleensa 1 kg:n
massaa 45° lev. meren pinnan tasalla,
<sp>kilogramma-v:aa,</sp> lyh. kg*, joka on
9,81 . 10<sup>5</sup> dyneä.

<b>Voimaanpanoasetus,</b> asetus, joka
sisältää tarkempia määräyksiä jonkin
lain täytäntöönpanosta. V:n antaminen
kuuluu Tasavallan Presidentille, ellei
erikoisesti ole sitä määrätty Valtioneuvoston
tehtäväksi (H. M. 17/7 1919, 28 §).

<b>Voimailu</b> ks. <sp>Urheilu.</sp>

<b>Voimain riippumattoman vaikutuksen laki,</b>
<sp>superpositsioni-prinsiippi,</sp>
klassillisen mekaniikan peruslakeja, jonka
mukaan kunkin voiman vaikutus kappaleeseen
on riippumaton muiden mahdollisesti vaikuttavien
voimien vaikutuksesta. Tähän lakiin perustuu
m. m. kiihtyväisyyksien yhdistäminen
vektorianalyysin (ks. t.) sääntöjen mukaan.

<b>Voimainsuunnikas,</b> geom. piirros
kahden voiman, komponenttien l. osavoimien
yhteisvaikutuksen, voimasumman l.
resultantin määräämiseksi. Resultantti on
lävistäjänä siinä suunnikkaassa, jonka
sivuina ovat komponentit. vrt. <sp>Vektorianalyysi.</sp>

<b>Voimain yhdistäminen ja erottaminen</b>
tapahtuu vektorien yhteenlasku- ja
vähennyslaskusääntöjen mukaan tai
voimainsuunnikasta käyttäen. Resultantin
vaikutuspiste saadaan komponenttien
leikkauspisteenä tai siihen perustuen, että
komponenttien vääntömomentti tähän
pisteeseen nähden on = 0.

<b>Voima- ja Polttoainetaloudellinen Yhdistys,</b>
per. Suomen Höyrykattila-yhdistys-nimisenä
1911, tarkoituksena edistää höyryn ja voiman
taloudellista käyttöä ja tarkastaa tässä
tarkoituksessa jäsentensä tekn. laitteita.
Jäsenluku 31/12 1927 488 ja omat varat n.
1/2 milj. mk.

<b>Voimakaasu,</b> polttomoottorissa
käytetty, kiinteitä polttoaineita
kaasuttamalla saatu kaasu. Näitä ovat
<sp>sekakaasu l. dowsonkaasu</sp> (ks. t.),
<sp>generaattori- l. vesikaasu</sp>
(ks. t.), <sp>imukaasu</sp> (ks.
<sp>Imukaasumoottori</sp>) sekä <sp>mondkaasu.</sp>

<b>Voimakenttä,</b> <i>fys.,</i> alue, jossa voimat
vaikuttavat. Sen mukaan, minkälaisista
voimista on kysymys, puhutaan <sp>painovoima-</sp>
(vetovoima- l. gravitatsioni-), <sp>magneettisesta</sp>
ja <sp>sähköisestä kentästä.</sp> Jos veto-v:n
jokaiseen pisteeseen piirretään vektori, joka
osoittaa sitä voimaa <sp>(kenttävoimakkuutta),</sp>
mikä tässä pisteessä kohdistuisi yksikkömassaan,
niin vektorit yleensä muodostavat yhtenäisiä
<sp>voimaviivoja.</sp> Samoin voidaan sähkö- ja
magneettinen kenttä tehdä havainnolliseksi,
käyttämällä positiivista yksikkövarausta
tai magneettista pohjoiskohtioyksikköä.
Milloin v:ssä on sellaisia pisteitä, joiden
ympärillä kyseelliseen yksikköön kohdistuu
joka suuntaan poistovoima, niin voimaviivat
lähtevät tällaisesta pisteestä <sp>(lähteestä);</sp>
päinvastoin voimaviivat keräytyvät pisteeseen,
jonka ympäristössä vallitsee vetovoima
<sp>(uppoon).</sp> — Itse asiassa ei kaikkia
voimaviivoja voi piirtää v:ään. Jotta
voimaviivat samalla antaisivat kuvan
kenttävoimakkuudesta kussakin pisteessä,
on tapana piirtää voimaviivat siten, että
niitä vastaan kohtisuoran pinnan
(tasapinnan, vrt. <sp>Potentsiaali)</sp>
jokaisen pintayksikön kautta kulkee niin
monta voimaviivaa, kuinka monen
yksikön suuruinen kenttävoimakkuus
sanotussa pisteessä on. Erittäin sopiva on
tällainen piirtäminen senvuoksi, että
mainitut voimat ovat vastakkaisessa
suhteessa etäisyyden neliöön, joten
voimaviivat todella muodostuvat jatkuvista
viivoista, jotka ulottuvat lähteestä
uppoon saakka. Kuta tiheämmässä
voimaviivat jossakin pisteessä ovat, sitä
suurempi kenttävoimakkuus. —
Kenttävoimakkuus saadaan havainnolliseksi
toisella tavalla siten, että voimaviivojen
avulla erotetaan lähteestä uppoon
ulottuvia torvimaisia avaruuden osia,
voimaputkia <sp>(Faradayn putket),</sp> jolloin
kenttävoimakkuus on vastakkaisessa
suhteessa putken poikkileikkaus-pintaalaan.
— Milloin kyseellisellä voimalla on
potentsiaali, tulee v. vielä havainnollisemmaksi,
kun sille piirretään myös tasapinnat;
voimaviivat ovat silloin näiden suorakulmaiset
trajektoriat. — Kuvia ks. <sp>Magnetismi.</sp>

<b>Voimakone</b> ks. <sp>Kone.</sp>

<b>Voimaliima,</b> sakeanko selluloidi- tai
nitroselluloosaliuos. ks. <sp>Saponlakka.</sp>

<b>Voima-liitto,</b> järjestö, josta urheilullisen
yhteenliittymän muodossa piti tulla sotilaallinen
puolustusvoima Suomelle, per. 1908, hajoitettu
sam. v. Sen johtajat haastettiin oikeuteen, mutta
heidät vapautettiin.
</chapter>


<chapter name="Voimanmittaaja-Voimisteluvälineet">
<b>Voimanmittaaja,</b> <sp>voimanmittari,</sp>
dynamometri (ks. t.).

<b>Voimansiirto ja voimansiirtimet.</b>
Voimakoneesta siirretään voima
käyttöpaikkoihin hihnojen, köysien, akselien,
sähkön, paineilman tai -veden välityksellä.
Hihnoilla siirretään voimaa korkeintaan
20-25 m, köysijohdoilla useampia km:jä;
akselijohdot (transmissioniakselit) ovat
verraten lyhyet, sähköjohdoilla siirretään
sähkövoimaa satojen km:ien päähän,
painevedellä nyk. vain lyhyitä matkoja ja
paineilmalla sekä lyhyitä että myöskin
(tunneliporauksissa) pitkiä matkoja.

<b>Voimaoppi,</b> dynamiikka (ks. t.).

<b>Voimapaperi,</b> pelkkiä kuituaineita
sisältävä, luja käärepaperilaji.

<b>Voimapari.</b> Kahdella vastakkaissuuntaisella,
yhtäsuurella voimalla ei ole resultanttia, vaan ne
muodostavat v:n, joka pyrkii kiertämään kappaletta,
johon ne vaikuttavat. V:n suuruuden mitta on
sen momentti = voimien suuruus X niiden välimatka.

<b>Voimistelu,</b> ihmisen kehittämiseksi
harjoitettava järjestelmällinen ruumiin,
liikunto. — Muinaishelleeninen v.
jakautui orkestiikkaan, s. o.
tanssiharjoituksiin, ja palestriikkaan, s. o.
ottelu-harjoituksiin, joihin jälkimmäisiin
kuuluivat 5-ottelu ja nyrkkeily. Roomalaiset
viljelivät ruumiinharjoituksia
pääasiallisesti sotilaiden kehittämiseksi.
Keskiajalla harjoitti aatelisto aseiden käyttöä,
ratsastusta, erilaisia heittoja, juoksua ja
pallopelejä. — Uudemman v:n luoja
on saksalainen J. Chr. <sp>Guts Muths</sp>
(ks. t.). Hänen rinnalleen liittyi sveits.
J. H. <sp>Pestalozzi,</sp> joka m. m. keksi
vapaaharjoitukset. Saks. seuravolmistelun
telineharjoituksineen loi Fr. L. <sp>Jahn</sp>
(ks. t.). Saksan ulkopuolella v. juurtui
ensin Tanskaan, missä Fr. <sp>Nachtegall</sp>
1800 avasi Euroopan ensimmäisen v.-laitoksen.
Hänen oppilaanaan oli m. m. P. H. <sp>Ling,</sp>
joka loi ruots. v.-järjestelmän. Muussa
Euroopassa v. kehittyi enemmän vasta viime
vuosisadan lopulla. Suomessa yliopiston
silloinen miekkailunopettaja it. Giacchino
<sp>Otta</sp> ryhtyi 1830-luvulla opettamaan
v:ua P. H. Lingin järjestelmän mukaan.
V. 1868 julkaisemassaan Suomen
ensimmäisessä v:n käsikirjassa („Voimistelun
harjoitusoppi") Jyväskylän seminaarin
v:n lehtori K. G. <sp>Göös</sp> teki yrityksen
ruots. ja saks. v:n yhteensulattamiseksi
Tämän yrityksen toteutti „suomalaisen
voimistelun isä" Viktor <sp>Heikel</sp> (ks. t.)
1870-luvulla. Nykyiseen voimistelumme
kehitykseen ovat suuresti vaikuttaneet
Ivar <sp>Wilskman</sp> ja Arvo <sp>Vartia.</sp>
Naisvoimistelumme kehittäjinä on ennen
muita mainittava Elin <sp>Kallio,</sp> Anni
<sp>Collan</sp> ja Elli <sp>Björkstén.</sp>
Nämä kaikki ovat sekä kirjojensa, että
persoonallisen opetustoimensa avulla kehittäneet
voimistelumme nykyisen järjestelmän. —
V. jaetaan tav. seuraavasti: 1) vapaa- ja
sauvaharjoitukset, jotka jakautuvat
yksinkertaisiin ja yhdistettyihin käsivarsi-,
jalkavarsi- ja vartaloharjoituksiin sekä
vapaisiin siirtymisharjoituksiin (käynti-,
juoksu- ja hyppyharjoitukset); 2)
telineharjoitukset, jotka jakautuvat riippu-,
noja-, hyppy- ja tasapainoharjoituksiin
sekä saks. että ruots. telineillä; 3)
seuraharjoitukset, joita suorittaessaan
voimistelijat käyttävät tukenaan toinen
toistansa; ja 4) järjestysharjoitukset, joihin
kuuluu askelia, käännöksiä ja marsseja.
Sitäpaitsi koulu-v:uamme täydennetään
urheilu- ja leikkihar joituksilla. —
<sp>Suom. nais-v.</sp> seuraa pääasiallisesti
ruots. järjestelmää, mutta on kuitenkin
lainannut yhtä ja toista, (esim. sauvat, tangon
ja nojapuut) mies-v:stamme. Pääasiassa Elli
Björksténin vaikutuksesta on viime aikoina
naisvoimistelussamme saavuttanut yhä kasvavaa
suosiota <sp>rytmillinen</sp> v. Se on
Jaques-Dalcrozen kehittämä musiikin ja voimistelun
yhdistelmä: musikaalista kasvatusta ruumiin
liikuntatunteen avulla ja ruumiin
kehittämistä musiikin hengessä. [Björkstén,
„Naisvoimistelu" I-II (1921, 1926); Collan,
„Voimisteluopas sekä urheilu- ja
leikkivälineopas" (1926); Jalkanen,
„Voimistelun rytmiharjoituksia" (1925);
Jalkanen-Salminen, „Tie terveyteen ja
kauneuteen" (1927); Kallio, „Voimistelun
käsikirja" (1921); Kari, „Primitiivinen eli
perusvoimistelu" (1922); Lähennä,
„Telinevoimistelu" (1921-22); Levälahti,
„Voimistelusanasto" (1925-26); Stenroth,
„Lapsivoimistelua" (1926); Vartia,
„Voimisteluohjelmia" (1920-21),
„Voimisteluopas" (1921); Suomela, „Urheilun ja
voimistelun historia" I-II (1923-26).]

<b>Voimistelunopettaja,</b> 3-vuotisen
yliopistollisen v.-kurssin suorittanut
henkilö (Asetus 19/10 1908).

<b>Voimistelutelineet,</b> voimistelusalin
kalustoon kuuluvat voimistelun
tehostamiseksi keksityt erilaiset riippu-,
noja- ja hyppyharjoitustelineet. Tavallisimmat
ovat: tanko l. rekki, nojapuut, renkaat,
hevonen, hyppyarkku l. puntti, pukki,
puolapuut ja kiipeämisriuvut.

<b>Voimisteluvälineet,</b> voimisteluliikkeiden
vaikutuksen lisäämiseksi käsissä
</chapter>

<chapter name="Voimistelu">
<b>VOIMISTELU</b>

<img 1>
1. Yhteisvoimistelua esivoimistelijoineen.
</img>

<img 1>
2. Naisvoimistelua.
</img>

<img 1>
3. Kouluvoimistelua.
</img>
<b>VOIMISTELU</b>

<img 1>
4. Sauvavoimistelua.
</img>

<img 1>
5. Sauvapermantovoimistelua.
</img>

<img 1>
6. Arkkuhyppy.
</img>

<img 1>
7. Rengasvoimistelua.
</img>
</chapter>
<chapter name="Vointarkastuslaitos-Voivodi">
pidettävät esineet, kuten sauvat, punnukset,
puunuijat, nostopainot j. n. e.

<b>Vointarkastuslaitos</b> ks. <sp>Valtion
Voin- ja Juustontarkastuslaitos.</sp>

<b>Voionmaa,</b> <sp>Voijonmaa,</sp> Gotlannin
vanha suom. nimi.

<b>Voionmaa,</b> <sp>Väinö</sp> (s. 1869), aik.
<sp>Wallin,</sp> historiantutkija, Helsingin
Yliopiston ylim. prof. v:sta 1918. Useasti
Eduskunnassa, senaattorina (kulkulaitostoimituskunnan
päällikkö) 1917, ulkoministerinä 1926-27.
Teoksia: ,,Tampereen kaupungin historia"
I-III, „Suomalaisia keskiajan tutkimuksia",
„Suomen karjalaisen heimon historia", „Suomi
Jäämerellä", „Suomen uusi asema", „Suomen
talousmaantieto" (lyhyempi laitos nimellä
„Suomen talouselämä"), „Kaupan historian
pääpiirteet", „Yhteiskunnallinen alkoholikysymys",
„Maailman työ ja tuotanto".

<img 1>
V. Voionmaa.
</img>

<b>Voipaala,</b> kartano Sääksmäellä, mainittu jo 1340.

<b>Voipaperi,</b> pergamenttipaperi (ks. t.).

<b>Voit</b> <i>[foit],</i> <sp>Karl von</sp> (1831-1908),
saks. fysiologi, v:sta 1860 prof. Münchenissä;
ravitsemusta ja aineenvaihtoa koskevia tutkimuksia.

<b>Voitelu</b> esiintyy V:ssa T:ssa pyhänä
vihkitoimituksena. Kuninkaat ja papit
vihittiin öljyllä voitelemalla virkaansa,
U:ssa T:ssa mainitaan öljyllä voiteleminen
parannuskeinona sairaustapauksissa ja
ruumiiden palsamoimisvälineenä. vrt.
<sp>Viimeinen voitelu.</sp>

<b>Voiteluaineet,</b> aineet, joilla koneissa
jähmeiden aineitten kitka muutetaan
nestekitkaksi. V:ksi sopivat paraiten
rasvaiset aineet, joitten lisäksi tulee
pysyä liukupintojen välissä, t. s. niillä
tulee olla riittävä tartuntavoima, minkä
suuruus riippuu pintapaineestapa
nopeudesta, siten että raskaasti kuormitetussa
ja hitaasti pyörivässä laakerissa täytyy
käyttää sakeata v:ta, mutta kevyesti
kuormitetussa ja nopeasti pyörivässä
vetelää. Vielä tulee v:n kestää
muuttumatta tai pikeentymättä ilman ja
lämmön vaihtelua. V. saadaan joko eläinkunnasta
(tali, sorkkarasva, valaanrasva y. m.),
kasvikunnasta (nauris-, puu-, oliiviöljy
y. m.) tai ovat ne kivennäisöljyjä, joita
saadaan naftateollisuudessa niistä jätteistä,
jotka jäävät, kun polttoöljyt ovat ensin
tislatut. V:sta tavallisimmat: <sp>koneöljy,</sp>
käytetään tavallisiin laakereihin,
viskositeetti (ks. t.) 4-7; <sp>paksu
koneöljy,</sp> viskositeetti 7-20,
käytetään vaunuihin, kivenmurskaajiin
y. m. koneihin, raskaasti kuormitettuihin
laakereihin; <sp>separaattori-</sp> ja
<sp>spindeliöljy,</sp> viskositeetti 1-4;
<sp>muuntajaöljy,</sp> käytetään muuntajiin, ei
voiteluun, sen tulee olla mahdollisimman
puhdasta ja vedetöntä; <sp>silinteriöljy,</sp>
hyvin sakeata ja suurta lämpöä (300° C)
hajaantumatta kestävää; <sp>moottoriöljy,</sp>
valmistetaan eri sakeata talvi- ja
kesäajoa varten, sen on oltava lämpöä
kestävää, koska sillä voidellaan moottorin
silinteritkin; <sp>dynamoöljy,</sp> käytetään
sähkökoneisiin; <sp>vaseliini,</sp> paksuinta
kivennäisöljyä (konsistenssirasvaa),
käytetään tav. erityisissä voidekupeissa.

<b>Voitelulaitteet.</b> V:n tarkoitus on
voidella koneiden liukupinnat säännöllisesti,
riittävästi ja kuitenkin säästävästi sekä
mahdollisimman itsetoimivasti.
<sp>Vaseliini- l. staufferkuppi</sp> on
yksinkertaisin: vaseliini puristetaan käsin
kiertämällä laakeriin. <sp>Sydänkupissa</sp>
on voidesäiliö, jossa voideputki ulottuu
niin korkealle, että sen pää on voiteen
yläpuolella ja voiteluöljy nousee
villalangasta punottua sydäntä pitkin
putkeen. <sp>Neulakuppi</sp> on ylösalaisin
käännetty pullo. Sen tulppaan on tehty
reikä, jossa väljä neula akselin
liikuttamana syöttää voiteen laakeriin.
<sp>Tippukupeista</sp> tippuu voide pienestä
ruuvilla säädettävästä reiästä voideputkeen
lasiputken kautta, josta voitelun määrä
nähdään. <sp>Rengasvoitelusta</sp> ks.
<sp>Laakeri.</sp> Höyrysilinterien voiteluun
käytetään <sp>lubrikaattoria</sp> (ks. t.).
Moottoreissa käytetään <sp>painevoitelua,</sp>
jolloin pumppu painaa voideöljyn
laakereihin, tai myöskin <sp>räiskevoitelua,</sp>
jolloin kiertokangen pää heittää kampikammion
pohjalla olevan voiteen laakereihin ja
silinterin vaipalle. <sp>Keskus</sp>-v:ssa on nykyjään
pumppumännät, jotka kukin painavat voideöljyn
omaan voitelukohtaansa ja joiden iskunpituutta
voidaan säännellä.

<b>Voitto,</b> liikevoitto (ks. t.).

<b>Voittoaste,</b> komparatiivi (ks. t.).

<b>Voitto- ja tappiotili</b> ks. <sp>Kirjanpito.</sp>

<b>Voiture</b> <i>[vuaty'r]</i> (ransk.), ajopelit.

<b>Voivodi</b> (puol.), nimitys, jonka
slaavilaiset antoivat sodan johtajiksi
valituille päälliköilleen, sittemmin sillä
tarkoitettiin us. slaav. maiden valittuja
ruhtinaita sekä Puolassa ja Venäjällä
maaherroja.
</chapter>

<chapter name="Vojatsu-Wolff">
<b>Vojatsu</b> (ven. <i>Nadvoitsk</i>), kylä Vienan
Karjalassa Uikujärven pohjoispäässä. Kuparikaivos.

<b>Vojatsukoski,</b> Uikujoen niskassa
Vienan Karjalassa oleva kaunis ja korkea
vesiputous.

<b>Wojciechowski</b> <i>[voitsjeho'vski],</i>
<sp>Stanislaw</sp> (s. 1869), puol. sosiaalipoliitikko
ja osuustoimintamies. Sisäministerinä
1919-20, sitten Varsovan kauppakorkeakoulun
prof:na, Puolan presidenttinä 1922-26; erosi
Pilsudski'n vallankaappauksen johdosta.

<b>Vokaabeli</b> (lat.), kielen yksityinen sana. —
<b>Vokabulaari,</b> sanasto.

<b>Vokaali</b> (lat.), <sp>ääntiö,</sp> kielenäänne,
joka yksinäänkin saattaa muodostaa tavun.
Suomen v:t ovat <i>a, e, i, o, u, y, ä, ö.</i>

<b>Vokaalimusiikki,</b> ihmisäänillä
esitettävä ja sanoihin liittyvä säveltaide.
V. voi olla yksi- tai moniäänistä, soittimien
säestamää tai säestyksetöntä.

<b>Vokaalisointu,</b> sellainen suhde saman
sanan vokaalien välillä, että edempänä
sanassa esiintyvien vokaalien laatu on
riippuvainen sanan ensimmäisen tai
ensimmäisten tavujen vokaalien laadusta.
Suomen (yhdistämättömät) sanat ovat
joko <sp>takavokaalisia,</sp> jolloin niissä
on joko ainoastaan takavokaaleja, tai
ainakin yhden takavokaalin ohessa <i>e, i,</i>
tai <sp>etuvokaalisia,</sp> jolloin niissä on
ainoastaan etuvokaaleja.

<b>Vokaliisi,</b> <i>mus.,</i> lauluetydi. Nimensä
v. on saanut siitä, että sanojen asemesta
käytetään pelkkiä vokaaleja tai äänenmuodostusta
kehittäviä äänneyhtymiä.

<b>Vokalisatsioni,</b> <i>mus.,</i> eri vokaalien
selvän lausumisen vaatima äänielimien käyttö.

<b>Vokatiivi</b> (mlat.), eräissä kielissä
tavattava nominien sijamuoto, jota
käytetään puhuttelussa interjektsionin
tapaan, esim. lat. audi, <i>mi fili,</i> kuule,
poikani.

<b>Vokatsioni</b> (lat.), kutsuminen
johonkin virkaan.

<b>Vokka,</b> fokki (ks. t.).

<b>Voksenkollen,</b> metsäinen, luonnonkaunis
harju Norjassa, Oslon pohjoispuolella,
Suosittu urheilu- ja parantolaseutu.

<b>Vol.,</b> lyh. lat. sanasta <i>volumen,</i> volyymi.

<b>Volangi</b> (ransk.), hameen tai muun naisten
vaatekappaleen sileä, kellomainen reunus.

<b>Volapük</b> (väännös engl. sanoista <i>world</i>
ja <i>speak</i>), J. M. Schleyerin luoma
kansainvälisen kielen yritys, ensimmäinen
todella valmistunut lajiaan.

<b>Vol-au-vent</b> <i>[volovā']</i> (ransk.),
kannellinen voitaikinapiirakka (pasteiji),
jossa muhennostäyte.

<b>Volcanosaaret,</b> 4 asumatonta
Japanille kuuluvaa kalliosaarta
Mikroneesiassa, Boninsaarten eteläpuolella;
22 km<sup>2</sup>. Rikin louhintaa.

<b>Voldemaras,</b> <sp>Augustinas</sp> (s. 1883),
liett. poliitikko, Kaunasin yliopiston
historian prof. v:sta 1922. Pää- ja
ulkoministerinä Liettuan ensim. hallituksessa
1918, ulkoministerinä 1918-20, pää- ja
ulkoministerinä joulukuusta 1926. V:n
hallituksen aikana eduskunta hajoitettiin
eikä sitä ole uudelleen kutsuttu koolle.

<img 1>
A. Voldemaras.
</img>

<b>Woldstedt</b> <i>[-stet],</i> <sp>Fredrik</sp> (1813-61),
suom. tähtitieteilijä ja geodeetti. Otti osaa Suomen
astemittaustyöhön. Julkaisuja geodesian ja tähtitieteen alalta.

<b>Wolf,</b> <sp>Christian</sp> ks. <sp>Wolff.</sp> —
<b>Wolf,</b> <sp>Friedrich August</sp> (1759-1824),
saks. filologi, Pääteos: „Prolegomena ad Homerum"
(1795). — <b>Wolf,</b> <sp>Hugo</sp> (1860-1903),
itäv. säveltäjä, uudenaikaisen soololaulutyylin
luoja. Tunnetuimmat ovat W:n Mörike-,
Eichendorff- ja Goethe-sarjat. Sävelsi myös
jousikvartetin, sinfonisen runoelman
„Penthesilea" sekä koomillisen oopperan „Der
Corregido". — <b>Wolf,</b> <sp>Julius</sp> (s. 1862),
saks. taloustieteilijä; pääteos „Socialismus und
kapitalistische Gesellschaftsordnung". — <b>Wolf,</b>
<sp>Max</sp> (s. 1863), saks. tähtitieteilijä,
Heidelbergin astrofysikaalisen laitoksen johtaja
1893. Laajoja tähtivalokuvaustöitä. Keksinyt lukuisia
pikkuplaneettoja ja tähtisumuja. — <b>Wolf,</b>
<sp>Rudolf</sp> (1816-93), sveits. tähtitieteilijä,
keksi auringonpilkkujen lukuisuuden vaikutuksen
maamagnetismin vaihteluihin.

<b>Wolfenbüttel,</b> kaup. Saksassa,
Braunschweigissä. Ruhtinaanlinna, nyk.
teatterina ja kouluna. Mainehikas kirjasto.
19,000 as.

<b>Wolff,</b> <sp>Christian</sp> (1679-1754),
myös <sp>Wolf,</sp> saks. filosofi. Prof.
Haliessa 1706-23 ja 1740-54. W. on
valistusfilosofian tienraivaajia Saksassa, ja
hänen Leibniziin nojautuva filosofiansa
oli pääasiassa vallalla Saksassa Kantiin
saakka. — <b>Wolff,</b> <sp>Eugen</sp> (s. 1851),
suom. liikemies, laivanvarustajana ja
</chapter>

<chapter name="Wolf-Ferrari-Wollastoniitti">
-rakennuttajan, tunnetun vaasalaisen
kauppaneuvoksen <sp>Carl Gustaf</sp>
W:n (1800-68) poika. Toimi Viipurissa
Hackmanin liikkeessä, A.-b. Tornatorin
toimitusjohtaja 1899-1918. V. 1899 W.
n. s. suuren lähetystön puolesta piti
puheen ministerivaltiosihteerille, minkä
takia erotettiin Englannin varakonsulin
toimesta. Maastakarkoitettuna 1903-05.
Suomen v. t. lähettiläänä Tukholmassa
1919. Lahjoittanut yht. 4 milj. mk.,
m. m. Viipurin kirjastolle, Viipurin
linnan sisustamiseksi museoksi sekä Vaasan
museolle. — <b>Wolff,</b> <sp>Julius</sp> (1834-1910),
saks. runoilija. Teoksia: kertova runoelma
„Der Rattenfänger von Hameln",
romaani „Der Sülfmeister". — <b>Wolff,</b>
<sp>Kaspar Friedrich</sp> (1733-94),
saks. anatomi ja fysiologi, v:sta 1766
akateemikko Pietarissa. Sikiökehityksen
tutkija, osoitti preformatsioniteorian
(ks. t.) pätemättömyyden. — <b>Wolff,</b>
<sp>Theodor</sp> (s. 1868), saks. sanomalehtimies,
demokraattisen Berliner Tageblattin
päätoimittaja v:sta 1906.

<b>Wolf-Ferrari</b> <i>[-rā'-],</i> <sp>Ermanno</sp>
(s. 1876), saks. säveltäjä. Toimi 1902-09
Venetsian konservatorion johtajana. Säveltänyt
5 oopperaa, kuoroteoksen „La vita nuova" Danten
sanoihin y. m.

<b>Wolffin toimisto</b> (lyh. <i>W. T. B.</i>),
berliiniläinen uutistoimisto, per. 1849.

<b>Wolfram,</b> metallinen alkuaine, kem.
merkki W, at.-p. 184,0, om.-p. 18,73.
Hyvin kova metalli, varsinkin hiilenpitoisena.
Sulamispiste korkein tunnettu, 3,400°. Kestää
hyvin ilmaa ja happoja: typpihapon ja
fluorivetyhapon seos liuottaa kuitenkin
helposti v:n. Yhdistyksissään muistuttaa kromia.
Muodostaa hopon, w.-hapon, H<sub>2</sub>WO<sub>4</sub>, jonka suolat
wolframaatteja. Esiintyy luonnossa
wolframaatteina (scheeliitti l. tungsteni, joka
on kalsiumwolframaattia, ja wolframiitti,
joka on rautawolframaattia). Käytetään
lejeerauksiin (w.-pronssi ja varsinkin
w.-teräs l. pikateräs); myös hehkulamppuihin.

<b>Wolframteräs,</b> työkaluihin käytettävä
teräs, jossa on 0,5-10 % wolframia ja 1,2-0,45 %
hiiltä (vrt. myös <sp>Pikateräs</sp>). W:n
leikkuukyky on hyvin suuri, sillä se kestää
pehmenemättä jopa 600°:n kuumuuden.

<b>Wolfram von Eschenbach</b> <i>[-fon
ešenbah]</i> (n. 1170 — n. 1220), saks.
runoilija, minnelaulaja. Esittää suuressa
eepoksessa „Parzival" ihannoidun kuvan
keskiajan ritarilaitoksesta. Kirj. myös
tunnelmallisia rakkauslauluja „Taglieder".

<b>Volga,</b> Venäjän päävirta, Euroopan
pisin joki; 3,690 km pitkä. Lähteet
Valdain ylängöllä. Alku juoksu mutkittelee
itäänpäin, Kasaanin kohdalla suunta
kääntyy eteläiseksi, Simbirskin
eteläpuolella V. tekee äkkimutkan („Samaran
mutkan") itään, Tsaritsynin
(Stalingradin) kohdalla suunta muuttuu
kaakkoiseksi, Astrakaanin yläpuolella alkaa
laaja suistomaa (n. 11,000 km<sup>2</sup>).
Loppujuoksun uoman leveys on paikoin pari km.
Tärkeimmät lisäjoet vasemmalta Mologa,
Šeksna, Kostroma, Vetluga, Kama;
oikealta Oka, Sura, Svijaga. Kanavayhteys
Vienanjokeen, Äänisjärveen, Nevaan. V:n
varrella on us. tärkeitä satamakaupunkeja.
Kalastus on (Simbirskistä alaspäin) tärkeä
elinkeino rantojen asukkaille.

<b>Volgan kansat,</b> mordvalaisista ja
tšeremisseistä käytetty yhteisnimitys.

<b>Volgan saksalaiset,</b> Samaran ja
Saratovin kuvernementeissa asuvat
saksalaiset, ovat niiden saksalaisten jälkeläisiä,
jotka Katariina II:n toimesta 1773-86
siirtyivät tänne. Nykyisin V. s:n
asuma-alueesta on muodostettu nimellistä
itsehallintoa nauttiva V. s:n
neuvostotasavalta, jossa 512,000 as., niistä
67 % saksalaisia, Pääkaup. <sp>Pokrovsk</sp>
(ent. Kosakenstadt).

<b>Volgan tataarit,</b> <sp>Kasaanin tataarit,</sp>
turk.-tat. kansoihin kuuluva kansa, joka asuu
Volgan seuduilla, Tataarien neuvostotasavallassa
(ks. t.). N. 1,4 milj., muhamettilaisia. Sekoittuneet
baškiireihin. Maanviljelijöitä. Heillä on omakielinen
kirjallisuus ja eurooppalaistuva sivistyneistö.

<b>Wolgast</b> <i>[vōl-],</i> satamakaup.
Preussissa, Pommerissa, Peenen suussa.
Tupakka- ja rautateoll., laivanrakennusta.
8,000 as. — Kuului Ruotsille 1648-1815.

<b>Wolgemut,</b> Wohlgemuth (ks. t.).

<b>Volhov,</b> Olhavanjoki (ks. t.).

<b>Volhynia,</b> Volynia (ks. t.).

<b>Volkelt</b> <i>[fo-],</i> <sp>Johannes</sp> (s. 1848),
saks. filosofi ja esteetikko, prof.
Leipzigissä. Teoksia: „Ästhetik des
Tragischen", „Arthur Schopenhauer",
„System der Ästhetik".

<b>Wollaston</b> <i>[vuləstən],</i> <sp>William</sp>
(1766-1828), engl. kemisti ja fyysikko.
Keksi palladiumin ja rhodiumin;
huomasi jo ennen Fraunhoferia
auringonspektrin 7 voimakkainta viivaa.
Suunnitellut fys. kojeita.

<b>Wollastoniitti,</b> kivennäinen, väritöntä
kalsiumsilikaattia; yleistä Etelä-Suomen
kalkkikivissä. Haitallinen kalkkikiven
epäpuhtaus, joka suuresti vähentää
poltetun kalkin arvoa.
</chapter>

<chapter name="Wolle-Volterra">
<b>Wolle,</b> <sp>Jakob</sp> (k. 1653), turkulainen
kauppias. W:lla oli 1627-35 vuokrattuina
kaikki Suomen 11 salpietarinkeittämöä,
per. n. 1630 Pohjan pitäjään Anskuun
rautalaitoksen ja osti 1644 kruunulta jo
ennen vuokraamansa Mustion rautatehtaan,
mutta menetti ne 1647 rahallisten
vaikeuksien takia.

<b>Wollin,</b> Preussiin kuuluva saari
Itämeressä, Stettiner Hafun edustalla.
Mannermaasta sen erottaa Dievenowin
salmi, Usedomin saaresta Swinesalmi;
245 km<sup>2</sup>, n. 16,000 as. Saaren
kaakkoiskulmassa samanniminen pikkukaup.

<b>Vollmar</b> <i>[fo-],</i> <sp>Georg von</sp>
(1850-1922), saks. sos.-dem. poliitikko
(revisionisti).

<b>Wollstonecraft</b> <i>[vulstəukräft],</i>
<sp>Mary</sp> (1759-97), engl. kirjailija,
W. Godwinin (ks. t.) puoliso. W. oli ensimmäisiä
naisasian ajajia.

<b>Wolmar</b> (lätiksi <i>Valmiera</i>), kaup.
Latviassa, Aan varrella. 8,200 as.

<b>Vologda.</b> 1. Kuvernementti
Pohjois-Venäjällä. 1,1 milj. as.; osa
syrjäänejä. — 2. Kaup. Suhonaan laskevan
V.-joen varrella. Jokisatama. 53,000 as.

<b>Volontääri</b> (ransk.), vapaaehtoinen.

<b>Volos,</b> <sp>Volo</sp> <i>[vō-],</i> satamakaup.
Kreikassa, Tessaliassa, Volosin lahden
rannalla. 43,000 as.

<b>Volosti</b> (ven.), hallintoalue, joka
käsittää us. kyläkuntia.

<b>Wolseley</b> <i>[uo'lsli],</i> <sp>Sir Garnet</sp>
(1833-1913), engl. sotamarsalkka, viscount.
Otti osaa Englannin siirtomaasotiin
Afrikassa, v:sta 1890 ylipäällikkönä
Irlannissa, 1895-1900 Englannin armeijan
ylipäällikkönä.

<b>Wolsey</b> <i>[uo'lsi],</i> <sp>Thomas</sp>
(n. 1474-1530), engl. valtiomies, Yorkin
arkkipiispa ja kardinaali. Lordikanslerina
1515-29, jolloin Englannin tosiasiallinen
hallitusmies.

<b>Volskit,</b> muinaisit. kansa Latiumin
eteläosassa. Roomalaisten voittamat n. 338 e. Kr.

<b>Volstead</b> <i>[-sted],</i> <sp>Andrew</sp> (s. 1860),
amer. poliitikko, norj. sukuperää. Hänen
nimestänsä on saatu Yhdysvaltain kieltolakien
yhteisnimitys „The Volstead Act".

<b>Volsungasaga,</b> muinaisisl. tarina, joka
kertoo Volsunga-suvun jäsenistä m. m.
Sigurd Fafnesbanesta ja Ragnar Lodbrokista.

<b>Volta,</b> <sp>Alessandro</sp> (1745-1827), it.
fyysikko. Teki us. keksintöjä sähköopin
alalla: elektrofori, elektroskooppi,
kondensaattori, galvaaninen elementti (V:n
patsas).

<b>Voltaire</b> <i>[-tä'r],</i> <sp>François Marie de</sp>
(1694-1778), oikeastaan <sp>Arouet,</sp> kuuluisin ransk.
valistuskirjailija. Seikkailurikkaan nuoruuden
jälkeen (kaksi kertaa vangittuna Bastiljissa) ja
oleskeltuaan Englannissa V. asui 1735-49 markiisitar
Chatelet'n linnassa Cireyssä Champagnessa, oleskeli
Fredrik II:n vieraana Preussissa 1750-53 ja v:sta 1758
maatilallaan Ferneyssä Voltaire läh. Genèveä. V. on
kirjoittanut kaunokirjallisia teoksia, kuten
murhenäytelmät „Zaire" ja „Mahomet", eepoksen „La
Henriade" (1723), satiirisen kertomarunon „La
pucelle d'Orléans", satiiriset kertomukset „Candide"
ja „Sallimus" (suomen:t), hist. teoksia, kuten „Kaarle
XII:n historia" (suomen., ynnä johdanto) ja „Essai
sur les mœurs" (1756) ynnä yleistajuisia filosofisia
teoksia, kuten „Lettres philosophiques" ja „Dictionnaire
philosophique" (1764). Filosofisissa teoksissaan V.
esittää Locken sielutieteeseen ja Newtonin luonnonoppiin
nojautuvan maailmankatsomuksensa. Hän käy leppymätöntä
sotaa kat. kirkkoa ja yleensä perinnäistä kristinuskoa
vastaan; kuitenkaan hän ei ole ateisti vaan deisti.
V:n mielestä Englannin yhteiskuntalaitos oli ihanne,
joka piti koettaa siirtää muihin maihin. Suvaitsevaisuuden
ja ajatuksenvapauden asiaa hän ajoi suurella innolla ja
sai eräitä vääriä tuomioita kumotuksi (m. m. Calas'n
perheen). [Danielson (-Kalmari), „Voltaire Kaarle XII:n
historian kirjoittajana" (1878); Brandes (tansk., 1916-17).]

<b>Voltametri,</b> elektrolyyttinen koje
sähkövirran voimakkuuden mittaamiseksi.
Perustuu määräajassa syntyneen
räjähdyskaasun määrän mittaamiseen tai
elektrolyytistä eronneen hopean tai
kuparin punnitsemiseen.

<b>Voltan kaari,</b> valokaari, kaarivalo
(ks. t.). — <b>Voltan patsas,</b> Voltan keksimä
galvaaninen paristo, jonka muodostivat
sarja sinkki- ja kuparilevyjä ja näiden
väliin asetetut hapolla kyllästetyt villatilkut.

<b>Volta subito</b> ks. <sp>Subito.</sp>

<b>Volterra</b> <i>[-te'r-],</i> kaup. Italiassa,
Firenzestä lounaaseen. Muinais- ja keskiaik.
rakennustöitä. 16,000 as.
</chapter>

<chapter name="Volterra-Worms">
<b>Volterra</b> <i>[-te'r-],</i> <sp>Vito</sp>
(s. 1860), it. matemaatikko ja fyysikko.
Käsitellyt osittaisdifferentsiaaliyhtälöiden
teoriaa, valoilmiöitä kahtaistaittavissa
aineissa, kimmoisuusoppia y. m.

<b>Voltti</b> (ransk.), käänne, keikaus;
ruumiin ympärikäännös ilmahypyissä.

<b>Voltti,</b> sähköjännityksen yksikkö. ks.
<sp>Sähköopilliset mittayksiköt.</sp>

<b>Voltticoulombi,</b> työn mitta, = jouli (ks. t.).

<b>Volttimittari</b> ks. <sp>Sähkömittarit.</sp>

<b>Volturno</b> <i>[-u'-],</i> joki Etelä-Italiassa,
laskee Napolien luoteispuolella Gaëtan lahteen.

<b>Volumenometri</b> (lat. ja kreik.),
jauhomaisen aineen tilavuuden mittauskoje.
Ensim. v:n, stereometri-nimisen, rakensi
Say; tämä samoin kuin myöhemmät samanlaiset
kojeet perustuvat Boyle-Mariotten lakiin.
Kojeen pääosana on elohopea-ilmapumppu ja
ilmapuntari, joiden avulla saadaan määrätyksi,
kuinka paljon ilmaa on jauhojen mukana tullut
mittakuppiin.

<b>Volumetria</b> (lat. ja kreik.), ainepaljouden
määrääminen tilavuusmittauksen avulla.
vrt. <sp>Titreeraus.</sp>

<b>Voluntarismi</b> (lat.), se mielipide, että
tahto eli pyrkiminen on sielun peruskyky,
vieläpä että se on kaiken olevaisen syvimpänä
perusvoimana ja olemuksena. V:ia ovat
kannattaneet m. m. Schopenhauer, E. v. Hartmann,
Wundt.

<b>Voluspa,</b> <sp>Völuspá,</sp> vanhemman
Eddan tärkein runo.

<b>Voluutti</b> (lat.), kierukka. ks.
<sp>Joonialainen tyyli.</sp>

<b>Wolverhampton</b> <i>[vulvəhä'mptən],</i>
kaup. Sisä-Englannissa, Birminghamista
luoteeseen. Kaupungin lähistössä oleviin
rauta- ja kivihiilikaivoksiin perustuu sen
metalli- y. m. teollisuus. 105,000 as.

<b>Volymetri,</b> <sp>volumetri,</sp> areometri,
jonka asteikko ilmoittaa areometrin
uponneen osan tilavuuden.

<b>Volynia,</b> <sp>Volhynia,</sp> Puolan ja
Ukrainan alueilla oleva maakunta, v:een
1921 ven. kuvernementti.

<b>Volyymi</b> (ransk.), nide; tilavuus
(ks. t.), laajuus.

<b>Volyymipaino,</b> tiheys (ks. t.).

<b>Wolzogen</b> <i>[vōltsōgən],</i> <sp>Ernst von</sp>
(s. 1855), saks. kirjailija. Teoksia:
romaanit „Die Kinder der Exzellenz", „Der
Kraft-Mayr", „Das dritte Geschlecht", näytelmiä. —
<b>Wolzogen,</b> <sp>Karoline von</sp> (1763-1847),
synt. <sp>von Lengefeld,</sp> saks. kirjailijatar,
Schillerin käly. Teoksia: romaani „Agnes von Lilien",
Schillerin elämäkerta.

<b>Vomitiiviset aineet,</b> <sp>emeettiset
aineet,</sp> oksettavia lääkeaineita.

<b>Vompatti</b> <i>(Phascolomys ursinus),</i>
austr. n. 1 m:n pituinen karhun näköinen
pussijyrsijä; turkki arvokasta.

<b>Von</b> <i>[fon],</i> saks. prepositsioni, joka
sukunimen edessä ja yhteydessä alk. ilmaisi
tav. asuinpaikkaa, sitten aateluutta.

<b>Vondel</b> <i>[fo-],</i> <sp>Joost van den</sp>
(1587-1672), holl. runoilija, Kirj. murhenäytelmiä
(„Lucifer"), joissa eteviä kuorolauluja y. m.

<b>Wood</b> <i>[vud],</i> <sp>Edward Frederick
Lindley</sp> (s. 1881), Irwinin pääri, Intian
varakuningas v:sta 1925, aik. opetusministerinä
1922-24 ja maatalousministerinä 1924-25.

<b>Woodin lejeeraus</b> <i>[vudin],</i> 68°:ssa
sulava metalliseos, jossa 15 osaa vismuttia,
8 osaa lyijyä, 3 osaa tinaa ja 3 osaa kadmiumia.

<b>Woolwich</b> <i>[vūlitš],</i> Lontoon
kaupunginosa. Tykistökasarmeja, asevarikko,
sota-akatemia. 150,000 as.

<b>Woolworth Building</b> ks. <sp>New York,</sp>
myös kuvaliitettä.

<b>Vorarlberg</b> <i>[fōrā-],</i> Itävallan läntisin
osavaltio, Sveitsin rajalla; 2,602 km<sup>2</sup>,
140,000 as. Alppimaata. Karjanhoitoa,
meijeritaloutta, puu- ja puuvillateoll.
Pääkaup. <sp>Bregenz.</sp> ks. kuvaliitettä
<sp>Itävalta</sp> 4.

<b>Worcester</b> <i>[vustə].</i> 1. Kaup.
Keski-Englannissa Severnin rannalla.
Goottilainen katedraali. Posliini-, kemiallista
ja hansikasteoll. 50,000 as. — 2. Kaup.
Massachusettsin valtiossa, Yhdysvalloissa,
Bostonista lounaaseen. Yliopisto, Metalliteoll.
190,000 as., joukossa, myös suomalaisia.

<b>Vordingborg,</b> kaup. Tanskassa,
Själlandin eteläpäässä. Ylimenopaikka
Falsteriin. 6,000 as.

<b>Wordsworth</b> <i>[uə'dzuəþ],</i> <sp>William</sp>
(1770-1850), engl. runoilija, Julk.
ystävänsä Coleridgen kanssa runokokoelman
„Lyrical Ballads" (1798), joka on n. s.
järvikoulun (ks. t.) perustava teos ja
aloittaa romanttisen virtauksen engl. kir.
jallisuudessa. W:n myöhempi tuotanto
liikkuu etupäässä jokapäiväisen elämän
aloilla ja on luonteeltaan mietiskelevää.

<b>Vorländer</b> <i>[forle'n-],</i> <sp>Karl</sp>
(s. 1860), saks. filosofi. Teoksia suomen.:
„Vanhanajan ja keskiajan filosofian historia",
„Sosialististen aatteiden historia".

<b>Worms,</b> kaup. Saksassa, Hessenissä,
Reinin varrella. Romaaninen tuomiokirkko
1100-luvulta (ks. <sp>Romaaninen tyyli,</sp>
kuvia), samantyylinen Paavalinkirkko nyk.
museona. Nahka- y. m. teoll. 50,000 as.
</chapter>

<chapter name="Vormsi-Vossinansaari">
<b>Vormsi</b> (ruots. <i>Ormsö</i>), Viroon
kuuluva saari Itämeressä, Viron länsirannikolla,
Haapsalun lahden pohjoispuolella, 1,5 km
leveän salmen erottama mantereesta; 94 km<sup>2</sup>,
n. 2,400 as., joista n. 2,000 ruotsalaista.

<b>Wormsin edikti,</b> keisari Kaarle V:n
ja Saksan valtiosäätyjen 1521 antama
julistus, jolla Luther julistettiin
kerettiläisenä valtion kiroukseen ja hänen
puoluelaisensa määrättiin vangittaviksi.

<b>Vornanen,</b> runolaulaja- ja
metsästäjäsuku Korpiselän Tolvajärveltä.
<sp>Iivana Kassananpoika V.</sp> (1791-1868) oli
etevä runolaulaja kuten tyttärensä
<sp>Anni V.</sp> (1820-1901). Iivanan poika
<sp>Pedri V.</sp> (1831-1907) taisi enimmäkseen
loitsuja. <sp>Ignoi V.</sp> (1829-89) oli
kuuluisa metsämies. Talvella 1881 hän
poikineen Senaatin kehoituksesta
Länsi-Suomessa ahdisteli ilveksiä ja susia.
[Vartiainen, „Muistelmia karhunkaatomatkoilta"
(1907); Karjalan Kirja (1910).]

<b>Vornedskab</b> (tansk.), lievempi
maaorjuus, joka 1400-luvun puolivälistä pääsi
valtaan eräillä Tanskan saarilla ja joka
esiintyi siinä muodossa, että tilojen
miespuolinen talonpoikaisväestö ei saanut
muuttaa syntymäseudultaan ilman
isännän lupaa ja oli velvollinen ottamaan
hoitoonsa haltijattoman vuokratalon tai
yleensä asunnolla varustettua maata.
Lakkautettiin 1702. N. 30 v. myöhemmin
saatettiin voimaan <sp>stavnsbaand</sp> (ks. t.).

<b>Vorokki</b> (ven.) ks. <sp>Vintturit.</sp>

<b>Voronež</b> <i>[varō'-].</i> 1. Joki
Keski-Venäjällä, Donin vasen lisäjoki, 491 km
pitkä. Laskee Doniin V:n kaupungin
alapuolella, — 2. Samannimisen
kuvernementin pääkaup. V.-joen rannalla.
Jokisatama, viljakauppaa. 100,000 as.

<b>Voronin</b> <i>[varō'-],</i> <sp>Mihail
Stepanovits</sp> (1838-1903), ven. kasvitieteilijä,
kasvitautien tutkija, selvitti m. m. kaalirevennäisen.

<b>Voronja,</b> n. 150 km pitkä joki
Kuollan niemimaalla, alkaa Lujaur-järvestä,
juoksee pohjoiseen, laskee Muurmannin
rannikolla Jäämereen.

<b>Voronov</b> [ven. äänt. <i>varō'-],</i> <sp>Sergej</sp>
(s. 1880-luvulla Moskovassa), ven.-ransk.
fysiologi, tunnettu nuorentamiskokeistaan
(istuttanut apinain sukupuolirauhasten osia
ihmisiin), joihin muut fysiologit yleensä
ovat suhtautuneet kielteisesti.

<b>Vorontsov</b> <i>[varantso'f],</i> <sp>Mihail
Illarionovitš</sp> (1710-67), ven. valtiomies,
kreivi. V. oli keisarinna Elisabetin
suosikki, tuli kukistettuaan Bestuževin
1758 valtakunnankansleriksi; menetti
Katariina II:n noustua valtaistuimelle
vaikutusvaltansa. — <b>Vorontsov,</b> <sp>Mihail
Semenovitš</sp> (1782-1856), ven. sotamarsalkka,
ruhtinas. Kaukaasian käskynhaltijana 1844-54
valloitti Šamylin linnan.

<b>Vorošilov</b> <i>[varasī'lof],</i> <sp>Klementij
Jefromovitš</sp> (s. 1881), Venäjän
sotaneuvoston (= puna-armeijan) päällikkö
v:sta 1925.

<b>Vorovskij</b> <i>[varo'fski],</i> <sp>Vatslav</sp>
(1871-1923), bolševikkidiplomaatti. Neuvosto-Venäjän
edustajana Ruotsissa 1917-18; murhattiin Sveitsissä.
Tapaus aiheutti pitkäaikaisen diplomaattisen
jännitystilan Venäjän ja Sveitsin välillä, koska
murhaaja vapautettiin.

<b>Worpswedekoulu,</b> pohjois-saks.
maalariryhmä, saanut nimensä Hannoverin
Worpswede-nimisestä kunnasta, jossa
perustettiin taiteilijayhdistys 1845.
Siihen ovat kuuluneet m. m. F. Mackensen,
O. Modersohn ja H. Vogeler (ks. t.).

<b>Worsaae</b> <i>[-sō],</i> <sp>Jens Jakob</sp>
(1821-85), tansk. muinaistutkija ja museonjohtaja,
W. on tieteellisen arkeologian perustaja.

<b>Vorskla,</b> joki Ukrainassa, Dneprin
lisäjoki vasemmalta, 448 km pitkä.

<b>Worthington-Evans</b> <i>[uō'þiŋtən-evnz],</i>
<sp>Sir Laming</sp> (s. 1868), engl. poliitikko,
v:sta 1916 us. ministerinä, Financial Newsin
päätoimittaja.

<b>Vorwärts</b> <i>[fōr-],</i> Saksan
sosiaalidemokraattisen puolueen pää-äänenkannattaja,
per. 1884 nimellä „Berliner Volksblatt",
nyk. nimi v:sta 1890.

<b>Vos</b> <i>[fos],</i> <sp>Cornelis de</sp> (1585-1651),
flaam. taidemaalari. Maalannut muotokuvia,
alttaritauluja ja hist. kuvia.

<b>Voss,</b> laakso ja samanniminen
seurakunta Norjassa, Oslon-Bergenin radan
varrella. Laaksossa olevan Vangsvandet-järven
rannalla on kauppalamainen asutuskeskus
Vossevangen, suosittu matkailupaikka, josta
hyvät tiet johtavat Sogne- ja Hardangerinvuonoille.

<b>Voss</b> <i>[fos],</i> <sp>Johan Heinrich</sp>
(1751-1826), saks. runoilija, Julk.
käännöksiä Kreikan ja Rooman kirjallisuudesta,
joista Homeroksen saksannoksella oli
huomattava merkitys ajan sivistyselämälle.
Hänen omista runoistaan on idylli ,,Luise"
huomattavin. V. on n. s. Göttingenin
runoilijaliiton (ks. t.) perustajia. —
<b>Voss,</b> <sp>Richard</sp> (1851-1918),
saks. romaani- ja näytelmäkirjailija.

<b>Vossinansaari,</b> <sp>Vossinoi,</sp> 4 km
pitkä, 1 km leveä ulkosaari Laatokassa,
n. 45 km Kurkijoelta itään. Kalastajien
asemapaikka.
</chapter>

<chapter name="Vossisehe Zeitung-Vouti">
<b>Vossisehe Zeitung</b> <i>[fosišə tsaituŋ],</i>
berliiniläinen vapaamielinen sanomalehti, per. 1721.

<b>Vossler</b> <i>[foslər],</i> <sp>Karl</sp> (s. 1872),
saks. romanisti, prof. Münchenissä. Julk.
tutkimuksia ransk. ja it. kirjallisuudesta
sekä „Geist und Kultur in der Sprache".

<b>Voteerata</b> (lat.), äänestää.

<b>Votiivi</b> (lat.), lupauksen mukainen,
luvattu. — <b>Votiivilahja,</b> lupauksen
mukainen uhrilahja. — <b>Votiivitaulu,</b>
lupauksen nojalla jollekin jumalalle
pyhitetty kirjoituksella varustettu taulu;
kirkkoon asetettu muistotaulu.

<img 1>
Speitzin perheen votiivitaulu
Sääksmäen kirkossa.
</img>

<b>Votjakin kieli ja kirjallisuus.</b> <i>Kieli</i>
muodostaa läheisen sukulaisensa
syrjäänin kielen kanssa suom.-ugr. kielikunnan
permiläisen kieliheimon. Murteet voidaan
jakaa kolmeen ryhmään, pohjoiseen,
eteläiseen ja itäiseen. Lainasanoista
kiinnittävät erikoisesti huomiota
tšuvassilaiset ja kasaanin-tataarilaiset.
[Sanakirjoja: Munkácsi (1896), kielioppeja:
Aminoff (1896), Wiedemann (1884).]
— <i>Kirjallisuus</i> on vähäinen, pääasiallisesti
uskonnollista laatua. Ensim. vars.
votjakinkieliset kirjateokset ovat 1847
ilmestyneet Mateuksen ja Markuksen
evankeliumit sekä aapinen, raamatunhistoria ja
katkismus (eri murteilla). Kansanrunous
on runsasta. Tärkeimmät kokoelmat ovat
Munkácsi'n (1887) ja Wichmannin (1893, 1901)
julkaisemat. Maailmansodan jälkeen on ilmestynyt
propagandakirjallisuutta sekä kaunokirjallisuutta
ja oppikirjoja.

<b>Votjakit</b> (votjakink. <i>ud-murt</i>),
syrjäänien kanssa permiläisen ryhmän
muodostava suom.-ugr. kansa. V. asuvat
Itä-Venäjällä, pääasiallisesti Vjatkan
kuvernementissa sekä jonkinverran myös
Kasaanin, Permin, Ufan ja Samaran
lääneissä. V:n 1897 tilaston mukaan 420,976

<img 1>
Etelävotjakittaria. Takana vaateaitta.
</img>
henkeä. V. harjoittavat maanviljelystä
ja karjanhoitoa sekä metsästystä,
kalastusta ja mehiläishoitoa. Heidän
taloudellinen asemansa oh ollut verraten hyvä.
Vjatkan kuvernementissa asuvat votjakkilaistuneet,
turk.-tat. alkuperää olevat bessermanit l.
busurmanit (n. 10,000 henkeä).

Oltuaan 600-luvulta alkaen bolgaarilais.
tšuvassilaisen vaikutuksen alaisina v.
joutuivat 1200-luvulla tataarien
isännyyteen sekä Kasaanin 1552 kukistuttua
Moskovan alaisiksi. Kristinuskoon
käännyttäminen alkoi menestyä vasta
1740-luvulla, mutta vieläkin on
kastamattomia (vars. Ufan läänissä). V. 1920
muodostettiin autonominen v:n alue.
[Suomen Suku II (1928).]

<b>Votka</b> (ven.), paloviina.

<b>Votum</b> (lat.), lausunto, mielipide, ääni
(äänestyksessä). — <b>Votum decisivum,</b>
äänestyksessä ratkaiseva ääni.

<b>Woulfen pullo</b> <i>[vulf-],</i> kaksi- tai
kolmikaulainen pullo, jota käytetään
kaasujen valmistukseen ja pesuun. Keksijä engl.
kemisti Peter <sp>Woulfe</sp> (1727-1803).

<img 1>
Woulfen pullo.
</img>

<b>Vouti</b> (ruots.). V:eiksi sanottuja virkamiehiä
oli Ruotsi-Suomessa jo keskiajalla. Heidän
tehtävänään oli kuninkaan verotulojen periminen
ja usein käskynhaltijan toimi jossakin linnassa
<sp>(linnavouti)</sp> tai jollakin alueella,
tav. kihlakunnassa <sp>(maavouti).</sp>
</chapter>

<chapter name="Wouwerman-Wrede">
<b>Wouwerman</b> <i>[vauv-],</i> <sp>Philips</sp>
(1619-68), alankom. taidemaalari. Maalannut
metsästyskohtauksia ja sotakuvia, vars. hevosia.

<b>Vox</b> (lat.), ääni, sana. — <b>Vox
clamantis in desertó,</b> huutajan ääni korvessa.
— <b>Vox humana,</b> ihmisääni; 8-jalkainen
urkuäänikerta, joka yrittää jäljitellä
ihmisäänen sävyä. — <b>Vox populi, vox Dei,</b>
kansan ääni on Jumalan ääni.

<b>Voyage</b> <i>[vuajā'ž]</i> (ransk.), matka. —
<b>Voyageur</b> <i>[vuajažö'r],</i> matkustaja.

<b>Voyons</b> <i>[vuajō']</i> (ransk.),
katsokaamme!, kas niin!

<b>V. R.,</b> Suomen valtionrautateiden
lyhennysmerkintä.

<b>Wrangel,</b> <sp>Didrik</sp> (1637-1706), ruots.
kreivi, Pohjanmaan maaherra 1674-85, myöh.
Vuorikollegion presidentti. Huolehti vars.
maanpuolustuksesta, — <b>Wrangel,</b> <sp>Evert</sp>
(s. 1863), ruots. kirjallisuus- ja taidehistorioitsija,
prof. Lundissa v:sta 1899. Julk. Tegnériä koskevia
tutkimuksia. — <b>Wrangel,</b> <sp>Ferdinand von</sp>
(1797-1870), ven. amiraali ja napaseutututkija. Purjehti
1817-19 ja toistamiseen 1825-27 maapallon
ympäri, johti 1820-22 ja 1823-24 Koillis-Siperian
rannikolle ja Pohjois-Jäämerelle tehtyjä
tutkimusretkiä. Venäjän Amerikan kuvernöörinä
1831-36. Hänestä on Wrangelin maa (ks. t.) saanut
nimensä. — <b>Wrangel,</b> <sp>Friedrich Heinrich
Ernst von</sp> (1784-1877), preuss. sotamarsalkka,
kreivi. Ylipäällikkönä Tanskaa vastaan käydyissä
sodissa 1848 ja 1864 Dybbölin kukistumiseen asti. —
<b>Wrangel,</b> <sp>Georg Gustaf</sp> (1728-95),
ruots. vapaaherra, maaherra, K. H. W:n poika.
W. oli n. s. paloviinajohtokunnan jäsen ja
hänen neuvostaan perustettiin isoja
kruununpolttimoita; sai liikanimen ,,Viina-W," —
<b>Wrangel,</b> <sp>Karl Gustaf</sp> (1613-76),
ruots. valtamarski, kreivi. Tuli 1644 laivaston
päälliköksi (voitti tanskalaiset Femernissä)
sekä 1646 sotamarsalkaksi ja Ruotsin Saksassa
olevien sotavoimien ylipäälliköksi. Oli
Westfalenin rauhanteon jälkeen Pommerin
kenraalikuvernöörinä. Otti osaa Kaarle X
Kustaan Puolan ja Tanskan sotiin.
Nimitettiin 1657 valta-amiraaliksi, 1664
valtamarskiksi ja Sotakollegion presidentiksi;
kuului Kaarle XI:n holhoojahallitukseen
1660-72. Ylipäällikkönä sodassa Brandenburgia
vastaan, jolloin ruotsalaiset hänen sairaana
ollessaan kärsivät 1675 Fehrbellinin tappion.
Rakennutti itselleen Skoklosterin (ks. t.)
ja Tukholmaan W:n palatsin. — <b>Wrangel,</b>
<sp>Karl Henrik</sp> (1681-1755), ruots.
sotamarsalkka (v:sta 1754), vapaaherra.
Joutui vangiksi Pultavassa sekä uudelleen 1741
Lappeenrannassa, jossa ryhtyi taisteluun vastoin
määräyksiä ja kärsi perinpohjaisen tappion. —
<b>Wrangel,</b> <sp>Petr Nikolajevitš</sp> (1878-1928),
ven. kenraali. Otti osaa Denikinin taisteluun
bolševikkeja vastaan sekä muodosti tämän kärsittyä
tappion 1920 oman hallituksen ja otti
johtoonsa hänen armeijansa jäännökset.
Joutui sam. v. itse tappiolle ja asettui
Etelä-Slaaviaan. — Hänen isänsä vapaaherra
N. E. W. on julk. muistelmateoksen
„Maaorjuudesta bolshevismiin".

<b>Wrangelin maa,</b> asumaton saari
Pohjois-Jäämeressä, Koillis-Siperian
edustalla, 170 km leveän De Longin salmen
erottama mantereesta; 4,680 km<sup>2</sup>,
kalastusta, turkiseläinten pyyntiä; ilmat,
asema. Saaren, jota Ferd. Wrangel
turhaan etsi — hänestä johtuu sen nimi —
löysi De Long 1867, amer. Hooper otti
sen 1881 Yhdysvaltain omaisuudeksi,
W. Stefánsson nosti sinne Englannin
lipun 1921. V. 1916 oli Venäjän hallitus
julistanut saaren kuuluvaksi Venäjään,
ja neuvostohallitus pystytti 1924 saarelle
Neuvosto-Venäjän lipun.

<b>Vrchlicky</b> <i>[vrhlitski],</i> <sp>Jaroslav</sp>
(1853-1912), oik. <sp>Emil Frida,</sp> tšek.
runoilija, prof. Praagissa. Julk. runokokoelmia,
näytelmiä ja käännöksiä.

<b>Wrede</b> <i>[-ē-],</i> <sp>Carolus</sp> (1860-1927),
suom. teollisuusmies, vapaaherra. Omisti
Lehtoniemen ja Taipaleen tehtaat 1902-17,
Turun Rautateollisuus o.-y:n toimitusjohtajana
1906-18, A.-b. Crichtonin toimitusjohtajana 1923-24. —
<b>Wrede,</b> <sp>Fabian</sp> (1641-1712), suom.
valtiomies, kreivi. Viipurin läänin maaherrana
1675-81, myöh. Vuorikollegion ja
sittemmin samalla Kamari- ja Kauppakollegion
presidentti. W. liittyi valtiopäivillä 1680
kuninkaan politiikan ja reduktsionin
kannattajiin, maamarsalkkana 1682
hyväksytti reduktsioniasian ja v:sta 1685
Reduktsionikollegion esimiehenä toimi
pontevasti reduktsionin toteuttamiseksi.—
<b>Wrede,</b> <sp>Fabian</sp> (1760-1824), ruots.
sotamarsalkka, kreivi. Mukana Suomen
sodassa 1788-90, pohjoisen ruots.
armeijan komentajana Länsipohjassa 1809. —
<b>Wrede,</b> <sp>Gustaf</sp> (s. 1862),
Merenkulkuhallituksen pääjohtaja v:sta 1917,
vapaaherra. — <b>Wrede,</b> <sp>Henrik</sp> (k. 1605),
liiviläinen aatelismies. W., joka oli
ratsumestarina ruots. armeijassa, kaatui
Kerkholmin taistelussa annettuaan hevosensa
Kaarle IX:lle, joka siten pelastui
joutumasta puolalaisten vangiksi.
Palkinnoksi siitä suotiin W:n leskelle Gertrud
Ungernille ja pojille läänityksiä
</chapter>

<chapter name="Wrede-Wright">
Elimäellä; he tulivat surullisen kuuluisiksi
siitä tunnottomasta tavasta, millä
kohtelivat talonpoikia. — <b>Wrede,</b> <sp>Henrik
Jakob</sp> (1696-1758), Kyminkartanon
läänin maaherra 1747-53, vapaaherra,
hattujen johtajia. — <b>Wrede,</b> <sp>Karl-August</sp>
(s. 1859), suom. arkkitehti, vapaaherra.
Rakentanut m. m. Helsingin Sentraalipasaasin,
Lähetysseuran (ks. t., kuva) talon, Näsilinnan
Tampereelle; toimii saarnaajana. — <b>Wrede,</b>
<sp>Karl Philipp</sp> (1767-1838), baijerilainen
sotamarsalkka, ruhtinas. Mukana sodissa,
joihin Baijeri Napoleonin liittolaisena
sekaantui, m. m. Venäjän-retkellä; koetti
Leipzigin taistelun jälkeen, Baijerin
luovuttua Napoleonista, sulkea häneltä tien
länteen, mutta voitettiin. — <b>Wrede,</b>
<sp>Mathilda</sp> (s. 1864), suom. filantrooppi.
Toiminut v:sta 1883 vankien hyväksi.

<img 1>
Mathilda Wrede.
</img>

<img 1>
R. A. Wrede.
</img>
[Fogelberg, „Vankien ystävä"; „Vankien
ja vapaitten parissa" (1922).] — <b>Wrede,</b>
<sp>Rabbe Axel</sp> (s. 1851), suom.
lainoppinut, poliitikko. Prof. 1885-1905, yli
opiston rehtori 1905, Senaatin
oikeusosaston varapuheenjohtaja 1905-09.
Maastakarkoitettuna 1904-05, aatelissäädyn
jäsen 1877-1906, myös Eduskunnassa.
Turun ruots. yliopiston kansleri v:sta
1918. Teoksia suomen.: „Todistusoikeuden
pääpiirteet", „Suomen prosessioikeus", „Suomen
oikeus- ja yhteiskuntajärjestyksen pääpiirteet",
Naimakaarta, Perintökaarta ja ulosottotointa
koskevat luennot, „Finlands gällande
civilprocessrätt" I-II, „Matthias Calonius".

<b>Wredeby,</b> Muhuniemi (ks. t.).

<b>Wren</b> <i>[ren],</i> <sp>Sir Christopher</sp>
(1632-1723), engl. arkkitehti ja
matemaatikko. Rak. Lontooseen P. Paavalin
katedraalin y. m. kirkkoja.

<img 1>
Wren: P. Paavalin katedraali.
</img>

<b>Vreta</b> <i>[-ē-],</i> ent.
cisterciläisnunnaluostari Ruotsissa,
1 penik. Linköpingistä; per. 1162.
Luostarikirkko restauroitu.

<b>Vries</b> <i>[frīs],</i> <sp>Adriaen de</sp>
(1560—n. 1603), alankom. kuvanveistäjä. Teoksia:
Rudolf II:n ratsastajapatsas Praagissa, suihkukaivoja
Augsburgissa ja Drottningholmissa, — <b>Vries,</b>
<sp>Hugo de</sp> (s. 1848), holl. kasvitieteilijä,
prof. Amsterdamissa v:sta 1878. Hänen varhaisemmat
tutkimuksensa kohdistuvat kasvianatomiaan ja
-fysiologiaan, myöhemmät lisääntymis-, periytyväisyys-
ja polveutumiskysymyksiin. Kuuluisaksi V. on tullut
lähinnä mutatsioniteoriansa (ks. t.) johdosta.

<b>Wright</b> <i>[vrikt],</i> <sp>Ferdinand von</sp>
(1822-1906), suom. taidemaalari, M. ja
W. v. W:n veli. Eli Haminanlahdella.
Maalannut pääasiassa lintuja ja muita
eläimiä, myös maisemia, kuten veljensä
Magnus ja Wilhelm,, mutta on heitä
etevämpi. Töitä: „Huuhkaja iskee jänikseen",
„Merikotka", „Maalaisidylli, sikoja ja
harakoita", „Tappelevia metsoja". [Lindberg,
„Wrightarna på Haminalaks" (1926).]

<img 1>
Ferd. v. Wright: Huuhkaja iskee jänikseen.
</img>
<b>— Wright,</b> <sp>Ferdinand von</sp> (s. 1863),
kauppaneuvos; O.-y. Agroksen toimitusjohtaja
1893-1918, Kauppa- ja Teollisuuskomissionin
</chapter>

<chapter name="Wright-Wullenwever">
päällikkönä 1918-19, Kauppa- ja Teollisuushallituksen
v. t. ylijohtajana 1919. — <b>Wright,</b> <sp>Magnus von</sp>
(1805-68), suom. taidemaalari. Toimi v:sta 1845 yliopiston
preparaattorina ja v:sta 1849 yliopiston
piirustuksenopettajana. Julk. lintutieteellisiä kirjoitelmia,
Ruotsissa veljensä Wilhelmin kanssa kuvateosta „Svenska
foglar" sekä ensim. osan teosta „Finlands foglar",
oli kuvittamassa teosta „Finland framställdt i teckningar",
maalannut maisemia ja lintukuvia. [Lindberg, ,,Wrightarna
på Haminalaks" (1926).] — <b>Wright,</b> <sp>Viktor Julius
von</sp> (s. 1856), teollisuudenharjoittaja, per. 1879
Helsinkiin paju- ja rottinkitavaratehtaan. W. oli
1883-96 Helsingin työväenyhdistyksen ensim. puheenjohtajana,
Suomen Työväenvaltuuskunnan puheenjohtajana 1893-96.
Toiminut Suomen Teollisuusvaltuuskunnan puheenjohtajana
1901-05 ja v:sta 1908; harrastanut käsityöammattien
kohottamista. Aatelissäädyn jäsen 1882-1906. — <b>Wright</b>
<i>[rait],</i> <sp>Wilbur</sp> (1867-1912), amer. lentäjä,
suoritti veljensä <sp>Orville</sp> W:n (s. 1871) kanssa
uraauurtavia kokeita kaksitasoisella moottorilentokoneella.
Lensi jo 1905 39 km. — <b>Wright</b> <i>[vrikt],</i>
<sp>Wilhelm von</sp> (1810-87), suom. taidemaalari,
Bohuslänin kalastamoiden tarkastaja Ruotsissa. Piirtänyt
ja maalannut eläinkuvia eräisiin suurteoksiin (vrt.
M. v. <sp>Wright</sp>).

<b>Vsevolod Jurjevitš</b> (1154-1212),
Susdalin l. Vladimirin ruhtinas ja
suuriruhtinas 1176-1212. Valloitti Novgorodin,
jossa hänen poikansa hallitsivat; niistä
Jaroslav 1227 teki sotaretken jäämejä
vastaan ja lähetti pappeja kastamaan
karjalaisia. — <b>Vsevolod Mstislavitš</b>
(k. 1137), Novgorodin ruhtinaana 1117-36.
Teki 1123 sotaretken jäämejä, 1130 ja
1133 tšuudeja (virolaisia) vastaan; 1136
syntyi kapina ja V. M. karkoitettiin;
perusti Pihkovaan oman ruhtinaskunnan.

<b>v. t.,</b> lyh. sanoista virkaa tekevä.

<b>W. T. B.</b> ks. <sp>Wolffin toimisto.</sp>

<b>Vue</b> <i>[vy]</i> (ransk.), näköala.

<b>Wuhu,</b> kaup. Kiinassa, Nganhvein
maakunnassa Jangtsekiangin varrella,
Nankingista lounaaseen. Sopimussatama.
130,000 as.

<b>Vulcan.</b> <sp>A.-b. Vulcan o.-y.,</sp> Turku,
per. 1898, omisti konepajan, valimon ja
laivaveistämön, yhdistetty 1924
Crichton-toiminimen kera <sp>A.-b.
Crichton-Vulcan o.-y:ksi</sp> (osakepääoma
3,5 milj. mk.).

<b>Vulcanus,</b> muinaisit. tulen jumala,
kreikkalaisten Hefaistos.

<b>Wulfeniitti,</b> <sp>keltalyijymalmi,</sp>
tavallisesti keltainen, joskus punainen
kivennäinen, lyijymolybdaattia (PbMoO<sub>4</sub>).
Joks. yleinen lyijyhohteen seuralainen.

<b>Wulff,</b> <sp>Fredrik</sp> (s. 1845), ruots.
kielentutkija, prof. Lundissa. Pääteos: „Svensk
uttalsordbok" (I. A. Lyttkensin kera). —
<b>Wulff,</b> <sp>Torild</sp> (1877-1917),
ruots. tutkimusmatkailija, kirjailija,
keräilijä. Tutkimusmatkoja Huippuvuorille,
Etu-Intiaan, Kiinaan, Mongoliaan, Japaniin,
Malaijien saarille. Kuoli Pohjois-Grönlannissa
Rasmussenin kera sinne tekemällään matkalla.

<b>Wulfila,</b> Ulfila (ks. t.).

<b>Vulgata,</b> Versio vulgata (ks. t.).

<b>Vulgus</b> (lat.), rahvas; roskaväki. —
<b>Vulgääri</b> (ransk.), rahvaanomainen;
jokapäiväinen, arkipäiväinen, alhainen.

<b>Vulkaani,</b> tulivuori.

<b>Vulkaanifiiberi,</b> nahanvastike, joka
valmistetaan eräiden kasvien kuiduista.
V. on selluloosaa, josta on poistettu
kuiturakenne väkevöidyllä sinkkikloridiliuoksella.
Sellaisenaan kovaa kuin eboniitti, mutta
glyseriini- tai öljykäsittelyllä saadaan
taipuisaksi.

<b>Vulkaaninen,</b> tuliperäinen, tulivuoresta
peräisin oleva, tulivuorta koskeva. —
<b>Vulkaaninen lasi,</b> lasiseksi jähmettynyt
tulivuoren laava, keinotekoisen lasin näköistä
ja kokoomukseltaan samankaltaista silikaattiseosta. —
<b>Vulkanismi,</b> tulivuorten toiminta ja siihen
liittyvät ilmiöt. — <b>Vulkanistit,</b> ne geologit,
jotka selittävät vulkaaniset ilmiöt tärkeimmiksi
maanpinnan muutosten aiheuttajiksi.

<b>Vulkanoiminen,</b> <sp>vulkanisoiminen.</sp>
1. ks. <sp>Kautsu.</sp> — 2. Auton (ja
polkupyörän) kumirenkaiden korjausmenetelmä.
Paikkoina käytetään puolivulkanoitua kautsulevyä,
joka sisältää v:een tarvittavan rikin. Tällainen
kautsulevy, joka on hyvin tahmeaa, tarttuu
hyvin korjattavaan esineeseen. Kun tätä sitten
kuumennetaan n. 120°:een, niin paikkaukseen
käytetty kautsu vulkanoituu ja hitsautuu itse
esineeseen.

<b>Vulkanus,</b> Leverrier'n antama nimi
otaksutulle Merkuriuksen ja Auringon
väliselle kiertotähdelle.

<b>Wullenwever</b> <i>[-vēfər],</i> <sp>Jürgen</sp>
(n. 1492-1537), hansalainen valtiomies.
Kukisti aristokraattisen hallitussuunnan
Lyypekissä ja pormestarina v:sta 1533
hoiti sen asioita protestanttisessa ja
kansanvaltaisessa hengessä. Koetti
Tanskan porvariston ja talonpoikien avulla
uudelleen tehdä Kristian II:n hallitsijaksi
saadakseen tämän maan Hansan taloudellisen
vaikutuksen alaiseksi, mutta
</chapter>

<chapter name="Vulpius-Vuohinen">
siitä syttyneessä kreivisodassa
lyypekkiläiset joutuivat tappiolle.
W. menetti virkansa ja lopulta mestattiin.

<b>Vulpius,</b> <sp>Christian August</sp>
(1762-1827), saks. kirjailija. Teoksia:
kuuluisa ryöväriromaani „Rinaldo Rinaldini". —
<b>Vulpius,</b> <sp>Christiane</sp> (1765-1816),
ed:n sisar, Goethen lemmitty ja myöhemmin puoliso.

<b>Vulva</b> (lat.), ulkosynnyttimet.

<b>Wundt,</b> <sp>Wilhelm</sp> (1832-1920), saks.
psykologi ja filosofi, prof. Leipzigissä
v:sta 1875. W. on psykologian perustaja
empiirisenä tieteenä; hänen kokeellisen
sielutieteen tutkimuslaitoksensa on ollut
esikuvana muille. Pääteokset: „Grundzüge
der physiologischen Psychologie" (6:s pain.
1911), „Logik" (4:s pain. 1921), „Ethik"
(4:s pain, 1912), „System der Philosophie",
„Völkerpsychologie".

<img 1>
W. Wundt.
</img>

<b>Vuode- ja asumusero,</b> tuomioistuimen
toimenpiteeseen perustuva, aviopuolisojen
yhdessäasumisoikeuden lakkauttaminen.
Jos aviopuolisojen keskeinen epäsopu saa
semmoisen vallan, että he varoituksen
saatuansa eivät voi sopia, tuomitaan
syyllinen tai jos kumpikin ovat syyllisiä,
molemmat sakkoihin, ja ellei toisen
kerran annettu sakkotuomio auta, määrää
oikeus aviopuolisot joksikin aikaa v.- ja
a:oon (Naimiskaari 14 luku).

<b>Vuodenajat.</b> Tähtit. kevät on aika,
jonka kuluessa Aurinko kulkee kevätpisteestä
(21/3) kesäpäivänseisauspisteeseen (22/6),
kesä on aika tästä syyspäiväntasauspisteeseen
(24/9), syksy tästä talvipäivänseisauspisteeseen
(22/12) ja talvi tästä kevätpisteeseen. V:n
pituudet ovat samassa järjestyksessä: 92 vrk.
20 t., 93 vrk. 15 t., 89 vrk. 19 t., 89 vrk. 6 t,
— Jokapäiväisessä elämässä ja myös meteorologiassa
luetaan kuhunkin v:aan 3 kk., alkaen maaliskuusta.

<b>Vuohenputki</b> <i>(Ægopodium podagraria),</i>
lehdoissa kasvava korkea, kalju putkikasvi;
puutarhoissa rikkaruohona.

<b>Vuohi,</b> <sp>kesy</sp> v. <i>(Capra hircus)</i>
kuuluu onttosarvisiin märehtijöihin.
Uroksella, <sp>pukilla,</sp> suuret, tav.
taaksepäin kaartuvat, pyältyneet,
kulmikkaat sarvet, naaraalla, v:lla l.
<sp>kutulla,</sp> pienet. Poikasta nimitetään
<sp>vohlaksi l. kiliksi.</sp> Pukista lähtee
tympeä haju. Kesy v. polveutuu Aasian ja

<img 1>
Vuohi. Maatiaisrotuinen kuttu.
</img>
Etelä-Euroopan vuoristoseutujen luonnonvaraisista
lajeista. V:sta on useita rotuja, joista
mainittakoon itämaiset <sp>Angoran</sp> ja
<sp>Kašmirin</sp> v:t, kuuluisat hienosta
villastaan, Keski-Euroopan vuorimaiden, varsinkin
Sveitsin, maito-v:t, kuten <sp>Saanen</sp> v. y. m.
— Suomessa on yleinen pienehkö, vanha
maatiais-v. Sen kutun elävä paino on
20-30 kg, pukin 30-40 kg; väri valkea,
tumman-, joskus ruskeanharmaa; lypsää
2-3 l päivässä, parhaat poikimisen jälkeen
4-5 l, vuodessa 250-500 l. Lypsyaika 5-6 kk.
Maito terveellistä ja hyvää. Siitä
valmistetaan juustoa, vrt. <sp>Maito.</sp> Pukki on
siitokseen kelvollinen 2-8-vuotiaana ja riittää
60-80 kutulle, mutta vapaudessa, vain
puolelle tästä määrästä. V. astutetaan
1 1/2-vuotiaana, tiineys kestää n. 5 kk. ja
synnytys (1-2, joskus 3, jopa 4:kin
vohlaa kerrallaan) tapahtuu tav.
helmihuhtikuun vaiheilla. Vohla saa imeä 3-6
viikkoa emoaan. Rehuntarve on 0,8-1,2
rehuyksikköä ja 100-110 g sulavaa
valkuaista 100 kg elävää painoa kohti;
tuotannossa 1/3 rehuyksikköä ja 40-50 g
valkuaista vastaa 1 kg maitoa. — V:n
jalostuksesta huolehtii Suomen Lammas- ja
Vuohenhoitoyhdistys. V:ia oli maassamme
1926 11,076 kpl. [Ilkka (1913); Grotenfelt (1922).]

<b>Vuohiantilooppi,</b> <sp>vuori- l.
lumivuohi</sp> <i>(Haploceros americanus),</i>
vuohenkokoinen pitkä- ja valkokarvainen
lyhytsarvinen amer. antilooppilaji.
Kalliovuorten pohjoisosissa 4,000:kin m:n
korkeudessa, Liha huonoa, turkki arvokas.

<b>Vuohijärvi,</b> n. 22 km pitkä, lähes 8 km
leveä järvi Mäntyharjun reitissä. V:een
laskee Sarkavesi Voikoskea myöten. V.
laskee Siikakosken kautta Suolajärveen ja
lopulta Pyhäjärveen.

<b>Vuohijärvi,</b> pysäkki Savon radalla
Selänpään ja Kirjokiven asemien välillä,
29 km Kouvolasta pohjoiseen.

<b>Vuohinen,</b> ensimmäisen varvasluun
kohta kavioeläinten (lähinnä
kotieläinten) jalassa. — <b>Vuohisluu</b> on
ensimmäinen kavioeläinten varvasluista, toista
sanotaan ruunu- ja kolmatta kavioluuksi.
V. muodostaa „sääriluun" kanssa vuohisnivelen. —
<b>Vuohisrengas,</b> hevosen ruununivelessä
joskus esiintyvän pitkällisen
</chapter>

<chapter name="Vuohisrohtuma-Vuokravakuutus">
tulehduksen muodostama luukohoama.
V. esiintyy tav. etujalassa aiheuttaen
ankaran ontumisen; on usein parantumaton. —
<b>Vuohisrohtuma,</b> hevostauti,
syntyy lian, kylmän y. m. aiheuttamasta
tulehduksesta vuohisessa. Eläimen liikkuessa
iho menee poikittaisiin poimuihin muodostaen
„rivejä", halkeilee ja ruvettuu.

<b>Vuojoki.</b> 1. Kartano Eurajoella. Oma
metsärata (23 km). Kuulunut Aake Tottille.
— 2. Rautatieasema Peipohjan-Rauman radalla,
Eurajoen kunnassa, 14 km Raumalta.

<b>Vuokala,</b> Savonrannan (ks. t.) kirkonkylä.

<b>Vuokatti.</b> 1. Korkea, n. 15 km pitkä
kvartsiittiselänne Sotkamon pitäjässä
Nuasjärven, Jormasjärven, Sapsojärven
ja Kiantajärven välisellä alueella,
maamme kuuluisimpia näköalapaikkoja.
Pohjoisin kukkuloista on Pöllyvaara
(329 m yli merenp. ja 193 m yli
Nuasjärven), muita kukkuloita Keima (329 m
yli merenp.), Rekivaara, Möykynvaara,
Porttivaara (349 m), Lehtovaara,
Honkavaara ja Sarvivaara. — 2. Pysäkki
Kontiomäen-Nurmeksen rataosalla, Sotkamon
kunnassa, 24 km Kontiomäestä.

<b>Vuokinjoki,</b> Suomussalmen reitin
pääjoen Kianta- l. Emäjoen lisäjoki
vasemmalta. Lähdejärvet Vienan Karjalassa,
juoksee n. 30 km pitkän, 1/2-2 km leveän
Vuokkijärven kautta.

<b>Vuokki,</b> Suomussalmen kunnan eteläosista
perustettavaksi määrätty uusi seurakunta.

<b>Vuokkiniemi,</b> kunta Vienan
Karjalassa, Suomen rajalla Suomussalmen
kohdalla. V:llä ovat Vienan Karjalan
suurimmat runolaulajat eläneet.

<b>Vuokot,</b> leinikköjen heimoon kuuluvia
monivuotisia ruohoja, useimmat keväällä
kukkivia. Meillä yleisimmät <sp>sini-v.</sp>
<i>(Hepatica triloba)</i> ja <sp>valko-v.</sp>
<i>(Anemone nemorosa).</i> Harvinaisempi on
<sp>kangas-v.</sp> <i>(Pulsatilla vernalis),</i>
jolla iso, valkoinen kukka, talvehtivat
parilehtiset lehdet ja valkovillainen suojus;
kasvaa Kaakkois-Suomen kankailla; nyk.
rauhoitettu. — Eräitä lajeja koristuskasveina.

<b>Vuokra</b> l. <sp>vuokrasopimus,</sp> välipuhe,
jolla toinen asianosainen, <sp>vuokranantaja,</sp>
luovuttaa toiselle asianosaiselle, <sp>vuokramiehelle
l. vuokraajalle,</sp> irtainta tai kiinteää omaisuutta
vastiketta, <sp>vuokramaksua,</sp> vastaan käytettäväksi.
Maanvuokrasta (ks. t.). Huonevuokrasta on säädetty
12/5 1925 annetussa laissa.

<b>Vuokra-alueen lunastaminen.</b>
Maanvuokraoloissa ilmenneet epäkohdat sekä
vuokrajärjestelmän sellaisenaan
pysyttämisestä aiheutuvat yhteiskunnalliset
vaarat pakottivat valtiovallan ryhtymään
toimenpiteisiin uusien, omistusoikeudella
hallittavien viljelmien aikaansaamiseksi
ja ennen muuta saattamaan vuokra-alueet
mahdollisimman laajassa mitassa
vuokramiesten omiksi. V. l:ta koskeva
lainsäädäntö aloitettiin 15/10 1918
annetulla lailla. Torppa, josta vuokrasuhde
oli olemassa 25/10 1918, voidaan lunastaa
kaikkinensa torpparin omaksi, jos
jompikumpi asianosainen ennen vuokrasuhteen
päättymistä sitä vaatii tai jos se muuten
määrätään lunastettavaksi. Mitä on
säädetty torpasta, on myös voimassa
lampuotitilasta. Eräisiin torppiin nähden on
kuitenkin säädetty, ettei niitä saa lunastaa
itsenäisiksi. Samoilla edellytyksillä kuin
torpan voi vuokramies eräin poikkeuksin
lunastaa mäkitupa-alueen, jos hän on
vähintään 5 v. sitä hallinnut. V. l. voi
tapahtua joko vapaaehtoisesti
asianosaisten välisellä sopimuksella tai voi
vuokralautakunta hyväksyä vuokra-alueen
lunastamisvaatimuksen. Lunastushinnan
suorittaa lunastaja kokonaan itse tai voi hän
siihen saada valtion välitystä, siten että
valtio antaa maanomistajalle obligatsioneja
tai osaksi suorittaa hinnan rahassa,
ja on lunastajan sitten se korvattava
vuotuismaksuilla valtiolle. — Vv. 1919-25
on torppia ja mäkitupa-alueita lunastettu
itsenäisiksi:
<table b>
<td><td 3c>Lunastettuja alueita
<td><td c>Valtion<br>välityksellä<br>kpl.<td c>Ilman valtion<br>välitystä<br>kpl.<td c>Yhteensä<br>ha
<td>Torpat . . . <td c>3,948         <td c>19,669       <td c>437,703
<td>Mäkitupa-alueet . . . <td c>1,115         <td c>23,296        <td c>18,689
<td r>Yhteensä  <td c>5,063         <td c>42,965       <td c>456,392
</table>

<b>Vuokralautakunta,</b> torpan, lampuotitilan
ja mäkitupa-alueen vuokrauksesta 12/3 1909
annetussa laissa säädetty kuhunkin kuntaan
asetettava lautakunta, jonka tehtävänä on
erinäisten sanottujen vuokra-alueiden
vuokrasuhteista johtuvien asiain käsittely,
m. m. vuokrasuhdetta koskevain riitaisuuksien
sovittelu. Vuokra-alueiden lunastamista
koskevassa lainsäädännössä on v:lle annettu
erinäisiä tehtäviä m. m. vuokra-alueen
lunastamisesta määrääminen.

<b>Vuokravakuutus.</b> V:lla sen suppeammassa
muodossa tahtoo kiinteimistön
</chapter>
<chapter name="Vuokravero-Vuolenkoski">
omistaja saada korvatuksi vuokratappiot,
jotka aiheutuvat siitä, että hänen
omistamansa talon huoneisto jää
vuokraamatta ja tavanmukaista vuokratuloa
tuottamatta. Tähän voi olla syynä
tulipalon y. m. aiheuttama vuokran
keskeytys (chômage-vakuutus) tai että
huoneistoja tarjotaan vuokrattaviksi enemmän
kuin niitä kysytään. Helsingissä toimi
v.-osakeyhtiö 1913-14.

<b>Vuokravero,</b> <sp>asuntovero,</sp> on
välitön kulutusvero, joka otetaan talon tai
talo-osan asukkaalta asuinhuoneiden suuruuden
tai muiden niiden arvokkuutta osoittavien
perusteiden taikka asuntoihin sijoitetun
pääoman tai suoritetun vuokran mukaan.

<b>Vuoksela,</b> kunta Viipurin läänissä,
Karjalan kannaksella, Vuoksen itäpuolella;
113,1 km<sup>2</sup>, 4,056 as. (1927).

<b>Vuoksenniska,</b> Antrean-Vuoksenniskan
radan pääteasema Saimaan rannalla,
Ruokolahden kunnassa, 39 km Antreasta.
Satama- ja lastauspaikka.

<b>Vuoksenranta,</b> kunta Viipurin
läänissä, Etelä-Karjalassa, Vuoksen
itäpuolella; 223,0 km<sup>2</sup>, 3,750 as. (1927).

<b>Vuoksen vesistö,</b> Suomen itäinen suuri
vesistö. Keskusjärvi Saimaa. V. v:n voi
jakaa kolmeen pääosaan, nimittäin
Pielisen ja Kallaveden reitteihin, sekä
Haukiveden-Saimaan keskusvesistöön. —
Pielisen reitti alkaa Venäjän Karjalasta,
Repolan pitäjän pohjoisosista,
muutamista pikkujärvistä. Vedet keräytyvät
Lieksanjärven, Lentieranjärven ja
Lieksanjoen kautta Pieliseen. Pielisestä
lähtevä Pielisjoki saa heti niskassaan
Koitajoen (ynnä siihen laskevan Koitereen)
lisävedet ja laskee koillisesta
Pyhäselkään, johon pohjoisesta vielä yhtyy
Höytiäinen. Pyhäselkä on salmien kautta
yhteydessä Oriveden kanssa, johon
etelästä laskee suuri Pyhäjärvi ja
pohjoisesta Viinijärvi. Oriveteen täten
keräytyneet Pielisen reitin vedet laskevat
Orivirran, Pyyveden, Enonveden ja
Joutsenveden kautta Haukiveteen. — Kallaveden
reitin ylävesistä muodostuu kaksi eri
latvavesistöä, Iisalmen ja Nilsiän reitit.
Ensinmainittu alkaa Kuopion läänin
pohjoisimman sopen pikkujärvistä, joista
vedet juoksevat Salahmijärven, liveden
ja Koljonvirran kautta Poroveteen.
Tähän laskee lisäksi Kiuruveden reitti
lännestä ja Sonkajärven reitti idästä.
Porovesi virtaa Nerkoonselän kautta
Onkiveteen, joka taas Maanigan järven ja
Ruokoveden kautta Kallaveteen. Nilsiän
reitin latvajärvenä on Laakajärvi. Se
juoksee Syväriin, joka laskee Vuotjärven
ja Juankosken kautta Akon veteen ja
Muuruveteen. Tämä yhtyy lännessä
Juurusveden ja Jännevirran kautta
Kallaveteen, etelässä Mela veden ja Riistaveden
kautta Suvasveteen. Kallavesi virtaa
kahden puolen Soisalon saarta
Haukiveteen; läntinen laskuhaara kulkee
Koirusveden, Leppävirran, Unnukan ja
Varkauden koskien kautta, itäinen taas
Suvasveden, Karvionkosken, Kermanselän,
Ruokoveden ja Joutsen veden kautta ja
saa Suvasveden alapuolella koillisesta
Juojärven lisävedet. Haukivesi laskee
m. m. Kyrönsalmen kautta Pihlajaveteen,
johon kaakosta yhtyy Puruvesi.
Pihlajaveden lounaiskolkasta Puumalansalmi
johtaa Saimaaseen, joka vihdoin laskee
Vuoksen (ks. t.) kautta Laatokkaan.

<b>Vuoksi,</b> V:n vesistön laskukymi.
N. 0,5 km Saimaasta virrattuaan V.
muodostaa Niskakosken ja sen jälkeen
lukuisan joukon voimakkaita koskia (m. m.
Tainion-, Räihän-, Linnakosken, Imatran,
Vallin-, Räikkölän- ja Rouhialankosken),
joista monet suuret teollisuuslaitokset
saavat käyttövoimansa. Virrattuaan n.
23 km:n matkan koskisena ja
jyrkkärantaisena Vuolteen virralle asti V.
muuttuu tyvenjuoksuiseksi ja
matalarantaiseksi ja muodostaa lukuisia
suvantoja. Pölläkkälän ja Kiviniemenkosken
välisessä suvantojärvessä V. haarautuu
kahteen laskuhaaraan. Toinen (nykyinen
valtahaara) vie itää kohti
Kiviniemenkosken ja Suvannon kautta Laatokkaan,
toinen taas (aikaisempi valtahaara)
pohjoiseen ja koilliseen Torhonjärven ja
Käkisalmen vesien kautta. V:n
valtahaara, n. s. „etelähaara" lähtee
Kiviniemenkoskesta, joka aikaisemmin (ennen
v:ta 1818) on juossut päinvastaiseen
suuntaan. Nyt se vie suurimman osan
V:n vesistä 30 km pitkään ja 2,3 km
leveään Suvantoon, joka taas Taipaleenjokea
myöten laskee Laatokkaan, tuoden siihen
keskiveden aikaan 612 m<sup>3</sup> vettä
sek:ssa (korkean veden aikaan 705 m<sup>3</sup>,
matalan 515 m<sup>3</sup>). V:n pienempi
laskuhaara, n. s. „pohjoishaara", muodostaa
lukuisia pienehköjä koskia ja suvantoja
ja levenee ennen Käkisalmea n. 15 km
pitkäksi, 10 km leveäksi saarekkaaksi
seläksi, mutta laskee Käkisalmen ohi taas
jokena Laatokkaan. V:n vesistön ja V:n
virran yhteinen sadealue on 67,345 km<sup>2</sup>,
josta 7,272 km<sup>2</sup> Suomen rajain ulkopuolella.

<b>Vuoksi</b> ks. <sp>Luode ja vuoksi.</sp>

<b>Vuole,</b> suom. seurakunta
Inkerinmaalla, Karjalan kannaksella.

<b>Vuolenkoski</b> ks. <sp>Koskenniska.</sp>
</chapter>

<chapter name="Vuoliainen-Vuorimänty">
<b>Vuoliainen</b> ks. <sp>Välikatto.</sp>

<b>Vuolijoki,</b> kunta Oulun läänissä,
Pohjanmaalla, Oulujärven etelärannalla;
670,0 km<sup>2</sup>, 2,236 as. (1927).

<b>Vuolijoki,</b> <sp>Väinö</sp> (s. 1872),
maanviljelijä ja liikemies, sos.-dem. poliitikko.
Osuustukkukaupan johtajia 1922-27.
Senaattori (elintarvetoimituskunnan
päällikkö) 1917, kulkulaitosministeri 1926-27,
Suomen lähettiläänä Berliinissä v:sta
1927. Eduskunnan puhemies 1921, 1922
ja 1925. Muotokuva ks. <sp>Favén,</sp> A.

<b>Vuolin,</b> <sp>vuolurauta,</sp> kaksikahvainen
suora- tai kaarevateräinen työkalu, jolla vuollaan
kimpiä, räystäskouruja y. m. <sp>Vuoluhöylä,</sp>
rautakahvainen irtoteräinen vuolin.

<b>Wuolle,</b> <sp>Bernhard</sp> (s. 1876),
insinööri, sähköteknikko, Tekn. Korkeakoulun
yleisen koneopin ja teollisuustalouden
prof. (v:sta 1922). Valtionrautateiden
päätirehtööri 1917-22, kulkulaitosministerinä
1918-19.

<b>Vuoltee,</b> maatila Kokemäellä.

<b>Vuolteen virta</b> ks. <sp>Vuoksi.</sp>

<b>Vuolukerma</b> (ven. <i>smetana</i>), ven.
meijerituote, käytetään kuten voita ja
juustoa tai sekoitteeksi useiden ruokalajien
valmistuksessa. [Pehkonen (1914).]

<b>Vuolukirves,</b> <sp>piilu, piilukirves,</sp>
ks. <sp>Kirves,</sp> kuva 2.

<b>Vuolukivi,</b> kivilaji, joka on niin
pehmeää, että sitä voi vuolla.
Kokoomukseltaan ja laadultaan v:t ovat hyvin
vaihtelevia, mutta pääaineksina ovat
magnesiumrikkaat silikaatit kuten talkki,
kloriitti, serpentiini tai sädekivi ja näiden
ohella joko magnesiitti tai dolomiitti.
Suomen v:t ovat talkki-magnesiitti- tai
talkki-dolomiittikiviä. V:eä, joka on
Itä-Suomen liuskealueilla jokseenkin yleistä,
käytetään rakennus- ja koruteollisuusaineeksi
sekä uuninkiviksi.

<b>Vuonislahti,</b> rautatieasema
Joensuun-Nurmeksen rataosalla, Pielisjärven
kunnassa, 81 km Joensuusta.

<b>Vuonninen,</b> runokylä Vuokkiniemellä,

<b>Vuono,</b> pitkä ja kapea, jyrkkärantainen,
tav. haarainen merenlahti. V:t esiintyvät aina
ryhmittäin (v.-rannikot) ja yksinomaan niissä
maapallon osissa, jotka jääkaudella olivat
jäätikköjen peitossa. Ne ovat entisiä
jokilaaksoja, joita jääkaudella niihin soluneet
jäätiköt ovat syventäneet ja leventäneet.
Selväpiirteisimmät ovat Norjan, Grönlannin,
Brittiläisen Kolumbian, Chilen ja Uuden-Seelannin
v.-rannikot. ks. kuvaliitettä <sp>Norja</sp> 2.

<b>Vuoreija</b> (norj. <i>Vardö</i>), kaup.
Norjassa, Ruijassa, Varanginniemen itäpäässä
olevalla Vardön saarella. Hyvä satama,
linnoitus; harjoittaa suurkalastusta ja
kalakauppaa, kalan, traanin ja guanon
vientiä. 3,300 as., joista osa suomalaisia.

<b>Vuorela,</b> valtion omistama tyttöjen
kasvatuslaitos Vihdissä.

<b>Vuorela,</b> <sp>Einari</sp> (s. 1889), runoilija.
Julk. m. m. runokokoelmat „Huilunsoittaja",
„Keväthartaus" ja „Täältä kaukana".

<b>Vuoremanjoki,</b> 28 km pitkä Jäämereen
laskeva joki Suomen ja Norjan rajalla
(Petsamon länsirajan pohjoisin osa).

<b>Vuorenheimo,</b> <sp>Ossian</sp> (1845-1917),
alk. <sp>Bergbom.</sp> Tie- ja Vesirakennusten
Ylihallituksen ylitirehtööri 1892-96, Senaatin
kulkulaitostoimituskunnan päällikkönä 1896-1905;
maamarsalkkana 1904-05.

<b>Vuorentaka,</b> allodisäteri Halikossa.
Kuulunut Horneille ja v:sta 1780 Armfelteille.

<b>Vuori</b> l. <sp>vuoripuolue</sp> (ransk. <i>la
Montagne</i>), valtiollinen puolue Ranskan
vallankumouksen aikana; nimensä se
sai siitä, että sen jäsenten paikat olivat
istuntosalin ylimmillä penkeillä.
Vähäisestä lukumäärästään huolimatta puolue
toimeliaisuudellaan ja klubiensa
(jakobiinien ja kordelieerien klubit) tukemana
hallitsi melkein yksinvaltaisesti Ludvig
XVI:n mestauksesta Robespierren
kukistumiseen (tammik. 1793 — heinäk. 1794)
johtajinaan Danton, Robespierre, Marat
ja Hébert. Se on lähinnä syypää
syyskuun murhilla (1793) alkaneeseen
hirmuvaltaan, mutta voimakkaalla ja
häikäilemättömällä menettelyllään se pelasti
vallankumouksen sitä ulkoa- ja sisääpäin
uhanneilta vaaroilta.

<b>Vuori,</b> <sp>Martti</sp> (s. 1858), oik.
<sp>Bergh-Martti-Vuori,</sp> kirjailija.
Kuopion läänin kuvernöörinä 1903-05.
Julk. huvinäytelmiä y. m.

<b>Vuorihallitus,</b> vuoriteollisuuden
hallinnollinen keskusvirasto 1821-84. Sen
tehtävät siirtyivät Teollisuushallitukselle.

<b>Vuori-insinööri,</b> ylemmän
vuoriopiston, tav. vuoriakatemian,
kurssin suorittanut henkilö.

<b>Vuorikalkki,</b> hiilikalkki (ks. t.).

<b>Vuorikide</b> ks. <sp>Kvartsi.</sp>

<b>Vuorikollegio,</b> Ruotsin vuoritoimen
ylihallitus, per. 1630, toimi V:n nimellä
1649-1857.

<b>Vuorilaji,</b> kivilaji (ks. t.).

<b>Vuorimänty</b> <i>(Pinus montana),</i>
mäntylaji, pensasmainen tai matala puu, jonka
kaarna on mustahko tai vaaleanharmaa
(ei kellanpunertava), neulaset kaksittain.
</chapter>

<chapter name="Vuorinen-Vuoriöljy">
Keski- ja Etelä-Euroopan vuoristoissa,
Kaukaasiassa. Alpeilla varsinaisen
metsärajan yläpuolellakin. Viljellään
Jyllannissa kanervakankaiden ja Itämeren
etelärannikolla lentohiekkakenttien
metsittämiseen. Meillä on sillä kokeiltu
kuivien kankaiden metsittämisessä.

<b>Vuorinen,</b> <sp>Olli</sp> (1842-1916), alk.
<sp>Berg,</sp> runoilija, kansak. opettaja. Julk.
,,Sepitelmiä", „Raittiusrunoja".

<b>Vuorineuvos,</b> alk. Ruotsin
vuorikollegion jäsen, sitten arvonimi.

<b>Vuoriperä,</b> <sp>kallioperä,</sp> kiinteä
kallioperusta, jota meillä osittain peittävät
irtonaiset maalajit.

<b>Vuoripolitia,</b> vuorityön vaarallisuuden
takia annetut järjestyssäännökset.

<b>Vuoripora,</b> kivipora (ks. t.). —
<b>Vuoriruuti,</b> kiviruuti (ks. t.).

<b>Vuorisaarna,</b> Jeesuksen puhe, joka
sisältää hänen siveysoppinsa ydinkohdat
(Matt. 5-7, Luuk. 6).

<b>Vuorisininen,</b> emäksistä kuparikarbonaattia,
luonnosta tai keinollisesti valmistettu pysymätön
väri.

<b>Vuoristojoukot,</b> vuoriseudussa
käytävää sotaa varten erikoisesti harjoitetut
sotajoukot. Näihin kuuluu paitsi jalkaväkeä
<sp>(alppijääkärit)</sp> vuoritykistö.
Vuoritykkejä kuljetetaan tavallisimmin
hajoitettuina hevosten tai muulien selässä.
Tykin paino on yleensä 400 kg:n vaiheilla
ja kaliberi yleensä sama kuin kenttäkanuunain.

<b>Vuoristoparantola.</b> Vuoristoilmastolle
ominaisia ja erinäisiin tauteihin
edullisesti vaikuttavia ominaisuuksia ovat
alhainen ilmanpaine, ilman vähäisempi
hapenpitoisuus ja erikoisen voimakas
auringon ultraviolettisäteily.

<b>Vuoristorata</b> ks. <sp>Hammasrata</sp> ja
<sp>Köysirata.</sp>

<b>Vuorisuola,</b> <sp>haliitti,</sp> yleisin ja
tärkein suolakivennäinen, natriumkloridia
(NaCl). Käytetään keittosuolana sekäkem.
teollisuuden raaka-aineena. Sitä saadaan
suolakerrostumiin tehdyistä suolakaivoksista,
joita Euroopassa on Galitsiassa, Bukovinassa,
Romaaniassa ja Saksassa (Stassfurt).

<b>Vuoriteollisuus,</b> hyödyllisten
kivennäisten ja vuorilajien, etenkin malmien
louhiminen ja valmistaminen; tapahtuu pääasiassa
kaivoksissa (kaivosteollisuus). Harjoitetaan
Suomessa vain Outokummussa (ks. t.).

<b>Vuoritieteen tutkinto,</b> Helsingin
Yliopiston fys.-matem. osastossa
suoritettava tutkinto fysiikassa, mineralogiassa,
kemiassa, metallurgiassa ja matematiikassa.
Sitä ennen suoritetaan talousoikeuden
professorille tutkinto vuorilainsäädännössä
ja kansantalouden professorille
kansantaloustieteessä.

<b>Vuorituuli,</b> föhn (ks. t.).

<b>Vuorivihreä,</b> malakiittijauhetta;
kestämätön väri.

<b>Vuoriöljy,</b> <sp>nafta, petroli, petroleumi,</sp>
luonnossa esiintyviä hiilivetyseoksia, jotka
todennäköisesti ovat meren kerrostumiin
jääneiden kasvi- ja eläinjätteiden
muuntumistuloksia, peräisin pääasiassa
tertiääri-, osaksi devonikaudelta. V:n
käyttö on ollut tunnettu ammoisista ajoista
(vanhat kiinal. ja jap. kirjoitukset sekä
Herodotos mainitsevat siitä), vanhempina
aikoina etupäässä lääkkeenä; ei sopinut
polttoaineeksi sen ajan lamppuihin. V. 1854
J. Young keksi keinon valmistaa siitä
parafiiniä ja seur. vv. keksittiin uusia
puhdistusmenetelmiä; v:n tuotto Amerikassa
lisääntyi nopeasti (1859 320 m<sup>3</sup>;
1869 yli 640,000 m<sup>3</sup>). V:n kuljetusta
varten rakennettiin putkijohtoja löytöpaikoilta
rannikolle ja puhdistuslaitoksiin. Paloöljynä
v. sai aikaan kumouksen valaistustekniikassa;
muita v:n tislaustuotteita alettiin käyttää
poltto- ja liuotusaineina, moottorien voimanlähteenä
ja voiteluöljyinä. V:n tuotanto ja puhdistus
on joutunut suurien trustien käsiin
(Standard Oil Co Yhdysvalloissa ja Shell
Transport Englannissa; viimemainittu
omistaa alankomaalaisen Royal Dutch
yhtiön osake-enemmistön), jotka
hallitsevat koko maailman markkinoita. V:n
tuotanto on kasvanut niin, että
luonnonvarastot uhkaavat ehtyä. Löytöpaikkoja:
Pohj.-Amerikassa, Meksikossa, Bakussa,
Karpaateilla, Kaukaasiassa, Mesopotamiassa,
Persiassa, Itä-Intian saaristossa.
— V. saadaan porauksista. Usein on
kalliopohjan alla v:n ohella kaasuja,
joiden paineen vaikutuksesta v. syöksyy
ulos (v.-lähteet); muuten on v.
pumputtava esille. V.-kerroksen alla on
suolavesikerros, jonka sekaantumista v:yyn
on varottava. V. saadaan ruskeana,
sakeana nesteenä, josta ensin poistetaan
rikkiyhdistykset ja suolavesi, ja joka
sitten puhdistetaan ja jaoitellaan
tislaamalla. Ensim. tislauksessa erotetaan
raakabentsiini (kiehumapiste alle 150°),
paloöljy (150-300°), masut l. raskaat
öljyt (yli 300°). Jaoitteiden määrä
vaihtelee eri v.-lajeissa suuresti.
Uudistetussa tislauksessa valmistetaan
raakabentsiinistä puhdistusbentsiiniä l.
petroleumeetteriä (kiehumap. 40°-70°, om.-p.
0,65-0,66), moottoribentsiiniä (kiehumap.
70°-120°, om.-p. 0,66-0,75) ja kaasuöljyä.
</chapter>

<chapter name="Vuorokausi-Wupper">
Paloöljyn om.-p. on 0,75-0,82. Masutia
käytetään sinänsä höyrykattiloiden
lämmitykseen ja raakaöljymoottoreissa; myös
siitä valmistetaan voiteluöljyjä,
vaseliinia ja parafiiniä y. m. — Kem.
kokoomukseltaan amer. v. on pääasiassa
metaanisarjan, kaukaasial. v. nafteenisarjan
hiilivetyjä. Polttoarvo vaihtelee
9,500-11,000 kal/kg.

<b>Vuorokausi.</b> <sp>Todellisen aurinko-v:n</sp>
pituus on se aika, mikä kuluu kahden perättäisen
aurinkokulminatsionin (keskipäivän) välillä. Sen
johdosta, että Maan liike radassaan ei ole tasainen,
on aurinko-v:n pituus vaihteleva. —
Yhteiskunnallisessa ajassa käytettävän
<sp>keskiaurinko-v:n</sp> pituus on todellisen
aurinko-v: n keskiarvo. <sp>Tähti-v:n</sp> pituus
on aika kevätpisteen kahden kulminatsionin välillä;
se on 3' 56" lyhyempi kuin aurinko-v. Aurinko-v:n
alku luetaan kuitenkin keskiyöstä, myös tähtit.
havainnoissa (vrt. <sp>Maailmanaika</sp>). V:n maant.
rajasta ks. <sp>Päivämäärän raja.</sp>

<b>Vuorokautinen liike,</b> se liike, jonka
taivaankappaleet Maan pyörimisen vuoksi
näyttävät suorittavan taivaankannella
vuorokauden kuluessa.

<b>Vuorokurssijärjestelmä,</b> järjestelmä,
jota noudattaen aineet ovat jaetut n. s.
vuorokursseihin. Maamme neliosastoisissa
yksiopettajaisissa kansakouluissa esim.
yhdistetään us. aineissa kaksi alempaa ja
kaksi ylempää osastoa yhteisiin läksyihin
siten, että opittava aines jaetaan
kumpaisenekin osastoparille kahteen
kurssiin, joista aina yksi vuorotellen
käsitellään yhtenä lukuvuonna.

<b>Vuorovedet,</b> luode ja vuoksi (ks. t.).

<b>Vuoroviljelys,</b> peltoviljelys järjestelmä,
jossa noudatetaan kasvivuorottelun
periaatetta, s. o. säännöllisesti vaihdellaan
olki- ja lehtikasveja. V:n tarkoituksena
on mahdollisimman täydellisesti, mutta ei
yksipuolisesti, hyötyä maan tuotannollisista
voimista. V:n „isänä" pidetään
Albrecht Thaeria (ks, t.). Kuuluisin
v.-kasvijärjestyksistä on n. s. <sp>Norfolkin
kasvijärjestys:</sp> 1) juurikasvit,
2) kevätvilja, 3) apila, 4) syysvilja.
V:n käyttö on meillä supistunut pienille
juurikasvikierroille, mutta
kasvivuorottelun periaatetta koetetaan noudattaa
koppeliviljelykseen (ks. t.) kuuluvissa
kasvijärjestyksissä, joita meillä on
käytännössä verraten paljon. vrt. myös
<sp>Peltoviljelysjärjestelmät.</sp>

<b>Vuosi,</b> Maan kiertoaika Auringon
ympäri. <sp>Sideerinen l. tähti-v,</sp>
Auringon näennäinen kiertoaika kiintotähdestä
jälleen samaan kiintotähteen, 365 vrk. 6 t.
9 min. 9 sek. <sp>Troopillinen v.,</sp>
Auringon kiertoaika kevätpisteestä toiseen,
on kevätpisteen presessionin vuoksi n.
20 min. lyhyempi, nim. 365 vrk. 5 t. 48 min.
46 sek. <sp>Anomalistinen v.,</sp> Maan kiertoaika
periheliumista toiseen on 365 vrk. 6 t. 13 min.
50 sek. Ajanlaskussa käytetystä v:sta
ks. <sp>Ajanlasku.</sp>

<b>Vuosihaaste</b> l. <sp>proklama</sp> on
tuomioistuimen antama julkinen haaste
jonkin pesän kaikille velkojille viimeistään
määrättynä päivänä vuoden kuluttua,
kaupungissa ennen kello 12 päivällä ja
maalla ennen kello 7 illalla, ilmoittamaan
saatavansa oikeudelle, uhalla että velkoja,
joka jättää saatavansa ilmoittamatta, menettää
puhevaltansa velallista vastaan, jollei
näytetä velallisen ennen paikalletulopäivää
tietäneen tai mainittuna päivänä saaneen
tiedon velasta. V:n voivat saada jonkun henkilön
kuoleman johdosta hänen kuolinpesänsä
osakkaat tai joku heistä; avioeron
tapahduttua kumpikin puoliso, yhtiön
purkautumisen tai yksityisen yhtiömiehen yhtiöstä
luopumisen johdosta yhtiömiehet, sekä
holhooja, kun täysikäinen henkilö
asetetaan, holhouksen alaiseksi (Asetus
määräajasta velkomisasioissa sekä
vuosihaastosta 9/11 1868; Laki osakeyhtiöistä
2/5 1895, 43 §; Osuustoimintalaki 10/7 1901,
26 §; Asetus kommandiittiyhtiöistä
24/11 1864, 3 §; Asetus kaupparekisteristä
2/5 1895, 4 ja 9 §§).

<b>Vuosilohko,</b> metsäala, joka järjestetyssä
metsätaloudessa hakkuulaskelman mukaan määrättynä
vuonna joutuu hakkuun alaiseksi.

<b>Vuosilustot</b> ks. <sp>Puu.</sp>

<b>Vuosisata,</b> sadan vuoden jakso.
V. alkaa 1 p. tammikuuta sinä vuonna,
jonka luku päättyy 01.

<b>Vuota</b> ks. <sp>Nahka.</sp>

<b>Vuotjärvi,</b> 13 km pitkä, 12 km leveä
järvi Nilsiän reitissä; erittäin niemi-,
lahti- ja saaririkas. Laskee Juankoskea
myöten Akonveden, Muuruveden ja
Juurusveden kautta Kallaveteen.

<b>Vuotuinen yhtälö,</b> Tyko Brahen 1590
keksimä laki, joka ilmoittaa Auringon
vetovoiman vaikutuksen Kuun liikkeeseen, ja
jonka johdosta Kuu syyskuussa on 11'
edellä ja maaliskuussa 11' jäljessä siitä,
missä se havaittaisiin, jos Maan rata
olisi ympyrä.

<b>Wupper</b> <i>[vupər],</i> Reinin lisäjoki
oikealta, laskee Kölnin alapuolella
Reiniin, 98 km pitkä. W:n varrella m. m.
Elberfeld-Barmen.
</chapter>

<chapter name="Vurmi-Wyspianski">
<b>Vurmi</b> (saks.), ylenmääräinen innostus
johonkin. Teonsana: <sp>vurmata.</sp>

<b>Wurtz</b> <i>[vyrts],</i> <sp>Charles Adolphe</sp>
(1817-84), ransk. kemisti. Uranuurtaja
us. orgaanisen kemian aloilla.

<b>Vutšang,</b> kaup. Sisä-Kiinassa, Hupen
maakunnassa, Jangtsekiangin oik. rannalla,
vastapäätä Hankouta. Metalliteoll. 200,000 as.
Muodostaa Hankoun ja Hanjangin kanssa yhtenäisen
asutuskeskuksen, jossa 1,5 milj. as.

<b>Vutšou,</b> kaup. Kiinassa, Kvangsin
maakunnassa, Sikiangin ja Kveikiangin
yhtymäkohdassa, n. 350 km ylempänä
Kantonia. Sopimussatama v:sta 1897.
50,000 as.

<b>Wyat</b> <i>[ua'iət],</i> <sp>Sir Thomas</sp>
(1503-42), engl. runoilija ja diplomaatti.
Jäljitteli soneteissaan Petrarcaa,
kirjoittanut satiireja hovielämästä.

<b>Wycherley</b> <i>[ui'tšəli].</i> <sp>William</sp>
(1640-1715), engl. huvinäytelmäin
kirjoittaja. Teoksia: „The Country Wife" ja
„The Plain-dealer", jotka kuvaavat ajan
kevyttä elämää.

<b>Wychgram</b> <i>[vih-],</i> <sp>Jakob</sp> (s. 1858),
saks. koulumies ja kirjallisuushistorioitsija;
tunnettu ylemmän naissivistyksen harrastajana.
Julk. teoksia naisopetuksesta.

<b>Wycliffe,</b> <sp>Wiclif</sp> <i>[ui'klif],</i>
<sp>John</sp> (n. 1320-84), engl. uskonpuhdistuksen
edelläkävijä. Puolusti kirkon kansallisia
oikeuksia paavin valtavaatimuksia vastaan
ja arvosteli ankarasti kat. papistoa. W.
leimattiin harhaoppiseksi, minkä johdosta hän
us. teoksissa hyökkäsi kirkon periaatteita
vastaan hyläten perintätiedon ja väittäen Raamatun
ainoaksi ojennusnuoraksi uskon asioissa, vastusti
transsubstantiatsionioppia, pyhimyspalvontaa
ja pappien naimattomuutta sekä vaati
maallikoille oikeutta lukea Raamattua;
käänsi englanniksi Uuden Testamentin.
Hänen kannattajiansa sanottiin <sp>lollardeiksi.</sp>
Vainojen johdosta hänen synnyttämänsä liike
seuraavalla vuosisadalla vähitellen vaimeni.
[Kauppala, „Marttyyrien historiaa" II (1926).]

<img 1>
John Wycliffe.
</img>

<b>Wüllner,</b> <sp>Adolf</sp> (1835-1908), saks.
fyysikko. Tutkimuksia valo-opin, etenkin
spektritutkimuksen, y. m. aloilta,
yliopistollisten oppikirjain tekijä.

<b>Wüllner,</b> <sp>Franz</sp> (1832-1902), saks.
musiikkipedagogi ja säveltäjä. Toiminut
Münchenissä, Dresdenissä ja Kölnissä.
Sävelsi etenkin kuoro- ja kamarimusiikkiteoksia. —
<b>Wüllner,</b> <sp>Ludwig</sp> (s. 1858),
saks. lausuja ja konserttilaulaja, F. W:n
poika. Esiintynyt m. m. Helsingissä.

<b>Vym,</b> joki Pohjois-Venäjällä,
Vytšegdan lisäjoki oikealta, 390 km pitkä.

<b>Wyoming</b> <i>[uaio'umiŋ],</i> valtio (v:sta
1890) Yhdysvaltain luoteisosassa, Kordillieereissa,
Yhdysvaltain harvimmin asuttuja; 253,587 km<sup>2</sup>,
n. 200,000 as. Luoteiskolkassa Yellowstonen kansallispuisto.
Vuorityötä, lampaanhoitoa. Pääkaup. <sp>Cheyenne.</sp>

<b>Württemberg</b> <i>[-berhj],</i> ent. saks.
kuningaskunta, nyk. tasavalta, Saksan
liittovaltion osavaltio, Etelä-Saksassa, Badenin ja
Baijerin välissä; 19,507 km<sup>2</sup>, 2,6 milj. as.
Pinta-alaltaan 3:nneksi, väkiluvultaan 4:nneksi
suurin Saksan valtioista. Uskonnoltaan on

<img 1>
Vaakuna.
</img>
67 % asukkaista evankeelisia, 31 % katolisia.
Kumpuja vuorimaata; pohjoisessa hedelmällisiä
laaksoja viini- ja hedelmätarhoineen,
etelässä karua ylätasankoa. Maataloutta,
viinin- ja hedelmäinviljelystä, metsänhoitoa,
monipuolista teollisuutta. Eduskunta
1-kamarinen; hallitus: eduskunnan valitsema
pääministeri ja hänen nimittämänsä ministerit.
Pääkaup. <sp>Stuttgart.</sp> Kartta ks.
<sp>Baijeri.</sp> — <i>Historia.</i> Kuului
1079-1254 Švaabin herttuakunnan osana
Hohenstaufeille, jakautui sitten
pieniin ruhtinaskuntiin, jotka
Wirtembergin kreivit vähitellen yhdistivät
alueeseensa, V. 1495 W. tuli herttuakunnaksi.
Herttua <sp>Fredrik I</sp> (1797-1816) sai
1803 vaaliruhtinaanarvon, otti 1806
kuninkaanarvon ja yhtyi sam. v. Reinin
liittoon; luopui Napoleonista 1813.
Sodassa Preussin ja Itävallan välillä W.
liittyi Itävaltaan. Yhtyi 1871 jäsenenä
Saksan liittokuntaan saaden muutamia
erioikeuksia. Tuli tasavallaksi 1918.

<b>Würzburg</b> <i>[vyrtsburhj],</i> kaup.
Baijerissa, Mainin varrella. Romaaninen
tuomiokirkko (sisältä barokkityylinen), uljas
ruhtinaspiispan linna (B. Neumannin
aloittama 1720, Tiepolon freskoja).
Yliopisto (per. 1582). Viininvalmistusta.
90,000 as.

<b>Wyspianski</b> <i>[-pja'nski],</i>
<sp>Stanislaw</sp> (1869-1907), puol.
näytelmäkirjailija ja taiteilija.
</chapter>

<chapter name="Vytegra-Väestötilasto">
<b>Vytegra</b> <i>[-e'-],</i> joki
Pohjois-Venäjällä, laskee kaakosta
Äänisjärveen. n. 150 km pitkä. Osa
Marian kanavistosta (ks. t.).
Joen rannalla samanniminen kaup.

<b>Vytšegda</b> <i>[-e'-],</i> joki Pohjois-Venäjällä,
Vienanjoen oikeanpuoleinen lähdejoki,
1,130 km pitkä. Katariinan kanavan
välityksellä yhteydessä Kaman kanssa.

<b>Vyyhti,</b> vyyhtimen kelalle kelattu
lankamäärä. Puuvillalanka-v:ssä on 768 m
(840 engl. yardia) tav. jaettuna 7
pasmaan. Pellavalanka-v:ssä on 2,743 m
(3,000 yardia) jaettuna 10 pasmaan.
Villalanka-v:ssä on meillä 1,000 m (10
pasmaa), mutta engl. järjestelmässä 512 m
(560 yardia, 7 pasmaa). Silkkilanka-v:ssä
on nyk. 9,000 m (20 pasmaa).

<b>Vyöhyke,</b> <sp>zooni,</sp> kahden
samakeskisen ympyrän rajoittama osa pallon
pintaa. Maapallo on vanhastaan jaettu
viiteen lämpö-v:een: <sp>kuumaan</sp>
(l. troopilliseen), <sp>pohjoiseen</sp> ja
<sp>eteläiseen lauhkeaan</sp> sekä
<sp>pohjoiseen</sp> ja <sp>eteläiseen kylmään.</sp>
Näiden rajoina on pidetty m. m.
tähtitieteellisiä viivoja: kääntö- ja
napapiirejä. Viime vuosikymmeninä on
kumminkin rajaviivoina alettu käyttää
isotermejä. Muudan yleistajuisissa teoksissa
ja kartoissa käytetty lämpö-v.-jako on
Supanin laatima: kuuma v. on +20°:n
vuodenisotermien välissä, lauhkeat v:t
+20°:n ja 0°:n vuodenisotermien
välissä ja kylmät v:t 0°:n isotermin
kylmemmällä puolella.

<b>Vyöhykelinnoitus,</b> päälinnoituksen
tai kaupungin ympärille n. 8-10 km päähän
pääpaikasta rakennettu linnakeketju.

<b>Vyöhykerohtuma,</b> <sp>vyöruusu,</sp>
rakkulainen, punoittava, kutkuava, joskus
särkeväkin ihottuma, joka ilmaantuu tav.
vyöhykemäiselle alueelle ruumiin toiseen
puoliskoon (tavallisimmin rintakehälle).
Useimmiten rakkulat kuivuvat muutamassa
päivässä ruvelle. Tauti johtunee
hermostohäiriöistä. Hoito: tulehtunut
kohta pidetään kuivana ihojauheella,
mahdollisia haavoittumia hoidetaan miedoilla
salvoilla.

<b>Vyölinssi,</b> linssi, jonka muodostaa
pienempi ydinlinssi ja sitä ympäröivät
renkaat l. vyöt. Vyöt on niin hiottava,
että niillä on täsmälleen sama polttopiste
kuin ydinlinssillä. Käytetään majakoissa
y. m. vrt. <sp>Majakka,</sp> Fresnelin
linssilaitteen kuva.

<b>Vyöruusu,</b> vyöhykerohtuma (ks. t.).

<b>Vyötiäiset</b> <i>(Dasypodidæ),</i>
vajahampaisten lahkoon kuuluvia, Etelä- ja
Keski-Amerikassa eläviä imettäväisiä. Ruumiin
selkäpuolta peittää vahva iholuusto, joka
on muodostunut poikittaisiksi vöiksi
asettuneista levyistä. Pää, häntä ja jalkojen
ulkosivut ovat niinikään luulevyjen
suojaamat. Vatsapuoli karvapeitteinen.
<sp>Kuusivöinen vyötiäinen l. armadilli</sp>
<i>(Dasypus sexcinctus),</i> eläintarhoissa
yleisin laji, on 50-60 cm pitkä,
kellanruskea; sen keskiruumiissa 6
kapeata panssarivyötä. Syö muurahaisia ja
termiittejä. Kaivautuu vaaran uhatessa
nopeasti maahan. <sp>Pallovyötiäinen</sp>
<i>(Tolypeutes tricinctus),</i> jonka ruumiin
keskellä on 3 vyötä ja näiden edessä ja
takana yhtenäiset kilvet, on edellistä
vähän pienempi. Se kiertyy vaaran uhatessa
pallomaiseksi keräksi. <sp>Jättiläisvyötiäinen</sp>
<i>(Priodontes giganteus)</i> tulee 1,5 m
pitkäksi (häntä mukaanluettuna).

<img 1>
Pallovyötiäinen.
</img>

<b>Wåhlin</b> <i>[volī'n],</i> <sp>Karl</sp> (s. 1861),
ruots. taidehistorioitsija. Julk. v:sta 1892
aikakauslehteä Ord och Bild. Teoksia: „Ernst
Josephson". — <b>Wåhlin,</b> <sp>Theodor</sp>
(s. 1864), ruots. arkkitehti. Restauroinut
(m. m. Lundin tuomiokirkon) ja rakentanut kirkkoja.

<b>Vårdö</b> <i>[vōrdö],</i> kunta Ahvenanmaan
maakunnassa, Ahvenan mantereen itäpuolella;
101,4 km<sup>2</sup>, 1,210 as. (1927).
Harmaakivikirkko 1400-luvulta.

<b>Wächter</b> <i>[vehter],</i> <sp>Heinrich
Hermann</sp> (1818-81), saks. laulunopettaja,
tuli 1848 Viipuriin ruots.-saks. seurakunnan
urkuriksi. Julk. messuja ja suomenk. koululauluja.

<b>Väestötilasto,</b> <sp>demografia,</sp>
tieteenhaara, joka tutkii ihmisjoukkoja
vallitsevia joukkoilmiöitä ja näitä
määrääviä, lakeja. Sen lähteenä ovat
väenlaskennat, joiden ohjelmaan kuuluu
väkiluvun, väentiheyden, asutus- ja
asuntosuhteiden, väestön sukupuoli-, ikä- ja
siviilisäätysuhteiden selvittäminen sekä
edelleen uskonto-, sivistys-, kieli- ja
kansallisuussuhteiden ynnä syntymäpaikan
ja valtionkansalaisuuden valaiseminen.
Väenlaskennassa saatetaan myös ottaa
tutkittavaksi työttömyys, talouskuntajaoitus,
hedelmällisyyssuhteet sekä kiinteistö- ja
rakennusolot, edelleen väestön
yhteiskunnallinen jaoitus sekä elinkeino-
ja ammattiluokituksen selvittäminen.
V. käsittelee myös väkiluvunmuutoksia.
</chapter>

<chapter name="Wägner-Väite">
<b>Wägner</b> <i>[vēg-],</i> <sp>Elin</sp> (s. 1882),
ruots. kirjailijatar. Teoksia suomen.:
,,Pohjoistullin tyttösakki" ja „Kamulan
avioliitto", muita „Pennskaftet", „Åsa-Hanna".

<b>Vähenevän tuottavuuden laki,</b> maan
vähenevän tuottavuuden laki (ks. t.).

<b>Vähennyslasku,</b> <sp>subtraktsioni,</sp>
yhteenlaskun käänteinen laskutoimitus.
Kahden suureen <sp>ero l. erotus</sp> on se
luku, joka lisättynä jälkimmäiseen,
<sp>vähentäjään,</sp> antaa summaksi
edellisen, <sp>vähennettävän.</sp> Erotus on
positiivinen, jos vähennettävä on
suurempi, negatiivinen, jos se ori pienempi
kuin vähentäjä, nolla, jos ne ovat
yhtäsuuret. Jos vähennettävä ja vähentäjä
suurenevat tai pienenevät yhtä paljon,
niin erotus ei muutu. Erotuksen
määräämistä sanotaan <sp>vähentämiseksi,</sp>
itse erotusta myös <sp>jäännökseksi.</sp>
Merkki: miinus (—). Negatiivinen luku
vähennetään niin, että vähennettävään lisätään
vähentäjän vastaluku: <i>a—(—b) = a+6.</i>

<b>Vähä-Aasia,</b> <sp>Anatolia,</sp> Aasian
läntisin niemi Mustanmeren ja Välimeren
välillä, Turkin pääosa; n. 500,000 km<sup>2</sup>,
n. 10 milj. as. Suurimmaksi osaksi
ylätasankoa, jota pohjoisessa rajoittavat
Pontiset vuoret, etelässä Taurus. Kuivan,
kuuman ilmastonsa vuoksi on sisämaa
aavikkoa ja aroa. Rannikoilla on
hedelmällisiä laaksoja. Joista on tärkein
Mustaanmereen laskeva Kisil Irmak.
Järvistä on suurin osa laskujoettomia
suolajärviä. Väestön enemmistö turkkilaisia,
ks. lähemmin <sp>Turkki</sp> ja <sp>Anatolian
rata.</sp> — <i>Historia.</i> Vanhalla-ajalla
asui V:n-A:n sisäosissa seemiläisiä ja
indoeurooppalaisia ja rannikoilla
kreikkalaisia. Persian kuningas Kyyros valloitti
koko V:n-A:n n. 546. Aleksanteri
Suuren ja hänen seuraajiensa sekä Rooman
ja Itä-Rooman yliherruuden alaisena se
kreikkalaistui. V:sta 1326 V.-A. joutui
osmannien haltuun ja turkkilaistui.
Kartta ks. <sp>Turkki.</sp>

<b>Vähä-Belt</b> ks. <sp>Belt.</sp>

<b>Vähä-Heikkilä,</b> taajaväkinen
yhdyskunta (vrsta 1905) Kaarinan pitäjässä
Turun itäpuolella. 2,668 as. (1926).

<b>Vähäkallio,</b> <sp>Väinö</sp> (s. 1886),
arkkitehti. Rak. Helsinkiin joukon asuntotaloja.

<b>Vähäkyrö,</b> kunta Vaasan läänissä,
Etelä-Pohjanmaalla, Kyröjoen alajuoksun
varrella; 189,8 km<sup>2</sup>, 5,320 as. (1927).

<b>Vähäpernajan lahti,</b> 9 km pitkä,
0,5-1 km leveä merenlahti Porvoon pitäjässä.

<b>Vähä-Pommeri</b> ks. <sp>Pomerellen.</sp>

<b>Vähä-Syrtti</b> ks. <sp>Syrtit.</sp>

<b>Vähävaraisten Keuhkotautisten
Avustamisyhdistys,</b> Werner Söderströmin
aloitteesta 1907 perustettu järjestö varojen
keräämiseksi vähävaraisille keuhkotautisille.
Alkuperäinen nimi: Keräystoimikunta
Vähävaraisten Keuhkotautisten Hyväksi.
Kerännyt varoja yllämain. tarkoitusta varten,
perustanut pikkuparantoloita sekä suuren
Salpausselän lastenparantolan Nastolaan (ks.
kuvasivua <sp>Keuhkotautiparantoloita</sp>),
tehnyt valistustyötä sekä muutenkin toiminut
keuhkotaudin ja muun tuberkuloosin vastustamiseksi.

<b>Vähä-Venäjä,</b> ent. ven. hist.
maakunta, johon kuuluivat Tšernigovin,
Kiovan, Pultavan ja Harkovan kuvernementit.
Kuuluu nykyiseen Ukrainaan.

<b>Vähävenäläinen kirjallisuus</b> ks.
<sp>Ukrainan kieli ja kirjallisuus.</sp>
— <b>Vähävenäläiset,</b> <sp>ukrainalaiset
(ruteenit),</sp> ks. <sp>Venäjä.</sp>

<b>Vähäverisyys,</b> verenvähyys (ks. t.).

<b>Väinäjoki</b> (saks. <i>Düna,</i> latv. <i>Daugava</i>),
joki Länsi-Venäjällä ja Latviassa, Alkaa
Valdailta, laskee Riianlahteen. Kanavalla
yhdistetty Berezinaan. Lisäjokia oikealta
Drissa ja Ewst, vasemmalta Ulla. Pituus
n. 1,000 km.

<b>Väinämöinen,</b> Kalevalan päähenkilöltä,
käsitetty aiemmin vedenjumalan
nimeksi, mutta on myöh. tutkimuksen
mukaan todennäköisesti sankarinimi. V:n
Agricola mainitsee hämäläisten jumalaksi,
ja on nimeä tavattu hist. asiakirjoissa
henkilönimenä Ylä-Satakunnassa
1500-luvulta lähtien.

<b>Väinämöisen viikate,</b> Orionin vyö,
ks. <sp>Orion.</sp>

<b>Väinänlinna</b> (latv. <i>Daugavpils,</i> saks.
<i>Dünaburg,</i> ven. <i>Dvinsk</i>), linnoitettu kaup.
Latviassa, Väinäjoen rannalla. Puutavara- ja
pellavakauppaa. 41,000 as.

<b>Väinölänniemi,</b> kapea, 1,5 km pitkä
niemi Kuopion äärellä. Sen kaakkoiskulma
kauniina puistona, jossa m. m. uimalaitokset.

<b>Väisälä,</b> <sp>Kalle</sp> (s. 1893),
matemaatikko, Turun Yliopiston prof. v:sta 1921.
Käsitellyt algebrallisesti ratkaistavia
5:nnen ja 6:nnen asteen yhtälöitä sekä
eräitä funktsioniteorian aloja. —
<b>Väisälä,</b> <sp>Yrjö</sp> (s. 1891),
ed:n veli, fyysikko, Turun Yliopiston
prof. v:sta 1924. Julkaisuja optiikan alalta,

<b>Väite,</b> oikeudenkäynnissä esitetty
lausuma, jolla puolustaudutaan vastapuolen
vaatimusta vastaan. V. on <sp>prosessi- l.
oikeudenkäynti-v.</sp> kun se kohdistuu
oikeudenkäynnin edellytyksiin. Jos
prosessi-v. hyväksytään, jätetään kanne
tai syyte oikeudessa tutkittavaksi
ottamatta. V. on <sp>asia-v.,</sp> kun sillä
</chapter>

<chapter name="Väittämä-Väkilannoitteet">
pyritään osoittamaan kanteen tai syytteen
asiallinen oikeudettomuus. Asia-v:n
hyväksyminen johtaa kanteen tai syytteen
hylkäämiseen, kumoamiseen. — <i>Matem.</i>
ks. <sp>Väittämä.</sp>

<b>Väittämä,</b> <sp>teoreema,</sp> lauselma,
jonka sisältämä väitös on näytettävä
toteen l. todistettava. V:ään kuuluu kaksi
osaa, <sp>olettamus l. hypoteesi,</sp>
jonka edellyttäen <sp>väite l. teesi</sp> on
todistettava.

<b>Väitöskirja.</b> Lisensiaattiarvon
saavuttamiseksi yliopiston jumaluusopillisessa,
lainopillisessa, filosofisessa ja
maatalousmetsätieteellisessä tiedekunnassa sekä
tohtorinarvon saamiseksi lääkeopillisessa
tiedekunnassa vaaditaan v. eli painosta
julkaistu tieteellinen tutkimus, jota on
julkisessa väittelyssä puolustettava. V:ksi
sanotaan myös pastoraaliväitöskirjaa,
vähäistä jumaluusopillista tutkielmaa,
jota ei tarvitse painosta julkaista eikä
julkisesti puolustaa.

<b>Väkijuomalainsäädäntö.</b> Ruotsin
mahtavuuden aikana koetettiin oluen
valmistaminen ja myynti järjestää
ammattikuntaperiaatteen mukaisesti, jolloin
kotitarveoluenpano olisi tullut lakkaamaan.
Yleisen vastarinnan vuoksi tämä ei
kuitenkaan tapahtunut. Paloviinasta
määrättiin ensi kerran veroa kannettavaksi
1638. V. 1709 Kaarle XII julkaisi
viljanpuutteen vuoksi viinanpolttokiellon, mutta
kansan tyytymättömyyden vuoksi se oli
pian peruutettava. V. 1718 annetussa
asetuksessa viinanpoltto ja -myynti
yritettiin uudelleen järjestää
ammattikuntaperiaatteen mukaisesti, ja kansalta
otettiin viinapannut. Kaarle XII:n kuoltua
palattiin jälleen kotitarvepolttoon.
Hattupuolue julkaisi us. viinanpolton kieltoja;
v:sta 1756 oli sellainen voimassa 4 v.
Kustaa III koetti 1775 saada
viinanpolton valtion yksinoikeudeksi, mutta
yrityksestä oli pian luovuttava. V. 1800
määrättiin viinanpolttovero
maksettavaksi kaikelta manttaaliin pannulta
maalta huolimatta siitä, poltettiinko
viinaa vai ei. Samoin oli jokaisen
kaupungin asukasmäärän mukaan
suoritettava veroa. V. 1841 tarjottiin Suomen
maanomistajille tilaisuus päästä vapaiksi
viinaverosta, ehdolla että he luopuivat
poltto-oikeudestaan. Täten luovutetut
poltto-oikeudet vuokrattiin halullisille
maanviljelijöille tarkoituksella saada
syntymään tehdasmaisia polttimoita, mikä
jossakin määrin saatiinkin toteutetuksi.
V. 1865 annetulla asetuksella
kotitarvepoltto määrättiin lopetettavaksi seur.
vuoden alusta ja korvattavaksi tehdaspoltolla.
N. 40,000 pientä polttimoa silloin
lakkasi. Mallasjuomateollisuuden
aiheuttaman juoppouden ehkäisemiseksi
sallittiin maalaiskuntien 1883 eräin
poikkeuksin kieltää mallasjuomien myynti
alueellaan. Vain muutamat kunnat eivät tätä
oikeutta käyttäneet hyväkseen.
Kaupungeissa mainittu asetus alisti kunnallisen
kielto-oikeuden alaiseksi vain
mallasjuomien anniskelun. V:n 1886 asetuksella
viinan vähittäismyynti maalla kiellettiin
kokonaan; samoin sen anniskelu
lukuunottamatta rautatieasemien,
matkustajalaivojen, terveyslähteitten ja
kylpypaikkojen ravintolaoikeuksia. Kaupungeissa
alistettiin kunnallisen kieltovallan
alaiseksi kaikki muu yleisölle tapahtuva
viinanmyynti paitsi polttimoiden oikeus
myydä tuotteitaan vähintään 25 kannun
erissä. Sen alaisiksi alistettiin myös
kaikki vähintään 25 % alkoholia
sisältävät ulkomaiset juovutusjuomat,
V:n 1892 asetuksella kaupunkikuntien
kielto-oikeutta täydennettiin siten, että se
käsitti vähintään 22 volyymiprosenttia
alkoholia sisältäväin juovutusjuomien
kaupan. Kaupunkikunnat eivät tätä
oikeuttansa käyttäneet aivan yleisesti,
mikä johtui silloisista äänioikeusoloista.
Vv. 1891 ja 1903 laajennettiin
mallasjuomien kauppaa koskevaa kunnallista
kielto-oikeutta siten, että sen ulkopuolelle
jäi ainoastaan panimoiden oikeus myydä
tuotteitaan korittain sekä oikeus pitää
kaupungissa yhtä vähittäismyymälää.
Miedompien väkijuomien (viinien)
vähittäismyyntiä rajoitettiin v:n 1895
asetuksella.

Ylläolevat rajoitukset ovat osoituksia
1880-luvulla virinneen raittiusliikkeen
voimistumisesta. Pyrkimys yleiseen
kieltolakiin tuli voimakkaasti esille
v:n 1900 valtiopäivillä. V. 1907
Eduskunta hyväksyi kieltolakiesityksen ja
1909 uuden, joka 1917 sai Venäjän
väliaikaisen hallituksen vahvistuksen ja
astui voimaan 1/6 1919. V. 1922
säädettiin uusi kieltolaki, jota sittemmin on
muutettu, vrt. <sp>Kieltolaki, Rikos</sp>
(taulukko), <sp>Raittiusliike.</sp>

<b>Väkikela,</b> korkealla olevan vintturin
käytinakseliin kiinnitetty ketjupyörä,
jota alhaalta voidaan ketjusta vetämällä
pyörittää.

<b>Väkilannoitteet,</b> aikaisemmin käytetty
nimitystä <sp>apulannoitusaineet.</sp>
V:n valmistuksesta, maahantuonnista
ja kaupasta ovat voimassa samanlaiset
määräykset kuin väkirehukaupasta
(ks. t.), paitsi käyttöarvosta, josta on
</chapter>

<chapter name="Väkipyörä-Väkisinmakaaminen">
ilmoitettava: 1) <sp>fosforihappoisista v:sta;</sp>
a) tuomaskuonasta 2-prosenttiseen sitruunahappoon
liukenevan fosforihapon (P<sub>2</sub>O<sub>5</sub>) määrä;
b) superfosfaatista veteenliukenevan fosforihapon
(P<sub>2</sub>O<sub>5</sub>) määrä; c) luujauhoista
fosforihapon (P<sub>2</sub>O<sub>5</sub>) ja typen (N)
kokonaismäärä, kumpikin erikseen; d)
presipitaatista ammoniumsitraattiin liukenevan
fosforihapon (P<sub>2</sub>O<sub>5</sub>) määrä; e)
ammofosista veteen liukenevan fosforihapon
(P<sub>2</sub>O<sub>5</sub>) ja amoniakkitypen (N) määrä;
2) <sp>kali-v:sta:</sp> veteen liukenevan
kalin (K<sub>2</sub>O) määrä; 3) <sp>typpi-v:sta:</sp>
a) veteen liukenevista typpi-v:sta veteen
liukenevan typen (N) määrä; b) kalkkitypestä
ja muista elimellisistä typenpitoisista v:sta
typen (N) kokonaismäärä; 4) <sp>maanparannusaineina</sp>
käytettävistä kalkinpitoisista aineista:
kalkki-, liitu- ja merkelilajeista
neutralisoivasti vaikuttavan kalkin (CaO) määrä
(Laki 25/1 1924; Asetus 10/5 1924;
Maatalousministeriön päätös 3/6 1925). V. 1926
tuotiin maahan fosfaattia 17,655, luu- ja
sarvijauhoja 19,502, chilesalpietaria 692,
norjansalpietaria 12,755, kalkkityppeä
181, ammoniumsulfaattia 77, kalisuoloja
35,225, tuomaskuonaa 20,318, superfosfaattia
55,980, guanoa y. m. 115 tonnia, arvoltaan
n. 132 milj. mk.

<b>Väkipyörä,</b> <sp>lokki, bloki,</sp> koukulla
varustettuun haarukkaan tai erikoiseen
pesäkkeeseen sovitetun tapin ympäri pyörivä
urakehäinen kiekko, jonka yli köysi tai ketju
kulkee ja jota käytetään nosto- tai
vetotarkoituksiin. V. on kiinteä tai liikkuva,
tai voidaan näitä yhdistää useampiakin
väkipyörästöksi (taljaksi, ks. t.).
V.-sovituksia on erilaisia riippuen liikkuvien ja
kiinteiden kiekkojen luvusta, köyden
pään kiinnityskohdasta ja sen juoksusta.

<img 1>
Ruuviväkipyörä.
<i>H</i> peukalopyörä,
<i>R</i> kierukkaruuvi,
<i>S</i> väkikela.
</img>
<sp>Differentsiaali-v:ssä</sp> ketju juoksee kahden
erisuuren toisiinsa yhdistetyn kiinteän
peukalopyörän ja yhden liikkuvan pyörän yli.
Nostettaessa toinen kiinteä pyörä vetää enemmän
kuin toinen laskee, jolloin kuorma nousee.
<sp>Ruuvi-v:ssä</sp> (Beckerin tai Lüdersin v.) on
peukalopyörä, jota kierukkaruuvivälityksellä
pyöritetään vetoketjun ja väkikelan avulla.

<b>Väkirehukauppa.</b> Joka myytäväksi
valmistaa tai maahantuottaa väkirehuja,
on velvollinen viimeistään kuukautta
ennen, kuin valmistukseen ryhdytään tai
maahantuotu tavara lasketaan
kauppaan, ilmoittamaan Maataloushallitukselle,
minkänimisiä ja -laatuisia väkirehuja hän
aikoo valmistaa tai maahantuottaa. Jos
väkirehuja myydään vähintään 100 kg
kerrallaan, niin myyjän on annettava
ostajalle todistus, josta ilmenee: 1)
todistuksen antamisen paikka ja aika, 2)
myyjän ja tavaran nimi; 3) käyttöarvosta:
a) maahantuoduista ja tehdasmaisesti
valmistetuista väkirehuista: raakaproteiinin-,
raakarasvan- ja tuhkanpitoisuus (kukin
erikseen); b) väkirehusekoituksista,
myllyteollisuuden jätteistä sekä
tärkkelys-, panimo-, polttimo- ja
sokeriteollisuuden kuivatuista jätteistä:
raakaproteiinin-, raakarasvan- ja
tuhkanpitoisuuden lisäksi typettömien uuteaineiden
määrä; c) melassista kuiva-aineen ja
tuhkan määrä. Maataloushallitus ja
Valtion Maanviljelyskemiallinen Laboratorio
valvovat v:aa (Laki 25/1 1924; Asetus
10/5 1924; Maatalousministeriön päätökset
13/3 1926, 27/9 1926, 12/11 1926, 10/9 1927 ja
21/11 1927). Väkirehuja tuotiin maahan
1926 miljoonissa kg:ssa: vehnänleseitä
54,9, rukiinleseitä 17,7, öljykakkuja 20,9,
maissi- ja öljykakkujauhoja, maissinituja
sekä maissinitujauhoja 77,6, kauroja 4,9,
maissia 3,1 ja muunlaisia väkirehuja n.
7 milj. kg, arvoltaan yhteensä n. 313 milj. mk.

<b>Väkirehut</b> ks. <sp>Rehuaineet.</sp>

<b>Väkiruuvi,</b> <sp>väkivipu, tunkrafti,</sp>
litteäkierteisellä ruuvilla varustettu
nostolaite, jossa ruuvi pyörittämällä saadaan
nousemaan mutterissaan ja kohottamaan päässään
olevan kengän varassa lepäävän kuorman.
Nostokorkeus 0,25-0,4 m ja voima 2-20 ton.

<img 1>
Väkiruuvi.
</img>

<b>Väkisinmakaaminen,</b> naisen pakottaminen
luvattomaan sukupuoliyhteyteen väkivallalla tai
uhkauksella, jossa pakottava vaara on tarjona,
tai sitä varten tunnottomaan tilaan tai
puolustuskyvyttömäksi tehdyn naisen makaaminen.
Jos nainen on väkisin maattu ja tulee siitä
raskaaksi sekä synnyttää lapsen, on lapsella
sama oikeus kuin aviolapsella (Rikoslaki 25:4
ja Perintökaari 8:6).
</chapter>

<chapter name="Väkivaltainen puuttuminen virkatoimeen-Välimeri">
<b>Väkivaltainen puuttuminen virkatoimeen,</b>
virkamielien pakottaminen tai
yritys pakottaa väkivallalla tai
väkivaltaa uhaten tekemään tai tekemättä
jättämään virkatoimi tai sanotulla tavalla
hänelle vastarinnan tekeminen
virka-asioissa tai muuten väkivallan
harjoittaminen virkamiestä vastaan
virantoimituksessa tai kostaakseen hänelle
virkatoimesta tai haitan tekeminen
virantoimituksessa olevalle virkamiehelle
väkivaltaa käyttämättä tai uhkaamatta
(Rikoslaki 16:1-2).

<b>Väkiviina,</b> <sp>sprii</sp> (lat. <i>spiritus vini</i>),
etyylialkoholia, jossa on vettä ja
muitakin epäpuhtauksia. Alkoholinpitoisuus
tav. 80-96 %, vieraita aineita, etupäässä
sikunaöljyä, 0-0,6 %. Käytetty
viimeaikoihin asti pääasiassa juovutusjuomien
valmistukseen, mutta, saavuttanut yhä
kasvavan tekn. käytännön varsinkin poltto-,
valaistus- ja liuotusaineena. Voidaan
valmistaa synteettisesti etyleenistä ja
asetonista, pääasiallinen valmistus tapahtuu
kuitenkin sokerinpitpisia nesteitä
käyttämällä. Valmistuksen lähtöaineina
käytetään a) alkoholia sisältäviä nesteitä
(viiniä, olutta), b) sokerinpitoisia aineita
(sokerijuurikas ja -ruoko, melassi y. m.),
c) tärkkelyksenpitoisia aineita (perunat,
vilja), d) selluloosanpitoisia aineita. Sekä
tärkkelyksenpitoiset että selluloosanpitoiset
aineet muutetaan ensin sokeriksi
(edelliset maltaiden sisältämän entsyymin
avulla, jälkimmäiset kuumentamalla tai
rikkihapolla tai -hapokkeella
käsittelemällä). Joko täten tai sokerinpitoisia
aineita uuttamalla saatu sokeriliuos
saatetaan käymään hiivasienen avulla.
Käymisen tapahduttua neste sisältää 1-17 %
alkoholia. Tämä väkevöidään ja
puhdistetaan tislaamalla sekä erinäisin kem.
ja fys, puhdistuskeinoin. — Kaupassa v.
esiintyy 1) miltei kem. puhtaana
<sp>(absoluuttinen alkoholi),</sp>
2) 96 %:isena, 3) 90-91 %:isena <sp>(spiritus
rectificatissimus l. concentratus),</sp>
4) 67-69 %:isena <sp>(spiritus dilutus)</sp>
sekä 5) tätäkin laimeampana <sp>(paloviina</sp>
eli <sp>viina).</sp>

<b>Väli-Amerikka,</b> Meksikon,
Keski-Amerikan ja Länsi-Intian saariston
yhteisnimitys. vrt. <sp>Keski-Amerikka.</sp>

<b>Välikansi,</b> aluksen pääkannen
alapuolella olevien kansien yleisnimitys.

<b>Välikasvu,</b> intussuskeptsioni (ks. t.).

<b>Välikatto,</b> myös välilattia l. -permanto,
vuoliaisten, puisten kannattajien varaan
rakennettu rakennuksen osa. Saman v:n
vuoliaiset muodostavat vuoliaiskerran
(hirsi- eli palkkikerran). Vuoliaisten
kylkiin kiinnitettyjen ripojen varassa
lepää täytettä kannattava <sp>täytepohja</sp>
(salapohja. salalattia, salapermanto).
<sp>Laipion</sp> muodostaa vuoliaisten
alapintaan kiinnitetty paneililaudoitus tai
rappaus. Kivirakennusten puinen v. on
ullakon puolella peitettävä <sp>palopermannolla</sp>
(ks. t.). Kivirakennusten v:t tehdään
nyk. rautabetonista.

<b>Välike.</b> 1. <i>Mus.</i> Sävellysten
kiintonaisten ryhmien lomiin sijoittuva yhdistävä
ja välittävä sävelryhmä. — 2. <i>Kirjap.</i>
Ladottujen rivien väliin asetettava levy,
jolla rivit saadaan kauemmaksi toisistaan.

<b>Välikirja,</b> kontrahti (ks. t.).

<b>Välikysymys,</b> interpellatsioni (ks. t.).

<b>Välikäräjät</b> ks. <sp>Kihlakunnanoikeus.</sp>

<b>Välileuanluut</b> <i>(præmaxillare),</i>
luukalojen yläleuanluiden edessä olevat
hampaalliset luut. Sammakkoeläinten,
matelijain ja lintujen yläleuassa olevat luut
ovat samat kuin luukalojenkin, niillä on
yläleuanluissakin hampaita (paitsi
linnuilla). Imettäväisten v. ovat lujasti
yhteenkasvaneet yläleuanluihin.

<b>Valiliha,</b> <sp>lantionpohja</sp>
<i>(perinœum),</i> kaikki ne pehmeät osat, jotka
sulkevat lantio-ontelon alaspäin. Sen
kautta kulkee takana peräsuoli, edessä
virtsaputki ja näiden välissä naisella
emätin. V. on suurimmaksi osaksi
lihasten ja peitinkalvojen muodostama.

<b>Välimeri.</b> 1. Sellaisten syvälle
mantereiden sisään tai väliin pistäytyvien
sivumerien nimitys, joiden pääsuunta ei
ole yhdensuuntainen mannerten
pituussuunnan kanssa. Varsinaisia v:iä on 3:
Euroopan v. eli Välimeri, Amerikan v.
(Meksikonlahti ynnä Karaibinmeri) ja
Austraalian v. (Taka-Intian ja
Pohjois-Austraallan välillä oleva saaristomeri).
— 2. V. l. Euroopan v., Euroopan, Afrikan
ja Aasian välillä oleva sisämeri, on
Gibraltarin salmen kautta Atlantin
yhteydessä, Dardanellien, Marmarameren ja
Bosporin kautta Mustanmeren
yhteydessä ja Suetsin kanavan kautta
Punaisenmeren yhteydessä; 3,860 km pitkä,
2,5 milj. km<sup>2</sup>. Saaret ja niemet jakavat
V:n useihin altaisiin (m. m. Adrianmeri,
Tyrrhenanmeri, Joonianmeri,
Ligurianmeri, Aigeianmeri). Suurimmat
syvyydet: Sardinian länsipuolella 3,150 m,
Napolien lounaispuolella Tyrrhenanmeressä
3,730 m, Sisilian kaakkoispuolella 4,572 m.
— Gibraltarin salmen kautta virtaa
kevyempi pintavesi Atlantista V:een,
ja V:sta virtaa raskaampi suolanpitoisempi
vesi pohjavirtana Atlanttiin.
</chapter>

<chapter name="Välimerkit-Välkevalo">
Vastaava ilmiö on havaittavissa Bosporissa
Mustanmeren vähäisen suolanpitoisuuden
vuoksi. Pintaveden lämpötila on kesällä
+21°- +27°, talvisin +13°- +17°.
Pohjaveden lämpötila ei laske alle +12°.
Suolanpitoisuus lännessä 3,64 %, idässä
3,95 %. — Kaloista ovat mainittavimmat
kampelat, tonnikala, makrilli, sardiini ja
anjovis. Muita eläimiä: merivuokot,
uimapolyypit, osterit, punakoralli,
pesusieni, moninaiset piikkinahkaiset,
mustekalat, paperivene. — Laivaliikenne
erittäin vilkas.

<b>Välimerkit,</b> kirjoitusmerkkejä, joita
käytetään: 1) virkkeiden lopussa (n. s.
<sp>suuremmat</sp> v:t: piste, kysymysmerkki
ja huutomerkki), 2) erottamaan
lauseyhdistysten eri osia toisistaan tai
erityisiä lisäyksiä lauseen varsinaisista
osista (n. s. <sp>pienemmät</sp> v:t: pilkku,
puolipiste, kaksoispiste sekä sulkumerkit,
ajatusviiva ja lainausmerkit).

<b>Välimiesmenettely.</b> Kun joku on
toisen kanssa tehnyt sopimuksen, että
yksityisoikeudellinen riitakysymys tai
kysymys vahingonkorvauksesta rikosasiassa
on <sp>välimiesten, välitys- l.
sovinto-oikeuden,</sp> ratkaistava tai
että vastaiset riidat, jotka johtuvat
määrätystä oikeussuhteesta, ovat siten
ratkaistavat, on sellainen <sp>välityssopimus</sp>
pätevä, jos riidan esineestä saa tehdä
sovinnon. Kannetta kysymyksestä, joka
välityssopimuksen mukaan on välimiesten
ratkaistava, ei oteta tuomioistuimessa
tutkittavaksi, jos vastapuoli tekee siitä
väitteen, ennenkuin hän käyttää pääasiassa
puhevaltaa, ja jos tuomioistuimessa vireillä
oleva riita jätetään välimiesten ratkaistavaksi,
on tuomioistuimen jätettävä asia sikseen.
Välityssopimus on tehtävä kirjallisesti. Jos
asianosaiset eivät ole välityssopimuksessa
nimittäneet <sp>välimiestä</sp> (tai
välimiehiä), <sp>välitystuomaria l.
sovintotuomaria</sp> tai määränneet
montako välimiestä on valittava ja miten
vaali on toimitettava, tulee välimiehiä
olla kolme, joista kumpikin asianosainen
valitsee yhden ja siten valitut kutsuvat
kolmannen puheenjohtajaksi. Välimiehet
toimivat tuomarin vastuulla. Päätös,
<sp>välitystuomio l. sovintotuomio,</sp>
on laadittava kirjallisesti ja sitten
annettava asianosaisille. Kappale
välitystuomiota on myös lähetettävä
asianomaisen yleisen alioikeuden arkistoon
säilytettäväksi. Määrätyissä tapauksissa
voidaan välitystuomio saada kumotuksi
ajamalla siitä kannetta yleisessä
tuomioistuimessa. Muuten voidaan välitystuomio
yleensä panna ulosotonhaltijan
määräyksestä täytäntöön niinkuin oikeuden
lainvoimainen tuomio (Laki 4/2 1928;
Ulosottolaki 3:16, muutettuna 4/2 1928).

<b>Välimäki,</b> rautakaivos Impilahden
pitäjän länsiosassa. Louhintaa
harjoitettiin 1889-91 ja 1895-1906.

<b>Välipäätös</b> ks. <sp>Päätös.</sp>

<b>Välisalmi,</b> <sp>Heikki</sp> (s. 1886),
sos.-dem. sanomalehtimies ja kirjailija. Julk.
runoja, kertomuksia, matkakuvauksia y. m.

<b>Välisoitto,</b> <i>mus.,</i> kirkollisessa
urunsoitossa tavantakaa esiintyvä
improvisoitu välike, joka yhdistää toisiaan
seuraavat virret ja messut.

<b>Välittäjä,</b> meklari (ks. t.).

<b>Välitys,</b> <sp>välityssuhde,</sp> hihna-,
köysi-, ketju- ja hammaspyörä-voimansiirtimissä
käytettävän akselin kierrosnopeuden <i>(n</i><sub>2</sub><i>)</i>
suhde käyttävän akselin
<table><td><td c><i>n</i><sub>2</sub><td><td c><i>D</i><sub>1</sub><td><td c><i>z</i><sub>1</sub><td>
<td>kierrosnopeuteen <i>(n</i><sub>1</sub><i>), i</i> = <td c>—<td>= <td c>— <td>= <td c>—<td>,
<td><td c><i>n</i><sub>1</sub><td><td c><i>D</i><sub>2</sub><td><td c><i>z</i><sub>2</sub><td>
</table>missä käyttävän pyörän läpimitta on <i>D</i><sub>1</sub>
ja käytettävän <i>D</i><sub>2</sub> tai (hammaspyörissä)
hammasluvut ovat <i>z</i><sub>1</sub> ja <i>z</i><sub>2</sub>.

<b>Välityskauppa,</b> komissionikauppa (ks. t.).

<b>Välitysteologia,</b> Saksassa 1800-luvulla
esiintynyt jumaluusopillinen suunta,
jonka pyrkimyksenä oli poistaa kristillisen
aatesisällyksen ja nykyajan henkielämän
välinen ristiriita.

<b>Välitystuomio,</b> välimiesmenettely (ks. t.).

<b>Välitystyyli,</b> tyylistä toiseen
välittävä, edellisen ajan tyylimuotoilun uusia
aiheita ja ajatuksia sulattava kehityskausi.
Varsin luonteisena, romaanisesta tyylistä
gotiikkaan johtavana, v. esiintyy Saksassa
1175-1250, myös Suomessa.

<b>Väljennyshakkaus,</b> <sp>väljennysharvennus,</sp>
metsän myöhemmällä iällä toimitettava hakkaus,
jossa latvusyhteys pysyväisesti rikotaan.
vrt. <sp>Apuharvennus.</sp>

<b>Väljennyskaira,</b> kalvinpora (ks. t.). —
<b>Väljentäjä,</b> teräksinen, hampailla
varustettu pitkä puikko, joka metallitöissä
vedetään reiän läpi, niin että tämä
väljenee puikon poikkipinnan mukaiseksi,
kulmikkaaksi, tähtimäiseksi, uralliseksi
j. n. e. Käytetään joukkovalmistuksessa
viilaa nopeampana työvälineenä. — vrt.
<sp>Kalvinpora.</sp>

<b>Välkevalo</b> ks. <sp>Sähköpurkaus</sp> (kuva).
</chapter>

<chapter name="Välskäri-Värimatara">
<b>Välskäri</b> (ruots.), <sp>haavuri,</sp> henkilö,
joka on saanut haavojen hoitoa y. m.
yksinkertaista kirurgiaa koskevaa alkeisopetusta.
Ennen v:eitä käytettiin varsinkin sotaväessä.

<b>Välskärin Kertomuksia,</b> Topeliuksen
hist. romaani, ilmestyi v:sta 1851
Helsingfors Tidningarissa ja 1853-67 kirjana.

<b>Vänern,</b> Venneri (ks. t.).

<b>Vänersborg</b> <i>[vēnersborj],</i> kaup.
Ruotsissa, Vennerin kaakkoiskärjessä. Tiili-,
tulitikku-, kenkä- ja koneteoll. 8,900 as.

<b>Vänrikki</b> (ruots.), Suomen armeijan
alin upseerin arvo.

<b>Vänrikki Stoolin Tarinat,</b> J. L.
Runebergin 2-osainen runoteos, aineet Suomen
sodasta 1808-09, ilm. 1848 ja 1860.

<b>Värend</b> <i>[-ä-],</i> ikivanha ruots.
pikkumaakunta, joka myöh. luettiin
Smålandiin. Sen asukkaita sanottiin
<i>virdar</i>eiksi. Naisten kansanpuvut ovat
tulleet kuuluisiksi.

<b>Väriaberratsioni,</b> kromaattinen
aberratsioni, ks. <sp>Linssi.</sp>

<b>Väriaineet</b> voidaan ryhmittää
käytännön mukaan maali-, värjäys-, paino-,
lakkaväreihin j. n. e. Kem. suhteessa
erotetaan <sp>kivennäis-v.</sp> ja
<sp>orgaaniset</sp> v. Kivennäisvärejä
(ks. <sp>Mineraalivärit</sp>) käytetään
maalaukseen, lasin, paperin y. m. värjäykseen.
Ovat valonkestäviä. Useat niistä ovat
myrkyllisiä. Orgaanisista v:sta ovat
luonnonvärit joutuneet miltei kokonaan
syrjään keinollisten, kivihiilitervan
jaoitteista valmistettujen <sp>terva-v:n</sp>
tieltä. Kaupassa esiintyvien orgaanisten
v:n lukumäärä nousee tuhansiin.
Aniliinista valmistettuja v:ta sanotaan
aniliiniväreiksi. Kem. kokoomuksensa
mukaan orgaaniset v. voidaan jakaa
seuraaviin ryhmiin: 1) <sp>nitrosofenoli-</sp>
ja <sp>nitro-v.,</sp> fenolien ja amiinien
nitroso- ja nitroyhdistyksiä; 2) <sp>atso-v.,</sp>
jotka sisältävät typpeä (ryhmän — N = N —),
ovat helposti valmistettavia ja huokeita;
3) <sp>oksaisiini, tiatsiini-</sp> ja
<sp>atsiini-v.,</sp> heterosyklisiä yhdistyksiä;
4) <sp>difenyyli-</sp> ja <sp>trifenyylimetaani-v.,</sp>
jotka johtuvat metaanin fenyyliyhdistyksistä;
5) <sp>ksanteeni-v.,</sp> jotka johtuvat ksanteenista;
6) <sp>antraseeni-v.,</sp> jotka johtuvat antrakinonista
(näihin kuuluvat erittäin valonkestävät alitsariini-v.);
7) <sp>kinoliini-, akridiinir</sp> ja <sp>tiatsoii-v.;</sp>
8) <sp>indigo</sp> ja <sp>tioindigo-v.,</sp>
kestäviä v:ta, jotka imeytetään värjättäviin
kankaisiin y. m. värittöminä n. s. leukoyhdistyksinä;
hapettuessaan nämä saavat värinsä;
9) <sp>rikki-v.</sp> — Väriaineteollisuus on
kehittynein Saksassa; maailmansodan jälkeen ovat
erittäinkin Englanti ja Amerikka pyrkineet Duoinaan
itsenäisen v.-teollisuuden. — Maalauksessa
käytetään kiinnikeaineena lakkaa, vernissaa,
saponlakkaa (ks. n.), liima-aineita y. m.
(ks. <sp>Maalaus</sp>). vrt. <sp>Värjäys, Peittaus.</sp>

<b>Värihiukkaset,</b> <sp>kromatoforit,</sp>
ovat kasvien soluissa olevia, määrätyn
muotoisia ja erinäisiä väriaineita
sisältäviä alkuliman osia. Niitä on kaikissa
muissa kasveissa paitsi sienissä. Nuorissa
soluissa v. ovat pieniä, värittömiä,
vahvasti valoa taittavia hiukkasia.
Myöhemmin ne kehittyvät joko viher-, valko-
tai rusohiukkasiksi. <sp>Viherhiukkaset</sp>
(kloroplastit) sisältävät värittömässä
perusmassassaan lehtivihreää (ks. t.) ja
karotiineja (ks. t.). Viherhiukkaset, kuten
muutkin v. sijaitsevat soluissa alkuliman
sisässä ja yleensä pitkin solun seinämiä.
Muodoltaan ne useimmilla kasveilla o.vat
kiekkomaisesti litistyneitä, toisilla
jyvämäisiä, eräillä nauhamaisia, tähtimäisiä
t. m. s. Useilla leväryhmillä on
viherhiukkasissa lehtivihreän ohella toinenkin
väriaine, joka peittää vihreän värin, tai
korvaa lehtivihreää jokin lähisukuinen
aine (vrt. <sp>Punalevät, Ruskolevät,
Sinilevät</sp>). Toisilla kasveilla
viherhiukkasten väri peittyy muiden,
solunesteessä olevien värien, esim. punaisen
(veripyökki) vuoksi. — <sp>Valkohiukkaset</sp>
(leukoplastit) ovat värittömiä v:ia. Niitä
on kasvinosissa, joihin valo ei tarpeeksi
voimakkaana pääse, samoinkuin yleensä myös
päällyskettosoluissa. Valoon joutuessaan
ne usein (esim. perunan mukuloissa) voivat
muuttua viherhiukkasiksi. Valkohiukkaset
toimivat vararavintosäiliöissä sokerin
muuttajina tärkkelykseksi. — <sp>Rusohiukkaset</sp>
(kromoplastit) ovat muuttuneita viher-
tai valkohiukkasia ja sisältävät keltaista
tai kellanpunaista väriainetta. Niitä on
yleisesti terälehdissä ja hedelmänseinissä,
jotka niiden vaikutuksesta ovat keltaisia,
ruskeita, punaisia j. n. e.

<b>Väri-indeksi,</b> <i>tähtit.,</i> jonkin tähden
visuaalisen ja valokuvauksellisen
kirkkauden erotus. Tähden v. on osoitus sen
lähettämän säteilyn jakautumisesta
spektrissä; se on läheisessä yhteydessä tähden
spektriluokan kanssa.

<b>Värilliset,</b> ei-valkoihoisista sekä
näiden ja valkoihoisten sekarotuihin
kuuluvista ihmisistä käytetty nimitys.

<b>Värimatara,</b> <sp>krappikasvi,</sp> eräät
<i>Rubia</i>-sukuun kuuluvat ruohokasvit,
joiden kuivattuja 5-10 mm:n paksuisia
juurakolta (krappi) ennen käytettiin
punaisten väriaineiden, alitsariinin (ks. t.)
ja purppuralakan, valmistukseen.
</chapter>

<chapter name="Värit">
<b>VÄRIT</b>

<img 1>
I. 24-osainen värikehä W. Ostwaldin mukaan. — II. Ostwaldin värikappaleen leikkauskuvio. —
III. »Additiivinen» värien sekoitus. Uloinna perusvärit, välissä niiden kaksittaiset seokset,
keskellä kaikkien kolmen yhteistulos. — IV. »Subtraktiivinen» värien sekoitus, kolmiväripaino.
Asetelma sama kuin edellisessä.
</chapter>


<chapter name="Värimittari-Värit">
<b>Värimittari,</b> kolorimetri (ks. t.).

<b>Värinhajaantuminen,</b> <sp>dispersioni,</sp>
valon jakautuminen erivärisiin
komponentteihinsa valontaittumisen yhteydessä
(särmiössä) tai interferenssin
vaikutuksesta (hilassa, ohuiden kalvojen pinnalta
heijastuessaan j. n. e.). V:ssa valkea
valo hajoaa täydelliseksi spektriksi
(ks. t.), mihin spektrikojeet perustuvat.
V. särmiössä johtuu eriväristen valojen
(eritaajojen värähdysten) eri etenemisnopeuksista,
mistä johtuu niiden erisuuret
taiteindeksit. Muutamat aineet (ohuet
platina-, rauta-, nikkeli- y. m. levyt)
saavat aikaan v:n tavallisesta poikkeavassa
järjestyksessä <sp>(anomaalinen v.).</sp> vrt.
<sp>Valontaittuminen.</sp>

<b>Värinherkkyys,</b> <i>valokuv.</i>
Valokuvauksessa käytetty valonarka emulsioni
hopeabromidi-gelatiini, on sinänsä erittäin
herkkä sinisille ja violeteille, vieläpä
ultravioleteillekin säteille, kun sitävastoin
pitempiaaltoinen säteily (vihreä-punainen)
on miltei tehotonta, Vogel keksi, että
emulsioni voidaan saada herkäksi
näillekin säteille värjäämällä se sopivilla,
näitä säteitä absorboivilla väriaineilla,
<sp>sensibilisaattoreilla.</sp> Levyjä,
jotka siten ovat herkät vihreille ja
keltaisille säteille, sanotaan
<sp>ortokromaattisiksi,</sp> punaisillekin
herkkiä <sp>pankromaattisiksi;</sp> suom.
yhteisnimitys on v. Siniherkkyys on aina kuitenkin
niin vallitseva, että sitä on vaimennettava
keltasuodattimella. Tavallisia tarkoituksia
varten saavutetaan täten oikeasävyinen kuva.
Tieteellisiä töitä, varsinkin spektritutkimusta
varten, on kehitetty menetelmää niin pitkälle,
että voidaan valokuvata infrapunaisessakin
säteilyssä, ja täten saada kuvattavasta silmälle
näkymättömiä piirteitä valokuvatuiksi. — Kuva ks.
syvennyspainoliitettä <sp>Valokuvaus</sp> 3-5.

<b>Väripaino,</b> värillisten kuvien painatus,
jossa yleensä käytetään harvoja
perusvärejä, n. s. normaalivärejä, joina
kolmiväripainossa ovat keltainen (n:o 1),
punainen (n:o 7) ja sininen (n:o 13) (ks.
värikuvaliitettä <sp>Värit</sp>). Sekoitusvärien
synnystä ks. <sp>Värit.</sp>

<b>Väripainopaperi,</b> <sp>kromopaperi,</sp>
toiselta puolelta liidutettu paperi; myös
monivärikivipainossa käytetty erikoinen
paperilaatu, joka ei veny kosteusvaihteluista.

<b>Väripuu,</b> niiden troopillisten puulajien
yhteisnimitys, joiden puuta käytetään
väriaineiden valmistukseen. Tärkeimmät
vrt ovat puna-, sini-, santeli-, kelta- ja
rautapuut. Paitsi väriaineiksi käytetään
v:ta musteen ja lääkkeiden valmistukseen,
puusepäntöihin y. m. s.

<b>Värisokeus</b> on joko täydellinen,
jolloin värisokea henkilö ei voi erottaa
lainkaan värejä toisistaan, vaan näkee
koko spektrin harmaana värittömänä
juovana, tai osittainen, jolloin hän ei
tunne punaista (punasokeus) tai vihreätä
(vihersokeus) tai sinipunaista
(sinipunasokeus). Viimeksimainittu osittainen v.
samoinkuin täydellinenkin v. ovat hyvin
harvinaisia. V. on paljon yleisempää
miehissä kuin naisissa (n. 3-4 % miehistä
on värisokeita). Sitäpaitsi on usein
todettavissa lievähköjä väriaistihäiriöitä,
jotka nekin ovat miehissä yleisempiä
kuin naisissa. V. on yleensä periytyvää
suvun miehisiin jäseniin. vrt. <sp>Värit.</sp>

<b>Väristimet,</b> kaksisiipisten
hyönteisten takasiipiparin surkastumat.

<b>Värit.</b> 1. Väriaineet (ks. t.). —
2. <i>Värilliset valot.</i> Kun valkea valo
hajoltetaan (särmiöllä tai hilalla)
aaltopituuksiensa mukaan spektriksi (ks. t.),
niin herättävät eri aaltopituiset valot
kukin eri väriaistlmuksensa.
Kirjavaväriset valot antavat vain vaillinaisen
spektrin. Jos kaikki spektrin valot
yhdistetään, niin saadaan jälleen valkea
valo. — 3. <i>Esineiden värit.</i> Esineet
herättävät meissä värialstimuksen
epäsäännöllisesti heijastamallansa
valo-osuudella. Jokin esim. keltainen esine
saattaa siten herättää aivan saman
väriaistimuksen, kuin se keltainen valo, jonka
aallonpituus on 5,900 Å (ks. <sp>Spektri,</sp>
väritaulu), mutta heijastuneen valon fys.
tutkimus osoittaa, että tämä esine ei
heijastakaan yksin mainittua
aaltopituutta, vaan tasaisesti kaikkia spektrin
värejä, paitsi sinistä ja violettia. Emme
kuitenkaan erota kyseellisen esineen
heijastamia eri valoja, vaan aistimme
vihreitten, keltaisten ja punaisten valojen
kokonaisuuden keltaiseksi väriksi. Yleensä
ne värit, joita pidämme kirkkaina,
<sp>täysvärit,</sp> syntyvät siten, että esine
heijastaa noin puolet kalkista spektrin
valoista. Täysvärien joukossa on
huomattava purppura (liitteen värikehässä
n:o 10), jota vastaavaa aistimusta ei
mikään spektrin valo herätä. Esineen väri
ei muutu valaistusvoimakkuuden
muuttuessa tavallisissa rajoissa, koska kukin
esine heijastaa aina saman murto-osan
kutakin valolajia. Esineiden v:n
tutkimisen kannalta on tärkeää v:n
optillinen sekoittaminen, mikä voidaan saada
aikaan esim. kiertolevyllä, nopeasti
pyörivällä levyllä, jonka pinta voidaan
päällystää erivärisillä sivellyksillä.
Seuraavasaa tarkoitetaan sekoittamisella
optillista sekoittamista. — <i>Esineiden v:n
luokittelu.</i> A) <sp>Harmaa l. epäkirjava
sarja</sp> (vrt. kuvaliitteen kuvion
II keskimmäistä pystyriviä).
Ihanteellinen valkea heijastaa kaiken saamansa
valon, ihanteellinen musta ei heijasta
mitään. Valkea paperi heijastaa n. 85 %
valosta, väriaineilla saatu musta pinta
n. 2-4 %, silkkisametti 0,2 %. Valkean
ja mustan välillä voi olosuhteiden ja
katsojan yksilöllisten ominaisuuksien
mukaan erottaa 100-300 eri astetta
harmaata, jolloin erotuskynnys
Weber-Fechnerin lain mukaan on kaikkialla
sama murto-osa valkeata valoa, ja
tasavälisten harmaiden pintojen heijastamat
valkeaosuudet muodostavat geometrisen
sarjan. W. Ostwaldin normaaliastëikon
heijastusosuudet (prosenteissa) ovat:
a 89, b 71, c 56, d 45, e 35, f 28, g 22,
h 18, i 14, k 11, sekä seuraavat l . . . u
järjestyksessä 1/10 näistä (8,9 . . . 1,1).
Kuvaliitteen kuviossa II on keskellä
alitusten asteet a, e, i ja n. — Epäkirjavaa
sarjaa ei saa aikaan aineellisesti
sekoittamalla mustia ja valkeita väriaineita,
vaan syntyy tällöin sinertävän harmaita
värejä, joiden neutralisoimiseksi on
lisättävä keltaista. — B) <sp>Kirjavat</sp> v.
(vrt. kuvaliitteen värikehää, kuvio I).
Täysvärit on vanhastaan asetettu
umpinaiselle värikehälle. Vasta W. Ostwald
on (1915) kehittänyt keinot, joilla
voidaan tarkoin määrätä eri värisävyjen
keskinäinen kulmaetäisyys; tärkeintä
tässä on, että <sp>vasta-v. l. täyte-v.</sp>
(komplementti-v.), joiden optillinen seos
on epäkirjava, ovat kehällä
vastakkain. Ostwald jakaa värikehän
kahdeksaan pääväriin, ja nämä (tavallisia
tarkoituksia varten) kunkin kolmeen
sävyyn (1-3 keltainen, 4-6 oranssi,
7-9 punainen, 10-12 violetti, 13-15
sininen, 16-18 jäänsininen, 19-21
merenvihreä, 22-24 lehdenvihreä). Jos nyt
säilytämme määrätyn värisävyn, esim.
punaisen n:o 8, niin voimme tästä johtaa
muita v:jä ensiksikin, sekoittamalla
siihen valkeata, <sp>vaaleankirkkaan</sp>
värisarjan [liitteessä II, ylärivin neliöt,
vasemmalta alkaen: 8na (lähes
täysväri), 8ia, 8ea, aa (valkea)]. Tasainen
asteikko syntyy, kun täysväriin
sekoitetaan mainitun epäkirjavan
normaaliastëikon määrät valkeata (väri 8ea
sisältää siis 35 % valkeata ja loput punaista
n:o 8). Toiseksi, sekoittamalla
täysväriin ainoastaan mustaa, saadaan
<sp>tummankirkas</sp> värisarja [alarivin neliöt:
8na, 8ne, 8ni, nn (miltei musta)]. Tässä
syntyy tasainen asteikko, kun täysväriin
sekoitetaan normaaliasteikon määrät

<img 1>
Värien merkinnät
samasävyisessä kolmiossa.
</img>
mustaa, mitkä saadaan vähentämällä edellä
mainittu %-luku 100:sta (värin merkin viimeinen
kirjain merkitsee mustanpitoisuutta: 8ne
sisältää 65 % mustaa, Loput punaista n:o 8).
Kolmanneksi saadaan sameat v., kun
täysväriin sekoitetaan sekä mustaa että
valkeata (esim. keskimailla oleva punaharmaa
neliö 8ie, jossa on i = 14 % valkeaa ja e = 65 %
mustaa). Samanlaiset välisarjat voidaan johtaa
kaikista värisävyistä (esim. merenvihreästä
n:o 20, kuviossa II, oikeanpuoleiset neliöt).
Suuremman havainnollisuuden vuoksi ajatellaan
täten johdetut sekavärit sijoitetuiksi
n. s. samasävyiseksi kolmioksi (kuvio II,
vasen ja oikea puolisko, kumpikin, erikseen).
Jos nyt ajattelemme tämän kolmion pyörähtävän
pystyakselinsa (epäkirjavan sarjan)

<img 1>
Ostwaldin värikappale.
</img>
ympäri, niin että samalla värisävy muuttuu
värikehän määräämällä tavalla, niin
syntyy Ostwaidin värikappale, jossa jokaisella
mahdollisella värillä on määrätty
paikkansa, — Esitetyillä tasaisilla
asteikoilla on, perustava merkitys
väriharmoniojen tutkimisessa. — Edellisestä
selviää, että kaikki värit saadaan aikaan
sekoittamalla täysväriä, mustaa ja
valkeata, ja jokainen väri voidaan tarkoin
ilmoittaa sävylleen ja siinnolleen (=
musta- ja valkopitoisuudelleen) numerolla ja
kahdella kirjaimella. Tämä on Ostwaldin
väriopin pääansio. — Värien saamiseksi
ei yleensä tarvita kaikkia 24:ää
täysväriä, koska kahta läheistä täysväriä
sekoitettaessa saadaan niiden puolivälissä
oleva värisävy, kuitenkin aina täysvärejä
sameampana, ja sitä sameampana, kuta
kauempana toisistaan sekoitetut v. ovat
kehällä. Tämä koskee optillista sekoitusta.
Käytännölliseen sekoitukseen nähden on
erotettava auditiivinen sekoitus (kuvio
III), joka syntyy, kun värilliset valot
lisäytyvät toisiinsa, esim. kahden
valolähteen valojen yhtyessä, ja subtraktiivinen
sekoitus (kuvio IV), joka syntyy,
</chapter>

<chapter name="Värivalokuvaus-Värtsilä">
kun absorboivia levyjä asetetaan valon
tielle. Likimäärin toteutuu
subtraktiivinen sekoitus, kun väriaineita
sekoitetaan tai painetaan toinen toisensa päälle
(kolmiväripaino). Erinäiset teknilliset
seikat vaikuttavat kuitenkin, kuten
harmaasarjasta jo mainittiin, että
aineellinen sekoitus ei vie samoihin tuloksiin
kuin optillinen. Sen vuoksi esim.
kolmiväripainon (ks. t.) „normaalivärit" eivät
ole värikehällä läheskään yhtä kaukana
toisistaan, ja tarkkoihin töihin täytyy
käyttää useampia värejä (liitteemme on
painettu väreillä n:ot 1, 8, 14 ja eräällä
värikehässä näkymättömällä sinivärillä,
sekä mustalla). [Ostwald, ,,Johdatus
värioppiin" (1927).]

<b>Värivalokuvaus</b> ks. <sp>Valokuvaus.</sp>

<b>Värjäys,</b> taito antaa esineille haluttu
väri, joko vain pinnalle jäävänä tai läpi
koko esineen tunkeutuneena. Tav.
tarkoitetaan värjäyksellä jälkimmäistä ja
lisäksi vain kuituaineiden v:tä. —
Väriaineista toiset tarttuvat kuituihin
välittömästi, toiset jonkin lisä- l. sidosaineen,
<sp>peitan,</sp> välityksellä. Väriaineen kem.
luonteen, niiden vaikutuksen mukaan
kuituihin ja näistä seikoista johtuvan
värjäysmenettelyn mukaan v.-tekniikassa
erotetaan seuraavat väriaineryhmät:
1) <sp>happamet,</sp> 2) <sp>emäksiset,</sp>
3) <sp>substantiiviset l. välittömästi
värjäävät,</sp> 4) <sp>rikkivärit,</sp>
5) <sp>kyyppivärit,</sp> 6) <sp>peittavärit,</sp>
7) <sp>kuiduille kehitettävät värit</sp> ja
8) <sp>pigmenttivärit.</sp>

Ennen v:tä kuituaineet valkaistaan
joko auringonvalossa tai kem. aineilla.
Väriaine liuotetaan kuumaan,
mieluimmin lauhdeveteen, suodatetaan ja
laimennetaan riittävällä määrällä pehmeätä
vettä. Irralliset kuituaineet värjätään
kostutettuina koneessa, virutetaan ja
lingotaan sentrifugissa. Langat
värjätään tav. vyyhtinä, myös puolille
käämittyinä. Lankoja värjättäessä ne
pakataan reiällisiin astioihin ja upotetaan
värjäyssammioihin, joissa väriliuos
painetaan niiden läpi. Puolatkin värjätään
erikoisilla koneilla. Kangas värjätään
koneellisesti siten, että se kuljetetaan
värihauteen läpi kelalta kelalle, kunnes
oikea värisävy on saavutettu. — Kun
puuvillaa värjätään substantiivisilla
väreillä, käytetään värihauteessa ruoka-,
glauber- y. m. suoloja, jotka jouduttavat
väriaineen erottumista liuoksesta ja
kiintymistä kuituihin. — Rikkivärit
liuotetaan natriumsulfidin avulla veteen.
Lisäksi käytetään keitto- y. m. suoloja.
V.-astiat eivät saa olla kuparia eikä
messinkiä. — Peittaväreillä värjättäessä
värien ollessa emäksisiä on kuidut ensin
peitattava, s. o. hapatettava. Tähän
käytetään tanniinia tai muita
parkkihappoisia aineita kuten sumakkia ja
väriäkämiä metallisuolojen (antimonin, tinan,
maametallien tai raudan) yhteydessä.
Varsin, v. toimitetaan sitten vär
ihanteessa, jossa on vain osa tarvittavaa
väriä ja hiukan etikkahappoa. — Kyyppivärit
muuttuvat alkalisten pelkistysaineiden
vaikutuksesta liukenevaan muotoon, imeytyvät
kuituun ja muuttuvat sitten kuidussa ilman hapen
vaikutuksesta liukenemattomaksi väriksi. Vanhin
ja tunnetuin kyyppiväri on indigo. —
Villa, jolla on erikoisen suuri taipumus
yhtyä väreihin, värjätään suunnilleen
kuten puuvilla. Silkki värjäytyy helposti,
mutta vaatii melko monimutkaisen
esikäsittelyn. Pellava värjätään kuten
puuvilla, mutta se vaatii kovuutensa vuoksi
pitempiaikaisen keittämisen.

Paitsi edellämainittuja keinotekoisia
värejä käytetään myöskin <sp>luonnonvärejä:
sinipuulla</sp> värjätään metallisuoloilla
peitattua puuvillaa mustaksi tai siniseksi,
<sp>keltapuulla</sp> värjätään villaa ja
puuvillaa sekasävyiseksi, <sp>orseille</sp>
ja <sp>persio</sp> ovat sinipunaisia
villavärejä, <sp>kateku</sp> värjää puuvillan
ruskeaksi, <sp>kokenilli</sp> peitatun villan
helakanpunaiseksi.

<b>Värmlanti,</b> Vermlanti (ks. t.).

<b>Värnamo</b> <i>[-mū],</i> kaup. (v:sta 1920)
Etelä-Ruotsissa, Lagan-joen varrella,
Jönköpingistä etelään. Tunnettu
markkinoistaan. 4,000 as.

<b>Wärri,</b> <sp>Kaarlo</sp> (1839-1923),
talollinen Pöytyältä, talonpoikaissäädyn
puhemies 1894-99, edustaja 1867, 1877-1906.

<img 1>
Kaarlo Wärri.
</img>

<b>Värssy</b> (lat.), säe, tav. puheessa
säkeistö; Raamatussa: <sp>jae.</sp>

<b>Värtsilä.</b> 1. Kunta Kuopion läänissä,
Pohjois-Karjalassa; 212,9 km<sup>2</sup>, 5,101 as. (1927).
Wärtsilä o.-y:n teollisuuslaitokset. Yhteiskoulu.
— 2. Rautatieasema Sortavalan-Joensuun rataosalla,
V:n kunnassa, 62 km Sortavalasta, 71 km Joensuusta.
Haararata V:n tehtaille (4 km).

<b>Värtsilä.</b> <sp>A.-b. Wärtsilä o.-y.,</sp>
Värtsilä, osakepääoma 24 milj. mk.,
työväkeä 1,000 henkeä. Omistaa
rautatehtaan (per. 1850) ja erinäisiä
raudan jalostuslaitoksia, useat N. L. Arppen
perustamia. [Gripenberg (ruots., 1922).]
</chapter>

<chapter name="Värttinä-Västerås">
<b>Värttinä,</b> <sp>kehrävarsi, kehrinpuu,</sp>
n. 30 cm pitkä tav. puinen puikko,
jonka alapäässä on pieni vauhtipyörä,
kehrä; käytettiin ennen rukin keksimistä
lankojen kehräämiseen. V:ää pyöritettiin
kämmenellä reittä vastaan ja kehrätty
lanka käärittiin sen ympärille.
<sp>Kertaus-v.</sp> on tavallista v:ää hieman
isompi; käytetään lankojen kertaamiseen.

<b>Värttinäluu,</b> ohuempi kyynärvarren
kahdesta luusta, peukalon puolella oleva.

<b>Värväys</b> (ruots.), sotajoukon
täydentäminen miehistöllä, joka palkasta
määräajaksi sitoutuu sotilaspalvelukseen.

<b>Värähdysliike,</b> <sp>oscillatsioni</sp>
(myös <sp>vibratsioniliike, vibreeraus</sp>
ja <sp>aaltoliike,</sp> varsinkin
suurehkoista mekaanisista värähtelyistä
puhuen), jaksollinen tai lähes jaksollinen
liike, joko mekaaninen (kimmoisan
kappaleen v., m. m. ääni ja ultraäänet,
ks. n.) tai sähkömagneettinen (radiossa
käytetyt sähköaallot, lämpösäteily, valo,
j. n. e., vrt. <sp>Spektri</sp>); myös
sähkövirta (vaihtovirta), jolla on
samankaltaiset ominaisuudet. Jos. ainepisteeseen,
jonka massa on <i>m,</i> vaikuttaa kimmovoima
(tai vastaava voima sähkömagneettisessa
kentässä), suuruudeltaan — <i>kx,</i>
missä <i>x</i> on pisteen etäisyys
tasapainoasemastaan ja <i>k</i> vakio, n. s. suuntavoima,
niin piste liikkuu tasapainoasemansa
kahden puolen yhtälön <i>x = A</i> sin <i>(wt + B)</i>
mukaan, missä <i>A</i> on pisteen suurin
poikkeama tasapainoasemastaan,
<sp>amplitudi l. laajuus,</sp> <i>t</i> merkitsee aikaa,
<i>B</i> on vakio, jonka suuruus riippuu
pisteen asemasta alkuhetkellä, ja <i>w</i>
ilmoittaa värähdysten luvun 2π sekunnissa,
ja on = √<i>k/m.</i> Värähdysten luku
sekunnissa, <sp>värähdysluku l. taajuus</sp>
on siis <i>n = w/</i>2π, v:n <sp>jakso l,</sp>
värähdysaika on 1/<i>n.</i> V:n olemukseen kuuluu
jaksoittainen energian vaihtelu:
poikkeaman ollessa suurimmillaan on energia
kokonaan jännitysenergiaa; pisteen
joutuessa tasapainoasemaansa se on
muuttunut kokonaan lilke-energiaksi,
Sähkömagneettisessa v:ssä sähköenergia ja
magneettinen energia vaihtelevat
vastaavasti. Kitkavoima muuntaa v:tä siten,
että laajuus yhä pienenee <sp>(vaimeneva v.);</sp>
samalla myös jakso on pitempi ja
erikoistapauksessa v. muuttuu
<sp>jaksottomaksi (aperiodiseksi).</sp> — Jos
värähtelevään pisteryhmään vaikuttaa
lisäksi jaksollinen ulkopuolinen voima
(esim. toisen värähtelevän pisteryhmän
aiheuttama), niin syntyy näistä
värähtelyistä <sp>yhdistetty v.,</sp> jonka laajuus
on suurin, jos taajuudet ovat samat;
tätä ilmiötä sanotaan <sp>resonanssiksi,</sp>
ja sitä v:tä, jonka pisteryhmä
suorittaa ulkonaisen voiman ollessa
poissa, pisteryhmän <sp>ominaisvärähtelyksi,</sp>
Paitsi ominaisvärähtelyjensä
taajuudessa värähtelee pisteryhmä
kohtalaisen voimakkaasti myös 2, 3 . . .
kertaa taajemmin <sp>(ylivärähtelyt,
ylisävelet).</sp> — V. on <sp>etenevä,</sp>
kun se kulkee väliaineessa eteenpäin,
niin että yhä uudet pisteryhmät joutuvat
v:seen. — Samanlaatuiset eri v:t saattavat
yleensä yhtyä yhdistetyksi v:ksi. Ilmiötä
sanotaan <sp>interferenssiksi,</sp> varsinkin silloin,
kun tämän johdosta syntyy kohtia, joissa
vrt kumoavat toisensa. Erikoistapaus on
<sp>seisova v.,</sp> mikä syntyy, kun kaksi
v:tä, joilla on sama laajuus ja taajuus,
etenevät vastakkain samassa väliaineessa;
tällöin laajuus on eräissä pisteissä,
<sp>värähdyssolmuissa,</sp> nolla, ja
näiden puolivälissä, <sp>kuvuissa,</sp> suurin. —
Erikoistapauksina mainittakoon
<sp>kierto-(torsio-) v.,</sp> missä massa on v:n
kaavoissa vaihdettava jatkavaisuustäsmään,
sekä <sp>sähkövärähtelyt</sp> piirissä,
jonka itseinduktsioni on <i>L,</i> vastus <i>R</i> ja
kapasiteetti <i>C.</i> Ominaisvärähtelyjen
<table><td><td c>1<td>
<td>taajuus on silloin <i>n</i> = <td c>———<td>.
<td><td c>2π√<i>LC</i><td>
</table>
<b>Värähdysluku,</b> värähdystaajuus l. taajuus,
ks. <sp>Värähdysliike</sp> ja <sp>Ääni.</sp>

<b>Värälä,</b> kylä Elimäellä Kymijoen
länsirannalla. Siellä 1790 Ruotsi ja
Venäjä tekivät rauhan ilman
alueluovutuksia ja sotakorvauksia.

<b>Västanfjärd,</b> Vestanfjärd (ks. t.).

<b>Västankvarn</b> <i>[vestankvārn],</i> kartano
Inkoossa, omistaja Uusmaalainen Osakunta.
Siellä on aiemmin ollut kansanopisto sekä
maamies- ja karjanhoitokoulu, nyk. vain
maanviljelyskoulu.

<b>Västankärr</b> <i>[vestantšär],</i> kartano
Kemiössä. Teollisuuslaitoksia.

<b>Västerbotten,</b> Länsipohja (ks. t.).

<b>Västervik</b> <i>[vestervīk],</i> kaup.
Ruotsissa, Itämeren rannalla, Gotlannin
kohdalla. Kivenhakkaamoita, metalli-
ja tulitikkuteoll. 12,500 as.

<b>Västerås</b> <i>[vesterōs],</i> kaup. Ruotsissa,
Mälariin laskevan Svartå-joen suussa.
Romaanilais-goottllainen tuomiokirkko;
vanha linna. Piispanistuin (jo 1120).
Metalliteoll., laivanrakennusta. 26,000 as.
— V:n valtiopäivillä 1527 päätettiin
uskonpuhdistus saattaa voimaan Ruotsissa
ja Suomessa <sp>(V:n resessi)</sp> ja 1544
</chapter>

<chapter name="Västäräkki-Vöyrin Kaarti">
hyväksyttiin n. s. <sp>perintöyhdistys,</sp>
jonka mukaan Ruotsin kruunun perintöoikeus
tunnustettiin Kustaa Vaasan miespuolisille
jälkeläisille erikoisoikeuden mukaan.

<b>Västäräkki,</b> <sp>valkovästäräkki</sp>
<i>(Motetcilla alba),</i> koko maassamme
ihmisasuntojen läheisyydessä ja rannoilla
yleinen pikkulintu. Selkä tuhkanharmaa,
päälaki, niska, kurkku, eturinta ja
pyrstö mustat, otsa, posket ja kaulan
sivut valkoiset, vatsapuoli valkoinen.
Pituus 18-20 cm. Pyrstö pitkä, ylös-alas
heiluva. Pesä halkopinoissa, kiviaidoissa
y. m. s. paikoissa. Munia 5-6, harmaan-
tai sinisenvalkoiset, tiheään harmaa- tai
ruskeapilkkuiset. Syö hyönteisiä,
toukkia, matoja, Juoksee vuoroittaisin
askelin. vrt. <sp>Keltavästäräkki.</sp>

<b>Väsyminen,</b> <i>tekn.</i> Täristävän
rasituksen alaiset koneenosat, kuten auttojen
ja lentokoneiden sekä rautatievaunujen
y. m. akselit, muuttuvat ajanmittaan
rakenteeltaan karkeakiteisiksi ja tämän
vuoksi hauraiksi. Ilmiötä sanotaan
metallin v:ksi. V:stä katkenneen raudan
murtopinta on rengasjuovainen. Sekoittamalla
rautaan nikkeliä tai muita metalleja sekä
nuorruttamalla, s. o. karkaisemalla ja
korkeaan lämpötilaan, n. 600-700°:seen
päästämällä, saadaan tämä n. s. rakenneteräs
iskunkestävämmäksi eli v:tä kestäväksi.

<b>Väsymys,</b> <i>fysiol.,</i> on aineenvaihdon
sivutuotteina syntyneiden aineiden (m. m.
maitohapon) aiheuttamaa ruumiin
itsemyrkytystä. Ruumiin levätessä nämä
v.-myrkyt poistuvat elimistä veren mukana
tai hapettuvat vaarattomiksi aineiksi.

<b>Vättern,</b> Vetteri (ks. t.).

<b>Växjö</b> <i>[vekšö],</i> kaup. Etelä-Ruotsissa,
Kalmarista länsiluoteeseen. Piispanistuin.
Tuomiokirkko (1100-luvulta). Tegnérin
hauta. Tulitikkuteoll. 9,700 as.

<b>Vääksy,</b> kartano Kangasalla.

<b>Vääksyn kanava</b> ks. <sp>Vesijärven kanava.</sp>

<b>Vääntömomentti,</b> voiman tai voimaparin
momentti, ks. <sp>Momentti.</sp>

<b>Väänänen,</b> <sp>Pietari</sp> (1764-1846),
talonpoikaisrunoilija; valtiopäivämies.

<b>Vääpeli</b> (ruots.), Suomen armeijan
ylin aliupseerin arvo.

<b>Väärennys,</b> oikeus- ja liike-elämän
turvallisuuteen kohdistuva rikos, mikä
tapahtuu asiakirjan, rajamerkin, leiman,
posti-, kartta- y. m. merkin ilman laillista
oikeutta muuttamisella toisenlaiseksi kuin se
alkujaan on ollut tai väärän asiakirjan,
rajamerkin t. m. s. valmistamisella (Rikoslaki
36:3-5 ja 9-11). vrt. <sp>Asiakirjanväärennys.</sp>

<b>Väärinmaja,</b> kylä Ruovedellä.
Vapaussodan taistelupaikkoja.

<b>Vääräjoki,</b> Sievinjoki (ks. t.).

<b>Väärä raha</b> ks. <sp>Raharikokset.</sp>

<b>Wöhler</b> <i>[völer],</i> <sp>Friedrich</sp>
(1800-82), saks. kemisti, työtoverinsa Liebigin
ohella kem. tutkimuksen etevimpiä
edustajia. W:n kokeelliset tutkimukset
käsittävät kaikkia kemian aloja. Molempien
yhteistyön tuloksena tuli isomeria
keksityksi. W. valmisti ensimmäisen
orgaanisen aineen keinollista tietä
(virtsa-ainetta ammoniumsyanaatista).

<b>Wölfflin,</b> <sp>Heinrich</sp> (s. 1864), saks.
taidehistorioitsija. Teoksia: „Die
klassische Kunst", „Kunstgeschichtliche
Grundbegriffe".

<b>Völkerschachtdenkmal</b> <i>[fölkeršlahtdenkmāl]</i>
ks. <sp>Kansaintaistelu.</sp>

<b>Völuspá,</b> Voluspa (ks. t.).

<b>Vönsan,</b> Gensan (ks. t.).

<b>Vöringsfossen,</b> Norjan kuuluisimpia
putouksia, Hardangerinvuonon perukkaan
laskevassa Bjoreia-joessa; 163 m korkea.

<b>Wörmann,</b> Woermann (ks. t.).

<b>Wörth,</b> kylä Ranskassa, Ala-Elsassissa,
Sauer-joen varrella. Siellä saksalaiset 1870
voittivat ratkaisevasti ranskalaiset.

<b>Vörtsjärvi</b> l. <sp>Virtsjärvi</sp>
(vir. <i>Vōrtsjärv</i>), järvi Etelä-Virossa,
Viljandi-maassa; 34 km pitkä, 13 km leveä.
Matala, keskimäärin 3 m.

<b>Võru</b> (saks. <i>Werro</i>), kaup. Virossa,
Peipsenjärveen laskevan Voo-joen varrella.
5,000 as. — <b>Võrumaa,</b> Viron maakunta,
maan kaakkoisosassa.

<b>Vörösmarty</b> <i>[-šmarti],</i> <sp>Miháli</sp>
(1800-55), unk. runoilija. Kirjoittanut
epigrammeja, lemmenlauluja ja vars. isänmaallisia
runoja m. m. Unkarin kansallislaulun „Szózat",
romanttisen eepoksen „Zalán futása", kertomarunon
„Két szomszédvár", satunäytelmän „Csongor és
Tünde" y.m. V. on uudemman unk. kirjallisuuden
perustajia ja runokielen uudistaja.

<b>Võsu,</b> kylpypaikka Virossa, Suomenlahden
rannalla, Tallinnasta itään.

<b>Vöyri</b> (ruots. <i>Vörå</i>), kaksikielinen
(enemmistön kielenä ruotsi) kunta
Vaasan läänissä, Etelä-Pohjanmaalla,
Vöyrinjoen varsilla ja Pohjanlahden rannalla,
Vaasan ja Uudenkaarlepyyn välillä; 474,5
km<sup>2</sup>, 8,585 as. (1927). Kansanopisto.
Puukirkko (rak. 1626).

<b>Vöyrin Kaarti,</b> vapaussodan aikainen
joukkomuodostelma, muodostettu Vöyrin
sotilaskurssien osanottajista.
</chapter>

<chapter name="X-Yeats">
<h3>X</h3>
<b>X,</b> euroopp.-lat, kirjaimiston 23:s
kirjain. Roomal. lukumerkkinä = 10,
matematiikassa yleensä tuntemattoman
suureen ja riippumattoman muuttujan
(argumentin) merkki, kemiassa X on
ksenonin merkki.

<b>X . . .</b> ks. myös <sp>Ks . . .</sp>

<b>Xanten</b> <i>[ksa-],</i> pikkukaup. Preussissa,
Reininmaakunnan pohjoisosassa, läh. Reiniä.
Goottilainen P. Viktorin tuomiokirkko.

<b>Xantippa,</b> Ksantippa (ks. t.).

<b>Xantofylli</b> (kreik.), ksantofylli, ks.
<sp>Karotiini.</sp>

<b>Xaver</b> <i>[havē'r]</i> l. <sp>Xavier,
Francisco</sp> (1506-52), esp. jesuiitta, I. Loyolan
innokkain apulainen jesuiittaveljeskunnan
perustamisessa. Toimi lähetyssaarnaajana
Intiassa 1541-48 ja Japanissa 1549-51.
Julistettu pyhimykseksi.

<b>Xenon,</b> ksenon (ks. t.).

<b>Xerofyytit</b> (kreik.), <sp>kserofyytit,</sp>
kuivakkokasvit (ks. t.).

<b>Xerxes,</b> Kserkses (ks. t.).

<b>Ximenes</b> ks. <sp>Jimenez de Cisneros.</sp>

<b>Xingu</b> <i>[šiŋgū'],</i> Amazonin suistoon
etelästä laskeva lisäjoki, n. 2,100 km pitkä.

<b>X-koukku,</b> muurattuun seinään
kiinnitettävä koukku kuvataulun t. m. s.
kannattamiseksi. Varustettu kahdella
ohjausreiällä, joiden läpi neulanohut
teräsnaula lyödään seinään viistoon asentoon.

<b>X-säteet,</b> röntgensäteet (ks. t.).

<h3>Y</h3>
<b>Y,</b> euroopp.-lat. kirjaimiston 24:s
kirjain. Matematiikassa tuntemattoman
suureen ja riippuvaisen muuttujan, funktsionin
merkki. Kemiassa Y on yttriumin merkki.

<b>Y</b> <i>[ai],</i> Zuiderzeen lahti
Pohjois-Hollannissa. Suurin osa täytetty
viljelysmaaksi.

<b>Yale</b> ks. <sp>Lukko.</sp>

<b>Yalen yliopisto</b> <i>[jeilin],</i> New
Havenissa (ks. t.), per. 1701, yli 5,000
yli-opp., Harvardin jälkeen Yhdysvaltain
kuuluisin.

<b>Yama</b> <i>[jāma],</i> int. ja pers.
kuolemanjumala.

<b>Yamagata,</b> Jamagata (ks. t.).

<b>Yamsjuuri,</b> jamsjuuri (ks. t.).

<b>Yanaon,</b> Janaon (ks. t.).

<b>Yankee</b> <i>[jänki],</i> „jenkki",
Yhdysvalloissa käytetty nimitys miehestä, joka
on kotoisin Uuden-Englannin valtioista;
Euroopassa sillä tarkoitetaan kaikkia
Yhdysvaltojen asukkaita.

<b>Yankee doodle</b> <i>[jänki dūdl],</i>
Amerikan Yhdysvaltojen kansallislaulu.

<b>Yapura,</b> Japura (ks. t.).

<b>Yaqui</b> <i>[jakī],</i> joki Meksikossa, laskee
Kalifornian lahteen. Nimi alajuoksun
varrella asuvista y.-intiaaneista.

<b>Yard</b> <i>[jād],</i> engl. pituusmitta
= 3 jalkaa = 914,39 mm.

<b>Yarmouth,</b> <sp>Great Y.</sp> <i>[greit jāməþ],</i>
kaup. Kaakkois-Englannissa, Pohjanmeren
rannalla. Englannin tärkein kalastussatama.
Kylpypaikka. 61,000 as.

<b>Ydin,</b> kasvin varren keskeinen,
johtojänteiden sisäpuolella oleva osa. Solut
ovat perussolukkoa. vrt. myös <sp>Luuydin.</sp>
— Atomin positiivisvarauksinen keskus. —
<b>Ydinsäteet,</b> kasvin varressa,
johtojänteiden välissä (ensi-ikäiset y.) tai
myöhemmin paksuuskasvun alettua
johtojänteiden sisässäkin säteittäisesti
sijaitsevia (toisikäiset y.) levymäisiä tai
nauhamaisia soluryhmiä, joiden tehtävänä on
nesteiden kuljetus kasvin ulko- ja sisäosien
välillä.

<b>Yeats</b> <i>[jeits],</i> <sp>William Butler</sp>
(s. 1865), irl. kirjailija. Y. on johtajia
liikkeessä, joka pyrkii herättämään eloon
iirinkielisen sivistyksen. Teki 1899
aloitteen Irlannin kansallisteatterin
perustamiseksi Dubliniin; toiminut sen
taiteellisena johtajana. Julk. runoja, joissa
käyttää aiheina legendoja ja kelt.
satuaiheita, näytelmiä, joista huomattavin
symbolistinen „Cathleen ni Hoolihan",
sekä kertomuksia, Sai 1923 Nobelin
kirjallisuuspalkinnon. [Forsman,
,,Runoilijoita ja kiistamiehiä" (1926).]
</chapter>

<chapter name="Yellow-pine-Yhdistys">
<b>Yellow-pine</b> <i>[jeloupain],</i>
<sp>keltamänty</sp> <i>(Pinus ponderosa),</i>
läntisen Pohjois-Amerikan yleisin mäntylaji.
Kasvaa 60-90 m pitkäksi, neulaset 12-25 cm
pitkiä.

<b>Yellowstone</b> <i>[jeloustoun],</i> Missouri'n
suurin lisäjoki oikealta. Alkaa Y:n
kansallispuiston kaakkoispuolelta, juoksee
Y.-järven läpi ja virtaa sitten syviä
rotkolaaksoja pitkin. 1,600 km pitkä.

<b>Yellowstonen kansallispuisto</b> <i>[jeloustoun-],</i>
Yhdysvalloissa, Wyomingin valtion luoteiskolkassa.
Kongressin rauhoittama 1872. N. 14,250 km<sup>2</sup> laaja
ylätasankoalue, jossa syviä rotkolaaksoja,
korkeita vuorenhuippuja, kuumia lähteitä,
geysirejä, jylhää metsäkasvillisuutta ja
moninainen luonnonvarainen eläimistö,
josta monet lajit ovat täällä saaneet
viimeisen turvapaikkansa. ks. kuvaliitettä
<sp>Yhdysvallat.</sp>

<b>Yen,</b> jen (ks. t.).

<b>Yeomanry</b> <i>[joumənri],</i> Englannin
miliisiratsuväen nimitys.

<b>Yerba,</b> <sp>jerba,</sp> matte (ks. t.).

<b>Yerkesin tähtitorni</b> <i>[jəksin]</i> sijaitsee
Williamsbayssa Genevan järven rannalla
Wisconsinissä, Yhdysvalloissa. Rakennettiin
Charles T. Yerkesin kustannuksella
1892-97; omistaja Chicagon yliopisto;
maailman suurin refraktori, aukko 102 cm.

<b>Yersin</b> <i>[jersä'],</i> <sp>Alexandre</sp>
(s. 1863), sveits.-synt. lääkäri; toimi m. m.
Kochin-Kiinassa ja keksi 1894 ruttotaudin
bakteerin ja sittemmin ruttoseerumin.

<b>Yggdrasil,</b> skand. tarustossa ikivihreä
saarni, jonka oksat ulottuvat yli
maailman, jonka varjossa jumalat pitävät
neuvottelultaan ja jonka kolmen juuren alla
on kolme lähdettä.

<b>Yhdeksänkoe,</b> laskutuleman tarkastus
sen nojalla, mikä jakojäännös saadaan,
kun tulema tai sen numeroiden summa
jaetaan yhdeksällä.

<b>Yhdenmuotoisuus.</b> Kahta monikulmiota
sanotaan yhdenmuotoisiksi, jos
niiden kulmat ovat perättäin vastaavasti
yhtäsuuret ja yhtäsuurien kulmien
väliset sivut ovat verrannolliset (s. o.
niiden suhde on vakinainen = <sp>y.-suhde</sp>).
Yhtäsuuria kulmia sanotaan
<sp>vastinkulmiksi,</sp> niiden kärkiä
<sp>vastinpisteiksi</sp> ja näiden välisiä sivuja
<sp>vastinsivuiksi (homologiset</sp>
kulmat, kärjet, sivut). Yhdenmuotolsten
monikulmioiden alojen suhde on
y.-suhteen neliö. — Kaksi kolmiota on
yhdenmuotoista, jos niillä on kaksi yhtäsuurta
kulmaa tai yksi yhtäsuuri kulma ja viereiset
sivut verrannolliset tai kaikki
kolme sivuparia verrannolliset.
Yhdenmuotoiset monikulmiot voi jakaa
vastaavasti yhdenmuotoisiin kolmioihin. —
Tasossa olevan kuvion (piirustuksen,
kartan y. m.) suurennettu tai pienennetty
kuva on sen kanssa yhdenmuotoinen. —
Kaksi yhdenmuotoista kuviota voidaan
aina saattaa n. s. <sp>homoteettiseen
l. perpektiiviseen</sp> asemaan,
jolloin vastinpisteiden yhdistyssuorat
leikkaavat toisensa kaikki samassa pisteessä,
<sp>y.-keskuksessa (homotetiakeskuksessa).</sp>
Silloin vastinsivut ovat yhdensuuntaiset. —
Jos y.-suhde on = 1, niin kuviot ovat yhteneväiset.

<b>Yhdenniminen.</b> Murtoluvut ovat y:t,
jos niillä on sama nimittäjä.

<b>Yhdensuuntaisuus,</b> <sp>parallelismi,</sp>
<i>geom.</i> Kahta samassa tasossa olevaa
suoraa sanotaan yhdensuuntaisiksi,
<sp>paralleeleiksi,</sp> jos ne (jatkettuinakaan)
eivät leikkaa toisiaan. Euklideen
y.-aksiooman mukaan voidaan suoran
ulkopuolella olevan pisteen kautta piirtää
sille vain yksi yhdensuuntainen.
Epäeuklidisessa geometriassa tämän aksiooman
sijalla on jokin toinen: joko „kaikki
suorat leikkaavat toisensa" (Bolyain
taso), tai ,,suoran ulkopuolella olevan
pisteen kautta voidaan piirtää useita
suoria, jotka eivät leikkaa sitä"
(Lobatševskijn taso).

<b>Yhdistymisvapaus</b> ks. <sp>Yhdistys.</sp>

<b>Yhdistyneet Villatehtaat o.-y.</b> (oikeastaan
<i>De Förenade Yllefabrikerna a.-b.</i>),
Helsinki, per. 1903, osakepääoma
20 milj. mk. Omistaa Hyvinkäällä kehräämön
ja kutomon. Työväkeä yht. 1,200 henkeä.

<b>Yhdistys,</b> sanan laajimmassa
merkityksessä kolmen tai useampien henkilöiden
vapaaehtoinen, jatkuvaksi aiottu
yhteenliittyminen yhteisten tarkoituksien
toteuttamiseksi. Ahtaammassa mielessä y:lla
tarkoitetaan erilaisten seurojen, liittojen,
kerhojen y. m. nimillä esiintyviä
pääasiallisesti aatteellisia päämääriä varten
perustettuja henkilöyhtymiä.
<sp>Yhdistymis- l. yhdistysvapauden,</sp> s. o.
kansalaisille kuuluvan oikeuden perustaa
y:ia tarkoitusten toteuttamista varten,
jotka eivät ole vastoin lakia tai hyviä
tapoja, turvasi 20/8 1908 annettu
perustuslaki lausunto-, kokoontumis- ja
yhdistymisvapaudesta, ja v:n 1919
Hallitusmuodon 10 §:ään otettiin siitä vastaava
säännös. Y:istä 4/1 1919 annetussa laissa,
jota osittain on muutettu 17/2 1923,
annettiin säännökset y:istä ja koskevat ne
</chapter>

<chapter name="Yhdistys- ja Vakuuskirja-Yhdysvallat">
etupäässä n. s. aatteellisia y:iä. Kun
tällainen y. perustetaan, on se ilmoitettava
Sosiaaliministeriössä pidettävään
<sp>yhdistysrekisteriin,</sp> jonka
jälkeen vasta y. voi nimiinsä saavuttaa
oikeuksia ja tehdä sitoumuksia sekä
kantaa ja vastata. Virallisen syyttäjän
tai y:n jäsenen vaatimuksesta voi
tuomioistuin julistaa y:n lakkautetuksi, jos se
toimii vastoin lakia tai hyviä tapoja tai
y:n säännöissä määrättyä tarkoitusta.
V:n 1927 lopussa oli Suomessa 14,095
rekisteröityä y:tä.

<b>Yhdistys- ja Vakuuskirja,</b> Kustaa
III:n vallankaappauksellisesti 1789
hyväksyttämä 1772 v:n hallitusmuotoa
osaksi muuttava ja täydentävä
perustuslaki, joka Suomen jouduttua Venäjän
yhteyteen sekä Suomen itsenäisyyden
aikana oli 1772 v:n hallitusmuodon
ohella perustuslakina voimassa, kunnes
17/7 1919 säädettiin nyk. hallitusmuoto.

<b>Yhdysjohtoinen kone,</b> kompoundkone,
ks. <sp>Sähkökone.</sp>

<b>Yhdyskaivanto,</b> maahan kaivettu
käytävä kahden ampumakai vannon välillä
tai ampumakaivannosta suojattuun paikkaan.

<b>Yhdyskunta,</b> määrättyjen tarkoitusperien
toteuttamiseksi muodostunut henkilöyhtymä,
jolle valtio tunnustaa määrätyt oikeudet.
Y. on <sp>julkinen,</sp> jos sillä on
oikeus käyttää julkista valtaa.

<b>Yhdysmerkki,</b> kirjoitusmerkki (-),
jota suomessa käytetään: 1) sanoja
jaettaessa kahdelle riville; 2) kun
yhdyssanasta jätetään toistamatta se osa, joka
sillä on yhteinen edellisen tai seuraavan
yhdyssanan kanssa <i>(luku- ja
kirjoitustaito);</i> 3) yhdyssanan yhdysosien
välillä: a) jos nämä ovat keskenään
yhdenarvoiset <i>(Elberfeld-Barmen);</i> b) samojen
vokaalimerkkien välillä <i>(esi-isä);</i> c) jos
yhdyssanan edellinen osa on merkitty
lopusta lyhentäen tai numeroin
<i>(vak.-yhtiö, 7-vuotias);</i> d) yleisnimissä,
joiden edellinen yhdysosa on erisnimi
<i>(Turun-juna);</i> e) usein erisnimissä, joissa
ainakin jälkimmäinen yhdysosa on erisnimi
<i>(Etelä-Suomi);</i> f) joskus muutenkin
selvyyden vuoksi <i>(a-loppuinen).</i>

<b>Yhdyspankki</b> ks. <sp>Pohjoismaiden Yhdyspankki.</sp>

<b>Yhdysupseeri,</b> upseeri, joka lähetetään
naapurijoukkolhin ylläpitämään yhteyttä
näiden ja omien joukkojen kesken.

<b>Yhdysvallat,</b> <sp>Pohjois-Amerikan
Yhdysvallat</sp> (engl. <i>United States of
America</i>), lyh. U. S. A., liittotasavalta
Pohjois-Amerikassa Kanadan ja Meksikon välissä;

<img 1>
Vaakuna.
</img>
7,839,100 km<sub>2</sub> (siitä n. 130,000 km<sub>2</sub>
vettä), 114 milj. as. — Y:hin kuuluvat territorioina
Alaska, Hawaiji ja Porto Rico, muita sen
hallussa emämaan ulkopuolella olevia alueita ovat
n. s. Virginsaaret (Sankt l. Saint Thomas, Saint
Croix ja Saint John), Panaman vyöhyke, Filippiinit,
Guamin saari (Mariaaneissa) sekä Samoan
saaret. Kaikkien näiden alueiden
yhteinen pinta-ala on 1,856,300 km<sup>2</sup> ja
väkiluku n. 12 milj. Koko Y:n valta-alue on siis
9,695,400 km<sup>2</sup> ja sen väkiluku 126 milj.
— <sp>Rannikko, pinnanmuodostus, vesistöt, ilmasto,
kasvisto, eläimistö</sp> ks. <sp>Pohjois-Amerikka.</sp>

<i>Yhdysvaltain valtiot:</i>
(Suluissa nimen virallinen lyhennys.)

<table>
<td 2>1. <sp>Uuden-Englannin valtiot:</sp>
<td><td>Pääkaup.
<td>Maine (Me.)                  <td>Augusta
<td>New Hampshire (N. H.)        <td>Concord
<td>Vermont (Vt.)                <td>Montpelier
<td>Massachusetts (Mass.)        <td>Boston
<td>Rhode Island (R. I.)         <td>Providence
<td>Connecticut (Conn.)          <td>Hartford

<td 2>2. <sp>Keski atlanttiset valtiot:</sp>
<td>New York (N. Y.)             <td>Albany
<td>New Jersey (N. J.)           <td>Trenton
<td>Pennsylvania (Pa.)           <td>Harrisburg

<td 2>3. <sp>Koilliset keskivaltiot:</sp>
<td>Ohio                         <td>Columbus
<td>Indiana (Ind.)               <td>Indianapolis
<td>Illinois (Ill.)              <td>Springfield
<td>Michigan (Mich.)             <td>Lansing
<td>Wisconsin (Wis.)             <td>Madison

<td 2>4. <sp>Luoteiset keskivaltiot:</sp>
<td>Minnesota (Minn.)            <td>St. Paul
<td>Iowa                         <td>Des Moines
<td>Missouri (Mo.)               <td>Jefferson City
<td>Pohjois-Dakota (N. D.)       <td>Pierre
<td>Etelä-Dakota (S. D.)         <td>Bismarck
<td>Nebraska (Neb.)              <td>Lincoln
<td>Kansas (Kans.)               <td>Topeka

<td 2>5. <sp>Eteläatlanttiset valtiot:</sp>
<td>Delaware (Del.)              <td>Dover
<td>Maryland (Md.)               <td>Annapolis
<td>Columbian piirikunta (D. C.) <td>Washington
<td>Virginia (Va.)               <td>Richmond
<td>Länsi-Virginia (W. Va.)      <td>Charleston
<td>Pohjois-Carolina (N. C.)     <td>Raleigh
<td>Etelä-Carolina (S. C.)       <td>Columbia
<td>Georgia (Ga.)                <td>Atlanta
<td>Florida (Fla.)               <td>Tallahassee

<td 2>6. <sp>Kaakkoiset keskivaltiot:</sp>
<td>Kentucky (Ky.)               <td>Frankfort
<td>Tennessee (Tenn.)            <td>Nashville
<td>Alabama (Ala.)               <td>Montgomery
<td>Mississippi (Miss.)          <td>Jackson

<td 2>7. <sp>Lounaiset keskivaltiot:</sp>
<td>Arkansas (Ark.)              <td>Little Rock
<td>Louisiana (La.)              <td>Baton Rouge
<td>Oklahoma (Okla.)             <td>Oklahoma
<td>Texas (Tex.)                 <td>Austin

<td 2>8. <sp>Vuoristovaltiot:</sp>
<td>Montana (Mont.)              <td>Helena
<td>Idaho                        <td>Boise
<td>Wyoming (Wyo.)               <td>Cheyenne
<td>Colorado (Colo.)             <td>Denver
<td>Uusi-Meksikko (New M.)       <td>Santa Fé
<td>Arizona (Ariz.)              <td>Phoenix
<td>Utah                         <td>Sait Lake City
<td>Nevada (Nev.)                <td>Carson City

<td 2>9. <sp>Tyynenmeren valtioita:</sp>
<td>Washington (Wash.)           <td>Olympia
<td>Oregon (Ore.)                <td>Salem
<td>Kalifornia (Cal.)            <td>Sacramento
</table>

<img 1>




<i>Asukkaista</i> on n. 10,5 milj. neekereitä
ja mulatteja, n. 300,000 intiaaneja,
n. 60,000 kiinalaisia, 115,000
japanilaisia, muut valkoihoisia. Noin puolet
intiaaneista asuu Oklahoman, Arizonan,
Uuden-Meksikon ja Kalifornian valtioissa.
Neekereistä asuu 85 % etelävaltioissa;
enemmistönä he ovat Mississippi'n ja
Etelä-Carolinan valtioissa. Viime
vuosikymmeninä heitä on siirtynyt pohjoisten
teollisuusvaltioiden suurkaupunkeihin.
Kiinalaisten maahan siirtyminen
kiellettiin laissa 1882. Japanilaisten enemmistö
asuu Kaliforniassa. Japanilaistenkin
Y:hin muuttaminen on melkein
kokonaan ehkäisty. Väkiluvun nopea
lisääntyminen, jota allaolevat numerot
valaisevat, johtuu pääasiallisesti Euroopasta
suuntautuvasta siirtolaisuudelta. Y:n
väkiluku oli (miljoonissa):
<table><td c>1790  <td c>1810  <td c>1830  <td c>1850  <td c>1870  <td c>1890  <td c>1910  <td c>1920
<td c>3,9   <td c>7,2   <td c>12,9   <td c>23,2  <td c>39,8  <td c>63    <td c>92    <td c>105,7
</table>
V. 1923 muutti Suomesta siirtolaisina
5,233, 1924 327, 1925 443, 1926 395
henkeä. Y:n suomalaisasutuksesta ks.
lähemmin <sp>Amerikan suomalaiset.</sp>

Asutus on hyvin epätasaisesti
jakautunut maan eri osiin. N. 70 % elää
Mississippiä itäpuolella ja lähes 50 %
Uuden-Englannin valtioissa, keskiatlanttisissa
valtioissa ja koillisissa keskivaltioissa
alueella, jonka pinta-ala on 13,8 % koko
Y:sta. Harvimmin asutut ovat
vuoristovaltiot. V. 1920 oli kaupunkilaisväestön
lukumäärä 51,4 % koko väestöstä.
Suurkaupunkeja (yli 100,000 as.) on nyk. 77,
yli 0,5 milj. asukkaan kaupunkeja 12,
miljoonakaupunkeja 3 (New York,
Chicago, Philadelphia). Teollisuudesta saa
elatuksensa n. 31 % väestöstä,
maataloudesta n. 26 %, kaupasta yli 10 %. —
Virallisena <i>kielenä</i> on englanti, jota
väestön enemmistö puhuu ja jonka
siirtolaisetkin jokseenkin yleisesti
omaksuvat. Meksikon rajaseuduilla puhutaan
myös espanjaa. — <i>Uskonto.</i>
Valtiokirkkoa ei ole, täydellinen uskonnonvapaus
vallitsee. V. 1923 laaditun tilaston
mukaan oli protestantteja n. 27 milj.
(niistä metodisteja 8,4 milj., baptisteja
8,2 milj., luterilaisia 2,5 milj.,
presbyteeriläisiä 2,5 milj., episkopaaleja
1,1 milj.). Room.-katolisia oli n. 18 milj.,
mormoneja 0,6 milj., kreik.-katolisia
0,6 milj., mooseksenuskolaisia 0,4 milj.
(Tällöin katolilaiset laskevat
seurakuntainsa jäseniksi kaikki kastetut,
protestantit vain täysikasvuiset, ja
mooseksenuskolaisia koskeva luku tarkoittaa
perheenisiä.) — <i>Sivistyselämä.</i>
Koululaitoksesta huolehtivat yleensä yksityiset
valtiot, vain pari sotilaskorkeakoulua ja
intiaanikoulut ovat liiton huolena.
Oppivelvollisuus on säädetty useimmissa
valtioissa. Yliopistot ja muut korkeakoulut
ovat kehittyneet engl. mallien mukaan.
Yksityisiä, suurten lahjoitusten varassa
toimivia korkeakouluja ja tieteellisiä
laitoksia on paljon (monet yliopistot,
Carnegie Corporation New Yorkissa,
Carnegie Institution Washingtonissa ja
Rockefeller Foundation New Yorkissa).

<i>Maanviljelys.</i> Lähes 30 % maasta on
peltoa, niittymaata ja puutarhaa. Itäosat
ovat varsinaista maanviljelysaluetta,
länsipuolella 100° länt. pit. Sateentulo
on riittämätön voimaperäiseen
maanviljelykseen. Itäosassa erotetaan 6
viljelysaluetta. Minnesotasta itäänpäin on
<sp>karjatalousalue,</sp> jossa kaura on
tärkein viljalaji ja karjanhoito ja
meijeritalous etualalla elinkeinoelämässä.
Minnesotassa sekä Pohjois- ja
Etelä-Dakotassa on <sp>kevätvehnäalue;</sp>
vehnän ohella viljellään siellä kauraa, ohraa
ja ruista. Näiden alueiden eteläpuolella,
Nebraskan ja Ohion välillä on
<sp>maissialue,</sp> jolta korjataan enemmän kuin
puolet Y:n maissisadosta, Yli 70 %
maasta on viljeltyä, ja maissin ohella
viljellään kauraa ja syysvehnää. Siitä

etelään on <sp>maissi- ja syysvehnäalue,</sp>
joka ulottuu n. 35°:lle pohj. lev.;
pääviljalajina on maissi; syysvehnän
viljelyksessä olevasta maa-alasta on tällä
alueella 40 %. Texasista Pohjois-Carolinaan
ulottuvalla <sp>puuvilla-alueella</sp>
on maissi yhä pääviljalajina. Meksikonlahden
<sp>subtrooppinen rannikkoalue</sp> on
suoperäistä, vähemmän viljeltyä (riisiä,
sokeriruokoa, appelsiineja, sitruunoita
y. m.). Länsiosan suuri <sp>preeria-alue</sp>
on suurimmaksi osaksi karjanlaitumena.
Sikäläisiä viljalajeja ovat vehnä,
maissi, hirssi, ruis, kaura ja ohra, joita
monin paikoin voidaan viljellä vain
keinokastelun avulla. Lännempänä olevasta
<sp>vuoristo- ja erämaa-alueesta</sp>
on vain 3,5 % viljeltyä maata.

Maanviljelyksen kokonaistuotannosta
tulee puolet maissi- ja puuvilla-alueiden
osalle. Viljalajeista tuottavat Y. eniten
maissia (1926: 73,816,000 ton.); se
kulutetaan melkein kaikki kotimaassa.
Seuraavat järjestyksessä ovat vehnä (1926:
23,613,000 ton.) ja kaura (1926: 18,198,000
ton.), joita viedään paljon (n. 1/5)
ulkomaille. Muita etualalla olevia
viljelyskasveja ovat peruna (9,738,000 ton.),
sokerijuurikas (6,837,000 ton.), ohra
(4,162,000 ton.), ruis (1,017,000 ton.),
puuvilla (4,037,000 ton.), tupakka (620,000
ton., lähes 1/2 maapallon tuotannosta).
Hedelmiä viljellään runsaasti m. m.
Tyynenmeren rannikon valtioissa, lisäksi
Floridassa, Arkansasissa, Virginiassa ja New
Yorkissa. Y:n maanviljelystyöt
suoritetaan erittäin suuressa määrässä
konevoimin. Täten farmari perheineen voi
apuväettä viljellä suhteellisesti laajan alan. —
<i>Karjanhoito.</i> Nautakarjaa hoidetaan
kaikkialla, eniten kumminkin ylisen
Mississippiä kahden puolen olevissa valtioissa.
Lypsylehmiä pidetään eniten
Wisconsinissa, New Yorkissa ja Minnesotassa.
Preerioilla ja vuoristojen laidunmailla
kasvatetaan karjaa pääasiallisesti lihan ja
vuotien tuotantoa varten. Läntisissä
valtioissa kasvatetaan suuria lammaslaumoja.
Aivan erikoisen tärkeä on sianhoito.
Eniten kasvatetaan sikoja maissialueella.
Tärkeimmät sianhoitovaltiot ovat Iowa,
Illinois, Missouri, Indiana, Nebraska ja
Ohio. Niinikään on siipikarjanhoito
sangen yleistä (1920:n. 373 milj. eläintä).
— <i>Kalastuksessa</i> ovat vain Iso-Britannia
ja Ranska Y:sta edellä. Tärkeintä on
merikalastus (turska, kolja, pallas, lohi,
makrilli, silli, osteri). — <i>Metsänhoitoa</i>
on koetettu saada järkiperäiselle
kannalle, mutta yhä vielä on hakkuu kasvua
suurempi. Tärkeimmät puulajit ovat
keltamänty <i>(Pinus  ponderosa),</i>
douglaskuusi, eri tammilajit ja strobusmänty.

<i>Vuorityö.</i> Kivihiilen, paloöljyn,
rauta- ja kuparimalmin tuotannossa Y. on

<img 1>
Yhdysvaltojen hiilialueet.
</img>
maapallon valtioista ensimmäinen.
Kivihiilialueita on paitsi Appalakkisten vuorten
kaivoksia (jotka tuottavat n. 70 % koko
Y:n kivihiilituotannosta) keskisissä
valtioissa sekä Kalliovuorilla. Vain vähän
viedään maasta pois (Kanadaan). V. 1926
oli Y:n kivihiilentuotanto lähes 602 milj.
tonnia, Paloöljyn tuotanto (vrt.

<img 1>
Yhdysvaltojen paloöljyalueet.
</img>
öljyalueiden karttaa) oli sam. v. 110,4 milj.
tonnia (l. n. 65 % maapallon kokonaistuotannosta).
Maahan tuodaan sitäpaitsi raakaöljyä Meksikosta
ja jalostettuja tuotteita viedään ulkomaille.
Maakaasua otetaan suurin määrin talteen
teollisuuden hyväksi. Rikkaimmat
rautamalmialueet ovat Yläjärven länsi- ja
eteläpuolella, (Minnesotassa, Wisconsinissa,
Michiganissa). Ne tuottavat 85 % Y:n
tuotannosta, joka 1925 oli 62,9 milj. tonnia
(41,6 % maapallon tuotannosta). Muista


<img 1>
Yhdysvaltojen rauta- ja kuparialueet.
</img>
rauta-alueista sekä kuparikaivoksista ks.
karttaa. Y:n kotimainen kuparintuotanto
oli 1925 764,000 tonnia (53,4 %
maapallon tuotannosta). Kullan tuotannossa
Y. ovat toisella sijalla (Etelä-Afrikka
ensimmäisellä), samoin hopean (Meksikko
ensimmäisellä). Elohopeaa saadaan m. m.
Kaliforniasta ja Texasista, rikkiä
Louisianasta ja Texasista. N. 50 % maapallon
fosfaattituotannosta on Y:n osuutta.

<i>Teollisuus.</i> Teurastuslaitokset ovat
keskittyneet maissialueelle, suurimmat m. m.

<img 1>
Pohjois-Amerikan pacificradat.
</img>
Chicagon, Kansas Cityn, Omahan ja St.
Louisin kaupungeissa. Myllyteollisuutta
harjoittavat vehnävaltioitten
suurkaupungit (m. m. Minneapolis, Kansas City,
Buffalo ja Seattle). Puuvillateollisuus
on keskittynyt itäisiin rannikkovaltioihin,
villateollisuus koillisiin (n. 90 % Y:n
villateollisuuden tuotteista on valmistettu
Uuden-Englannin valtioissa). Melkein
kaikki silkkitehtaat ovat New Yorkin,
New Jerseyn ja Pennsylvanian valtioissa.
Maapallon tärkeimmän rauta- ja
terästeollisuusalueen muodostavat
Pennsylvanian, Ohion ja New Yorkin valtiot,
joissa valmistetaan n. 60 % Y:n raudasta ja
teräksestä. Auttoteollisuuden keskuksia
ovat Detroit, Flint, Lansing, Toledo ja
Akron. Laivanrakennus on keskittynyt
keskiatlanttisiin valtioihin, maanviljelys-
ja sähkökoneiden valmistus Illinoisiin,
Wisconsiniin, Indianaan, Ohioon ja
Michiganiin. Suurimmat sahat ovat
Meksikonlahden ja Tyynenmeren rannoilla.
Paperiteollisuus, jonka edellytyksenä on
Kanadasta suuntautuva kuusipuun tuonti,
keskittyy koillisvaltioihin.
Tupakkateollisuuden keskuksia ovat m. m. Durham,
Winston-Salem, Kichmond, New York,
Philadelphia, St. Louis ja Louisville. —
<i>Kauppa.</i> V. 1926 oli Y:n tuonti 4,413
milj. dollaria (175,211 milj. Smk.) ja
vienti 4,712 milj. doll. (187,048 milj. Smk.).
Tärkeimmät tuontitavarat: raakakumi,
raakasilkki, kahvi, sokeri, villat ja
villatavarat; vientitavaroista tärkeimmät
puuvilla ja puuvillatavarat, paloöljy,
koneet, autot, vilja, rauta ja teräs, tupakka.
— <i>Rautateiden</i> pituus (1923) 421,615 km,
useimmat yksityisten omistamat,
tärkeimmät n. s. pacificradat (ks. t.). —
<i>Raha:</i> 1 dollari = 100 senttiä.

<i>Valtiomuoto ja hallitus.</i> Y. on
liittotasavalta, jonka muodostaa 48 valtiota
sekä liittopiirikunta Columbia
(liittovaltion pääkaupungin Washingtonin alue)
ja alussamainitut territoriot, joilla ei
ole valtioiden oikeuksia. Presidentti
valitaan 4 v:ksi; vaalin toimittaa
kansan valitsema valitsijamiehistö.
Hallituksen muodostavat presidentin
määräämät 10 ministeriä, jotka senaatti
vahvistaa virkoihinsa. Eduskunta
(kongressi) on 2-kamarinen: senaatti ja
edustajakamari. Edelliseen valitaan kustakin
valtiosta 2 jäsentä (senaattorit),
edustajakamariin taas valtioiden väkiluvun
mukaisessa suhteessa yht. 435 jäsentä.
Yksityisvaltiot ovat sisäisissä asioissaan
täydellisesti riippumattomat. Niillä on omat
lakinsa ja kaksikamariset eduskuntansa,
korkein virkamies on kansan valitsema
kuvernööri. — <i>Puolustuslaitos.</i> Maavoimia
ovat vakinainen armeija (n. 130,000
miestä, niistä n. 35,000 sijoitettuina
Filippiineille, Hawaijille ja Panaman
vyöhykkeelle), vapaaehtoinen kansalliskaarti
(n. 180,000 miestä) ja reservi (jossa yli
80,000 reserviupseeria). — Pääkaup.
<sp>Washington.</sp>

<i>Historia.</i> Löytöhistoriasta ks.
<sp>Amerikka,</sp> V. 1584 engl. Sir Walter
Raleigh ryhtyi Pohjois-Amerikan
itärannikolle perustamaan siirtolaa, jolle hän
Elisabet-kuningattaren kunniaksi antoi
nimen Virginia. Mutta yritys raukesi
alkuunsa. Pysyväinen engl. siirtoasutus

sai alkunsa Jaakko I:n hallitessa,
jolloin Lontoon komppania perusti (1607)
Jamestownin; siitä ja muista
uudisasutuksista kehittyi Virginian siirtokunta,
missä tupakanviljelys pian tuli
pääelinkeinoksi. Pohjoisemmaksi, n. s.
Uuteen-Englantiin, asettui 1620 nykyisen
Massachusettsin alueelle joukko uskonvainoja
paenneita puritaaneja („pilgrimi-isät").
Englannissa jatkuva uskonnollinen sorto
sai uusia puritaaniparvia siirtymään
Uuteen-Englantiin, missä he perustivat
uusia siirtoloita nyk. Mainen,
Hampshiren, Rhode Islandin ja Connecticutin
alueille. Uuden-Englannin länsi- ja
lounaispuolelle perustivat hollantilaiset
1620-luvulla Uudet-Alankomaat nimisen
siirtokunnan, joka 1667 luovutettiin
Englannille. Tämän uudisasutuksen pääpaikalle
Uudelle-Amsterdamille annettiin nimeksi
New York. Uusien-Alankomaiden
eteläosa, Hudson- ja Delaware-jokien välinen
alue, sai nimen New Jersey.
Ruotsalaiset perustivat 1638 nykyisen Delawaren
alueelle Uusi-Ruotsi (ks. t.) nimisen
siirtokunnan, joka 1655 joutui
hollantilaisten valtaan ja 1667 Englannille. Sen
länsipuolelle syntyi Maryland, jonne
asettui varsinkin kat. maanpakolaisia. V. 1681
William Penn perusti Pennsylvanian
kveekarisiirtokunnan, jonka pääpaikaksi
tuli Philadelphia, Näihin aikoihin
syntyivät myös Pohjois- ja Etelä-Carolina
ja 1700-luvulla Georgia. Viimeksimainitun
vuosis. keskipalkoilla siirtokuntia
oli 13. Emämaa koetti pitää niitä
täydellisessä riippuvaisuudessa. Se tunnusti niille
oikeuden järjestää paikalliset asiansa,
mutta pidätti parlamentille rajattoman
lainsäätämisvallan ja koetti niistä
taloudellisesti hyötyä. Ulkomaankauppa
pidätettiin kokonaan Englannille, siirtokuntien
keskinäistä kauppaa vaikeutettiin, ja
Englannin teollisuuden hyväksi ehkäistiin
niiden oman teollisuuden kehittyminen. —
Ranska oli 1600-luvun alussa ottanut
haltuunsa pohjoisempana olevan Kanadan,
ja 1600-luvun loppupuolella
Mississippijoen suun ympärillä olevan Louisianan.
Anastamalla alueen, joka yhdisti
Kanadan Louisianaan Ranska saattoi ehkäistä
engl. uudisasutuksen leviämisen
länteenpäin. Englannin ja Ranskan
ristiriitaiset siirtomaaedut johtivat
ratkaisevaan taisteluun, joka päättyi 1763
Pariisin rauhassa. Siinä Ranska menetti
kaikki Pohjois-Amerikassa olevat
siirtomaansa. Kun Englannilla oli sodan
johdosta ollut suuria kustannuksia, katsoi
se oikeudenmukaiseksi, että siirtokunnat
ottivat osaa tästä johtuvan verotaakan
kantamiseen. Jo 1764 Englannin
parlamentti määräsi tuontitullin useille
Amerikassa käytetyille kulutustavaroille, ja
1765 säädettiin leimavero. Amerikkalaiset
olivat jo tätä ennen esittäneet sen
periaatteen, että heitä ei voitu verottaa
ilman heidän omaa suostumustansa, ja
leimavero kohtasi niin jyrkkää
vastustusta, että se oli peruutettava. Samalla
annettiin julistus, jonka mukaan
parlamentilla oli oikeus verottaa siirtokuntain
asukkaita. V. 1767 se hyväksyikin uuden
tullilain, jonka mukaan Amerikkaan
tuodusta teestä y. m. oli kannettava
tullia. Amerikkalaiset rupesivat silloin
vieromaan engl. tavaroita. Mieltenkiihko
kasvoi, ja kun Bostoniin 1773 saapui
teellä lastattuja laivoja, niin joukko
intiaaneiksi puettuja miehiä viskasi
suuren osan lastista mereen. Hallitus
määräsi nyt Bostonin sataman suljettavaksi
ja ryhtyi omin valloin muuttamaan
Massachusettsin siirtokunnan oikeuksia.
Syysk. 1774 kokoontui sen johdosta
Philadelphiaan ensim. yhteinen kongressi,
Kokous laati julistuksen siirtokuntien
oikeuksista ja vaati erinäisten Englannin
parlamentin päätösten kumoamista
uhaten muuten lopettaa kauppayhteyden
emämaan kanssa. Samalla ryhdyttiin
varustautumaan sotaan.

Siirtokuntien sotavoimien päälliköksi
valittiin <sp>Washington.</sp> Suurin
vaikeuksin onnistui hänen luoda kansallinen
armeija. Heinäk. 4 p. 1776 kongressi
julisti siirtokunnat itsenäisiksi. V. 1777
pakotettiin engl. sotajoukko
antautumaan Saratogan lähellä. Tämän voiton
seurauksia oli, että Ranska, jonne
B. <sp>Franklin</sp> oli lähetetty, teki 1778
liiton siirtokuntien kanssa, ja tähän
sopimukseen yhtyi myös Espanja. V. 1781
ransk. apujoukko ja amerikkalaiset
sulkivat engl. armeijan Yorktowniin, jossa
sen oli antauduttava. Lopullinen rauha
tehtiin 1783 Pariisissa. Siinä Englanti
tunnusti siirtokuntien itsenäisyyden.

Pitkällisten riitojen jälkeen saatiin
aikaan valtiosääntö. Se astui voimaan
1789. Liittotasavallan ensim.
presidentiksi valittiin <sp>Washington.</sp> Tämän
kahtena presidenttikautena (1789-97)
hallinto ja lainkäyttö järjestyivät ja liiton
raha-asiat saatettiin vakavalle kannalle.
Washington ei suostunut rupeamaan
kolmatta kertaa presidentiksi, ja sen
jälkeen on pysynyt tapana, että
presidenttiä ei valita uudestaan muuta kuin yhden
kerran. Joukko uusia valtioita otettiin
liittoon. V. 1803 ostettiin Ranskalta
Louisiana, joten Y:lle joutui koko

<b>YHDYSVALLAT</b>

<img 1>
1. Geysir Yellowstonen kansallispuistossa.
</img>

<img 1>
2. Pilvenpiirtäjiä Miami'n kylpyläkaupungissa Floridassa.
</img>

<b>YHDYSVALLAT</b>

<img 1>
3. Öljynpumppauslaitteita Kalifornian rannikolla.
</img>

<img 1>
4. Sadonkorjuuta vehnälakeuksilla.
</img>

<b>YHDYSVALLAT</b>

<img 1>
5. Pittsburgin tehtaita.
</img>

<img 1>
6. Viljaelevaattoreita Buffalossa.
</img>

<img 1>
7. Binghamin kuparikaivoksia Utahissa.
</img>

<b>YHDYSVALLAT</b>

<img 1>
8. Binghamin tehdaskylä Utahissa.
</img>

<img 1>
9. Apaaši-intiaanien majoja Arizonassa.
</img>

<img 1>
10. Neekerikortteli Atlantassa Georgiassa.
</img>

Mississippi-joen laakso, samalla kuin niille
turvattiin häiritsemätön laajeneminen
länteenpäin. <sp>Madisonin</sp>
presidenttikautena 1809-17 oli Y:n
puolueettomuuden rikkomisesta seurauksena sota
Englantia vastaan 1812. Rauha tehtiin 1814
ilman aluemuutoksia. V:sta 1815 suuri
siirtolaistulva alkaa vyöryä Euroopasta
Y:hin, ja myöskin lännen laajat alueet
alkavat tulla asutuiksi. Presidentti
<sp>Monroen</sp> (1817-25) aikana
siirtoasutuksen laajetessa orjakysymys alkoi tulla
tärkeäksi riitakapulaksi. Siinä
joutuivat vastakkain pohjoiset valtiot, joissa
harjoitettiin maataloutta, kauppaa ja
teollisuutta ja joissa työmiehet olivat
vapaita, ja toiselta puolen eteläiset
valtiot, joissa vallitsi plantaašitalous ja
joissa työläiset olivat neekeriorjia.
Neuvotteluista, joita käytiin Missouri'n
ottamisesta valtioiden joukkoon, oli 1820
tuloksena n. s. Missouri'n kompromissi,
jonka mukaan Missouri hyväksyttiin
valtioksi ilman orjuuden kieltoa, samalla
kuin Ohio-virta, Missouri'n valtio ja
lännessä 36° 30' määrättiin orjuuden
pohjoisrajaksi. Presidentti Monroen nimeen
liittyy myöskin n. s. Monroe-oppi (ks. t.).
<sp>Jackson</sp> (1829-37) saattoi käytäntöön
sen menettelyn, että virkamiehet, jotka
eivät kuuluneet voitolle päässeeseen
puolueeseen, erotettiin. Y. joutuivat 1846
sotaan Meksikkoa vastaan Texasin
tähden, joka oli luopunut Meksikosta ja
1845 tullut otetuksi liittovaltioiden
joukkoon. Rauhassa, joka tehtiin 1848, Y:lle
luovutettiin Texas Rio Grandea myöten,
Ylä-Kalifornia ja Uusi-Meksikko (joka
käsitti nyk. Uuden-Meksikon, Nevadan,
Arizonan ja Utahin valtiot ynnä osia
Wyomingista ja Wisconsinista). V. 1846
saatiin Englannin kanssa aikaan sopimus
Oregonin alueesta, Eräs 1850 tehty
kompromissi ei vienyt orjakysymystä
ratkaisuun. Pohjoisvaltioissa yleinen
mielipide yhä jyrkemmin kääntyi orjuutta
vastaan; tähän vaikutti varsinkin
Harriet Beecher-Stowen romaani ,,Setä
Tuomon tupa". Senaatissa pääsivät vapaat
valtiot enemmistöön. Orjuuden
puolustajain ja vastustajain välinen ristiriita
kävi yhä jyrkemmäksi. Puolueet jo
taistelivat toisiaan vastaan ajoittain ase
kädessä, ja Virginiassa kiihkeä orjuuden
vastustaja J. Brown koetti (1859) saada
syntymään orjakapinaa. Ilmi sodaksi
ristiriita puhkesi, kun presidentiksi oli
1860 valittu tasavaltalaisten ehdokas
Lincoln (1861-65). Tämän vaalin johdosta
unionista erosivat Etelä-Carolina,
Mississippi, Florida, Alabama, Georgia,
Louisiana ja Texas, myöh. vielä Virginia,
Arkansas, Pohjois-Carolina ja Tennessee.
Nämä valtiot ottivat nimen „Amerikan
konfedereeratut vallat", valitsivat oman
presidentin (Jefferson <sp>Davis</sp>) ja
laativat itselleen uuden valtiosäännön.
Astuessaan virkaansa 1861 Lincoln julisti, että
hän ei aikonut ryhtyä mihinkään
toimenpiteisiin orjuuden poistamiseksi niistä
valtioista, joissa se oli olemassa, mutta
että hän ei myöskään sallisi minkään
valtion omin päin erota liitosta. Kun
etelävaltiot 1861 aloittivat sotaliikkeet,
ryhtyi Lincoln pontevasti kukistamaan
kapinaa. Merellä pohjoisvaltiot olivat
voitolla, maalla aluksi etelävaltiot. Mutta
kun Grant oli valloittanut Richmondin
ja pakottanut kenraali Leen antautumaan,
niin etelävaltiot luopuivat taistelusta
1865. Syysk. 1862 Lincoln julisti kaikki
kapinallisten valtioiden orjat vapaiksi
v:n 1863 alusta. Unioniin jääneet
orjavaltiot ryhtyivät itse poistamaan orjuutta;
lopullisesti se lakkautettiin koko unionin
alueella tammik. 1865. Lincoln
murhattiin. Hänen seuraajansa <sp>Johnsonin</sp>
(1865-69) aikana hyväksyttiin 1867
,,rekonstruktsionilaki", jonka mukaan
koko etelä oli asetettava sotilashallinnon
alaiseksi, kunnes valtiot olivat suostuneet
kongressin vaatimuksiin. Vv. 1868-70
etelävaltiot kaikissa suhteissa
taipuivatkin. V. 1867 ostettiin Venäjältä Alaska,
mistä myöhemmin löydettiin kultaa (Klondikesta).

Sodan jälkeisinä vuosikymmeninä
talouselämä valtavasti kehittyi ja
siirtolaisuus toi maahan suuria ihmismääriä.
Hallinto joutui puoluepolitiikan
pyörteisiin, ja virkamiesten lahjonta tuli
yleiseksi. Vastavaikutus tuli tehokkaaksi
<sp>Hayesin</sp> (1877-81) ja <sp>Clevelandin</sp>
ensim. presidenttikautena (1885-89).
Presidentti <sp>Mac Kinley</sp> (1897-1901) otti
käytäntöön kultakannan. V. 1898 Y.
riistivät sodalla Espanjalta Kuban, joka
jäi nimellisesti itsenäiseksi, Puerto Ricon
ja Filippiinit. Muutenkin Y. näinä
aikoina alkoivat ottaa osaa
maailmanpolitiikkaan ja, hankkivat siirtomaita.
Talouspolitiikassa Mac Kinleyn aikana
pääsi voitolle jyrkkä suojelustullisuunta
(1897 Dingleyn tariffi). Taistelu trusteja
vastaan, joka oli alkanut Shermanin
lailla 1890, tuli vars. <sp>Rooseveltin</sp>
aikana (1901-09) kiihkeäksi. Sitäpaitsi
hän kannatti Y:n maailmanpolitiikan
laajentamista. V:n 1912 presidentinvaaleissa
tasavaltalaiset hajaantuivat toisten
kannattaessa <sp>Taftia</sp> (presidenttinä
1909-13) toisten Rooseveltiä, Tällöin
</chapter>
<chapter name="Yhinmäki-Yhteiskunta">
demokraatti W. <sp>Wilson</sp> (1913-21)
pääsi voitolle.

Maailmansodan alussa Y. pysyivät
puolueettomina. Rahamiehet myönsivät
kuitenkin alusta pitäen lainoja
ympärysvalloille, ja maassa valmistettiin niille
suunnattomat määrät sotatarpeita.
Wilson kehoitti jouluk. 1916 sotaakäyviä
lopettamaan sodan. Saksan käymä
vedenalainen sota aiheutti tuon tuostakin
selkkauksia („Lusitanian" upotus 1915),
ja kun Saksa helmik. 1917 ilmoitti
aloittavansa entistä häikäilemättömämmän
upotussodan, niin Y. julistivat sodan
huhtik. 1917. Y:n osanotto sotaan kävi
ratkaisevaksi kesällä 1918. Wilson, joka
1916 oli esittänyt merien vapauden ja
kansojen itsemääräämisoikeuden rauhan
edellytyksinä, ajoi voimakkaasti
Kansainliiton perustamista, mutta hänen
Euroopan-politiikkansa kohtasi jyrkkää
vastarintaa, eikä Versailles'n rauhansopimusta
saatu Y:ssa ratifioiduksi. V. 1919
hyväksyttiin Y:ssa yleinen kieltolaki, joka us.
osavaltioissa oli jo aikaisemmin säädetty.
V. 1920 toteutettu naisten äänioikeus oli
niinikään aikaisemmin ollut voimassa
eräissä valtioissa. V. 1920 valittiin
presidentiksi tasavaltalainen <sp>Harding</sp>
(1921-23). Hän teki rauhan keskusvaltojen
kanssa ja kutsui koolle Washingtonin
konferenssin (ks. t.). Hänen seuraajansa
on tasavaltalainen <sp>Coolidge</sp> (v:sta
1923). Siirtolaisuutta on viime aikoina
lakimääräyksillä rajoitettu.

<b>Yhinmäki</b> (ven. <i>Krasnaja Gorka</i>),
linnoitus Venäjällä, Inkerinmaalla,
Suomenlahden etelärannalla, vastapäätä Inoa.
Inkeriläiset valloittivat Y:n kesällä 1919,
mutta se joutui pian bolševikeille.

<b>Yhteenlasku,</b> <sp>additsioni,</sp>
laskuopin peruslaskutoimitus, johon kaikki
muut laskutoimitukset nojautuvat. Y:n
jäseniä sanotaan <sp>yhteenlaskettaviksi</sp>
ja sen tulosta <sp>summaksi.</sp> Y:n merkki
on + (plus). Positiivisten ja negatiivisten
lukujen summaa sanotaan us. <sp>algebralliseksi
summaksi.</sp> Y:n perusominaisuudet ovat:
1) summa on riippumaton yhteenlaskettavien
järjestyksestä (kommutatiivisuus); 2) summa
on sama, vaikka yhteenlaskettavat
laskettaisiin yhteen ryhmittäinkin
(assosiatiivisuus). Geometrinen summa l.
vektorisumma ks. <sp>Vektorianalyysi.</sp>

<b>Yhteinen sisältäjä,</b> <sp>yhteinen
jaettava,</sp> luku, joka tasan sisältää
kyseelliset luvut. vrt. <sp>Pienin
yhteinen sisältäjä.</sp>

<b>Yhteisen elämän veljet</b> (lat. <i>Fratres
vitœ communis</i>), Gerrit de Grooten (k. 1384)
Deventerissä Alankomailla perustama vapaa
kristillinen yhdistys, jonka työ kohdistui
nuorison opetukseen, kirjojen kopioimiseen ja
kristillisen rakkauden harjoittamiseen.

<b>Yhteishyvä</b> ks. <sp>Osuustoiminta-lehdistö.</sp>

<b>Yhteishyvän valiokunta</b> (ransk. <i>le
comité du salut public</i>), Ranskan
kansalliskonventin asettama 9-henkinen
valiokunta, toimessa 1793-95. Se anasti
ennen pitkää koko hallitusvallan. Y. v:n
johtavana miehenä oli ensin Danton,
sitten Robespierre, Carnot y. m.

<b>Yhteiskoulu</b> ks. <sp>Oppikoulu.</sp>

<b>Yhteiskunnallinen aika,</b> porvarillinen
aika, normaaliaika (ks. t.).

<b>Yhteiskunnallinen kysymys</b> on lähinnä
kysymys siitä, miten taloudellisten
elämänehtojensa, elämäntapojensa ja
elämänkatsomuksensa puolesta toisistaan
eroavien saman kansan eri
yhteiskuntaluokkien kesken voidaan ylläpitää
rauhallista yhteiselämää ja yhteistoimintaa.
Siitä tosiasiasta, että useimmissa
Euroopan maissa suurin osa väestöä
1800-luvun jälkipuoliskolle asti toimi
etupäässä maatalouden alalla, johtui, että
ajanjaksona 1500-1850 tärkein yhteiskunnallinen
kysymys oli <sp>talonpoikaiskysymys,</sp> s. o.
kysymys talonpoikaisluokan vapauttamisesta ja
säilyttämisestä. Talonpoikaiskysymykseen
liittyy pienten maanvuokraajain aseman
parantaminen, Suomessa tunnettu
<sp>torpparikysymyksenä.</sp> Sekä
talonpoikais- että torpparikysymystä voi pitää
osana n. s. <sp>keskisäädyn kysymystä,</sp>
jolla tarkoitetaan kysymystä
siitä, mitenkä nykyajan valtioissa
voidaan säilyttää laaja ja itsenäinen
keskisääty. Tärkeämpänä kuin keskisäädyn
kysymys esiintyy Länsi-Euroopan maissa
1800-luvun jälkipuoliskolla —
Englannissa ja tavallaan Ranskassakin jo
1800-luvun alkupuoliskolla —
<sp>työväenkysymys,</sp> josta tätä nykyä usein
käytetään juuri nimitystä y. k.
Laajemmassa merkityksessä ovat y:ia k:iä
myöskin <sp>naiskysymys, raittiuskysymys,
asuntokysymys</sp> y. m.

<b>Yhteiskunnallistaminen</b> l. <sp>sosialisoiminen,</sp>
yhteiskunnan haltuun ottaminen.

<b>Yhteiskunta,</b> ihmisyksilöjen
vuorovaikutuksiin perustuva kokonaisuus. —
<b>Yhteiskuntamoraali,</b> yleisesti oikeiksi
katsotut ohjeet, joita yksilön odotetaan
noudattavan suhtautumisessaan ainakin
oman yhteiskuntansa jäseniin ellei
ihmisiin yleensä. — <b>Yhteiskuntaoppi,</b>
</chapter>

<chapter name="Yhteiskuntapolitiikka-Yhteyttäminen">
yhteiskuntatiede, sosiologia (ks. t.). —
<b>Yhteiskuntapolitiikka</b> l.
<sp>sosiaalipolitiikka,</sp> toimenpiteet,
joiden tarkoituksena on muodostella,
yhteiskunnallisia oloja yhteisedun vaatimalla
tavalla. Erityisesti y:lla tarkoitetaan
toimenpiteitä niiden kansanluokkien hyväksi,
joiden täytyy käyttää työvoimaansa toisten
palveluksessa, Y:n alaan kuuluu siis
työväenlainsäädäntö, työväenvakuutus,
työväensuojelu, työriitain sovittelu,
työnvälitys.

<b>Yhteislyseo,</b> eräistä täysiluokkaisista
yhteiskouluista käytetty nimitys.

<b>Yhteismaa,</b> yhden tai useamman
kylän, lohkokunnan, kunnan tai kunnan
kaltaisen yhdyskunnan tai valtion
omistama ja hallitsema jakamaton yhteinen
alue, joka tavallisesti on laidun- ja
metsämaata tai luonnonniittyä tai vesialuetta.
Suomessa ja Ruotsissa jo keskiajalla ja
uudenajan alussa koetettiin supistaa
alueita, jotka kylät olivat vallanneet
metsä- ja erämaista, mutta vasta isojakojen
yhteydessä lopullisesti käytiin kylien
piirirajat ja järjestelmällisesti erotettiin
alueita yksityisten kylien ja
lohkokuntien piiristä. Näin syntyivät
<sp>kruunun-y:t,</sp> joita sitten on valtion
laskuun hoidettu m. m. kruununpuistoina sekä
käytetty asumistarkoituksiin. Kylien piirien
ulkopuolellakin olevat alueet ovat
toisinaan jääneet useampien kylien, kuntien,
kihlakuntien tai kokonaisen maakunnan
yhteiseen omistukseen ja nautintaan,
esim. maa- ja kihlakunnan sekä pitäjän
y:t. Suomessa on ollut vain harvoja
pitäjän y:ita. vrt. <sp>Yhteismetsä.</sp>

<b>Yhteismetsä,</b> metsä, jota hoidetaan
ja käytetään useamman eri tilallisen
yhteiseen laskuun (Laki yhteismetsistä
28/4 1925; Valtioneuvoston päätös 28/5 1925).

<b>Yhteismitallinen,</b> <sp>kommensuraabeli,</sp>
<i>matem.</i> Kaksi samanlaatuista
suuretta on y:ta, jos on olemassa kolmas
samanlaatuinen suure, joka tasan
sisältyy kumpaankin. Itse suureitten suhde
voidaan tässä tapauksessa lausua
kokonaisella tai murtoluvulla, se on
ratsionaalinen. Päinvastaisessa tapauksessa
suureet ovat <sp>yhteismitattomia,</sp>
inkommensuraabeleita; niiden suhde on
silloin irratsionaalinen. Esim. neliön sivu
ja lävistäjä.

<b>Yhteisprokuura,</b> kollektiiviprokuura (ks. t.).

<b>Yhteissuoli,</b> kloaakki (ks. t.).

<b>Yhteissuomalainen,</b> <i>kielit.,</i> on
sellainen sana, joka on levinnyt koko
itämerensuomalaiselle kielialueelle. Y.
äänteenmuutos on sellainen äänteenmuutos, joka
vähitellen on levinnyt yli koko
itämerensuomalaisen kielialueen. Sitävastoin
kantasuomalainen äänteenmuutos on sellainen,
joka on tapahtunut itämerensuomalaisten
kielten kantakielessä, n. s. kantasuomessa.

<b>Yhteisvastuu</b> l. <sp>solidaarinen
vastuu</sp> on olemassa, kun suorituksesta
vastaavat useammat omasta ja toistensa
puolesta.

<b>Yhteneväisyys</b> (vieraskielinen vastine
<sp>kongruenssi,</sp> jota tosin käytetään
myös aivan toisessa merkityksessä, vrt.
<sp>Kongruentti</sp>). Kahta kuviota
sanotaan yhteneväisiksi, jos ne voidaan
asettaa (tai ajatella asetetuiksi) toinen
toiselle, niin että ne täydellisesti
yhtenevät. Osia (kulmia, kärkiä, sivuja), jotka
silloin yhtenevät, sanotaan <sp>vastinosiksi.</sp>
— Kaksi kolmiota on yhteneväistä 1) jos
kaksi paria sivuja ja näiden väliset kulmat
ovat yhtäsuuret, 2) jos kaikki kolme sivuparia
ovat vastaavasti yhtäsuuret, 3) jos kaksi paria
kulmia ja yksi pari samankohtaisia
sivuja ovat yhtäsuuret, 4) jos kaksi
paria sivuja ja toisen vastaiset kulmat
ovat yhtäsuuret, edellytettynä että toisen
vastaiset kulmat eivät ole vinoja
suplementtikulmia. — Kaksi monikulmiota on
yhteneväistä, jos kaikki kulmat ja kaikki
sivut ovat vastaavasti yhtäsuuret.

<b>Yhteyttäminen,</b> <sp>assimilatsioni,</sp>
kaikkien niiden kem. tapahtumien
yhteisnimitys, joiden vaikutuksesta kasvin
ottamat ravintoaineet muuttuvat sen
elimistön varsinaisiksi aineosiksi.

<i>Hiilen y.</i> on yhteyttämistoiminnoista
kaikkein tärkein. Sen laatuun nähden
jaetaan kasvit 1) <sp>autotrofeihin,</sp>
joilla on kyky hankkia tarvitsemansa
hiili elimettömästä luonnosta, ja
2) <sp>heterotrofeihin</sp> (etupäässä sieniä),
jotka saavat hiilen ja usein myös typen
eloperäisistä aineista. Autotrofisten
kasvien hiilen y. on hiilidioksidin y:tä (ennen
tarkoitettiin y:llä tav. vain tätä), jossa
orgaanista ainetta syntyy hiilidioksidista
ja vedestä. Tämä ilmiö tapahtuu auringonvalon
avulla kasvien lehtivihreähiukkasissa.
Lehtivihreättömät kasvit eivät hiilihapon
y:een kykene. Lehtivihreähiukkasten
yhteyttämistoiminnassa yhtyvät
vesi ja hiilidioksidin hiili, hapen samalla
vapautuessa. (Kaavamaisesti tämä voidaan
esittää esim. seuraavasti:
6CO<sub>2</sub> + 5H<sub>2</sub>O = C<sub>6</sub>H<sub>10</sub>O<sub>5</sub> + 6O<sub>2</sub>.)
Y:ssä tarvitsemansa veden kasvit ottavat
juurillaan, hiilidioksidin ne saavat ilmasta.
Ensim. yhteyttämistuotteena esiintyy liuenneina
olevia yksinkertaisia hiilihydraatteja, jotka
</chapter>

<chapter name="Yhtiö-Yhtymälevät">
liuoksen väkevöityessä kondensoituvat
tärkkelykseksi. Tämä esiintyy
lehtivihreähiukkasten sisässä pieninä
jyväsinä. Eräillä kasveilla yhteyttämistuote
ei olekaan tärkkelystä, vaan erinäisiä
sokerilajeja, useilla myös rasvaisia öljyjä.
Tärkkelyksestä kasvi myöhemmin
rakentaa useimmat tarvitsemansa elimelliset
aineet: selluloosaa, rasvoja, happoja,
typen y:n yhteydessä valkuaisaineita
y. m. Ulkonaisista tekijöistä valon
voimakkuus, hiilidioksidin määrä ja ilman
lämpötila ovat y:ssä tärkeimmät.
Voimakas valo vaikuttaa edistävästi, liian
voimakas kuitenkin haitallisesti, se kun
tuhoaa lehtivihreää. Y:ssä on suurin
merkitys punaisilla valonsäteillä. Suuri
hiilidioksidinpitoisuus vaikuttaa yleensä
edistävästi y:een. Lämpötilaoptimi on
meikäläisillä kasveilla yleensä +20° +30°.
Myös välillisesti ulkonaiset
olosuhteet voivat vaikuttaa. Niinpä hyvin
voimakas valo, veden puute kasvissa
j. n. e. sulkevat ilmaraot ja siten
melkein kokonaan estävät hiilidioksidin y:n.
— Heterotrofien täytyy tyydyttää
hiilentarpeensa joko toisista elävistä eliöistä
(loiskasvit) tai elottoman luonnon lähinnä
kuolleiden kasvien tai eläinten
orgaanisista aineista (mädänsyöjät l.
saprofyytit).

<i>Typen y.,</i> joka on yhtä tärkeä kuin
hiilenkin y., tapahtuu yleensä
maaperästä juurien välityksellä liuoksina
otettujen typpihappoisten ja ammoniumsuolojen
yhtyessä hiilenpitoisiin aineihin.
Lopputuloksena on valkuaisaineita, joiden
muodostamiseksi myöskin rikki ja us.
fosforikin yhteytyy. Typen y:n
alkuasteilla syntynee ensin amiinohappoja,
yleisimmin asparagiinia, ja niistä
valkuaisaineita. Useat autotrofit saanevat
sienijuuren (ks. <sp>Sienet</sp>) avulla valmiita
orgaanisia typpiyhdistyksiä. Näihin
liittyvät jossain määrin lihansyöjäkasvit
(ks. t.). Ilmakehän sisältämä vapaa
typpi ei yleensä sovellu kasveille
ravinnoksi. Eräillä maabakteereilla on
kumminkin kyky yhteyttää sitä. Tämä
tosiasia on parhaiten tunnettu niistä
bakteereista, jotka elävät symbioosissa
(ks. t.) palkokasvien kanssa. Nämä
bakteerit tunkeutuvat palkokasvien
juurihapsiin ja niistä syvempänä oleviin
solukkoihin, mitkä niiden ärsytyksestä
kasvattavat suuren määrän tavallista
suurempia soluja ja sen kautta
aiheuttavat lukuisten juurinystyräin
(läpimitta 2-5 mm) synnyn. Näissä on
sauvamaisia bakteereja, jotka ennen pitkää
muuttuvat epämuotoisiksi n. s. bakteroideiksi
(ks. t.). Nämä sisältävät runsaasti
valkuaisaineita, joita ne juurinystyräin sisällä
ovat muodostaneet vapaasta typestä ja
palkokasvin hankkimista hiilenpitoisista
aineista. Bakteroidit palkokasvi
suurimmaksi osaksi yhteyttää ja voi siten
päinvastoin kuin kasvit yleensä tulla toimeen
ilman typpisuoloja. Palkokasvien
juurinystyräin kaltaisia nystyröitä, joissa
typpeä yhteytyy, on myös m. m. leppälajeilla.
— Kuten hiili ja typpi, joutuvat
muutkin kasveille välttämättömät
alkuaineet: happi, vety ja tuhka-aineissa
tavattavat rikki, fosfori, kalium, kalsium,
magnesium ja rauta y:n kohteeksi.

<b>Yhtiö,</b> kahden tai useamman henkilön
liittyminen yhteistoimintaan aineellisen
edun hankkimiseksi itselleen.
Vanhimman y.-muodon mukaan yhtiömiehen koko
omaisuus vastasi y:n veloista, ollen tämä
vastuu velvollisuus yhteisvastuullinen.
Tämä y.-muoto on vieläkin käytännössä
(<sp>avoin l. kauppa-y.,</sp> Kauppakaari
15:s luku). Yksityinen henkilö tai avoin
y. voi kauppa- tai teollisuusliikkeen
harjoittamiseksi ottaa siihen yhden tai
useampia henkilöitä, jotka pääsemättä
itse liikkeen johtoon osallisiksi
sijoittavat liikkeeseen määrätyn pääoman ja
nauttivat sovitun osan liikkeen tuottamasta
voitosta <sp>(kommandiitti- l. äänetön y.).</sp>
Yhtiömies, joka on vain sijoittanut pääomaa
<sp>(kommanditääri l. äänetön yhtiömies)</sp>
vastaa yhtiön sitoumuksista vain
sijoittamallaan pääomalla (Asetus 24/11 1864).
Muita y.-muotoja on meillä osakeyhtiö
(ks. t.) ja osuuskunta (ks. t.). Vireillä
on ollut kysymys n. s. <sp>suljettua y:tä</sp>
eli yhtiötä, jossa osakkaat vastaavat vain
panoksillaan ja jossa yhtiömiesten
henkilökohtaisille ominaisuuksille on pantu
huomattava merkitys ja jossa osuuksien
luovuttaminen ei ole vapaa, koskevasta
lainsäädännöstä, mutta lakia siitä ei
vielä ole säädetty.

<b>Yhtiöjärjestys</b> ks. <sp>Osakeyhtiö.</sp>

<b>Yhtymispainot,</b> atomipainot.

<b>Yhtymissopimus,</b> aksessionisopimus (ks. t.).

<b>Yhtymälevät</b> <i>(Conjugatæ),</i> muotorikas
levaryhmä. Yksisoluisia tai monisoluisia
rihmamaisia, vihreitä, suolattoman veden leviä.
Suvutonta lisääntymistä välittäviä parveiluitiöitä
ei ole; suvullinen lisääntyminen on kahden
samanmuotoisen, värekarvattoman
sukusolun (gameetin) yhtymistä (n. s.
konjugatsioni). Viherhiukkaset nauhan, levyn,
tähden y. m. muotoiset. Y:iä on m. m.
<sp>kierteisrihma</sp> <i>(Spirogyra).</i>
</chapter>

<chapter name="Yhtyneet Paperitehtaat o.-y.-Yksityisoikeus">
<b>Yhtyneet Paperitehtaat o.-y.,</b>
Helsinki, per. 1920, osakepääoma 50 milj.
mk. Omistaa Myllykosken paperitehtaan
ja puuhiomon, Jämsänkosken paperitehtaan,
sulfiittiselluloosatehtaan ja puuhiomon,
Simpeleen paperitehtaan ja puuhiomon sekä
Jylhävaaran puuhiomon.

<b>Yhtyneet Sahat o.-y.,</b> Kokkola, per.
1920, osakepääoma 5 milj. mk. Omistaa
Oulaisten ja Ykspihlajan sahat sekä
puusepäntehtaan Oulaisissa.

<b>Yhtyneet Villatehtaat,</b> nimi on
<sp>Yhdistyneet Villatehtaat</sp> (ks. t.).

<b>Yhtyvät astiat,</b> kaksi tai useampia
astioita, joiden alaosat ovat yhteydessä
keskenään, niin että neste pääsee vapaasti
siirtymään toisesta toiseen. Nesteen
korkeus on kalkissa y:ssä a:ssa sama, jos
kaikissa on samaa nestettä. Jos esim.
U-putken molemmissa haaroissa on eri
nestettä, niin nestekorkeudet ovat
vastakkaisessa suhteessa ominaispainoihin.
Poikkeuksia saattaa aiheuttaa hiushuokoisuus.

<b>Yhtäläisyysmerkki</b> ks. <sp>Yhtälö.</sp>

<b>Yhtälö,</b> <sp>ekvatsioni,</sp> matem.
merkintä, joka ilmaisee kahden suureen
yhtäsuuruuden ja ilmaistaan
<sp>yhtäläisyysmerkillä</sp> (=). Y. on
<sp>identtinen,</sp> jos se pätee joka tapauksessa [esim.
<i>(a + b)<sup>2</sup> = a<sup>2</sup></i> + 2<i>ab + b<sup>2</sup></i>], <sp>ehdollinen</sp>
l. varsinainen y., jos se pätee vain
silloin, kun siinä esiintyvillä
<sp>tuntemattomilla</sp> on sopivat arvot;
tällöin y:lla ilmaistaan se matem. tehtävä,
että ne tuntemattomien arvot on määrättävä,
jotka toteuttavat y:n (y:n <sp>ratkaisu</sp>).
Jos on useita samanaikaisesti vallitsevia
y:itä, joissa esiintyy yhteisiä
tuntemattomia, niin nämä ratkaistaan yhteisesti
y.-ryhmänä. Jotta saataisiin määrätty
ratkaisu, on tuntemattomien lukumäärä
oleva sama kuin yhtälöiden. Jos yhtälöitä
on yksi vähemmän kuin tuntemattomia,
niin sen tyydyttää joukko arvoja, joita
koordinaatistossa yleensä vastaa viiva,
samoin pinta, jos yhtälöitä on kahta
vähemmän kuin tuntemattomia. — Y:n
<sp>asteen l. asteluvun</sp> määräämiseksi se
on saatettava <sp>normaalimuotoon:</sp>
<i>a<sub>0</sub>x<sup>n</sup> + a<sub>1</sub>x<sup>n-1</sup></i> + — ... + <i>a<sub>n-1</sub>x + a<sub>n</sub></i> = 0,
jolloin <i>n</i> on sen asteluku. Y., jota ei voi
täten kehittää äärelliseksi sarjaksi, on
transcendenttinen (ks. t.).

<b>Yksijakoviljelys,</b> yksijakoinen viljanviljelys,
ks. <sp>Peltoviljelysjärjestelmät.</sp>

<b>Yksijumalaisuus,</b> monoteismi (ks. t.),

<b>Yksikamarijärjestelmä,</b> sellainen
kansaneduskunnan järjestysmuoto, että
eduskunnan muodostaa yksi ainoa osasto,
kamari l. huone.

<b>Yksikkö.</b> 1. <i>Matem.</i> Lukujen y. on 1,
mitattavien suureiden y:nä käytetään
määrätynsuuruista samanlaatuista suuretta,
mittaa (ks. t.). — 2. <i>Kieliop.,</i>
singulaari (ks. t.).

<b>Yksikköverot</b> ks. <sp>Repartitsioniverot.</sp>

<b>Yksikotinen,</b> <sp>monoikinen l.
moneekinen</sp> on sellainen kasvi, jonka
kukat ovat yksineuvoisia ja hede- ja
emikukkia on samassa kasviyksilössä.
Esim. koivu, leppä, mänty.

<b>Yksilökehitys,</b> <sp>ontogeneesi,
ontogenia,</sp> eliön kehitys munasolusta
täysikasvuiseksi.

<b>Yksilöllisyysoppi,</b> individualismi (ks. t.).

<b>Yksilövalinta</b> ks. <sp>Kasvinjalostus.</sp>

<b>Yksimetallikanta</b> ks. <sp>Rahakanta.</sp>

<b>Yksineuvoinen</b> on kukka, jossa vain
yhdenlaisia siitoslehtiä, joko heteitä tai
emiä. Kasvit, joilla on y:t kukat, ovat
joko yksi- (hede- sekä emikukkia samassa
yksilössä) tai kaksikotisia (hede- ja
emikukat eri yksilöissä).

<b>Yksinoikeus,</b> monopoli (ks. t.).

<b>Yksinvalta,</b> rajaton y., itsevalta (ks. t.).

<b>Yksipuolinen tuomio,</b> tuomio, joka
annetaan siitä huolimatta, että vastaaja,
joka on asianmukaisesti haastettu, ei ole
saapunut oikeuteen asiassa vastaamaan
(Oikeudenkäymiskaari 12:3 ja 4). vrt.
<sp>Contumacia.</sp>

<b>Yksisarvinen,</b> hevosta muistuttava
tarueläin, jolla on sarvi otsassa, Y:n
kuvia tavataan kiinal. ja pers. taiteessa
sekä heraldiikassa kilvenkannattimena.

<b>Yksisirkkaiset</b> <i>(Monocotyledoneæ.),</i>
koppisiemenisten kasvien toinen suuri
pääryhmä. Itävät yhdellä sirkkalehdellä,
joka siemenen itäessä jää joko kokonaan
tai ainakin kärjestään siemenen sisään
valkuaista imemään. Lisä juuria; lehdet
yleensä silposuoniset, ehytlaitaiset;
johtojänteet suljetut, hajallaan sijaitsevat.
Kukissa tav. pohjalukuna 3.

<b>Yksityiskoulut,</b> koulut, jotka eivät
ole valtion (tai kunnan) omistamia.
Yksityisistä oppikouluista ks. <sp>Oppikoulu.</sp>

<b>Yksityismetsälaki,</b> 11/5 1928 annettu
laki, joka sisältää säännöksiä
toimenpiteistä metsän hävittämisen
ehkäisemiseksi ja yksityismetsätalouden
edistämisestä.

<b>Yksityisoikeus</b> ks. <sp>Oikeus.</sp> —
<b>Yksityissyyte,</b> asianomistajan (ks. t.)
ajama syyte.
</chapter>

<chapter name="Yksiviivainen-Ylihärmä">
<b>Yksiviivainen,</b> <i>mus.</i> 1. Y. <sp>oktaavi
l. oktaaviala</sp> ulottuu naisäänen
matalammasta c:stä ylöspäin h-säveleen asti.
— 2. Y. c, d, e, j. n. e.: sävel, joka
sisältyy y:seen oktaavialaan (ks. <sp>Oktaavi</sp>).

<b>Yksivuotinen kasvi</b> syntyy keväällä
siemenestä ja kuolee samana vuonna, kun
sen siemenet ovat kypsyneet.

<b>Ykspihlaja</b> (ruots. <i>Yxpila</i>), Kokkolan
satama, 5 1/2 km kaupungista. Teollisuuslaitoksia.
Satamarata.

<b>Y. L.,</b> Ylioppilaskunnan Laulajat (ks. t.).

<b>Ylang-ylang,</b> <sp>ilang-ilang,</sp>
Filippiineillä ja Taka-Intiassa kasvavan puun
<i>Cananga odorata</i>n kukista tislatusta
öljystä valmistettu hajuvesi.

<b>Yleisaika,</b> maailmanaika (ks. t.).

<b>Yleisesikunta,</b> sotilasvirasto, jonka
tehtävänä on maan puolustusta varten
tarpeellisen valmistelutyön suorittaminen.
Meillä kuuluu sille myös sotaväen
opetuksen ylin johto.

<b>Yleiset rasitukset,</b> julkisoikeudelliset
rasitukset. ks. <sp>Rasitus.</sp>

<b>Yleiset työt,</b> rakennus- ja muut työt,
jotka suoritetaan valtion tai muiden
yhdyskuntain laskuun tai myös valtion
antamalla valtaluvalla ja rahallisella
avustuksella yhteiseksi hyväksi.

<b>Yleisradio</b> (engl. <i>broadcasting</i>)
tarkoittaa puheen, tiedoitusten, laulun ja
soiton lähettämistä radiolähetyslaitteilla
lähetysasemilta vastaanottolaitteita
käyttävälle yleisölle. Maailman ensim.
y.-asemat avattiin Yhdysvalloissa läh.
Pittsburgia 1920 ja Euroopassa Lontoossa
1922. Suomessa tapahtui ensim.
kokeellinen y.-lähetys Helsingissä 1923.
Jokapäiväinen lähetys alkoi 1927. Eräissä
maissa (Yhdysvalloissa ja Alankomaissa)
on kenellä hyvänsä oikeus sekä lähettää
että vastaanottaa y.-ohjelmia, toisissa taas
(kuten Ranskassa) on vastaanottamiseen
ilmoituspakko ja lähettämiseen on
hankittava lupa, kolmansissa (kuten Saksassa,
Ruotsissa ja meillä) valtio rakentaa
lähetysasemat, vuokraa ne yhtiöille ja kantaa
vastaanottokoneen hallussapitämisestä
maksun, josta n. puolet tulee lähettäville
yhtiöille. Englannissa on
viimeksimainitusta järjestelmästä siirrytty
kokonaan valtion monopoliin. Tähän saakka on
y:ssa lähetetty jumalanpalveluksia,
opetuskursseja, esitelmiä, puheita, lausuntaa,
satuja, näytelmiä, uutisia, aikamerkkejä,
sää- ja jäätiedoituksia, kotitalousneuvontaa,
musiikkia, eduskuntakeskusteluja
y. m. — Suomessa on yleisradio-asemat
Lahdessa (pääasema), Helsingissä,
Turussa, Tampereella, Porissa, Viipurissa ja

<img 1>
Lahden yleisradioaseman antennimastot.
</img>
Pietarsaaressa. Ulkomailla niitä on
kaikissa sivistysmaissa. Radiolupia oli
meillä 16/6 1928 voimassa n. 55,000. vrt.
<sp>Radio.</sp>

<b>Yleisradio o.-y.</b> <sp>Suomen Y.,</sp>
Helsinki, per. 1926, levittää yleisradio-ohjelmia;
osakepääoma 500,000 mk.; omistaa studion Helsingissä;
äänenkannattajat ,,Yleisradio" ja ,,Rundradio".

<b>Yleisten Rakennusten Ylihallitus</b>
(„Rakennusylihallitus ), keskusvirasto,
jonka toimialaan kuuluu valtion
rakennusten hoito ja ylläpito sekä valtion
uudisrakennusten ehdottaminen ja niiden
suorituksen valvominen. Viraston
päällikkönä on ylijohtaja. Y. R. Y.
perustettiin 1865 v:sta 1810 toimineen
Intendenttikonttorin sijaan.

<b>Yleistää</b> ks. <sp>Abstrahoida.</sp>

<b>Ylellisyysverot,</b> yhteisnimi eräille
veroille, joita kannetaan sellaisten
esineiden käyttämisestä tai sellaisista
huveista, jotka edellyttävät suurenlaisten
tulojen nauttimista ja siten erilaista
veronmaksukykyä. Y:ja ovat esim.
automobiiliverot, polkupyöräverot,
pelikorttiverot, koiraverot j. n. e.

<b>Ylenevä polvi</b> ks. <sp>Sukulaisuus.</sp>

<b>Ylennysperuste</b> ks. <sp>Virkaylennys.</sp>

<b>Ylevä,</b> <sp>subliimi,</sp> kaunotieteellinen
käsite. Y. ilmenee suuruutena, joka kohoaa
tavallisten ihmismittojen yläpuolelle.

<b>Yliaste,</b> superlatiivi (ks. t.).

<b>Yliesikunta,</b> suojeluskuntain korkein
hallintoelin; vastaa armeijan
yleisesikunnan koulutusosastoa.

<b>Ylihallitus,</b> eräiden keskusvirastojen
aikaisempi nimitys. Nyk. käytetään y.
nimitystä vain Yleisten Rakennusten Y:sta.

<b>Ylihärmä,</b> kunta Vaasan läänissä,
Etelä-Pohjanmaalla, Lapuanjoen varrella;
129,8 km<sup>2</sup>, 3,879 as. (1927).
</chapter>

<chapter name="Yli-ihminen-Ylioppilaskunta">
<b>Yli-ihminen</b> ks. <sp>Nietzsche.</sp>

<b>Yli-Ii,</b> uusi kunta Oulun läänissä,
Pohjois-Pohjanmaalla, Iijoen keskijuoksun
ympärillä.

<b>Yli-ikäinen,</b> <i>metsänh.,</i> on metsätaloudessa
puu tai metsikkö, joka on ylittänyt hakkuukelpoisuus-ikänsä.

<b>Ylijäähdytys,</b> oikeammin <sp>alijäähdytys,</sp>
nesteen jäähdyttäminen jähmettymispisteen
alapuolelle nesteen jähmettymättä. Alijäähdytetty
neste jähmettyy täräyksistä ja kiteen joutuessa
nesteeseen.

<b>Ylikartano,</b> Andersberg (ks. t.).

<b>Ylikiiminki,</b> kunta Oulun läänissä,
Pohjois-Pohjanmaalla; Kiiminginjoen
keskijuoksun varrella; 839,8 km<sup>2</sup>, 3,238
as. (1927).

<b>Ylikloorihappo,</b> perkloorihappo (ks. t.).

<b>Ylimangaanihappoinen kali,</b>
kaliumpermanganaatti, ks. <sp>Mangaani.</sp>

<b>Ylimarkku</b> (ruots. <i>Öfvermark</i>),
ruotsink. kunta Vaasan läänissä,
Etelä-Pohjanmaalla, Närpiönjoen yläjuoksun
kummallakin puolen; 183,6 km<sup>2</sup>, 3,691 as.
(1927). ks. kuvaliitettä <sp>Pohjanmaa.</sp>

<b>Ylimmäinen pappi,</b> Israelissa
pappeuden korkein edustaja ja seurakunnan
täysivaltainen edustaja, joka toimi
välimiehenä Jumalan ja kansan välillä.
Y:n p:n arvo oli perinnöllinen Aaronin
suvussa ja elinkautinen.

<b>Ylimääräiset valtiopäivät,</b>
ylimääräinen Eduskunnan istuntokausi.
Tasavallan Presidentillä on oikeus kutsua
Eduskunta y:lle v:lle sekä määrätä,
milloin ne ovat lopetettavat. Y:llä v:llä
voidaan käsitellä ainoastaan ne asiat, joita
varten Eduskunta on kutsuttu koolle tai
jotka hallitus muuten Eduskunnalle
esittää, niin myös mitä sellaisiin asioihin
kuuluu (V. J. 13/1 1928, 21 §).

<b>Ylin valtiovalta</b> l. <sp>korkein
valtiovalta,</sp> nimitys, jota käytetään siitä
vallasta, mitä monarkiassa hallitsija ja
tasavallassa presidentti tai muu valtion
päämies käyttää. Y. v. voi kuulua kansallekin.

<b>Ylioikeus,</b> ylempänä oikeusasteena
oleva tuomioistuin, josta haetaan
muutosta alemman oikeuden päätökseen tai
jonka tarkastettaviksi alemman oikeuden
on eräät asiat alistettava. Y:ia meillä
ovat hovioikeudet, Sotaylioikeus,
Virkaylioikeus sekä Korkein Oikeus ja
Korkein Hallinto-oikeus.

<b>Yliopettaja,</b> opettaja, joka opetustoimensa
ohella ohjaa opettajiksi aikovien harjoitteluopetusta.
Maamme normaalilyseoissa on nyk. suomalaisessa 8,
ruotsalaisessa 7 y:aa. jotka myös arvostelevat
oppikoulujen opettajien käytännöllisiä
kokeita. Myös seminaariemme harjoituskoulun
johtajia nimitetään y:iksi.

<b>Yliopisto</b> (lat. <i>universitas</i>),
korkeakoulu, joka periaatteellisesti käsittää
kaikki inhimillisen tietämisen haarat.
Täydelliseen y:oon on vanhastaan
kuulunut 4 tiedekuntaa: jumaluusopillinen,
lainopillinen, lääketieteellinen ja
filosofinen, mutta siihen saattaa liittyä
myös teknilliset, maatalous- ja
kauppatieteet. Y:ksi tunnustetaan
harvempiakin tiedekuntia sisältävä opetuslaitos,
m. m. semmoinenkin, jossa on vain
filosofinen tiedekunta. Y. ei ole
ainoastaan opetus-, vaan myös tutkimuslaitos,
joka viimeksimainittu tehtävä sillä on
yhteinen tiedeakatemian kanssa. Y:illa
on suurempi tai pienempi määrä
itsehallintoa ja omaa tuomiovaltaa. Opetus
annetaan pääasiassa luentoina ja
seminaariharjoituksina. — Varhaisimmat y:t
syntyivät 1100-luvulla Italiassa
(Bolognan ja Salernon y:t), Ranskassa
(Pariisin y.) ja Englannissa (Oxfordin ja
Cambridgen y:t). Vanhin saks. y. on
Praagin (per. 1348). Upsalaan perustettiin
y. 1477, Kööpenhaminaan 1478, Turkuun 1640.
Suomen y:t ovat Helsingin Yliopisto, Turun
Yliopisto ja Turun ruotsalainen yliopisto (ks. n.).

<b>Yliopiston laajennus,</b> yliopiston
osanotto kansanvalistustyöhön
toimeenpanemalla kansalaisille yleissivistäviä
luentokursseja, lomakursseja (ks. t.) y. m.

<b>Ylioppilaiden Raittiusyhdistys</b> (lyh.
<i>Y. R. Y.</i>), Helsinki, per. 1886.

<b>Ylioppilaskunnan Laulajat</b> (lyhennys
<i>Y. L.</i>), Helsingin Yliopiston suom.
ylioppilaiden laulukuoro. Y. L. on saanut alkunsa
1840 perustetusta „Akateemisesta laulukunnasta",
jota v:sta 1879 alettiin sanoa uudella nimellä
Ylioppilaskunnan Laulajat, Studentkårens Sångare.
V. 1882 suomenmieliset ylioppilaslaulajat
perustivat oman laulukuoron, valitsivat
johtajakseen P. J. Hannikaisen ja ottivat
nimen Ylioppilaskunnan Laulajat.
Lauluohjelmain suomalaistuttaminen tuli
olemaan Y. L:n tärkeimpiä päämääriä.
Kuoron johtajana on toiminut 1898-1927
(eräin väliajoin) Heikki Klemetti.

<b>Ylioppilaskunta.</b> Helsingin Yliopiston
y. on 1908 vahvistettujen sääntöjensä
mukaan yliopistossa opiskelevan nuorison
virallinen järjestö, jonka tarkoituksena
on ylioppilaiden yhteisten henkisten
harrastusten edistäminen ja
taloudellisten etujen valvominen. Jokainen
yliopiston kirjoissa oleva ylioppilas on ilman
muuta ylioppilaskunnan jäsen, joten
</chapter>

<chapter name="Ylioppilasosakunnat-Ylisotaoikeus">
<img 1>
Vanha Ylioppilastalo (oik.), Uusi
Ylioppilastalo (vas.).
</img>
siihen kuuluminen on pakollista. Sen
perustamisvuotena voi pitää v:ta 1868, jolloin
ylioppilaiden järjestäytyminen y:ksi
virallisesti vahvistettiin. V:sta 1858 tosin
oli erikoisella luvalla tiedekuntakokousten
ohella pidetty myös yleisiä ylioppilaskokouksia.
Y. omistaa kaksi taloa, joista n. s. Vanha
Ylioppilastalo, arkkitehti H. Dahlströmin
piirustusten mukaan rakennettu, valmistui
1870, ja n. s. Uusi Ylioppilastalo (l. Osakuntatalo),
arkkitehtien Armas Lindgrenin ja Vivi Lönnin
suunnittelema, valmistui 1910 (arvo yht.
20 milj. mk.), sekä n. s. Ylioppilaskirjaston
(yli 80,000 nid.).

<b>Ylioppilasosakunnat</b> (eli „-kansakunnat",
lat. <i>nationes,</i> joksi niitä entisinä
aikoina sanottiin) juontavat meillä
alkunsa Turun akatemian ensi ajoista
asti ja perustuvat keskiajan yliopistoissa
vallitsevaan tapaan. Yliopiston uudella
ohjesäännöllä 1852 „kansakunnat"
virallisesti lakkautettiin, kunnes ne 1868
jälleen „osakuntina" tunnustettiin.
Osakuntia oli entisen perustuksella kuusi:
uusmaalaiset, savokarjalaiset, hämäläiset,
länsisuomalaiset, viipurilaiset ja
pohjalaiset, ja semmoisina ne pysyivät
1900-luvulle saakka. Vv. 1903-07 ryhdyttiin
kasvaneen ylioppilaiden luvun johdosta
osakuntia jakamaan. Nyk. niitä on
Helsingin Yliopistossa 13: uusmaalainen
(Nylands nation), eteläsuomalainen,
savolainen, karjalainen, hämäläinen,
turkulainen (Åbo nation), varsinaissuomalainen,
satakuntalainen, viipurilainen,
itäsuomalainen (Östra Finlands nation),
eteläpohjalainen, vaasalainen (Vasa nation)
ja pohjoispohjalainen. — Osakuntien
tehtävä on yhdistää samoilta seuduilta
kotoisin olevat ylioppilaat jalostavaan
toverielämään sekä valvoa ja auttaa
samaan toveripiiriin kuuluvia heidän
opinnoissaan. Lukukausien aikana
osakunnat pitävät määräajoin kokouksia.
Niiden lähin johto kuuluu inspehtorille
ja kuraattorille; edellisen osakunta
valitsee yliopiston professoreista, ja konsistori
vahvistaa hänet virkaan, jälkimmäisen
toimeen osakunta samoin valitsee jonkun
vanhemman jäsenensä.

<b>Ylioppilastutkinto</b> suoritetaan
kouluissa kirjallisina kokeina ja suullisina
loppututkintoina; viimeksimainitut
suoritettiin ennen v:ta 1920 yliopistossa.
Kirjalliset kokeet johtaa, järjestää ja
arvostelee erityinen tutkintolautakunta,
Ylioppilastutkintovaliokunta. Siihen
kuuluu puheenjohtaja ja tarpeellinen
lukumäärä Helsingin Yliopiston opettajia,
mitkä konsistori määrää, sekä enintään
neljä muuta jäsentä, joiksi Kouluhallitus
määrää oppikouluosastonsa
kouluneuvoksia tai muita koulutointa tarkoin
tuntevia henkilöitä. Kirjalliset kokeet
pannaan toimeen huhtikuun aikana ja
syyskuun alkupuoliskolla. Niitä on viisi:
a) äidinkielessä; b) toisessa kotimaisessa
kielessä, käännös opetuskieleen ja
ruotsinkielisissä kouluissa lisäksi käännös
suomenkieleen; c) vieraassa kielessä,
klassillisissa lyseoissa käännös latinasta
opetuskieleen sekä muissa oppilaitoksissa
kaksi käännöstehtävää, toinen,
vaihtoehtoisesti oppilaan valinnan mukaan,
käännös saksan-, ranskan- tai
englanninkielestä opetuskieleen, sekä toinen
opetuskielestä samaan vieraaseen kieleen;
d) matematiikassa ja e) reaalikoe, jossa
oppilaan vastattavaksi annetaan sarja
kysymyksiä koulukurssien pääkohdista:
1) uskonnossa ja kirkkohistoriassa sekä
filosofian alkeissa; 2) historiassa ja
yhteiskuntaopissa; 3) fysiikassa ja
kemiassa; 4) eläin-, kasvi- ja maantieteessä,
sekä 5) kansantaloudessa ja
maataloudellisissa aineissa. Jos oppilas on
hylätty yhdessä kirjoituksessa, joka ei ole
äidinkielen koe, voi tutkintolautakunta
kuitenkin julistaa hänet muiden
kokeiden tai hänestä saatujen tietojen
perustalla hyväksytyksi kirjallisissa kokeissa.
Joka on ylioppilastutkinnon suorittanut,
on oikeutettu jatkamaan opintojaan korkeakouluissa.

<b>Ylipainos</b> l. <sp>eripainos,</sp> johonkin
aikakauskirjaan tai kirjoitelmasarjaan
kuuluvan kirjoituksen julkaiseminen
erillisenä julkaisuna käyttämällä samaa
latomusta.

<b>Yliskylä,</b> rukoushuonekunta Perniössä.

<b>Ylisotaoikeus,</b> sotaylioikeus, ks.
<sp>Sotatuomioistuin.</sp>
</chapter>

<chapter name="Ylispuu-Ylöjärvi">
<b>Ylispuu,</b> metsässä hakkuupaikalle
pystyyn jätetty puu, joka suoritettuaan
tehtävänsä siemenpuuna jätetään kasvamaan
varttuakseen järeään tarvepuukokoon.

<b>Ylistaro.</b> 1. Kunta Vaasan läänissä,
Etelä-Pohjanmaalla; 435,3 km<sup>2</sup>, 11,167 as.
(1927). — 2. Rautatieasema Seinäjoen-Vaasan
rataosalla, Y:n kunnassa, 21 km Seinäjoelta.

<b>Ylisävelet</b> ks. <sp>Ääni</sp> ja <sp>Värähdysliike.</sp>

<b>Ylitarkastaja,</b> nimitys, jota ennen
käytettiin us. keskusvirastojen jäsenistä.
Nyk. on olemassa vakuutusylitarkastaja
ja kotiteollisuuden ylitarkastaja.

<b>Ylitirehtööri,</b> <sp>ylijohtaja,
päätirehtööri, pääjohtaja,</sp>
keskusviraston päällikkö.

<b>Ylitornio.</b> 1. Kunta (myös <sp>Alkkula</sp>)
Oulun läänissä, Pohjois-Pohjanmaalla,
Ruotsin rajalla; 2,666,7 km<sup>2</sup>, 6,058 as.
(1927). Aavasaksa. — 2. Rautatieasema
Tornion-Aavasaksan radalla, Y:n kunnassa,
61 km Torniosta.

<b>Ylitornio</b> (ruots. <i>Över-Torneå</i>), kunta
Ruotsissa Tornionjoen varrella,
Asukkaista puolet suomalaisia.

<b>Ylityö</b> ks. <sp>Työpalkka.</sp>

<b>Ylivakuutus</b> syntyy, jos vakuutussumma
määrätään vakuutetun esineen tai
edun arvoa suuremmaksi.

<b>Yliveteli,</b> Vetelin aikaisempi nimi.

<b>Ylivieska.</b> 1. Kunta Oulun läänissä,
Keski-Pohjanmaalla; 573,2 km<sup>2</sup>, 8,727 as.
(1927). Yhteiskoulu. Kansanopisto. —
2. Rautatieasema Kokkolan-Oulun
rataosalla, Y:n kunnassa, 79 km
Kokkolasta, 123 km Oulusta. Haararata
Iisalmeen, 154 km, valmistunut 1926.

<b>Ylivikaari</b> l. <sp>kenraalivikaari,</sp>
kat. kirkossa piispan apulainen tai sijainen.

<b>Ylivoimainen tapahtuma</b> l. <sp>force
majeure l. vismajor,</sp> jonkin
tehtävän suorittamiselle sattunut este, jota
suoritusvelvollinen ei voi poistaa.

<b>Yllytys.</b> Se, joka käskee, palkkaa,
kiusaa tai muuten tahallansa taivuttaa
toista rikokseen, tuomitaan, jos rikos
tulee täytetyksi tai jää rangaistavaan
yritykseen, y:stä ikäänkuin hän itse olisi
ollut tekijä (Rikoslaki 5:2).

<b>Yllästunturi,</b> Etelä-Lapin korkein
tunturi, Kittilän ja Kolarin rajalla.
715 m yl. merenp.

<b>Ylppö,</b> <sp>Arvo</sp> (s. 1887), lääkäri,
lastentautiopin ylim. prof. Helsingissä
v:sta 1921, vakinainen v:sta 1925.
Kenraali Mannerheimin Lastensuojeluliiton
työvaliokunnan puheenjohtaja v:sta 1920,
Lastenlinnan lääkäri ja lastenhoitokurssien
johtaja v:sta 1921. Julk. paitsi
tieteellisiä tutkimuksia: „Äiti
pikkulapsensa hoitajana ja ruokkijana",
„Lastenkamarista koulupenkille.

<b>Ylähanka,</b> tyyrpuuri (ks. t.).

<b>Ylähuone,</b> ensim. kamarin nimitys us.
maissa, joiden eduskuntalaitos perustuu
kaksikamarijärjestelmään. Muita
nimityksiä: senaatti, ensim. kamari.

<b>Ylä-Itävalta,</b> Itävallan luoteinen
osavaltio, Tonavan kahden puolen; n. 12,000
km<sup>2</sup>, 876,000 as. Maatalousmaata.
Pääkaup. <sp>Linz.</sp>

<b>Yläjärvi</b> (engl. <i>Lake Superior</i>),
suurin Pohjois-Amerikan isoista järvistä,
maapallon suurin suolaton järvi, Kanadan
sekä Minnesotan, Wisconsinin ja Michiganin
valtioiden välissä. Pituus 625 km, suurin
leveys 260 km, 81,400 km<sup>2</sup>. Länsipäästä
vie St. Mary-joki Huron-järveen. Niemistä
on huomattavin Keweenaw l. Kuparisaari (ks. t.).

<b>Yläkuu,</b> Kuun kaksi ensim. neljännestä.

<b>Yläköngäs</b> (norj. <i>Övre Storfossen</i>),
koski Tenojoessa, 21 km Utsjoen suun
(Onnelan) yläpuolella.

<b>Ylälehdet,</b> joko kukkaperien tyvessä
tai kukkaperillä sijaitsevat, tavallisesti
pienet ja ruodittomat lehdet.

<b>Ylämaa,</b> Säkkijärven pohjoisosista
muodostettu kunta Viipurin läänissä,
Länsi-Karjalassa; 2,821 as. (1927).

<b>Yläne,</b> kunta Turun ja Porin läänissä,
Varsinais-Suomen pohjoisrajalla; 335,3 km<sup>2</sup>,
3,511 as. (1927). Turvan parantola,
Vanhakartano l. Yläneenkartano.

<b>Yläsaksa</b> ks. <sp>Saksan kieli</sp> ja <sp>kirjallisuus.</sp>

<b>Ylä-Saksa,</b> Etelä-Saksa (Baden,
Württemberg, Baijeri).

<b>Ylä-Šleesia,</b> Preussin maakunta (ks.
<sp>Šleesia</sp>). Versailles'n rauhan mukaan
oli asujaimiston kansanäänestyksellä
ilmaistava, haluavatko he liittyä Saksaan
vai Puolaan. Äänestyksessä 1921
annettiin Saksan hyväksi 700,000 ääntä ja
Puolan 500,000. Maailmansodan
voittajavallat vahvistivat 1921 Kansainliiton
neuvoston asettaman valiokunnan
ehdotuksen, jonka mukaan Y.-Š. jaettiin siten,
että tärkein kaivosalue (n. 2,800 km<sup>2</sup>,
0,9 milj. as.) joutui Puolalle.

<b>Yläsävelet,</b> ylisävelet, ks. <sp>Ääni.</sp>

<b>Ylätasanko,</b> tasainen ylänköalue, jonka
korkeus on ainakin 200 m yl. merenp.

<b>Ylä-Tunguska</b> ks. <sp>Tunguska.</sp>

<b>Ylöjärvi,</b> kunta Hämeen läänissä,
Satakunnan itäosassa, Näsijärven
länsirannalla; 173,7 km<sup>2</sup>, 4,281 as.
(1927). Lielahden selluloosatehdas ja kartano.
</chapter>

<chapter name="Ylösnousemus-York">
<b>Ylösnousemus,</b> kuolemassa hajonneen
ihmisruumiin ennalleen palaaminen ja
sen jälleenyhdistyminen sielun kanssa
uuteen, iankaikkiseen elämään. Y.-usko
tavataan parsilaisuudessa ja sen
vaikutuksesta myöhemmässä juutalaisuudessa,
vars. farisealaisten opettamana. Sieltä se
on siirtynyt kristinuskoon ja edelleen
islamiin. Usko Kristuksen y:een oli
alkukristillisen seurakunnan sananjulistuksen
keskeisiä kohtia.

<b>Ylöstalo,</b> <sp>Viljo</sp> (s. 1887), insinööri,
teoreettisen sähkötekniikan ja radiotekniikan prof.
Teknillisessä Korkeakoulussa.

<b>Ymer</b> <i>[y-],</i> skand. tarustossa
jättiläisten kantaisä. Hänen ruumiistaan jumalat
loivat maailman.

<b>Ymppimaa,</b> istutusmaa (ks. t.).

<b>Ymppäys</b> (ruots.) ks. <sp>Oksastus.</sp>

<b>Ympyrä,</b> y.-viivan rajoittama tason
osa. Y.-viiva on tasokäyrä, jonka
jokainen piste on yhtä etäällä määrätystä
pisteestä, y:n <sp>keskuksesta l.
keskipisteestä;</sp> tämä vakioetäisyys on
y:n <sp>säde</sp> (merkitään yleensä <i>r</i>).
Y.-viivan pituus, y:n <sp>kehä</sp> on = 2π<i>r</i>, y:n ala
= π<i>r</i><sup>2</sup>, missä π merkitsee y:n kehän
suhdetta sen halkaisijaan, mikä on
transcendenttinen luku. vrt. <sp>Pii</sp> (π).

<b>Ympyräsuiset</b> <i>(Cyclostomi),</i> alhainen
selkärankaisluokka. Liereitä, käärmemäisiä,
vailla parillisia eviä, suomuttomia; suu pyöreä,
leuaton, siinä sarveishampaita; vain yksi
sierainaukko keskellä päätä. Ruumiin tukena
selkäjänne. Sydän 2-lokeroinen. Tärkeimmät
edustajat <sp>nahkiaiset</sp> ja
<sp>loisankerias</sp> (ks. n.).

<b>Ympärileikkaus,</b> esinahan pois
leikkaaminen, on laajalle levinnyt tapa, joka
esiintyy seemiläisillä kansoilla (ei
babylonialaisilla, eikä assyrialaisilla),
egyptiläisillä, us. Afrikan kansoilla,
Etelä-Amerikassa ja Polyneesiassa. Sen
alkuperä on luultavasti uskonnollista laatua.
Myöhemmän Israelin lain mukaan
poikalapsi on ympärileikattava kahdeksantena
päivänä syntymän jälkeen, mutta on
viittauksia siihenkin, että y. on toimitettu
vasta mieskuntoisuuden alkaessa ennen
avioliittoon menoa ja heimon täysikäisten
kulttiyhdyskuntaan ottamista. Niin on
laita arabialaisilla vieläkin. Maanpaon
jälkeen juutalaiset pitivät y:ta Jahven
liittokansaan kuulumisen ulkonaisena
merkkinä. Juutalais-kristillisissä piireissä
sitä aluksi vaadittiin kristityiltäkin, mutta
Paavali sai tämän vaatimuksen peruutetuksi.

<b>Ympärysvallat,</b> maailmansodan aikana
keskusvaltojen (Saksan, Itävalta-Unkarin,
Bulgaarian, Turkin) vihollisista, Englannista,
Ranskasta, Italiasta y. m., käytetty nimitys,
ne kun maantieteellisesti ympäröivät keskusvallat.

<b>Ynglingatarina,</b> Snorre Sturlasonin
kertomana jälkimaailmalle säilynyt
esitys Ynglingien kuningassuvusta, perustuu
800-luvun lopulla eläneen Tjodulf Hviniläisen
sepittämään Ynglingatal-nimiseen runoon.

<b>Ynglingit,</b> Ruotsin vanhin, osittain
tarunomainen kuningassuku, hallitsi
Upsalassa ja polveutui muka Frej-jumalasta.

<b>Ynnäke</b> (saks. <i>Ganzsache</i>),
postimerkkikokoilussa postikortti tai
kirjekuori, johon postilaitoksen puolesta on
painettu frankkeerausmerkki.

<b>Yo . . .</b> ks. myös <sp>Jo . . .</sp>

<b>Yoga</b> <i>[jōga],</i> int. oikeaoppinen
filosofikoulu, jonka pyrkimyksenä on sielun
vapauttaminen aineen vallasta. Välikappaleina
käytetään erilaista askeesia (m. m. hengityksen
pidättämistä), ajatuskyvyn keskittämistä ja
mietiskelyä, vrt. myös <sp>Tingley,</sp> Katherine.

<b>Yoldiameri</b> <i>[jol-],</i> Itämeren allas
jääkauden lopulla, jolloin se, oltuaan
siihen asti jään patoamana järvenä, pääsi
laskemaan valtameren tasoon, kun
Keski-Ruotsin alava maa oli vapautunut
jääpeitteestä. Nimi johtuu <i>Yoldia
arctica</i>-nimisestä simpukasta, jota on
senaikaisesta savesta löydetty. — Vähän
myöhemmin Y:stä muodostui maankohoamisen 
uoksi <sp>Ancylusjärvi,</sp> ja tätä
vaihetta seurasi suolainen <sp>Litorinameri.</sp>
— <b>Yoldiasavi,</b> <i>Yoldia</i>-simpukan
kuoria sisältävä savi.

<b>Yonge</b> <i>[joŋ],</i> <sp>Charlotte Mary</sp>
(1823-1901), engl. kirjailijatar. Julk.
uskonnollisia romaaneja, kuten „The Heir
of Redclyffe", ja nuorisokirjoja, joista
„Pikku herttua" on suomen.

<b>Yonkers</b> <i>[joŋkəz],</i> kaup.
Yhdysvalloissa, oikeastaan New Yorkin
esikaupunki, Hudson joen rannalla. Matto- ja
hattuteoll. 107,000 as.

<b>Yorck von Wartenburg</b> <i>[jork fon
-rhj],</i> <sp>Hans</sp> (1759-1830), preussil.
sotamarsalkka, kreivi. Johti Napoleonin
Venäjän-retkellä preussilaista
joukko-osastoa. Teki ominpäin 1812 venäläisten
kanssa Tauroggenin puolueettomuussopimuksen,
joka oli alkusysäyksenä Saksan vapaussotaan.

<b>York</b> <i>[jōk].</i> 1. Kaup. Pohjois-Englannissa,
Ousen varrella. Vanha kaupungin-muuri.
Komea tuomiokirkko (alk. 1200-luvulta).
Arkkipiispan istuin. Kauppaa ja teoll.
85,000 as. — 2. Kaup. Pennsylvaniassa,
Yhdysvalloissa. Maanviljelyskoneteoll. 50,000 as.
</chapter>
<chapter name="Yorkin herttua-Yrjänä">
<b>Yorkin herttua</b> <i>[jōkin],</i> arvonimi,
joka annetaan tav. hallitsijan toiselle
pojalle (nyk. <sp>Albert,</sp> s. 1895).

<b>Yorkin niemi</b> <i>[jōkin],</i> Karpentaarian-lahden
ja Tyynenmeren välissä oleva niemimaa Pohjois-Austraaliassa,
Queenslandissa.

<b>Yorkin sukuhaara</b> <i>[jōk-],</i>
Plantagenet-suvun engl. sivuhaara, polveutui
Edvard III:n pojasta Edmundista. vrt.
<sp>Englanti,</sp> I osa, p. 785.

<b>Yorkshire</b> <i>[jōkšiə],</i> Englannin suurin
kreivikunta, Pohjanmeren rannalla,
Tees- ja Humber-jokien välissä. Tunnettu
sianhoidostaan (Yorkshire-rotu). Kaupunkeja:
Sheffield, Leeds, Hull, York.

<b>Yosemitelaakso</b> <i>[jouse'miti-],</i> jylhästä
luonnonkauneudestaan kuulu laakso
Yhdysvalloissa, Kalifornian valtiossa, Sierra
Nevadan länsirinteellä, n. 280 km San Franciscosta
itään. Kansallispuistona v:sta 1864.

<b>Yoshihito,</b> Jošihito (ks. t.).

<b>Young</b> <i>[jaŋ],</i> <sp>Sir Allen William</sp>
(1830-1915), engl, napamatkailija. Otti
osaa m. m. Franklinin retkikunnan kohtaloista
tietoa etsiviin retkiin. — <b>Young,</b>
<sp>Brigham</sp> (1801-77), mormonien
(ks. t.) johtajia. — <b>Young,</b> <sp>Charles
Augustus</sp> (1834-1908), saks.-engl.
tähtitieteilijä, auringontutkimuksen etevimpiä
edustajia, — <b>Young,</b> <sp>Edward</sp> (1681-1765),
engl. runoilija. Pääteos: kuuluisa
uskonnollismoralistinen, sentimentaalinen
opetusrunoelma ,,The Complaint or
Nightthoughts" (1742-43, Yöajatuksia), joka
on vaikuttanut esiromantiikkaan. — <b>Young,</b>
<sp>James</sp> (1811-83), skotl. kemisti ja
teollisuusmies. Keksi öljyn valmistuksen
bitumiinisesta liuskeesta. — <b>Young,</b>
<sp>Thomas</sp> (1773-1829), engl. lääkäri ja
fyysikko. Fysiologisen optiikan perustaja,
otti myös osaa hieroglyfien selittämiseen.

<b>Younghusband</b> <i>[jaŋhazbənd],</i> <sp>Sir
Francis Edward</sp> (s. 1863), engl. sotilas
ja Aasian-matkustaja (Mantšuriaan 1886,
Pekingistä Kašmiriin 1887, Pamirilla 1890-91, engl.
sotilasretkikunnan johtaja Lhassaan 1904), Royal
Geographical Society seuran puheenjohtaja
1919-22. Julk. us. maant. teoksia (m. m.
„India and Tibet", „Heart of Nature").

<b>Youngstown</b> <i>[jaŋztaun],</i> kaup.
Yhdysvalloissa, Koillis-Ohiossa.
Kivihiilikaivoksia; metalliteoll. 150,000 as.

<b>Yppäri,</b> v:n 1808 sodan taistelupaikka Pyhäjoella.

<b>Ypres</b> <i>[ipr],</i> <sp>Ypern,</sp> kaup.
Länsi-Belgiassa, läh. Ranskan rajaa.
Kutomateoll. 15,000 as. — Sen kaunis
1200-luvulla rakennettu verankutojien
ammattikunnan talo kärsi suuria vaurioita
maailmansodassa.

<b>Ypsilantis,</b> <sp>Ypsilanti</sp> <i>[ipsila'ndi],</i>
<sp>Aleksander</sp> (1783-1828), kreik.
soturi. Asettui 1820 Kreikan vapausliikkeen
johtoon ja alkoi vapaustaistelun
turkkilaisia vastaan Moldovassa, mutta
joutui tappiolle ja pakeni Itävaltaan,
missä häntä pidettiin vankina v:een 1827.
— <b>Ypsilantis,</b> <sp>Demetrios</sp> (1793-1832),
kreik. soturi, A. Y:n veli. Johti
Peloponnesoksella kreikkalaisten kapinaa
turkkilaisia vastaan. Lakiasäätävän
neuvoskunnan puheenjohtaja 1822-23, sotavoimien
päällikkönä Itä-Kreikassa 1828-30.

<b>Ypäjä.</b> 1. Kunta (ennen <sp>Perttula</sp>),
Hämeen läänissä, Hämeessä ja Satakunnassa;
160,1 km<sup>2</sup>, 4,276 as. (1927). —
2. Rautatieasema Turun-Toijalan rataosalla,
Y:n kunnassa, 75 km Turusta.

<b>Yrittäjä</b> l. <sp>liikkeenharjoittaja,</sp>
taloussubjekti, joka omaan laskuunsa ja
pääoman avulla työskentelee vaihdantaa
varten. — <b>Yrittäjänvoitto,</b> liikevoitto
(ks. t.). — <b>Yrittäjäyhtymät,</b> saman alan
yrittäjien väliset liittoutumat, jotka
tavoittelevat pysyväistä monopoliasemaa
markkinoillaan. Tällaisia ovat varsinkin
<sp>kartellit</sp> ja <sp>trustit</sp> (ks. n.). —
<b>Yritys,</b> liikeyritys (ks. t.).

<b>Yrjänä</b> l. <sp>Pyhä Yrjänä,</sp> kat.
pyhimys, tarun mukaan kristitty upseeri, joka
Diocletianuksen aikana kärsi marttyyrikuoleman.
Ristiretkien aikana liitettiin Y:ään taru,
jonka mukaan hän oli sankarillisesti surmannut
viatonta tyttöä uhanneen louhikaärmeen. Y. vastaa
suomalaisten <sp>Jyrkiä</sp> ja <sp>Nyyrikkiä,</sp>
vrt. <sp>Jyrinpäivä.</sp>

<img 1>
Pyhä Yrjänä. (B. Notken veistos.)
</img>
</chapter>

<chapter name="Yrjänä Pietarinpoika-Y. R. Y.">
<b>Yrjänä Pietarinpoika</b> (ruots. <sp>Göran
Persson</sp>) (n. 1530-68), Eerik XIV:n
suosikki. Y. P. lietsoi kuninkaan
epäluuloisuutta ylhäisaatelia vastaan ja
syyttäjänä kuninkaan lautakunnassa hän on
lähinnä vastuussa sekä aatelisten että
aatelittomien verisestä vainoamisesta.
Sturein murhat olivat hänen vaikutusvaltansa
aiheuttamia. Herttuain noustua
kapinaan kuningasta vastaan hänet
luovutettiin heille ja teloitettiin.

<b>Yrjö</b> (engl. <sp>George</sp>), Englannin
kuninkaita ja Hannoverin vaaliruhtinaita.
— 1. Y. I (1660-1727), Hannoverin
vaaliruhtinas 1698-1727, Englannin kuningas
1714-27 (Y. oli Jaakko I:n tyttären
tyttärenpoika). Sai Ruotsilta Bremenin ja
Verdenin (1719). — 2. Y. II (1683-1760),
hallitsi 1727-60. — 3. Y. III (1738-1820),
hallitsi 1760-1820. Päinvastoin kuin
edeltäjänsä tunsi hän itsensä täysin
englantilaiseksi ja otti henkilökohtaisesti osaa
hallitustoimiin, mutta toimi vastoin lakia
ja lyhytnäköisyydellään aiheutti amer.
siirtomaiden (Yhdysvaltain) eroamisen
Englannista. Mielisairaus pakotti hänet
1811 luopumaan hallitustoimista. — 4. Y.
IV (1762-1830), hallitsi 1820-30 (oikeastaan
v:sta 1811). Hänen siveetön elämänsä
alensi hänen arvonsa olemattomiin (vrt.
<sp>Karoliina</sp>). — 5. Y. V (s. 1865),
hallitsee v:sta 1910, Edvard VII:n poika.
Puoliso <sp>Mary</sp> (ks. t.). Muutti maailmansodan
aikana hallitsijasuvun Sachsen-Coburg-Gotha
nimen Windsoriksi.

<img 1>
Yrjö V.
</img>

<b>Yrjö V</b> (saks. <sp>Georg</sp>) (1819-78),
Hannoverin kuningas 1851-66; menetti
1866 valtakuntansa Preussille.

<b>Yrjö</b> (kreik. <sp>Georgios</sp>), Kreikan
kuninkaita. — 1. Y. I (1845-1913),
hallitsi 1863-1913, Tanskan kuninkaan
Kristian IX:n poika; murhattiin. — 2. Y. II
(s. 1890), hallitsi 1922-24, pääsi
hallitsijaksi isänsä kuningas Konstantinin
luovuttua kruunusta; pakotettiin itse
luopumaan kruunusta, minkä jälkeen
Kreikasta tuli tasavalta.

<b>Yrjö-Koskinen,</b> <sp>Theodolinda</sp>
(1838-1919), o. s. <sp>Limón,</sp> kirjailijatar.
Julk. aikanaan suosittuja kertomuksia
ja seuranäytelmiä. Teoksia: yhteisjulkaisu
„Kotikuusen kuiskehia", „Huutolaiset" ja
„Martta". Puolisot: kielentutkija, maist.
J. A. <sp>Hahnsson</sp> (1834-88) ja v:sta
1896 Y. S. Y.-K. — <b>Yrjö-Koskinen,</b>
<sp>Yrjö Sakari</sp> (1830-1903), alk.
<sp>Forsman,</sp> tiedemies ja poliitikko,
vapaaherra. Yleisen historian prof. 1863-76,
Suomen, Venäjän ja Pohjoismaiden historian prof.
1876-82, senaattori 1882-99 (kirkollistoimituskunnan
päällikkönä 1885-99). Edustajana pappissäädyssä
1872-82, aatelistossa 1885-91, Suom. Kirjallisuuden
Seuran puheenjohtaja 1874-92.

<img 1>
Y. S. Yrjö-Koskinen
</img>
Teoksia: „Kertomus Hämeenkyrön pitäjästä" (1851,
saatu julkisuuteen huolimatta v:n 1850 kiellosta),
„Nuijasota" (1857-59, 3:s pain. 1928),
„Tiedot Suomen suvun muinaisuudesta", „Olavi
Maununpoika Pariisissa ja Suomalaisten
opinkäynti ulkomailla keskiajalla",
„Oppikirja Suomen kansan historiassa"
(1869-72), „Yrjö Maunu Sprengtportenista",
„Johtavat aatteet ihmiskunnan
historiassa", „Tutkimus maanomistus-seikoista
Suomenmaassa keskiaikana", „Kansallisia
ja yhteiskunnallisia kirjoituksia" I-III,
asiakirjajulkaisuja, hist. kertomus
„Pohjan-piltti" (1859), runoja. Y.-K. on
suomal. puolueen vars. perustaja ja johtaja,
joka uupumatta taisteli suomalaisuuden
hyväksi; vaikutti Senaatissa suomenk.
oppikoulujen perustamiseksi ja
ottamiseksi valtion haltuun. Routavuosien
aikana hän kannatti n. s. myöntyväisyys-suuntaa.
— Hänen poikiaan olivat Kouluhallituksen
ylitirehtööri (1902-17) ja senaattori (1908-09)
<sp>Yrjö Koskinen</sp> Y.-K. (1854-1917) ja
lehtori <sp>Eino Sakari</sp> Y.-K. (1858-1916),
jonka puoliso <sp>Iida</sp> Y.-K., o. s.
<sp>Petander</sp> (s. 1857) on toiminut varsinkin
kotitalousopetuksen edistämiseksi.

<b>Yrjön kanaali,</b> Pyhän Yrjön kanaali (ks. t.).

<b>Yrjö Vilhelm</b> (saks. <sp>Georg Wilhelm</sp>)
(1595-1640), Brandenburgin vaaliruhtinas
1620-40, Kustaa II Aadolfin lanko.
Kolmikymmenvuotisessa sodassa liittyi
Ruotsiin 1631, luopui myöh. ja liittyi
1635 keisariin, minkä johdosta ruotsalaiset
miehittivät Brandenburgin.

<b>Y. R. Y.,</b> Ylioppilaiden Raittiusyhdistys (ks. t.).
</chapter>

<chapter name="Ysaye-Yököt">
<b>Ysaye</b> <i>[iza'i],</i> <sp>Eugène</sp>
(s. 1858), maailmankuulu belg. viulutalturi.
Esiintynyt m. m. Helsingissä.

<b>Yser</b> <i>[isä'r],</i> Pohjois-Ranskasta alkava,
Belgian läntisimmän kolkan poikki
virtaava pieni joki. Maailmansodassa sen
varrella kiivaita taisteluja 1914 ja 1915.

<b>Yskyb,</b> <sp>Üsküb</sp> (serb. <i>Skoplje</i>), kaup.
Etelä-Slaaviassa, Serbiassa, Vardarin
varrella. Kauppaa ja teoll. 42,000 as.

<b>Yskä</b> on keuhkojen ilman äkkinäinen
puristuminen äkkiä raottuvien
äänijänteiden välitse. Tällöin poistuvat
henkitorvesta ja sen haaroista sinne joutuneet
vieraat aineet, lima y. m. s. Y:ää
sanotaan kosteaksi, jos siinä erittyy limaa,
kuivaksi, jos limaa ei erity. Y. on yleistä
eräissä hengityselinten taudeissa, toisinaan
sivuoireena muissakin taudeissa. Se on aina
taudin oire, ei mikään erityinen tauti.

<b>Yssel</b> l. <sp>Ijssel</sp> <i>[aisəl],</i> useiden
hollantilaisten jokien nimi. 1. <sp>Uusi l.
Nieuwe Y.</sp> erkanee Reinistä Arnheimin
yläpuolella, yhtyy Doesburgin kohdalla
Westfalenista tulevaan Vanhaan l. Oude
Y:iin, ja Y.-nimisenä yhtyneet joet
laskevat Zuiderzeen lahteen. — 2. <sp>Ala-Y. l.
Hollannin Y.</sp> erkanee Vianen
kohdalla Lekistä luoteeseen ja yhtyy jälleen
Lekiin vähän Rotterdamin yläpuolella.

<b>Ystad</b> <i>[ystād],</i> kaup. Ruotsissa,
Skånen etelärannalla. Keskiaik. rakennuksia,
puutaloja 1500-luvulta. Hyvä satama,
teoll. 12,000 as.

<b>Ytimennävertäjät</b> <i>(Blastophagus),</i>
3,5-4,8 mm pitkiä kaarnakuoriaisia, jotka
tuhoavat mäntyjä kaivautumalla
täysimuotoisina vuosikasvaimien ytimeen.
Suurimmat y:n aiheuttamat tuhoalueet
ovat tavallisesti kulojen tai suurten
halkovarastojen lähettyvillä. Suomessa 2
yleistä lajia.

<b>Ytterbium,</b> harvinainen maametalli,
kem. merkki Yb, jonka sittemmin on
havaittu sisältävän kahta alkuainetta,
lutetiumia (kem. merkki Lu, at.-p. 175)
ja neoytterbiumia.

<b>Yttergrund,</b> loistomajakka
samannimisellä saarella Siipyyn niemen edustalla
Porin-Kristiinankaupungin kulkuväylällä;
41 m korkea pyöreä rautainen torni,
yläosa punainen, alaosa valkoinen. Valon
korkeus 43,6 m vedenpinnasta, 40,9 m
perustuksesta. Rak. 1892, korjattu 1904.

<b>Yttrium,</b> harvinainen maametalli, kem.
merkki Y, at.-p. 88,7.

<b>Yucca,</b> <sp>jukka, palmulilja,</sp>
liljakasveihin kuuluva pohj.-amer. kasvisuku,
jonka lajeilla on puumainen, tav.
haaraton varsi ja sen päässä tiheä ruusuke
pitkiä kapeita lehtiä. Eräitä viljellään
huonekasveina tai puistopuina (lämpimissä
maissa), useiden lehtisuonista tehdään
harjoja, köysiä y. m. s.

<b>Yukatan</b> <i>[ju-],</i> <sp>Jukatan.</sp> 1.
Niemimaa Keski-Amerikassa, Meksikonlahden
ja Karaibinmeren välissä. Suurin osa
kuuluu Meksikkoon, kaakkoisosassa on
Brittiläinen Honduras, eteläosa kuuluu
Guatemalaan. Rannikko matalaa,
hiekkasärkkäistä, koralliriuttaista.
Rannempana kasvaa metsiä, sisämaan
leimakasveja ovat kaktukset ja agavet.
Monipuolista istutusviljelystä. Kaupunkien
väestö espanjalaisia ja mestitsejä,
maaseudulla asuu enimmäkseen maya-intiaaneja.
— 2. Meksikkoon kuuluva valtio Y:n
niemimaan pohjoisosassa; 35,500 km<sup>2</sup>,
360,000 as. Pääkaup. <sp>Mérida.</sp>

<b>Yukon</b> <i>[jū-],</i> <sp>Jukon,</sp> joki
Pohjois-Amerikassa, alkaa Kanadan
Kalliovuorilta, juoksee Alaskan läpi, laskee
Beringiri mereen. N. 3,500 km pitkä. Lohirikas.

<b>Yungshuen,</b> kaup. Kiinassa, Hunanin
maakunnassa. Suomen Lähetysseuran
yhteydessä toimivan læstadiolaisen
haaraosaston lähetysasema.

<b>Yverdon</b> <i>[ivärdō'],</i> kaup. Sveitsissä,
Vaud'n kantonissa, Neuchâtelin järven
lounaispäässä. 9,000 as. — Y:ssa oli
Pestalozzi'n kasvatuslaitos 1805-25.

<b>Yxkull,</b> <sp>Otto Reinhold</sp>
(1670-1746), Turun maaherra v:sta 1722;
kunnostautui suuressa pohjan sodassa
Pälkäneellä ja Isossakyrössä.

<b>Yö,</b> se osa vuorokautta, jonka Aurinko
on taivaanrannan alapuolella. Y:n pituudesta
ks. <sp>Päivä.</sp>

<b>Yöhaikara</b> <i>(Nycticorax griseus),</i>
n. 60 cm pitkä, lyhytkaulainen haikara:
selkäpuoli vihertävänmusta, muuten
harmaa ja harmaan valkoinen, niskassa pitkä
harva töyhtö. Liikkuu öisin, syö kaloja.
Pesä puussa. Elää suurissa yhdyskunnissa.
Keski- ja Etelä-Euroopassa, Aasiassa,
Afrikassa, Amerikassa.

<b>Yökorennot,</b> vesiperhoset (ks. t.).

<b>Yökönlehti</b> <i>(Pinguicula),
Lentibulariaceæ</i>-heimoon (sukua naamakukkaisille)
kuuluva kasvisuku, jonka lajeilla on
ruusukkeiset, ehytlaitaiset lehdet ja
yksinäiset, kannukselliset, huulimaiset kukat
vanan latvassa. Lehtien pinnassa on
nystykarvoja, joiden limaiseen
eritteeseen pienet hyönteiset takertuvat sulaen
sen vaikutuksesta (lihansyöjäkasveja).

<b>Yököt.</b> 1. Lepakot (ks. t.). — 2. Y. l.
<sp>yöperhoset,</sp> perhosten alalahko.
Ruumis tasapaksu. Tuntosarvet kärkeä kohti
suippenevat, koiraalla usein kampamaiset,
ripsiset tai tupsuiset, naaraalla
</chapter>

<chapter name="Yön ja vuoden kuluessa-Zahn">
useimmiten yksinkertaiset. Useimmat lajit ovat
yksitoikkoisen ruskeita tai harmaita.
Toukat tavallisesti kaljuja. Suomessa
n. 225 lajia. Useiden toukat tuholaisia.

<b>Yön ja vuoden kuluessa,</b> eräissä
tapauksissa puhevallan valvomista varten
säädetty tai määrätty määräaika, joka
ulottuu määrätystä päivästä seuraavan
vuoden samaan kalenteripäivään, esim.
1/4 1928-1/4 1929, kumpikin päivä mukaan
luettuna.

<b>Yön kuningatar</b> <i>(Cereus grandiflorus),</i>
kauniskukkainen kaktuskasvi; kukat
suuret, verhiö keltainen, teriö valkoinen;
kukkii kerrallaan vain yhden yön. Kuva
II osa, palsta 210.

<b>Yösokeus,</b> <sp>hämäräsokeus</sp>
<i>(hemeralopia)</i> johtuu siitä, että silmä on
menettänyt kykynsä mukautua eri vahvaan
valoon. Syynä ovat useimmiten ravitsemishäiriöt,
etenkin lapsuusiän. Joskus ovat sen syynä
ruoansulatuselinten taudit.

<b>Yötyö.</b> Työväensuojelulainsäädännössä
on määrätty, että eräillä työaloilla sekä
alaikäisillä ja nuorilla henkilöillä ei saa
teettää työtä yön aikana, joksi
lasketaan aika klo 7:stä tai 10:stä illalla
klo 5-7:ään aamulla, eri laeissa eri tavoin.

<h3>Z</h3>
<b>Z,</b> euroopp.-lat, kirjaimiston 25:s
kirjain. Matem. tuntemattoman ja
muuttuvan suureen merkki.

<b>Zaandam,</b> kaup. Alankomaissa,
Zaan-joen suulla, Amsterdamista luoteeseen.
Myllyteoll. 32,000 as. — Pietari Suuri
työskenteli 1697 Z:n laivaveistämöissä.

<b>Zabern</b> <i>[tsā-]</i> (ransk. <i>Saverne</i>), kaup.
Ranskassa, Elsassissa, Reinin-Marnen
kanavan varrella. 10,000 as. — Kuului
Saksaan 1871-1919.

<b>Zabrze</b> <i>[-bše],</i> v:sta 1914
<sp>Hindenburg,</sp> kaup. Preussissa, Ylä-Šleesiassa.
Hiilikaivoksia ja rautatehtaita. 125,000 as.

<b>Zacatecas</b> <i>[þakatē'kas],</i>
samannimisen Meksikon sisämaavaltion pääkaup.,
keskellä ylätasankoa; hopeakaivoksia. 15,000 as.

<b>Zachariä</b> <i>[tsahari'ē],</i> <sp>Friedrich
Wilhelm</sp> (1726-77), saks. runoilija,
Teoksia: koomillinen eepos
ylioppilaselämästä „Der Renommist".

<b>Zadruga,</b> kroaateilla, serbialaisilla ja
bulgaareilla käytännössä ollut
talousyhteisö, jonka muodostivat useat perheet
valitsemansa esimiehen johdolla. Z:n
yhteinen maa kuului kaikille sen jäsenille,
sitä viljeltiin yhteisesti ja sen tuottoa
käytettiin yhteiseen elatukseen.

<b>Zaghlul pašša,</b> <sp>Saad</sp> (1852-1927),
egypt. poliitikko, natsionalistisen puolueen
johtaja v:sta 1912. Pääministerinä 1924.

<b>Zagreb,</b> Agramin (ks. t.) kroatsiankielinen nimi.

<b>Zaharof</b> <i>[-ā'rof],</i> <sp>Sir Basil</sp>
(s. 1849), kreikkalaissyntyinen kansainvälinen
rahamies. Ollut yhteistoiminnassa Lloyd
Georgen kanssa ja vaikuttanut Englannin
politiikkaan Kreikan hyväksi.

<b>Zahle</b> <i>[tsā-],</i> <sp>Karl Theodor</sp>
(s. 1866), tansk. radikaalipoliitikko.
Pää- ja oikeusministerinä 1909-10,
pääministerinä 1913-20.

<b>Zahn</b> <i>[tsān],</i> <sp>Ernst</sp> (s. 1867),
sveits. kirjailija. Julk. kotiseutukuvauksia,
joista „Severin Imbodenin rakkaus" ja
„Suurtilallinen'' suomen:t. — <b>Zahn,</b>
<sp>Theodor</sp> (s. 1838), saks. evankeelinen
teologi. Teoksia: „Geschichte des
neutestamentlichen Kanons", „Einleitung in
das Neue Testament".
</chapter>

<chapter name="Zahrtmann-Zaragoza">
<b>Zahrtmann</b> <i>[tsār-],</i> <sp>Kristian</sp>
(1843-1917), tansk. taidemaalari. Maalannut
muotokuvia, maisemia, laatukuvia ja
oivallisia hist. kuvia, vars. Leonora
Kristiinan (ks. t.) elämästä.

<img 1>
Zahrtmann: Kuningatar Sofie Amalien
kuolema.
</img>

<b>Zaimis</b> <i>[-ī'm-],</i> <sp>Aleksandros</sp>
(s. 1851 t. 1855), kreik. poliitikko,
poliitikkona toimineen <sp>Thrasybulos Z:n</sp>
(1829-80) poika. Useasti pää- ja
ulkoministerinä, m. m. 1926-28, Kreetan
ylikomissaarina 1906-08.

<b>Zaïre</b> <i>[-ī'-],</i> Kongo-joen vanha
port. nimitys.

<b>Zakopane</b> <i>[-pā'ne],</i> suosittu
parantola- ja talviurheilupaikkakunta Puolassa,
Tatran pohjoisrinteellä, lähellä
Tšekko-Slovakian rajaa, Krakovasta etelään;
837 m yli merenp. N. 9,000 as.

<b>Zakrevskij</b> <i>[-e'-],</i> <sp>Arsenij
Andrejevitš</sp> (1786-1865), ven. kenraali,
Suomen kenraalikuvernööri 1823-31,
Venäjän sisäministeri 1828-31, korotettu
suom. kreiviksi. Hankki 1825 ilman
Senaatin tietoa keisarin suostumuksen us.
toimenpiteisiin, minkä johdosta Senaatti
lähetti valituskirjelmän keisarille; koetti
Aleksanteri I:n kuoltua vannottaa
Suomessa uskollisuudenvalan ven. kaavan
mukaan itsevaltiaalle keisarille.

<b>Zakyntos</b> <i>[-ki'nþos]</i> (it. <i>Zante</i>).
1. Eteläisin suurista Joonian saarista, 18 km
Peloponnesoksen rannikosta; 418 km<sup>2</sup>,
40,000 as. — 2. Samanniminen pääkaup.,
jossa 13,000 as.

<b>Zala,</b> <sp>György</sp> (s. 1858), unk.
kuvanveistäjä. Töitä: suuret muistomerkit
,,Aradi'n veritodistajat" A. Huszárin
aloittama) ja Unkarin tuhatvuotisjuhlan
muistomerkki Budapestissa.

<b>Zaleski</b> <i>[-e'-],</i> <sp>August</sp> (s. 1883),
puol. poliitikko, ulkoministerinä
Pilsudski'n hallituksessa v:sta 1926. —
<b>Zaleski,</b> <sp>Bohdan</sp> (1802-86. puol.
runoilija. Kuvaillut runoissaan Ukrainan
kansaa ja luontoa; n. s. ukrainalaisen
koulun huomattavimpia runoilijoita.

<b>Zama</b> <i>[tsā-],</i> linnoitettu kaup,
vanhalla-ajalla Pohjois-Afrikassa, Nuinidiassa,
Kartagosta lounaaseen. Z:ssa P. Cornelius
Scipio 202 e. Kr. voitti ratkaisevasti
Hannibalin.

<b>Zambo</b> [esp. äänt. <i>þa-</i>], <sp>tsambo</sp>
(esp.), intiaanin ja neekerin sekarotuinen
jälkeläinen.

<b>Zamboni'n patsas,</b> Voitan patsaan
tapainen galvaaninen paristo, valmistettu
tina- ja pronssipaperiympyröistä.

<b>Zamenhof</b> <i>[zāmenhōf],</i> <sp>Lazaro
Ludoviko</sp> (1859-1917), puol, silmälääkäri,
kansainvälisen apukielen esperanton
(ks. t.) laatija. Julk. m. m. V:n T:n
esperantoksi. [Ramstedt (Valvoja 1917).]

<b>Zamojski</b> <i>[-mo'i-],</i> <sp>Jan</sp> (1541-1605),
puol. valtiomies ja sotapäällikkö. Vaikutti
tehokkaasti Sigismundin valitsemiseksi
Puolan kuninkaaksi 1587. Taisteli voitokkaasti
ruotsalaisia vastaan Liivinmaalla 1600-02. —
<b>Zamojski,</b> <sp>Maurycy</sp> (s. 1871),
puol. oikeistopoliitikko ja diplomaatti, kreivi.
Lähettiläänä Pariisissa 1919-24, ulkoministerinä 1924.

<b>Zander</b> <i>[tsan-],</i> <sp>Gustaf</sp> (1835-1920),
ruots. lääkäri, lääkintämekaanisen
voimistelun uranuurtajia, per. 1865
Tukholmaan mekaanisen sairasvoimistelulaitoksen,
jossa käytettiin Z:n keksimiä kojeita.

<b>Zandonai</b> <i>[tsandona'i],</i> <sp>Riccardo</sp>
(s. 1883), it. oopperasäveltäjä. Säveltänyt
orkesteriteoksia, isänmaallisia hymnejä
sekä neljä oopperaa, joista yhden libretto
on Selma Lagerlöfin ,,Gösta Berlingin tarusta".

<b>Zandvoort</b> <i>[zantfō'rt],</i> kylpypaikka
Alankomaissa, Haarlemista länteen. 7,000 as.

<b>Zangwill</b> <i>[zäŋuil],</i> <sp>Israel</sp>
(1864-1926), juutalaissyntyinen engl. kirjailija,
sionismin johtajia. Kuvaa lämpimän
huumorin värittämissä romaaneissaan
realistisen voimakkaasti Lontoon ven.-puol.
juutalaiskorttelin elämää. Teoksia
suomen.: ,,Kerjäläisten kuningas".

<b>Zankov</b> l. <sp>Tsankóv, Alexander</sp>
(s. 1879), bulg. poliitikko, taloustieteen
prof. Talonpoikaisdiktaattorin Stambuliiskijn
1923 kukistaneen vallankaappauksen
johtajia. Pääministerinä 1923-26. —
<b>Zankov,</b> <sp>Dragan</sp> (1827-1911),
bulg. poliitikko. Pääministerinä 1880,
1883-84. Kukistumisestaan suuttuneena
liittyi ven. puolueeseen ja oli 1886
ruhtinas Aleksanteria vastaan tehdyn
vallankaappauksen johtajia.

<b>Zante</b> <i>[tsan-],</i> Zakyntos (ks. t.).

<b>Zanzibar,</b> Sansibar (ks. t.).

<b>Zapolska</b> <i>[-o'-],</i> <sp>Gabryela</sp>
(1860-1921), puol. kirjailijatar. Kirjoittanut
naturalistisia romaaneja sekä myöhemmin
novelleja ja näytelmiä, joissa siveellinen
tarkoitusperä.

<b>Zápolya</b> <sp>(Szapolyai)</sp> <i>[sapojai],</i>
<sp>János</sp> (1487-1540), Unkarin kuningas
1526-40. Menetti Länsi-Unkarin Itävallalle,
oli 1529 tunnustettava Turkin sulttaani
yliherrakseen.

<b>Zaporogit</b> <i>[zā-],</i> saporogit (ks. t.).

<b>Zara</b> [it. äänt. <i>tsā-]</i> (serb. <i>Zadar</i>),
samannimisen it. provinssin pääkaup., Z:n salmen
rannalla. 17,000 as. — Kuului Itävaltaan v:een 1920.

<b>Zaragoza,</b> Saragossa (ks. t.).
</chapter>

<chapter name="Zarathuštra-Zenon">
<b>Zarathuštra</b> l. <sp>Zoroaster,</sp> Persian
muinaisuskonnon perustaja. Julisti
Ahuramazdan ainoaksi oikeaksi jumalaksi ja
vaati kansaa siveelliseen taisteluun
Ahrimanin johtamia pahoja valtoja vastaan.
[Pietilä (1911).]

<b>Zarlino</b> <i>[tsarlī'-]</i>, <sp>Gioseffo</sp> (1517-90),
it. kirkkosäveltäjä ja teoreetikko. Hänen
teoreettiset teoksensa (1558-88) olivat
aikanaan käänteentekeviä siinä kohden,
että suuren terssin virityssuhde
määriteltiin, Ptolemaioksen mukaisesti,
tasasointiseksi (5:4).

<b>Zausailovin kokoelma</b>, Kansallismuseoon
1909 ostettu kasaanilaisen kauppiaan
V. I. Zausailovin Kasaanin ja Vjatkan
lääneistä sekä Sveitsistä kerätty
muinaisesineiden kokoelma, jossa 10,935
esinettä ja jonka pronssikauden osa on
erittäin arvokas.

<b>Zavolotše</b> <i>[-lo'-]</i>, s. o.
„metsätaipaleen takainen seutu". Niin nimittivät
ven. keskiajan kronikat Äänisjärvestä,
Valgetjärvestä ja Suhonasta koilliseen
olevaa laajaa aluetta, jonka asukkaat
luult. olivat karjalaisia.

<b>Zea</b>, maissin tiet. sukunimi.

<b>Zebu</b> <i>[tsē-]</i>, ryhähärkä, seebu (ks. t.).

<b>Zeebrugge</b> <i>[-brökke]</i>, Brüggen
ulkosatama, Pohjanmeren rannalla.
Maailmansodassa Z. oli saks. vedenalaisten
päätukikohta.

<b>Zeeland</b> <i>[zēlant]</i>, <sp>Seeland,</sp>
maakunta Lounais-Hollannissa, Schelden suistossa.

<b>Zeeman</b> <i>[zē-]</i>, <sp>Pieter</sp> (s. 1865),
holl. fyysikko. Tutkinut sähkö- ja
magneettioptiikkaa. Sai v:n 1902 Nobelin
fysiikanpalkinnon Lorentzin kanssa.

<b>Zeemanin ilmiö</b>, monokromaattisen
valosäteilyn jakautuminen magneettisessa
kentässä useampiin, joiden värähdystaajuudet
ovat lähellä toisiaan; värähtelykomponentit
ovat polarisoituneet. Z. i:n tärkein merkitys
on, että se tukee elektroniteoriaa.

<b>Zefyr</b>, <sp>zephyr,</sp> sefiiri (ks. t.).

<b>Zefyros</b> (kreik.), länsituuli.

<b>Zehse</b>, Wenden (ks. t.).

<b>Zeiss</b> <i>[tsais]</i>, <sp>Karl</sp> (1816-88), saks.
mekaanikko, per. mainehikkaan optillisen
tehtaan Jenaan.

<b>Zeitblom</b> <i>[tsai-]</i>, <sp>Bartholomeus</sp>
(n. 1450-1518), saks. taidemaalari, työskenteli
Ulmissa. Maalannut alttaritauluja y. m.

<b>Zekiini</b>, <sp>tsekiini,</sp> alk. venetsial.
kultaraha (1280).

<b>Zeligowski</b> <i>[-o'-]</i>, <sp>Lucjan</sp> (s. 1865),
puol. kenraali ja poliitikko. Anasti 1920
sotilaskaappauksella Vilnon, sotaministerinä 1925-26.

<b>Zell</b> <i>[tsel]</i>, pikkukaupunkeja ja kyliä
Saksassa (Preussissa, Badenissa,
Baijerissa), Itävallassa ja Sveitsissä
(Luzernissa). <sp>Z. am See</sp> Salzburgissa
Zellersee-järven rannalla on suosittu
matkailu- ja kylpypaikka. 2,000 as.

<b>Zeller</b> <i>[tse-]</i>, <sp>Eduard</sp> (1814-1908),
saks. jumaluusoppinut ja filosofi.
Teoksia: „Philosophie der Griechen".

<b>Zellman</b> <i>[tsell-]</i>, <sp>Tollie</sp> (s. 1887),
ruots. näyttelijätär. Vieraillut Suomessa.

<b>Zelter</b> <i>[ts-]</i>, <sp>Karl Friedrich</sp>
(1758-1832), saks. kuoronjohtaja ja
säveltäjä, Goethen ystävä, perusti 1809
ensim. saks. mieskuoroseuran (Berliner
Liedertafel). Säveltänyt mieskuoroja ja
soololauluja (etenkin Goethen runoihin).

<b>Zemgal</b>, raja-asema Latviassa,
Väinänlinnan-Vilnon radalla.

<b>Zemgals</b>, <sp>Gustav</sp> (s. 1871),
lättiläinen asianajaja. Ollut sotaministerinä;
tasavallan presidentti v:sta 1927.

<b>Zendavesta</b>, Avesta (ks. t.).

<b>Zenit</b> <i>[tse-]</i> (arab.), <sp>lakipiste,</sp>
taivaanlaen korkein kohta, luotiviivan ja
taivaanpallon leikkauspiste. — <b>Zenitetäisyys</b>,
taivaankappaleen näennäinen kaarietäisyys zenitistä. —
<b>Zenitteleskooppi</b>, zenitiin tähtäävä kaukoputki,
jota käytetään paikkakunnan napakorkeuden määräämiseen.

<b>Zenit-tykit</b>, ilmapuolustustykit (ks. t.).

<b>Zenker</b> <i>[tseŋkər]</i>, <sp>Friedrich
Albert von</sp> (1825-98), saks. lääkäri.
Keksi 1860 trikiinin ja julkaisi
trikiinitautia koskevia tutkimuksia.

<b>Zeno</b> <i>[tsē-]</i>, <sp>Nicolò</sp> ja <sp>Antonio,</sp>
kaksi venetsialaista aatelismiestä,
veljeksiä. Heidän 1300-luvulla Atlantin
pohjoisosissa suoritetuiksi oletetut
löytöretkensä aiheuttivat laajan kirjallisuuden,
jolla oli suuri vaikutus maantieteen ja
kartografian myöhempään kehitykseen.
Vallitsevana käsityksenä nykyisin on,
että heidän retkiään kuvailevan
kertomuksen (ilmestyi Venetsiassa 1558)
kirjoittaja on taitavasti liittänyt yhteen ja
mielikuvituksensa tuotteilla höystänyt
ennen julkaistuissa kartoissa ja Pohjolan
asukkaita koskevissa kuvauksissa olevia
tietoja ja että löytöretkeä ei ole tehtykään.

<b>Zenobia</b>, Palmyran ja Syyrian
kuningatar, hallitsi 267-272 j. Kr. Otti
arvonimen Itämaiden keisarinna. Valloitettuaan
Palmyran Aurelianus vei hänet vankina Roomaan.

<b>Zenon</b>, <sp>Elealainen</sp> (n. 490-430
e. Kr.), kreik. filosofi. Z. oli
Parmenideen oppilas ja dialektiikan keksijä. —
<b>Zenon</b> (n. 334-262 e. Kr.), kreik.
</chapter>

<chapter name="Zenta-Zillertal">
filosofi, kotoisin Kyproksesta, Stoan
oppisuunnan perustaja. vrt. <sp>Stoalaiset</sp>.

<b>Zenta</b>, kaup. Etelä-Slaaviassa,
Slavoniassa, Tiszan rannalla. Viljakauppaa,
31,000 as. (enimmäkseen unkarilaisia).
— V. 1697 Savoijin Eugène voitti siellä
turkkilaiset. Kuului v:een 1920 Unkariin.

<b>Zeoliitit</b>, <sp>tseoliitit</sp> (kreik.),
vedenpitoisia natrium- tai
kalsiumaluminium-silikaatteja. Kuumennettaessa
ne sulavat kuohuen. Z:ja ovat m. m. natroliitti,
analsiimi, desmiini, stilbiitti, apofylliitti.

<b>Zeppelin</b> <i>[tse-]</i>, <sp>Ferdinand von</sp>
(1838-1917), saks. kreivi, ilmapurjehtija,
uranuurtaja ohjattavien ilmalaivojen rakentajana.
Aloitti toimintansa 1898, 1918 hänen perustamassaan
tehtaassa työväkeä 12,000 henkeä.

<img 1>
F. von Zeppelin.
</img>

<b>Zeravšan,</b> <sp>Saravšan</sp>, joki
Keski-Aasiassa, juoksee Samarkandin ohitse,
päättyy hiekkaan Bukharan alueella, n.
20 km:n Päässä Amu-Darjasta. Pituus 686 km.
Z:sta on ympäristöön johdettu lukuisia
kastelukanavia.

<b>Zermatt</b> <i>[tse-]</i>, alppikylä Sveitsissä,
Wallisin kantonissa, Matterhornin
juurella. Matkailupaikka (alppiretkeilyjä).
750 as. ks. kuvaliitettä <sp>Alpit</sp>.

<b>Žeromski</b> <i>[-o'-]</i>, <sp>Stefan</sp> (1864-1925),
puol. kirjailija, Puolan huomattavimpia.
Julk. isänmaallisia romaaneja, joissa
kuvastuu Puolan kansan kärsimys
venäläissorron aikana ja jotka paljastavat
yhteiskunnallisia epäkohtia. Teoksia
suomen.: „Elämän hurma".

<b>Zetkin</b> <i>[tse-]</i>, <sp>Klara</sp> (s. 1857), o. s.
<sp>Eissner</sp>, saks. kommunisti. Pani alulle
Saksan sosialistisen naisliikkeen. Toimi
Rosa Luxemburgin kanssa Spartakus-liikkeessä.

<b>Zettervall</b> <i>[set-]</i>, <sp>Helgo</sp> (1831-1907),
ruots. arkkitehti. Restauroinut m. m.
Lundin, Skaran ja Upsalan tuomiokirkot.

<b>Zettler</b> <i>[tse-]</i>, <sp>Franz Xaver</sp>
(1841-1916), saks. taidemaalari. Per.
Müncheniin suuren vielä toimivan
lasimaalausliikkeen, jonka tarkoituksena on
keskiaik. kirkollisen lasimaalauksen
uudistaminen.

<b>Zeugma</b> (kreik.), puhekuvio, jossa
jokin sana asetetaan kahden tai
useamman sanan yhteyteen, vaikka se
merkityksensä puolesta sopii vain yhteen
niistä, esim. hänen silmänsä olivat
<i>tähdätyt</i> näkyyn, hänen korvansa huutoon.

<b>Zeuksis</b>, kreik. maalaaja. Tullut
tunnetuksi ensimmäisenä valon ja varjon
taitavana käyttäjänä. Eli 400-luvulla.

<b>Zeus</b> <i>[tseus]</i> (roomal. <sp>Juppiter</sp>),
kreik. uskonnossa ylin jumala, Kronoksen
ja Rean poika, syntynyt Kreetassa. Z.
syöksi isänsä ja muut titaanit Tartarokseen
ja asettui asumaan Olympokseen. Z:n puoliso
oli hänen sisarensa Hera, jonka mustasukkaisuuden
herätti monilla lemmenseikkailuillaan (Io,
Europe, Leda, Danae, Antiope); näiden
kautta hän tuli monien sankarien isäksi
(Herakles, Dioskuurit, Minos, Perseus
y. m.). Sitäpaitsi olivat hänen lapsiaan
Ares, Hebe, Atene, Apollo, Artemis,
Hermes, Dionysos. Z:lla oli salama
kädessään, hän suojeli yhteiskunnallista
järjestystä ja oikeudenhoitoa. Häntä palvottiin
vanhimpana aikana korkeilla vuorilla
(Ida, Olympos). Kuuluisia temppeleitä oli
Olympiassa, Dodonassa ja Ateenassa. Kuuluisin
Z:n kuva oli Feidiaan Olympiassa (hävinnyt).

<img 1>
Zeus Otricoli.
</img>

<b>Zichy</b> <i>[zitši]</i>, <sp>Mihály</sp> (1827-1906),
unk. taidemaalari, eli hovimaalarina
Pietarissa. Töitä: „Hävityksen riemuvoitto",
„Keisarinna Elisabet Frans Deákin
ruumiin ääressä"; kuvitustöitä unk.
kirjailijoiden teoksiin.

<b>Zidén</b> <i>[tsidē'n]</i>, <sp>Jakob Henrik</sp>
(1785-1808), suom. vänrikki. Kaatui
Koljonvirralla. „Vänrikkien" sankareita.

<b>Ziegenbalg</b> [<i>tsīgənbalhj]</i>,
<sp>Bartholomæus</sp> (1683-1719), saks.
lähetyssaarnaaja. Toimi Intiassa tansk. Trankebarin
siirtolassa tamiilien keskuudessa ja käänsi
Raamattua heidän kielelleen.

<b>Ziegler</b> <i>[tsīhler]</i>, <sp>Theobald</sp>
(1846-1918), saks. filosofi. Teoksia:
„Kasvatusopin historia" (suomen.).

<b>Zieten</b> <i>[tsīten]</i>, <sp>Hans Joachim
von</sp> (1699-1786), preussil. ratsuväenkenraali.
Kunnostautui seitsenvuotisessa sodassa.

<b>Ziller</b> <i>[tsilər]</i>, <sp>Tuiskon</sp> (1817-82),
saks. kasvatustieteilijä. Kehittänyt
Herbartin kasvatusoppia. Pääteos:
„Grundlegung zur Lehre vom erziehenden
Unterricht".

<b>Zillertal</b> <i>[tsilər-]</i>, Itä-Alppien tärkein
poikkilaakso Tyrolissa; sen läpi virtaa
</chapter>

<chapter name="Zilliacus-Znaim">
Innin lisäjoki Ziller. Suosittu
matkailuseutu. Laaksoon laskevat Z:n
<sp>alppien</sp> jäätiköt.

<b>Zilliacus</b> <i>[silja'kkus],</i> <sp>Emil</sp> (s. 1878),
kirjallisuudentutkija ja ruotsink. runoilija.
Helsingin Yliopiston kirjallisuushistorian
dosentti v:sta 1909. Julk. kirjallisuushist.
tutkimuksia (suomen. ,,Sophokles"), matkakuvauksia
Kreikasta ja Roomasta sekä runokokoelmat „Offereld",
,,I grottan" ja „Soluret". — <b>Zilliacus,</b>
<sp>Henrik Wilhelm Johan</sp> (1823-87),
virkamies. Helsingin kunnallispormestari
v:sta 1866, prokuraattorinapulainen v:sta
1873, senaattori vrsta 1875. — <b>Zilliacus,</b>
<sp>Konni</sp> (1855-1924), kirjailija ja
poliitikko, H. W. J. Z:n poika, Oleskeli
paljon ulkomailla, toimi Bobrikovin
sortotoimia vastustaneen aktiivisen
vastustuspuolueen johdossa sekä maailmansodan
aikana itsenäisyytemme hyväksi. Julk.
kaunokirjallisia teoksia, joista suomen,
m. m. „Siirtolaisia", „Siirtolais-seikkailuja",
,,Taavetti Anttilan kohtalo", sekä
historiallis-poliittisia teoksia, joista
suomen. ,,Suomen uusimmasta historiasta"
I ja muistelmateos „Sortovuosilta". Hänen
veljensä lääkäri ja dosentti <sp>Henrik Wilhelm
Johan Z.</sp> (1857-1919) oli myös innokas
itsenäisyysmies. Viimeksimainitun poika jääkärieversti
<sp>Per Z.</sp> (s. 1892) on toiminut
suojeluskuntien yliesikunnan päällikkönä, nyk.
yleisesikunnan osastopäällikkönä.

<b>Zilmeeraus,</b> henkivakuutusyhtiössä
ensim. toimivuoden hankintakustannusten
osittainen siirto myöhemmin maksettaviksi.

<b>Zimmermann</b> <i>[tsi-],</i> <sp>Arthur</sp>
(s. 1859), saks. diplomaatti. Ulkoasiainministerinä
1916-17; Suomen vapauspyrkimysten harras kannattaja.

<b>Zimmerwald</b> <i>[tsimərvalt],</i> kylä
Sveitsissä, Bernin eteläpuolella. Siellä
vasemmistososialistit ja kommunistit 1915
pitivät kokouksen ja perustivat n. s. Z:n
internatsionaalin. ks. <sp>Internatsionaali.</sp>

<b>Zink</b> <i>[ts-]</i> l. <sp>zinken</sp> (saks.),
vanha sarvesta tai puusta tehty puhallussoitin.

<b>Zinnia,</b> pohj.-amer. mykerökukkaisiin
kuuluva kasvisuku. <i>Z. elegans</i>-lajia, jolla
on suuret kelta- tai punakukkaiset
mykeröt ja vastakkaiset herttakantaiset
lehdet, viljellään 1-vuotisena koristuskasvina.

<b>Zinovjev,</b> Sinovjev (ks. t.).

<b>Zinzaarit,</b> <sp>aromuunit, kutsovalakit,</sp>
Balkanin niemimaalla (Tessaliassa, Epeiroksessa,
Länsi-Makedoniassa, Etelä-Albaaniassa) asuvien
romaanialaisheimojen yhteisnimi,oik. serbialaisten
antama pilkkanimi.

<b>Zinzendorf</b> <i>[tsints-],</i> <sp>Nikolaus
Ludwig von</sp> (1700-60), saks. kreivi,
evankeelisen veljesseurakunnan perustaja.
Salli 1722 Määriläisten veljien asettua
omistamalleen tilalle Herrnhutiin (ks.
<sp>Herrnhutilaiset</sp>). [Meurman (1908).]

<b>Zirkel</b> <i>[tsirkəl],</i> <sp>Ferdinand</sp>
(1838-1912), saks. petrografi. Mikroskooppisen
spektrografian perustajia.

<b>Zirknitzin järvi</b> <i>[tsirk-],</i>
Etelä-Slaaviassa, 8 km Adelsbergista, karstimaan
kattilalaaksossa; juoksee toisinaan maanalaisia
laskuteitä myöten kuiviin, ajoittain taas on
21-56 km<sup>2</sup> laaja ja n. 5 m syvä.

<b>Zirkoni</b> <i>[tsi-],</i> kivennäinen,
zirkonium-silikaattia. Ruskea, punainen tai väritön.
Kauniin punaisia muunnoksia, n. s. <sp>hyasintteja,</sp>
käytetään jalokivinä. Mikroskooppisen pieninä kiteinä
z. on yleinen kivennäinen kaikissa kivilajeissa.

<b>Zirkonium</b> <i>[tsir-],</i> harvinainen metalli,
titaanin ryhmää, kem. merkki Zr, at.-p. 90,6,
om.-p. 6,4, sulamisp. n. 2,350°.

<b>Zita</b> (s. 1892), Bourbonin prinsessa,
Itävallan keisarin Kaarlen puoliso 1911-22.

<b>Žitomir,</b> kaup. Ukrainassa, Dneprin
lisäjoen Teterevin varrella, Volynian
pääkaup. 70,000 as.

<b>Zittel</b> <i>[tsitəl],</i> <sp>Karl Alfred</sp>
(1839-1904), saks. geologi ja paleontologi,
v:sta 1866 prof. Münchenissä. Uudenaikaisen
paleontologian perustajia.

<b>Zitting</b> <i>[tsit-],</i> <sp>Carl Anders</sp>
(1826-92), suom. maatalousmies, Mustialan
Maanviljelysopiston varsin, järjestäjä ja
1862-91 johtaja.

<b>Žižka,</b> <sp>Johannes</sp> (1360-1424),
tšek. sotapäällikkö, hussilaisten johtaja.
Voitti 1421 saks. ristiretkeläisjoukon Praagin
edustalla ja keisarin Deutsch-Brodissa 1422.

<b>Zlota Lipa</b> <i>[zuo'ta],</i> Dnestrin lisäjoki
Galitsiassa. Taisteluja maailmansodan aikana 1915-17.

<b>Zloty</b> <i>[zuo'ti],</i> Puolan rahayksikkö
v:sta 1924, = 100 groszy. Arvo n. Smk. 4:50.

<b>Zmeinogorsk</b> <i>[-o'rsk],</i> ent.
kaivosyhdyskunta ja hallinnollinen keskus
Länsi-Siperiassa, Tomskin kuvernementissa.
Vilja- ja voikaupan keskus, nyk. tyhjennetty
hopea- ja lyijykaivos. 12,000 as.

<b>Zn,</b> sinkin kem. merkki.

<b>Znaim</b> (tšek. <i>Znojmo</i>), kaup.
Tsekkoslovakiassa, Määrissä, Thayan varrella
läh. Itävallan rajaa. Savi- ja säilyketeoll.,
viinin- ja kurkunviljelystä. 22,000 as.
</chapter>

<chapter name="Znamenskijn kokoelma-Zrinyi">
<b>Znamenskijn kokoelma,</b> Kansallismuseoon
1897 ostettu toboljskilaisen kauppiaan ja
taiteilijan M. S. Znamenskijn Länsi-Siperiasta
(vars. Iskerin l. Sibirin muinaislinnasta) kerätty
muinaisesineiden kokoelma, jossa 2,736 esinettä.

<b>Zodiakki</b> <i>[tso-]</i> (kreik.), eläinrata. —
<b>Zodiakkivalo,</b> eläinratavalo (ks. t.).

<b>Zoëa,</b> korkeampien äyriäisten toukkamuoto:
nivelikäs, parilliset verkkosilmät,
päässä ja keskiruumiissa useita
raajapareja. vrt. <sp>Nauplius.</sp>

<b>Zoëga</b> <i>[tsoēga],</i> <sp>Georg</sp> (1755-1809),
tansk. arkeologi, asui v:sta 1783 Roomassa.
Julk. latinaksi kuuluisan teoksen obeliskeista.

<b>Zola</b> <i>[-ā'],</i> <sp>Émile</sp> (1840-1902),
ransk. kirjailija, naturalismin huomattavin
edustaja, Sovelluttaen kaunokirjallisuuteen
eräänlaista luonnontieteellistä katsomustapaa
Z. kuvaa huolellisiin tutkimuksiin perustuvissa
romaaneissa Napoleon III:n keisarikunnan elämää.
Z:n teoksista mainittakoon romaanisarja „Les
Rougon-Macquart" (1871-93), jonka jotenkin
itsenäisistä osista on suomen.: „Ansa",
„Naisten aarreaitta", „Unelma", „Ihmispeto",
„Raha" sekä sarjaan „Les quatre évangiles"
kuuluvat „Hedelmällisyys" ja „Totuus". Z.
puolusti miehekkäästi Dreyfus ta (ks. t.).
[Lepelletier (ransk., 1908); Dalström
(ruots., 1913).]

<img 1>
Émile Zola.
</img>

<b>Zolnai,</b> <sp>Gyula</sp> (s. 1862), unk.
kielentutkija; unkarintanut J. H. Erkon
„Ainon", Eino Leinon „Helkavirsiä" ja
Kiven „Nummisuutarit".

<b>Zolotnik</b> <i>[-i'-],</i> <sp>solotnik,</sp>
ven. painoyksikkö, = 1/96 ven. naulaa, =
4,27 g. vrt. <sp>Mitta.</sp>

<b>Zoofagi</b> <i>[tso'o-]</i> (kreik.), lihansyöjä
(eläin).

<b>Zoogeografia</b> <i>[tso'o-]</i> (kreik.),
eläinmaantiede.

<b>Zooglœa</b> <i>[tso'oglē'a]</i> (kreik.),
<sp>kanahka,</sp> bakteerikoloniain muodostama
limainen kalvo pilaantuvia orgaanisia
aineita sisältävän veden pinnalla.

<b>Zooklorellit</b> <i>[tso'o-]</i> (kreik.), eräissä
alkueläimissä, onteloeläimissä (esim.
lampipolyypissa) ja madoissa eläviä
vihreitä leviä.

<b>Zoolatria</b> <i>[tso'o-],</i> eläintenpalvelus
(ks. t.).

<b>Zoologia</b> <i>[tso'o-]</i> (kreik.), eläintiede.

<b>Zooni</b> <i>[tsō-]</i> (kreik.), vyöhyke (ks. t.);
<i>matem.</i> ks. <sp>Pallo.</sp>

<b>Zoonihavainnot</b> <i>[tsō-],</i> määrätyn
taivaanpallovyöhykkeen tähtien paikan
määräystä koskevat havainnot.

<b>Zoopaleontologia</b> <i>[tso'o-]</i> (kreik.),
eläinpaleontologia.

<b>Zoosporit</b> <i>[tso'o-]</i> (kreik.),
<sp>parveiluitiöt,</sp> levien, sienien ja
itiöeläinten savuttomia lisääntymissoluja,
jotka uiskentelevat vedessä siimamaisten
alkulima-lisäkkeiden avulla.

<b>Zootomia</b> <i>[tso'o-]</i> (kreik.), eläinten
leikkely ja tähän perustuva eläinanatomia.

<b>Zopf</b> <i>[tsopf]</i> (saks.), kankipalmikko.
— <b>Zopftyyli,</b> <i>taidehist.,</i> rokokoon ja
uusklassillisuuden ylimenotyylistä
Saksassa y. m. käytetty nimitys.

<b>Zoppot</b> <i>[tso-],</i> kaup. ja merikylpylä
Danzigin valtiossa, Itämeren rannalla.
Parantoloita, ulkoilmateatteri, pelipankki.
20,000 as.

<b>Zorn</b> <i>[tsorn],</i> <sp>Anders</sp> (1860-1920),
ruots. taiteilija. Alusta alkaen häikäisevällä
tekniikalla, maalannut vesi- ja öljyvärein
kansanelämänkuvauksia. Taalainmaalta, alastomia
naiskuvia, muotokuvia j. n. e. Z. oli aikansa
etevimpiä etsaajia ja taitava kuvanveistäjä. Asui
loppuikänsä Morassa, jossa hänen kotinsa
järjestetään Z.-museoksi. [Hedberg (ruots.,
1910).] ks. kuvaliitettä <sp>Ruotsin taidetta.</sp>

<img 1>
Anders Zorn.
</img>

<b>Zoroaster,</b> Zarathuštra (ks. t.).

<b>Zorrilla y Moral</b> <i>[þorri'lja i morā'l],</i>
<sp>José</sp> (1817-93), esp. kirjailija. Teoksia:
näytelmä „Don Juan Tenorio", legendakokoelma „Cantos
del trovador" ja eepillinen runoelma „Granada".

<b>Zr,</b> zirkoniumin kem. merkki.

<b>Z-rauta</b> ks. <sp>Kuviorauta.</sp>

<b>Zrinyi</b> <i>[-nji],</i> <sp>Miklós</sp> (1508-66),
unk. sotapäällikkö, kreivi. Puolusti 1566 2,500
miehellä kuukauden Szigetvärin linnaa Soliman
II:n satatuhatmiehistä turk. armeijaa vastaan,
kunnes sai hyökkäyksessä surmansa.
</chapter>

<chapter name="Zschokke-Zwingli">
<b>Zschokke</b> <i>[tšo-],</i> <sp>Heinrich</sp>
(1771-1848), saks.-sveits. kirjailija. Julk.
ritari- ja rosvoromaaneja sekä opettavia
kertomuksia, joista suomen. „Kultala" ja
„Viina-myrkystä surullinen tarina".

<b>Zsigmondy</b> <i>[žigmondi],</i> <sp>Richard</sp>
(s. 1865), itäv. kemisti. Eteviä tutkimuksia
kolloidikemian alalta. Keksi ultramikroskoopin
yhdessä Siedentopfin kanssa, Sai Nobelin
kemianpalkinnon 1925.

<b>Zuaavit,</b> nyk. yksistään ranskalaisista
muodostettu jalkaväkiosasto Algeriassa
ja Tunisissa; käyttää turkkilaismallisia
univormuja. Paavilla oli myös 1860-70
samoin puettuja zuaavisotilaita.

<b>Zug</b> <i>[tsūh].</i> 1. Kantoni
Keski-Sveitsissä; 240 km<sup>2</sup>, 33,000 as. Väestön
enemmistö katolilaisia ja saksankielisiä. —
Yhtyi Sveitsin valaliittoon 1352. — 2. Z:n
kantonin pääkaup., Zugin järven rannalla.
Kaupungilla on keskiaik. leima. Puuvilla-
y. m. teoll. 10,000 as.

<b>Zugin järvi</b> <i>[tsū-],</i> Sveitsissä,
Vierwaldstätterjärven pohjoispuolella, 14 km
pitkä, 1-4,5 km leveä, suurin syvyys 198 m,
417 m yli merenp. Laskujoki Lorze virtaa
Reuss-jokeen.

<b>Zugspitz</b> <i>[tsūhšpits],</i> <sp>Weisskogel,</sp>
Saksan korkein vuori, Etelä-Baijerissa, Tirolin
rajalla, Wettersteinin vuoristossa, 2,964 m yli merenp.

<b>Zuiderzee</b> <i>[zöydərzē]</i> (= eteläjärvi),
Pohjanmeren lahti Alankomaissa, 3,139 km<sup>2</sup>.
V:een 1287 Z. oli järvenä, mutta muuttui
merenlahdeksi meren hyökyjen katkaistessa
erottavan maakannaksen; sai 1395 nykyisen
muotonsa. Rannat suojattu padoilla uusien
maanmenetysten ehkäisemiseksi. Nykyisin on Z:n
kuivaaminen hankkeissa,

<b>Žukovskij</b> <i>[-o'-],</i> <sp>Vasilij
Andrejevitš</sp> (1783-1852), ven. romanttinen
runoilija. Toiminut Aleksanteri II:n kasvattajana.

<b>Zuloaga</b> <i>[þuloā'-],</i> <sp>Ignacio</sp> (s. 1870),
esp. maalari. Maalannut suurikokoisia,
realistisia henkilökuvia, joiden taustalla
autio esp. maisema.

<b>Zulumaa</b> <i>[tsu-],</i> Sulumaa (ks. t.). —
Zulut ks. <sp>Kafferit.</sp>

<b>Zumbusch</b> <i>[tsumbuš],</i> <sp>Kaspar</sp>
(1830-1915), saks. kuvanveistäjä. Töitä: kreivi
von Rumfordin jättiläispatsas ja Max II:n
muistomerkki Münchenissä, Beethovenin, Maria
Teresian ja Radetzkyn muistomerkit Wienissä.

<b>Zumsteeg</b> <i>[tsumštēh],</i> <sp>Johann</sp>
(1760-1802), saks. säveltäjä, 1792 Stuttgartin
hovikapellimestari. Balladisävellyksen
alalla Z. oli uranuurtaja.

<b>Zunz</b> <i>[tsuntsj,</i> <sp>Leopold</sp> (1794-1886),
juut. tiedemies, Berliinin juut. opettajaseminaarin
johtaja 1839-50. Z. on juutalaisuuden tieteellisen
tutkimisen perustaja.

<b>Zurbaran</b> <i>[þurvara'n],</i> <sp>Francisco de</sp>
(1598-1662), esp. taidemaalari. Väritykseltään
yksinkertaisissa, karkeahkon realistisissa,
haltioitunutta hurskautta huokuvissa tauluissa
kuvannut munkkielämää. Päätyöt: ,,Tuomas
Akvinolaisen apoteoosi" ja neliosainen P.
Bonaventuran elämää käsittelevä sarja.

<b>Zweibrücken</b> <i>[tsvai-],</i> kaup. Baijerissa,
Reinin länsipuolella, Teoll. 20,000 as. —
Z. oli samannimisen herttuakunnan
pääkaup. Ruotsin kuninkaat Kaarle X
Kustaa, Kaarle XI ja Kaarle XII olivat
Pfalz-Z:n hallitsevia herttuoita.

<b>Zweig</b> <i>[tsvaih],</i> <sp>Stefan</sp> (s. 1881),
itäv. kirjailija, Julk. runokokoelmia,
näytelmiä („Der verwandelte Komödiant",
„Jeremias"), novelleja („Erstes Erlebnis")
sekä kirjallisuustutkielmia.

<b>Zweygberg</b> <i>[tsveigbärj],</i> <sp>Lennart
von</sp> (s. 1874), suom. sellotaituri. Toimi
1903-09 sellonopettajana Krefeldin
konservatoriossa, Siirtyi sitten Locarnoon,
josta tehnyt konserttimatkoja eri maihin.

<b>Zwickau</b> <i>[tsvikau],</i> kaup.
Lounais-Saksissa. Kivihiilikaivoksia, kone-,
puuvilla- ja kemiallista teoll. 82,000 as.

<b>Zwickaun profeetat</b> <i>[tsvik-],</i>
Th. Münzerin (ks. t.) alkuunpaneman
hurmahenkisen liikkeen edustajat. Zwickausta
karkoitettuina tulivat 1521 Wittenbergiin,
missä saivat aikaan levottomuuksia. Se
aiheutti Lutherin palaamaan Wartburgista.
Saarnoillaan hän sai heidät poistumaan.

<b>Zwilgmeyer</b> <i>[tsvilhmaiər],</i> <sp>Dikken</sp>
(1859-1913), norj. kirjailijatar. Us. teoksia,
m. m. lastenkirjoja suomen.

<b>Zwinger</b> <i>[tsviŋər]</i> ks. <sp>Dresden.</sp>

<b>Zwingli</b> <i>[tsviŋli],</i> <sp>Ulrich
(Huldreich)</sp> (1484-1531), Sveitsin ensim.
uskonpuhdistaja. Toimi pappina Glaruksessa ja
Einsiedelnissä, jossa rupesi vastustamaan sikäläistä
anekauppiasta, sekä v:sta 1518 Zürichissä, jossa
tutustui Lutheriin ja omaksui hänen oppinsa uskon
vanhurskaudesta. V. 1523 toimeenpantiin Zürichissä
raadin suostumuksella uskonpuhdistus. Z:n
uskonnollisessa käsityksessä käytännölliset
ja siveelliset näkökohdat olivat etualalla.

<img 1>
Ulrich Zwingli.
</img>
</chapter>

<chapter name="Zygomorfinen-Åminneborg">
Hänestä tuli myös Zürichin valtiollinen
johtaja. Bernin liityttyä uskonpuhdistukseen
Z. aloitti taistelun kat. alkukantoneja
vastaan ja joutui samoihin aikoihin
ehtoollisopissa (vrt. <sp>Ehtoollinen</sp>)
kiistaan Lutherin kanssa (Marburgin
uskonkeskustelu 1529). Z. kaatui
sotapappina Kappelin taistelussa.

<b>Zygomorfinen</b> <i>[tsy-]</i> (kreik.),
vastakohtainen. ks. <sp>Teriö.</sp>

<b>Zygospoori</b> <i>[tsy-]</i> (kreik.),
yhtymäitiö. ks. <sp>Siitos.</sp>

<b>Zymaasi</b> <i>[tsy-]</i> (kreik.),
alkoholikäymisen aiheuttava entsyymi, jota
hiivasienet erittävät.

<b>Zürich</b> <i>[tsyrih].</i> 1. Kantoni
Pohjois-Sveitsissä. 1,729 km<sup>2</sup>, 545,000 as.
Väestön enemmistö protestantteja ja
saksankielisiä. — Yhtyi Sveitsin valaliittoon
1351. — 2. Z:n kantonin pääkaup., Zürichin
järven rannalla. Yliopisto, tekn.
korkeakoulu. Keskiaik. kirkkoja. Sveitsin
tärkein teollisuuskaup. (silkkiä y. m.),
208,000 as. (Sveitsin väkirikkain kaup.).

<img 1>
Zürich.
</img>

<b>Zürichin järvi</b> <i>[tsyrihin-],</i>
Koillis-Sveitsissä, 40 km pitkä, 1-4 km leveä,
suurin syvyys 143 m, 409 m yl. merenp.
Järven poikki rakennettu ratapenger.
Laskujoki Limmat laskee Aareen.

<b>Zähringit</b> <i>[tsēr-],</i> saks. ruhtinassuku,
Badenin hallitsijasuku v:een 1918.

<b>Zöckler</b> <i>[tsöklər],</i> <sp>Otto</sp> (1833-1906),
saks. teologi. Pääteos ,,Geschichte der
Beziehimgen zwischcn Theologie und
Naturwissenschaft", toimittanut teol.
käsikirjan „Handbuch der theologischen
Wissenschaft".

<b>Zöllner</b> <i>[tsölnər],</i> <sp>Johann</sp> (1834-82),
saks. tähtientutkija, prof. Leipzigissä.
Astrofysikaalisia töitä.

<b>Zöppritz</b> <i>[tsöprits],</i> <sp>Karl</sp> (1838-85),
saks. maantieteilijä. Julk. m. m. ,,Leitfaden der
Karteneritwurfslehre".

<h3>Å</h3>
<b>Å,</b> ruots. kirjaimiston 26:s kirjain. —
<i>Fys.,</i> Ångströmin yksikön merkki.

<b>Åberg</b> <i>[ōbärj],</i> <sp>Jon Olof</sp> (1843-98),
ruots. kirjailija, Julk. romantisoituja
ajanvietekertomuksia Ruotsin ja Suomen
historiasta; niistä us. suomen. — <b>Åberg,</b>
<sp>Ulrika Viktoria</sp> (1824-92), suom.
maisemamaalaritar; asui ulkomailla.

<b>Åbo Morgonblad</b> <i>[ōbu -ād],</i> A. I.
Arwidssonin 1821 Turussa julkaisema
sanomalehti.

<b>Åbo Underrättelser</b> <i>[ōbu -ret-],</i>
Suomen vanhin vielä ilmestyvä sanomalehti,
per. 1824. Ilmestyy Turussa, seitsenpäiväisenä.

<b>Åhlén & Åkerlunds Förlags a.-b.</b>
<i>[olē'n et ōk-],</i> Ruotsin suurin
aikakauslehtien kustannusliike, Tukholmassa,
per. 1906.

<b>Åhus</b> <i>[ōhūs],</i> kylä Å:n pitäjässä
Etelä-Ruotsissa, Skånessa, Itämeren rannalla,
Kristianstadin satamapaikka. Keskiajalla
huomattava kaupunki.

<b>Åkerblad</b> <i>[ōkerblād],</i> <sp>Johan David</sp>
(1763-1819), ruots. orientalisti, toimi
lähetystösihteerinä Konstantinopolissa ja
Pariisissa. Likipitäen selvittänyt Egyptin
hieraattisen kirjaimiston.

<b>Åkerhielm</b> <i>[ōkerjelm],</i> <sp>Samuel</sp>
(1684-1768), ruots. poliitikko. Turun
hovioikeuden presidentti 1728-39,
valtaneuvos 1739-47. Å. kuului ensin n. s.
holsteinilaiseen puolueeseen ja oli Arvid
Hornin vaarallisimpia vastustajia, sitten
hattu, mutta vastusti hattujen sota- ja
pankkipolitiikkaa; ennenpitkää hänestä
tuli myssyjen johtaja. Å. oli läheisissä
suhteissa Venäjään.

<b>Åkerman</b> <i>[ōk-],</i> <sp>Birger</sp> (s. 1870),
kenraalimajuri, 1:sen divisioonankomentaja
v:sta 1918. — <b>Åkerman,</b> <sp>Harald</sp> (s. 1869),
kenraalimajuri. Laborin pääjohtaja v.-sta
1914, senaattori 1917; mukana vapaussodassa.

<b>Åminne,</b> Joensuu (ks. t.).

<b>Åminneborg,</b> maatila Maalahdella.
</chapter>

<chapter name="Åmål-Äes">
<b>Åmål</b> <i>[ōmōl],</i> kaup. Ruotsissa,
Vennerin länsirannalla. 6,500 as.

<b>Ångermanjoki,</b> joki Pohjois-Ruotsissa;
2 lähdejokea: Storån ja Vojmån; 490 km
pitkä. Tärkeä uittoväylä. Suussa sahoja
ja lastauspaikkoja.

<b>Ångermanland,</b> maakunta Ruotsissa,
Norlannissa, Ångermanjoen keski- ja
alajuoksun ympärillä; 20,747 km<sup>2</sup>,
181,000 as. Tärkein kaup. <sp>Hernösand.</sp>

<b>Ångström</b> <i>[oŋ-],</i> <sp>Anders</sp> (1814-74),
ruots. fyysikko, etevä valo-opillisten ja
varsinkin spektritutkimusten tekijä,
spektraalianalyysin perustajia.

<b>Ångströmin yksikkö,</b> värähtelyjen
aallonpituuden mitta, = 1/10<sup>7</sup> mm.

<b>Ånäs</b> <i>[ōnēs],</i> suom. myös <sp>Jokiniemi,</sp>
maatila Helsingin pitäjässä Tikkurilan
aseman lähellä. Tilalla sijaitsee valtion
maatalouskoelaitos.

<b>Åre</b> <i>[ōre],</i> pitäjä Ruotsissa,
Jämtlandin läänissä, Åreskutanin (ks. t.)
juurella, Årejärven rannalla. Suosittu
matkailu-, ilmaparantola- ja talviurheiluseutu.

<b>Åreskutan</b> <i>[ōreskū-],</i> Ruotsissa,
Länsi-Jämtlandissa olevan Åreskut-tunturin
korkein huippu, 1,472 m yli merenp.
Suosittu matkailupaikka.

<b>Åström</b> <i>[ō-],</i> <sp>Emma Irene</sp>
(s. 1847), Suomen ensim. naismaisteri (1882),
lehtorina Tammisaaren seminaarissa
1886-1912. [Takolander (1923).] —
<b>Åström,</b> <sp>Karl Robert</sp> (1839-97),
oululainen tehtailija, kunnallisneuvos.
Per. Ouluun 1863 nahkatehtaan, jossa
oli osakkaana myös hänen veljensä
kauppaneuvos <sp>Hemming Å.</sp> (1844-95). —
<b>Åström,</b> <sp>Werner</sp> (s. 1885),
taidemaalari. Maalannut m. m. maisema- ja
henkilökuvia Pohjanmaalta.

<b>Åström</b> <i>[ō-].</i> 1. <sp>Bröder Åström
a.-b. — Weljekset Åström o.-y.,</sp>
Oulu, per. 1863, osakepääoma 30 milj. mk.
Omistaa suuren nahkatehtaan ja valjastehtaan.
Työväkeä 450. — 2. <sp>Åströms Fabriker a.-b.,</sp>
Turku, per. 1886, osakepääoma 4 milj. mk.
Valmistaa harjoja, saippuoita, hajuvesiä,
puhdistusaineita y. m. Siirtyi 1924 engl.
Sunlight-yhtymää edustavalle A.-b. Lever o.-y:lle.

<b>Åvik</b> <i>[ōvīk].</i> 1. Maatila Somerolla. —
2. Aistiviallisten koulukoti Hyvinkäällä.

<h3>Ä</h3>
<b>Ä,</b> ruots. ja (å mukaan luettuna)
suom. kirjaimiston 27:s kirjain.

<b>Äes,</b> <sp>karhi,</sp> maanmuokkausase, jonka
avulla kynnös hienonnetaan, kuohkeutetaan
ja tasoitetaan. Ä:tä käytetään lisäksi lannan
(myös väkilantojen) maahan sekoittamiseen,
siemenen multaamiseen ja rikkaruohojen
hävittämiseen (vrt. <sp>Rikkaruohoäes</sp>).
Ä:t jaetaan <sp>kultivaattoreihin l. syvä-ä:iin</sp>
(ks. <sp>Kultivaattori</sp>) ja <sp>varsinaisiin
ä:iin.</sp> Kultivaattorit ovat syvämuokkauskoneita,
raskasrakenteisia, piikit eteenpäin taivutetut. Ne
tunkeutuvat luonnostaan maahan, joten työsyvyys ei
riipu ä:n painosta. Kultivaattoreita on jäykkäteräisiä

<img 1>
Amer. lautasäes.
</img>
<sp>(grubberit, kynsikultivaattorit)</sp> ja
joustavateräisiä <sp>(jousikultivaattorit).</sp>

<img 1>
Aseteltava tasausäes.
</img>
— Varsinaiset ä:t voidaan ryhmittää 1) syvässä
(8-15 cm), 2) matalassa (5-8 cm) ja 3)
pinnassa (1-5 cm) työskenteleviin. 1:sen ryhmän
ä:illä maa muokataan tavallisen kynnön syvyyteen,
hävitetään rikkaruohoja, mullataan
lannoitusaineita j. n. e. Tällaisia ä:itä ovat
<sp>jousi-ä.</sp> (ks. t.), <sp>lata-ä.</sp>
(ks. <sp>Lata</sp>), <sp>lautas-ä.</sp>
Viimeksimainitussa työskentelevinä osina on
teräväreunaisia, kiekkomaisia teräslevyjä,
„lautasia", kiinnitettyinä kahteen rinnakkaiseen,

<img 1>
Sikinsokinäes.
</img>
</chapter>

<chapter name="Äetsä-Äitien päivä">
<img 1>
Laacken niittyäes.
</img>
aseteltavaan akseliin. <sp>Lapio ä:ssä</sp>
pyöriviin, vinossa ajosuuntaan oleviin
ja usein myös aseteltaviin akseleihin on
kiinnitetty erimuotoisia teriä, „lapioita"
(Hankmo, Tukeva, Kääntäjä, Ahkera y. m.).
<sp>Rulla-</sp> ja <sp>kuokkarulla-ä:issä</sp>
akselit ovat kohtisuorat ajosuuntaan, työsyvyys
pienempi kuin edellisten (Mullistaja). — 2:sen
ryhmän ärillä hienonnetaan maa edellisen
ryhmän ä:iden jäljeltä vielä tarkemmin.
Tällaiset ä:t ovat tav. suorapiikkisiä
tasaus-ä:itä, kuten vinkkura-, aseteltava
tasaus-, sikinsokin-, polku-, y. m. ä:t. —
3:nnen ryhmän ärillä hävitetään
rikkaruohoja kasvavasta taimistosta ja
kuohkeutetaan maan pintaa kosteuden
säilymiseksi. Näitä ovat 100-piikkinen,
rikkaruoho-, niitty- ja risu-ä.

<b>Äetsä,</b> rautatieasema
Tampereen-Peipohjan rataosalla, Kiikan
kunnassa, 71 km Tampereelta.

<b>Äetsän tehtaat.</b> <sp>O.-y. Äetsän
Tehtaat,</sp> osakepääoma 2 milj. mk., per.
1897, omistaa Keikyässä puuvilla- ja
silkkikutomon.

<b>Ägir</b> <i>[ēgir],</i> muinaisskand. taruissa
mainittu „meritursas", myöh. meren jumala.

<b>Ähky,</b> <sp>koliikki,</sp> suolenlihasten
sairaalloisesta supistumisesta aiheutuva
kohtauksittain esiintyvä tuskallinen
vatsapuru, joka liittyy moneen vatsa- ja
suolitautiin. Nimitystä käytetään myös
muissakin elimissä esiintyvistä
samantapaisista kivuista (sappikiven ä.,
munuaiskiven ä.).

<b>Ähtäri,</b> <sp>Ätsäri,</sp> kunta Vaasan
läänissä, Pohjois-Satakunnassa, Ä:n-järven
ympärillä; 642,1 km<sup>2</sup>, 8,471 as. (1927).
Inhan ja Ostolan sahat, Inhan rautatehdas,
Vääräkosken paperitehdas, Ryötön paperi- ja
massatehdas. — <b>Ähtäri</b> (ennen <sp>Ostola</sp>),
rautatieasema Haapamäen-Seinäjoen rataosalla, Ä:n
kunnassa, 45 km Haapamäeltä.

<b>Ähtärinjärvi,</b> 32 km pitkä, 2-4 km
leveä järvi Ähtärin ja Lehtimäen
pitäjien alueella. Laskee Hankaveteen.

<b>Ähtärin reitti,</b> läntisin Kokemäenjoen
vesistön latvareiteistä. Tärkeimmät
järvet ovat Ähtärinjärvi, Hankavesi,
Ouluvesi, Pärännejärvi, Toisvesi, Vaskivesi.
Visuvesi ja Tarjannevesi. Viimeksimainittuun
yhtyvät Pihlajaveden reitin vedet.

<b>Ähtävä</b> (ruots. <i>Esse</i>), ruotsink. kunta
Vaasan läänissä, Keski-Pohjanmaalla, Ä:n-joen
alajuoksun varrella; 233,4 km<sup>2</sup>,
2,766 as. (1927).

<b>Ähtävänjoki</b> alkaa Lappajärvestä,
juoksee Evijärveen ja siitä mutkitellen
Pohjanlahteen Pietarsaaren itäpuolelle.
Pituus Lappajärvestä mereen n. 70 km.

<b>Äidinmaito.</b> Ä:n kokoomuksesta ks.
<sp>Maito</sp> (taulukko). Ä:n väri on
sinertävänvalkoista, lehmänmaitoon
verrattuna se näyttää hyvin vetiseltä; vain
ensi päivinä synnytyksen jälkeen
erittynyt ä. on vaaleankeltaista, mikä
riippuu sen suuremmasta rasvanpitoisuudesta
ja siinä runsaasti esiintyvistä
valkoisia verisoluja muistuttavista n. s.
kolostrumisoluista. Ä:n määrä vaihtelee
yksilöitä myöten. Suomalaisten
imettäjien keskimääräinen korkein
päivätuotanto on n. 1,440 g ja korkeimmat
keskimääräiset viikkotuotannot 10-12 l.
Parhaan tutkitun suomalaissyntyisen
imettäjän korkein päivätuotanto on ollut
1,850 g. Saksassa on todettu eräiden
imettäjien tuottaneen päivittäin
4,000-5,000 g. — Lehmänmaito ei missään
suhteessa voi täydelleen pienen lapsen
ruokana vastata ä:oa. Milloin sitä on
käytettävä, on se miedonnettava vedellä tai
kauraliemellä, niin että seoksen
suolan- ja valkuaisenpitoisuus tulee
suunnilleen jokseenkin samaksi kuin ä:n.
[Ruotsalainen, „Pikkulapsi ja sen hoito" (1925);
Ylppö, „Äiti pikkulapsensa hoitajana ja
ruokkijana" (1925).]

<b>Äijälänsalmi</b> l. <sp>Äijälänjoki,</sp>
n. 1 km pitkä salmi Jyväsjärven ja
Päijänteen välillä.

<b>Äijänmäki,</b> Inkerinmaan korkein
kohta, Tuutarissa; 167 m yl. merenp.

<b>Äimä,</b> <sp>Antti</sp> (k. 1660), Suomen
kamariviskaali v:sta 1633. Korotettiin
aatelissäätyyn, mutta ei ottanut
aateloimista vastaan. [Ruuth (Hist. Arkisto
XXII, 1911).] — <b>Äimä,</b> <sp>Frans
Gustaf</sp> (s. 1875), Helsingin Yliopiston
fonetiikan ylim. prof. v:sta 1924. Julk.
kielitiet. tutkimuksia suomen ja lapin
kielen sekä vertailevan suom.-ugr.
kielitieteen alalta. Kohdistanut huomionsa
myös kokeelliseen fonetiikkaan.

<b>Äimälän linnaluoto,</b> Kokemäenjoessa
Äimälän kylän kohdalla oleva pieni saari,
jolla lienee ollut keskiaikainen linna.

<b>Äitien päivä.</b> Ä. p:ää vietetään
toukokuun toisena sunnuntaina. Sen
tarkoituksena on osoittaa äideille tunnustusta
ja kiitollisuutta heidän suuriarvoisesta
työstään. Ajatus on kotoisin Pohjois-Amerikasta;
meillä on ä. p:ää vietetty v:sta 1918.
</chapter>

<chapter name="Äitiysvakuutus-Äpärälapsi">
<b>Äitiysvakuutus,</b> vakuutustapa, jonka
tarkoituksena on hankkia synnyttäjille
pekä ennen että jälkeen synnytyksen
korvausta synnytyksen takia vähentyvästä
ansaitsemismahdollisuudesta sekä avustusta
lääkärin y. m. hoidon kustantamiseen ja
lapsen elättämiseen. Suomessa ei ole ä:ta.

<b>Äkämäkukka</b> ks. <sp>Viikunapuu.</sp>

<b>Äkämäpistiäiset</b> <i>(Cynipidæ),</i>
pistiäisten lahkoon kuuluva hyönteisheimo.
Keskikokoisia, keskiruumis kuhmumaisesti
kupertuva, takaruumis sivuilta litistynyt,
siivet lasikirkkaat. Laskiessaan munansa
kasvien kudoksiin naaraat erittävät samalla
kitkerää nestettä, joka ärsyttää kasviosaa
ja aiheuttaa siinä äkämämuodostuksen. Näiden
sisässä elävät jalattomat toukat. Muudan
tammessa elävä laji <i>(Cynips gallæ tinctoriæ)</i>
aikaansaa tammen lehtiin väriäkämiä
(„väriomenia"), joita parkkihaponpitoisuutensa
vuoksi käytetään musteen valmistukseen ja
parkitukseen. <sp>Ruusun äkämäpistiäinen</sp>
<i>(Rhiodites rosæ)</i> aikaansaa punervia
ikäänkuin sammaloituneita pahkamaisia äkämiä
ruusupensaisiin. Useilla ä:llä on heterogonian
(ks. t.) nimellä tunnettu sukupolvenvuorottelu.

<b>Äkämäsääsket</b> <i>(Cecidomyidæ),</i>
kaksisiipisten lahkoon kuuluva hyönteisheimo;
hyvin pieniä, tav. parin mm:n suuruisia,
tavallisen sääsken näköisiä lajeja.
Toukat pitkänomaisia, valkoisia,
keltaisia tai punaisia, jalattomia. Useimmat
lajit elävät toukkina kasveissa ja
synnyttävät näissä äkämiä. Eräät ovat
tuhohyönteisiä, esim. <sp>ohrasääski</sp> ja
<sp>vehnäsääski,</sp> herneenpaloissa asuva
<sp>herneen äkämäsääski</sp> ja päärynöissä
tuhoja tekevä <sp>päärynän äkämäsääski.</sp>

<b>Äkämät,</b> kasvien eri osissa olevia
sairaalloisia kasvannaisia, joita loissienet
ja bakteerit tai eräät eläimet (madot,
punkit, hyönteiset) synnyttävät. Ä.
esiintyvät m. m. pussimaisina tai pallomaisina
kasvannaisina, karvaisina pahkuroina,
tiheinä oksahaaroittumina (tuulenpesät),
turvonneina lehtisilmuina j. n. e. Niiden
synnyn varsinaisena aiheuttajana on
loisen aikaansaama kem. ärsytys. Eläinten

<img 1>
Ruusunäkämä.
</img>
synnyttämissä ä:ssä on tavallisesti parkkiaineita,
ja n. s. väriomenia (vrt. <sp>Äkämäpistiäiset</sp>)
käytetäänkin senvuoksi tekn. tarkoituksiin.
Useimmat ä. ovat kasville vahingollisia. vrt.
myös <sp>Viinikirva</sp> (kuva).

<b>Äkämätinktuura,</b> tammilajien
äkämien alkoholiuute, sisältää tanniinia ja
muita parkkihappoja. Käytetään musteen
valmistuksessa.

<b>Äkäskero,</b> Ounasselkään kuuluva
tunturi Muonion pitäjässä lähellä Kittilän
rajaa, 562 m yli merenp.

<b>Älvkarleby</b> <i>[elvkārleby],</i> vesiputous
Ruotsissa, Daljoessa, n. 9 km joen suusta
ylöspäin, 16 m korkea, 78 m leveä. Valtion
sähkövoima-asema, Ruotsin suurimpia.

<b>Älvsborg</b> <i>[elvsborj],</i> aik. <sp>Elfsborg,</sp>
Gööteporia suojeleva linnoitus.

<b>Älynmittaus,</b> psykoteknillinen
menetelmä, jolla pyritään erikoisin kokein
nopeasti arvioimaan tutkittavien
henkilöiden älyn laatua ja määrää. Ransk.
A. Binet (ks. t.) on laatinut yhdessä
Th. Simonin kanssa erikoiset koetehtävä-
ja -kysymyskaavat (n. s. testit) 3-13-vuotisten
lasten normaalisen älytason toteamiseksi.
Ä:ta käytetään m. m. koululaisten lahjakkuutta
ja yleensä soveltuvaisuutta eri ammatteihin
arvosteltaessa.

<b>Ämmä,</b> <sp>Ämmän ruukki,</sp> ent.
rautatehdas (harkkohytti) Suomussalmella
Kiannanjoen l. Emäjoen niskassa.
Lakkautettu 1878.

<b>Ämmäkoski.</b> 1. Koski Kajaaninjoessa,
Sotkamon reitin laskussa Oulujärveen,
Kajaanin kaupungin kohdalla. Pituus
225 m, putouskorkeus 4,5 m, 8,760
hevosvoimaa (keskiveden aikana). — 2. Koski
Varkauden tehtaiden lähistössä, Unnukan
laskureitin vasemmassa haarassa.
Putouskorkeus 4,6 m, hevosvoimamäärä 8,340
(keskiveden aikana).

<b>Ängelholm</b> <i>[eŋŋe-],</i> kaup. Skånessa,
lähellä Rönneå-joen laskua Kattegatiin. 5,300 as.

<b>Ängeslevän joki,</b> pieni joki Oulujoen
eteläpuolella, laskee Liminganlahteen.

<b>Änkyttäminen,</b> puhehäiriö, joka
esiintyy useimmiten lapsissa ja häviää tav.
myöhemmin. Ä. johtuu joko huonosta
tottumuksesta, matkimisesta tai
puutteellisuudesta hermoston toiminnassa ja
yhtyy silloin usein muihin heikkoa
hermostoa osoittaviin oireisiin. Se tulee
vaikeammaksi, jos änkyttäjä samalla
joutuu hämilleen tai muuten hermostuu.
Ä. voidaan us. parantaa järkiperäisellä
harjoittelulla.

<b>Äpärälapsi,</b> avioton lapsi (ks. t.).
</chapter>

<chapter name="Äransgrund-Äyräpäänselkä">
<b>Äransgrund</b> <i>[ä-],</i> matalikko
Suomenlahdessa, Helsingin ulkopuolella, n. 12 km
Harmajan majakasta etelälounaaseen.
Matalikolla on samanniminen 2-mastoinen
punainen majakkalaiva.

<b>Ärtyväisyys,</b> <sp>irritabiliteetti,</sp>
elävien organismien, solukkojen tai solun
(alkuliman) kyky reageerata ulkoapäin
tulleitten ärsykkeiden johdosta, s. o.
vastata niihin erikoisilla toiminnoilla.

<b>Ärö</b> <i>[ärö],</i> Tanskan saaria, 20 km
Fynin eteläpuolella; 89 km<sup>2</sup>, 12,000 as.

<b>Ätsäri,</b> Ähtäri (ks. t.).

<b>Äyri</b> (isl.). 1. Alk. anglosaksilaisilla
ja ruotsalaisilla painona, 1/8 markkaa,
v:sta 1522 Ruotsissa rahana; nyk.
Ruotsissa, Tanskassa ja Norjassa vaihtoraha,
kruunun sadasosa. — 2. Verollepanoissa
keskiajalla ja uudenajan alussa
Ruotsi-Suomessa arvosteltiin tilat markan- ja
äyrinmaiksi, joiden mukaan verot suoritettiin.
Täten ä. tuli veroyksiköksi l. veroluvuksi.

<b>Äyrinmaa,</b> Ruotsi-Suomessa keskiajalla
ja uudenajan alussa tila, jolla oli 1
tynnyrinala peltoa kylvössä; vastasi 1/8
vanhan manttaalin suuruista tilaa.

<b>Äyrityinen,</b> aurto (ks. t.).

<b>Äyrityismaa,</b> 1/3 äyrinmaata.

<b>Äyriäiset</b> <i>(Crustacea),</i>
niveljalkaisluokka, enimmäkseen vesieläimiä. Iho,
jossa kitiinin ohella on hiilihappoista
kalkkia, verhoaa usein ruumista paksuna
kuorena, joka eläimen kasvaessa luodaan
ja jonka alle muodostuu uusi kuori.
Eräillä äyriäisillä on kuori 2-osainen,
simpukan kuorien kaltainen. Raajat
2-haaraisia hankajalkoja; 2 ensimmäistä
raajaparia toimii tuntosarvina, seuraavat
(1 pari yläleukoja, 2 paria alaleukoja ja
niiden lisäksi muutama pari leukajalkoja)
ruoan hienontajina ja tavoittajina;
taemmat raajaparit ovat liikuntoelimiä
tai kokonaan tai osaksi muuttuneet
kiduksiksi. Nämä ovat sulka-,
levy- tai tupsumaisia lisäkkeitä. Milloin ne
sijaitsevat ahdasaukkoisessa ontelossa,
voi eläin olla verraten kauan
maallakin. Pienimmät lajit ovat kiduksia
vailla ja hengittävät ihon kautta.
Verenkierto avonainen, ihon kautta
hengittävillä muodoilla hyvin vaillinainen,
kiduksilla hengittävillä muodoilla verraten
kehittynyt lukuisine verisuonineen.
Silmät ovat joko parillisia verkkosilmiä
tai parittomia n. s. naupliussilmiä. —
Kehityksessä useimmiten muodonvaihdos:
alemmilla ä:llä nauplius-, korkeammilla
muodoilla zoëa-toukka. — Kaksi
alaluokkaa: 1) <sp>kalvoäyriäiset</sp>
<i>(Entomostraca),</i> joihin luetaan
hankajalkaisten <i>(Copepoda),</i> kidusjalkaisten
<i>(Branchiopoda),</i> raakkuäyriäisten <i>(Ostracoda)</i>
ja siimajalkaisten <i>(Cirripedia)</i> lahkot ja
2) <sp>kuoriäyriäiset</sp> <i>(Malacostraca),</i>
joihin kuuluvat katkat <i>(Amphipoda),</i>
siirat <i>(Isopoda),</i> halkoisjalkaäyriäiset
<i>(Schizopoda),</i> sirkkaäyriäiset
<i>(Stomatopoda)</i> ja kymmenjalkaiset <i>(Decapoda).</i>
Kaksi ensinmainittua- kuoriäyriäislahkoa
yhdistetään niveläyriäisten <i>(Arthrostraca),</i>
kolme viimeksimainittua kilpiäyriäisten
<i>(Thoracostraca)</i> jaksoksi. —
Maapallomme vanhimpia, jo paleotsooisen
ajan alussa esiintyneitä eläinryhmiä
olivat <sp>trilobiitit</sp> (ks. t.). Kuvia ks.
<sp>Hanhenkaula, Hummeri, Jokiäyriäinen,
Kalatäi, Katkat, Kilkki, Siirat, Trilobiitit,
Vesikirput.</sp>

<b>Äyrämöiset,</b> Äyräpään kihlakunnan
alkuperäiset asukkaat, joita 1600-luvulta
siirtyi naapuriseuduille Karjalan kannaksella
ja myös Inkerinmaalle. vrt. <sp>Savakot.</sp>

<b>Äyräpää.</b> 1. Kunta Viipurin läänissä,
Karjalan kannaksella, Viipurin-Rajajoen
rataosan varrella; 192,5 km<sup>2</sup>, 4,572 as.
(1927). — 2. Rautatieasema (nyk.
<sp>Leipäsuo</sp>) Viipurin-Rajajoen rataosalla,
Ä:n kunnassa, 29 km Viipurista. — 3.
Rautatieasema Viipurin-Valkjärven radalla,
Vuokselan kunnassa, 49 km Viipurista,
— 4. Muolaan (ks. t.) vanha nimi.

<b>Äyräpää,</b> <sp>Matti</sp> (s. 1852), alk.
<sp>Europæus,</sp> suom. lääkäri, Suomen
hammaslääketieteen uranuurtaja ja etevin
edustaja, odontologian ylim. prof.
Helsingissä 1904-17. Lukuisia hammaslääket.
julkaisuja. Arvokkaita proteesihoitoa
koskevia tutkimuksia.

<img 1>
M. Äyräpää.
</img>

<b>Äyräpäänjärvi,</b> n. 10 km pitkä, 3-4 km
leveä, matala, ruohorantainen järvi
Muolaan pitäjässä. Jakautuu kahteen, vain
hyvin kapean Sikniemensalmen yhdistämään
puoliskoon. Laskee Vuokseen. Kuuluisa
runsaasta ja monilajisesta vesilinnustostaan.
Parhaillaan on vireillä Ä:n linnuston
rauhoittaminen.

<b>Äyräpäänselkä,</b> matala vedenjakaja
Laatokkaan ja Suomenlahteen laskevien
vesien välillä Karjalan kannaksella.
Alkaa Salpausselästä Joutsenon
pitäjästä, kulkee Vuoksen länsipuolitse
Rajajoen lähteille ja jatkuu Inkerinmaalle.
</chapter>

<chapter name="Äänekoski-Ääni">
<b>Äänekoski,</b> koski Keiteleen itäisessä
laskuväylässä, Keiteleen ja Kuhnamon
välillä. Pituus 700 m, korkeus 7,8 m,
hevosvoimamäärä keskiveden aikana 4,520.
Kosken rannalla teollisuuslaitoksia.

<b>Äänekoski.</b> 1. Kunta Vaasan läänissä,
Pohjois-Hämeessä; 369,0 km<sup>2</sup>, 7,800 as.
(1927). Kansanopisto. Äänekoski a.-b:n,
Suolahden Tehtaat o.-y:n teollisuuslaitokset
sekä Riihivuoren ja Kalliolahden höyrysahat.
Suolahden satama. — 2. Suolahden-Ä:n yksityisradan
pääteasema, Ä:n kunnassa, 9 km Suolahdesta.

<b>Äänekoski a.-b.,</b> Äänekoski, per. 1896,
osakepääoma 27 milj. mk., työväkeä 600.
Omistaa paperi-, pahvi- ja puumassatehtaan,
sahan, rakennuspuusepäntehtaan sekä
kapearaiteisen rautatien Suolahdesta
Äänekoskelle.

<b>Äänenkeruu,</b> vaalilahjominen (ks. t.).

<b>Äänenmuodostus,</b> <i>mus.,</i> on kaiken
lauluopetuksen pohja. Ä.-järjestelmään
kuuluu: 1) hengityksen tukeminen,
2) kaikuisuuden aikaansaaminen, 3)
vokalisatsioni, 4) soinnin tasoitus, 5)
äänialueen laajentaminen, 6) äänen
taipuisuuden saavuttaminen, 7) sanojen
lausunta.

<b>Äänenmurros,</b> <i>fysiol.,</i> nuorukaisiässä
esiintyvä äänenmuodostamishäiriö, joka
johtuu siihen aikaan tapahtuvasta
kurkunpään nopeasta kasvamisesta ja
äänijänteiden pitenemisestä, kun näitä
liikuttavat lihakset eivät ole tottuneet
muuttuneissa oloissa toimimaan
tarkoituksenmukaisesti. Siitä aiheutuu ä:lle
ominainen matalien ja kimakkain äänien
vuorottelu. — Ä:n ajalla on laulaminen
vahingollista varsinkin pojille.

<b>Äänestys,</b> menettely, jolla ratkaistaan,
mikä on eri mielien ilmaantuessa oleva
kokouksen, lautakunnan j. n. e. päätös.
Useimmissa tapauksissa on päätöksenä
oleva se mielipide, mikä on saanut
enimmät äänet l. <sp>yksinkertaisen</sp>
enemmistön. Väliin vaaditaan
päätöksen tekoon <sp>ehdoton</sp> l.
absoluuttinen enemmistö, s. o. enemmän kuin
puolet annetuista äänistä, väliin erityinen
määräenemmistö l. 2/3, 3/4, 5/6 j. n. e.
annetuista äänistä. Ä:iä on kahta päälajia:
<sp>kollegiaalinen ä. l. voteeraus</sp>
ja <sp>parlamentaarinen ä.</sp> Edellisessä
jokainen lausuu mielipiteensä perustellussa
lausunnossa l. votumissa. Tätä
äänestystapaa noudatetaan varsinkin
tuomioistuimissa. Parlamentaarisessa
ä:ssä, jota noudatetaan kansaneduskunnissa
ja muissa edustuslaitoksissa sekä
kokouksissa, puheenjohtaja keskustelussa
tehtyjen ehdotusten nojalla tekee
<sp>äänestysesityksen,</sp> johon voidaan
vastata „jaa" tai „ei", mikä vastaus
annetaan joko yhteisesti huutamalla,
puheenjohtajan ratkaistessa, kumpi: „jaa"
vaiko „ei" on voitolla, <sp>huuto-ä. l.
akklamatsioni,</sp> taikka voidaan
vastaus antaa julkisesti nimen huudon
jälkeen, <sp>julkinen l. avoin</sp>
nimihuuto-ä., tai suljetuin lipuin l. umpilipuin,
<sp>salainen l. lippu-ä.</sp> Vielä erotetaan
<sp>yksittäis-ä.,</sp> jolloin kunkin
ehdotuksen hyväksymisestä äänestetään erikseen,
ja <sp>sarja-ä.,</sp> kun eri ehdotuksista
äänestetään vastakkain, kunnes kaikista
ehdotuksista on äänestetty. Milloin ä:ssä
valitaan jokin henkilö johonkin toimeen
tai tehtävän suoritukseen, sanotaan ä:tä
<sp>vaaliksi.</sp>

<b>Äänestyskone,</b> sähkömagneettinen
kone, joka laskee äänestystuloksen.
Jokaisen äänestäjän pöydällä on kaksi
nappia, toinen „jaa"-, toinen ,,ei"-ääntä
varten. Kone laskee, kuinka moni
äänestäjä on painanut kumpaakin nappia
puheenjohtajan määrättävän
äänestysajan aikana; ne jotka painavat
molempia nappeja yhtaikaa kone laskee
äänestykseen osaaottamattomina, loput
poissaolevina. Ä., Ericssonin valmistetta,
otettiin Eduskunnassa käytäntöön 1927.

<b>Ääni,</b> mekaaninen (kimmoinen)
värähdysliike (ks. t.), jonka taajuus
(värähdysluku) on sellaisissa rajoissa (n. 16-20,000),
että korva sen tajuaa. Ä:n synnyttää
yleensä jokin värähtelevä, kimmoisa,
jähmeä kappale, joka panee väliaineen (ilman)
pitkittäiseen värähdysliikkeeseen;
poikkeuksena on akustinen sireeni, jossa ilman
värähdysliike syntyy välittömästi
ilmanpaineen vaihteluista. Väliaineessa ä. etenee
nopeudella, mikä riippuu väliaineen
kimmomoduulista ja tiheydestä sekä sen
ominaislämpöjen suhteesta. Ä:n liikkeessä
on havaittavissa heijastus (kaiku),
taittuminen ja taipuminen, kuten muissakin
etenevissä värähdysliikkeissä, niin myös
interferenssi, mistä johtuu seisova
värähdysliike. — Väliaineessa etenevä
äänivärähtely saattaa kohtaamansa
kimmoisat, jähmeät esineet värähtelemään
(resonanssi), etenkin, milloin etenevän ä:n
taajuus on sama kuin esineen
ominaisvärähtelyjen. — Jaksollista värähtelyä
vastaa <sp>sävel,</sp> jaksotonta (jonka
taajuus alinomaa muuttuu) häly. Sävelen
voimakkuus riippuu värähtelyn
laajuudesta, sen korkeus värähtelyn
taajuudesta. <sp>Sävytön</sp> sävel (ääniraudan
sävel) vastaa yksinkertaista
sinivärähtelyä; soittokoneen soidessa tapahtuu
</chapter>

<chapter name="Äänialat-Äänne">
värähtelyä sen ominaisvärähtelyn sekä
tämän ylivärähtelyjen taajuudessa, ja
näiden yhtymisestä yhdistyneeksi
värähdysliikkeeeksi, <sp>soinniksi</sp>
(ylivärähtelyjen lukumäärästä ja keskinäisistä
voimakkuus-suhteista, näiden määräämästä
värähtelykuvion muodosta), riippuu sävelen
<sp>sävy.</sp> Ylivärähtelyjä vastaavia säveliä,
<sp>ylisäveliä</sp> sanotaan tämän mukaan
soinnin <sp>osittaissäveliksi.</sp> —
Yksiviivaisen a:n taajuus on 435 (koko-)
värähdystä sekunnissa. Ä :n nopeus ilmassa
on n. 1/3 km/sek, vedessä 1,450 km/sek. —
Ä:n kuuleminen perustuu korvan näkinkierässä
olevien kielien (hermosäikeitten päitten)
värähtelyyn resonanssin vaikutuksesta.
— <i>Musiikissa</i> nimitetään ä:iksi
myöskin itsenäisesti toistensa ohella
esitettäviä sävelkulkuja (esim. eri
kuoro-ä:t, orkesteri-ä:t y. m.).

<b>Äänialat,</b> <sp>äänirekisterit,</sp> <i>mus.,</i>
ihmisäänten ja soittimien sävelalueissa
ilmeneviä erisointisia, tasoltaan
matalampia ja korkeampia vyöhykkeitä.

<b>Ääniasteikko,</b> asteikko, jonka mukaan
erilaisen äänioikeuden vallitessa
äänioikeutetun äänimäärä lasketaan.

<b>Äänijänteet.</b> <sp>Todelliset</sp> ä. ovat
kurkunpäässä oleva n. s. äänijännesiteen,
äänijännelihaksen ja näitä peittävän
limakalvon muodostama, äänirakoa rajoittava
poimupari, joka kulkee kilpiruston
etusärmän molemmilta puolilta kannurustoon.
Ääniraon kautta kulkeva ilmavirta panee ä.
väräjämään ja synnyttää äänen, jonka korkeus
riippuu ä:n etäisyydestä toisistaan,
pituudesta ja kireydestä. Todellisten ä:n
yläpuolella on 2 velttoa limakalvopoimua:
<sp>vale-ä.</sp> Kuva ks. <sp>Kurkunpää.</sp>

<b>Äänikerta,</b> <i>mus.</i> Ä:ksi l.
<sp>urkurekisteriksi</sp> sanotaan urkuihin
kuuluvia puuryhmiä, jotka sävyltään yhtenäisinä
vastaavat orkesterissa esiintyviä eri soittimia.

<b>Ääniluettelo,</b> luettelo, johon
äänestyksen tai vaalin toimittamista varten on
merkitty äänioikeutettujen nimet ja
äänimäärät sekä äänioikeuden menetyksen syyt.

<b>Äänimerkit,</b> merkinannossa käytetyt ä.
Merellä ä. annetaan vihellyspillillä,
sireenillä, sumutorvella ja kellolla. Yksi lyhyt
merkki ilmoittaa: muutan suuntani
oikeaan päin; kaksi lyhyttä: muutan
suuntani vasempaan päin; kolme lyhyttä:
peräytän täydellä koneella;
keskeytymätön: hätämerkki. Sumussa antaa
konevoimalla kulkeva alus pitkäveteisen
merkin, ja alus, joka on matkalla koneet
pysäytettyinä, kaksi pitkäveteistä merkkiä
joka toinen minuutti. Purjealus
antaa sumussa joka minuutti yhden
merkin, kun se makaa oikeanpuolen
halssilla, kaksi merkkiä peräkkäin, kun se
makaa vasemmanpuolen halssilla ja
kolme peräkkäin, kun sillä on tuuli
perempänä kuin poikittain. Ohjauskyvytön
alus antaa sumussa pitkäveteisen ja
kaksi lyhyttä merkkiä joka toinen
minuutti. Hätämerkkeinä käytetään
edelleen tykinlaukauksia (Asetus 4/11 1921).

<b>Ääninen,</b> Äänisjärvi (ks. t.).

<b>Äänioikeus,</b> yksilölle kuuluva oikeus
määrätyllä tavalla tapahtuvalla
tahdonilmaisulla ottaa osaa johonkin
äänestykseen tai vaaliin. Ä. on <sp>yleinen,</sp>
kun se kuuluu periaatteellisesti kaikille
kysymyksessä olevan yhteisön jäsenille, mutta
<sp>rajoitettu,</sp> kun se on vain osalla
yhteisön jäseniä. <sp>Yhtäläinen</sp> on ä.,
kun kaikilla äänioikeutetuilla on yhtä
suuri äänimäärä, <sp>erilainen,</sp> jos
äänimäärät eivät ole yhtäsuuria.
<sp>Valtiollinen</sp> ä. käsittää Suomessa oikeuden
ottaa osaa edustajain sekä presidentin
vaalin valitsijamiesten vaaliin,
<sp>kunnallinen</sp> ä. taas oikeuden ottaa osaa
kunnan- tai kaupunginvaltuusmiesten
vaaliin sekä <sp>kirkollinen</sp> ä. oikeuden
ottaa osaa päätöksen tekoon ev.-lut.
seurakunnan kirkonkokouksessa, sekä
kirkkovaltuuston, lukkari-urkurin,
kirkkoherran, kappalaisen ja
kirkolliskokouksen jäsenen vaaliin.

<b>Äänioppi,</b> <sp>akustiikka</sp> käsittelee
äänen syntyä, leviämistä, heijastumista
ja interferenssiä, sävelten fysikaalisia
ominaisuuksia y. m.

<b>Äänirako</b> on kurkunpäässä,
todellisten äänijänteiden välissä.
Hengitettäessä se on leveänä, äännettäessä
supistuu kapeaksi. Kuva ks. <sp>Kurkunpää.</sp>

<b>Äänisjoki,</b> Onegajoki (ks. t.).

<b>Äänisjärvi,</b> <sp>Ääninen</sp> (ven. <i>Onega</i>),
Laatokan jälkeen Euroopan suurin järvi,
Aunuksen Karjalassa; 245 km pitkä,
suurin leveys 90 km, pinta-ala 9,836 km<sup>2</sup>,
suurin syvyys 124 m. Laskee Syväriä
myöten Laatokkaan. Kanavayhteys
Volgaan ja Vienanjokeen. Ä:een laskee
lännestä Suojoki, luoteesta Sununjoki,
pohjoisesta Kumsujoki, idästä Vodla ja
Tšernaja, kaakosta Andoma ja Vytegra.

<b>Äänne</b> l. <sp>kielenäänne</sp> on nimenä
puhutun kielen yksinkertaisimmilla osilla.
Kirjoituksessa ä:itä merkitään merkeillä,
<sp>kirjaimilla.</sp> Jokainen äänne
edellyttää useampien eri puhe-elinten
samanaikaista toimintaa. Ä:t voidaan jakaa
A) äänen syntyä aiheuttavien elinten,
s. o. a) kurkunpään elinten
</chapter>

<chapter name="Äännehistoria-Äärettömyys">
toiminnan mukaan <sp>puheäänellisiin</sp> ja
<sp>puheäänettömiin,</sp> b) kajahtelutorven
elinten toiminnan mukaan: 1) <sp>klusiileihin,</sp>
2) <sp>spirantteihin,</sp> 3) <sp>tremulantteihin</sp>
ja <sp>resonantteihin</sp> (huom. myös
perinnänomainen jako <sp>vokaaleihin</sp> ja
<sp>konsonantteihin</sp>), B) kajahtelua
muodostavien elinten toiminnan mukaan
1) <sp>oraaleihin,</sp> 2) <sp>naso-oraaleihin</sp>
ja 3) <sp>nasaaleihin,</sp> C) artikulatsionipaikan
mukaan a) konsonanttiäänteet: 1) <sp>laryngaaleihin,</sp>
2) <sp>palataaleihin,</sp> 3) <sp>dentaaleihin</sp>
ja 4) <sp>labiaaleihin,</sp> b) vokaaliäänteet taas
<sp>taka-</sp> ja <sp>etuvokaaleihin</sp>
(huuliaukeaman muodon mukaan: <sp>labialisoituihin</sp>
ja <sp>labialisoimattomiin</sp>), D) sen tehtävän
mukaan, mikä äänteellä on tavussa: 1) <sp>sonantteihin</sp>
ja 2) <sp>konsonantteihin.</sp>

<b>Äännehistoria,</b> historiallinen
(historiallis-geneettinen) äänneoppi (ks. t.).

<b>Äännekirjoitus,</b> <sp>fonografia,</sp>
sellainen kirjoitus, jossa yksityisiä
kielenäänteitä merkitään tai koetetaan merkitä
erityisillä äänteenmerkeillä l. kirjaimilla
(josta syystä ä:ta myös voi sanoa
kirjainkirjoitukseksi). Ä:ta on esim.
meidän kirjoitusjärjestelmämme, jotavastoin
esim. kiinalainen kirjoitus on
sanakirjoitusta (alkujaan kuvakirjoitusta), jossa
kirjoitusmerkit edustavat käsitteitä
eivätkä äänteitä. vrt. <sp>Kirjoitus.</sp>

<b>Äännelaki.</b> Sanaa on käytetty kolmessa
eri merkityksessä: 1) ilmaisemaan
kausaaliyhteyttä äännemateriaalin määrätyn
laadun ja tämän välttämättömän seurauksen
välillä (s. o. ,,ä:ia" sanaa varsinaisessa
merkityksessä), 2) merkitsemään tutkijan
antamaa säännönomaisesti tapahtuneen
äänteenmuutoksen ehtojen ja tuloksen
muodostelua eli formuleerausta, n. s.
<sp>äännesääntöä l. äännekaavaa,</sp>
sekä 3) säännönomaisesti tapahtunutta
<sp>äänteenmuutosta (äänteensiirrosta,
äänteensijausta)</sp> itseään.

<b>Äänneoppi</b> l. <sp>fonologia</sp> on se
kieliopin osa, joka tutkii ja esittää
kielen äänneainesta yhtenä puolena
inhimillisiä mielikuvia ja ajatuksia ilmoittavaa
puhetta, jotavastoin <sp>fonetiikka l.
äännetiede</sp> on tiede kielen (puheen)
luonnontieteellisistä edellytyksistä sekä
tutkii ja esittää kielen äänneainesta
luonnonilmiönä. Ä. on <sp>deskriptiivistä</sp>
(kuvailevaa, toteavaa) tai <sp>historiallista</sp>
(historiallis-geneettistä), s. o. <sp>äännehistoriaa.</sp>

<b>Äännesubstitutsioni</b> l. <sp>äännesijaus l.
äänteenkorvaus,</sp> se ilmiö, että kielellisessä
lainauksessa n. s. laina-ainekset äänneasun puolesta
mukautuvat lainanottavan kielen äänneasun
mukaan. Lainanottaja korvaa vieraat
äänteet lähimmillä oman äännejärjestelmänsä
äänteillä (esim. <i>viili</i>-sanassa suomalainen
on korvannut ruots. <i>f</i>:n <i>v</i>:llä).

<b>Äännevaihtelu</b> (saks. <i>Lautwechsel</i>),
foneemien (ks. t.) vaihtelu alkuperänsä
puolesta yhteenkuuluvissa ilmauksissa,
esim. suom, <i>käsi ~ käden ~ kätenä,
tupa ~ tuvan, velka ~ velan ~ velvollinen,
mies ~ miehen, kotona ~ alla ~ nuorra,
lapsi ~ lasta, lasna ~ lassa</i> tai ruots.
<i>fader ~ fäder, finna ~ fann ~ funnit.</i>
Ä. esiintyy seurauksena äänteenmuutoksen
tapahtumisesta.

<b>Äänteenmukaus,</b> assimilatsioni 1 (ks. t.).

<b>Äänteenmuutos,</b> puheessa tapahtuva
muutos, jonka johdosta puhe äänteellisessä
suhteessa on entisestään muuttunut
(esim. <i>luen</i> < *<i>luyen; koota</i> < <i>ko-ota;
kolome</i> < <i>kolme; vesi</i> < *<i>veti</i>).

<b>Ääntiö,</b> vokaali (ks. t.).

<b>Ääntämiselimet.</b> Äänen varsinaisia
synnyttäjiä ovat kurkunpäässä olevat
äänijänteet; ääntämismuovailun suorittavat
pehmeä kitalaki, kieli ja huulet.

<b>Äärettömyys.</b> 1. <i>Matem.</i> Äärettömän
pieneksi sanotaan muuttuvaa suuretta,
joka vähenee, läheten raja-arvonaan
nollaa. Jos päinvastoin funktsioni
argumentin lähetessä määrättyä arvoa
kasvaa ohi kalkkien rajojen, niin sen
sanotaan tällä muuttujan arvolla olevan
äärettömän suuri. — 2. <i>Tähtit.</i>
Maailmanavaruuden äärettömyys on fys.
ristiriidassa eräitten havaittujen
tosiseikkojen kanssa. Kun toiselta puolen
avaruuden raja on mahdoton käsite, on
varsinkin suhteellisuusopin yhteydessä
johduttu äärelliseen, itseensä (kuten ympyrä)
sulkeutuvaan avaruuskäsitteeseen.
</chapter>


<chapter name="Ö-Öljylämmitys">
<h3>Ö</h3>
<b>Ö,</b> ruots. ja (<i>å</i> mukaan luettuna), suom.
kirjaimiston 28:s kirjain.

<b>Ödeema,</b> pöhö (ks. t.).

<b>Ödenburg,</b> Sopron (ks. t.).

<b>Ödmann</b> <i>[öd-],</i> <sp>Samuel</sp> (1750-1829),
ruots. jumaluusoppinut ja luonnontutkija,
teologian prof. Upsalassa, Ö. oli taitava
lintutieteilijä, otti osaa Raamatun
kääntämiseen ja sepitti virsiä. Julk.
suositun muistelmateoksen.

<b>Öfvermark,</b> Ylimarkku (ks. t.).

<img 1>
A. Öhlenschläger.
</img>
<b>Öhlenschläger</b> l. <sp>Oehlenschläger</sp>
<i>[ölənšlēger],</i> <sp>Adam</sp> (1779-1850), tansk.
kirjailija, estetiikan prof. Kööpenhaminan
yliopistossa v:sta 1810. Teoksia:
runokokoelma „Digte", romanttinen satudraama
„Aladdin", murhenäytelmät „Hakon Jarl",
„Baldur hin gode", „Axel og Valborg"
(suomen.), romanssisikermä „Helge" y. m.
Ö:n merkitys Tanskan kirjallisuudessa
on tavattoman suuri. Hän m. m. ensiksi käänsi
huomiota muinaisaikaan ja skand. jumaluustaruihin.
[Andersen (tansk., 1894-1900).]

<b>Öhman</b> <i>[öman],</i> <sp>Alexander
Constantin</sp> (1816-48), kirjakauppias ja
kustantaja. — <b>Öhman,</b> <sp>Johan
Edvard</sp> (1809-56), porvoolainen koulu- ja
sanomalehtimies, A. C. Ö:n veli.

<b>Öholm</b> <i>[ö-],</i> <sp>Lars William</sp> (s. 1872),
suom. kemisti, Helsingin Yliopiston prof. v:sta
1915. Julkaisuja varsinkin fys. kemian alalta.

<b>Öhquist</b> <i>[ökvist],</i> <sp>Johannes</sp>
(s. 1861), kirjailija, saanut prof:n arvon.
Helsingin Yliopiston saksan kielen ylim.
lehtori v:sta 1895, lehtori 1901-16, 1918-19,
attašeana Suomen Berliinin lähetystössä
1918-26. Teoksia: „Suomen taiteen historia"
(1912), „Leijonalippu" (suomen.), oppikirjoja.
Hänen poikansa on jääkärieversti <sp>Harald Ö.</sp>
(s. 1891).

<b>Öland,</b> Öölanti (ks. t.).

<b>Öljyhappo,</b> <sp>elaiinihappo,
oleiinihappo,</sp> tyydyttämätön rasvahappo,
CH<sub>3</sub>(CH<sub>2</sub>)<sub>7</sub>CH = CH(CH<sub>2</sub>)<sub>7</sub> • COOH. Väritön
ja hajuton öljymäinen neste, sulamisp.
+14°. Esiintyyglyseriiniesterinä, oleiinina
sekä kasvi- että eläinkunnan rasvoissa.

<b>Öljykaasu,</b> erinäisten kivennäis- ja
kasviöljyjen tisle, jota käytetään
valaistukseen. Ö. sisältää raskaita hiilivetyjä;
sen liekin valaisuvoima on suuri. Poltettava
polttimossa, jossa kaasuun sekoaa runsaasti ilmaa.

<b>Öljykakut,</b> siemenistä öljyä
puserrettaessa saatu jäännös, jota suuressa
määrin käytetään kotieläinten väkirehuna.
Ö. sisältävät runsaasti helposti sulavia
ravintoaineita, varsinkin valkuaista. Ö:ja
käytetään myös rouheina (maapähkinä-
ja soijarouheet), jollaisia saadaan
uuttamalla jauhettuja siemeniä öljyä poistavilla
aineilla. Tällaiset ö. sisältävät
vähemmän rasvaa. Useilla siemenlajeilla, kuten
auringonkukan ja puuvillakasvin
siemenillä, on paksu, suurimmaksi osaksi
sulamaton kuori. Tällaisista siemenistä
valmistetun rehutavaran arvo riippuu siitä,
miten täydellisesti siemenet on kuorittu
(vrt. <sp>Puuvillasiemenkakut</sp>).
Sulavan valkuaisen ohella ö. sisältävät
amideja (vrt. <sp>Rehuarvo</sp>), jotka
osittain voivat korvata valkuaista, sekä
runsaasti B-, vähemmän A-, mutta eivät
ensinkään C-vitamiineja. Ö. sopivat parhaiten
lypsy- ja lihakarjalle, vähemmässä
määrin lampaille, sioille ja hevosille. Meillä
valmistetaan vain pellavasiemenkakkuja.
Ö:n tuonnista ks. <sp>Väkirehukauppa.</sp>
vrt. myös <sp>Maapähkinäkakut, Rapsi, Palmukakut,
Soijakasvi, Auringonkukka, Hamppu,
Kookospalmu, Maissi.</sp>

<b>Öljykangas,</b> vernissalla imeytetty
puuvilla- tai pellavakangas; käytetään
sadetakkeihin, öljyvaatteisiin ja
presenninkeihin.

<b>Öljykasvit,</b> kasvit, joiden hedelmistä
tai siemenistä puristetaan öljyä.
Tärkeimmät ö. ovat rapsi, auringonruusu,
sinappi, unikko, pellava ja hamppu;
lämpimissä maissa seesam, maapähkinä,
öljypuu, risiinikasvi, puuvillapensas,
öljypalmu ja kookospalmu.

<b>Öljykivi,</b> polttoliuske (ks. t.).

<b>Öljylämmitys,</b> naftatislausjätteiden
käyttäminen höyrykattilain, sulatus- ja
kuumennusuunien kuumentamiseen. Polttoaine
puhalletaan uuniin mahdollisimman
hienona sumuna joko johtamalla se
suuttimessa höyry- tai ilmasuihkuun tai
suihkuttamalla se suureen paineeseen (7-9
ilmakehää) puristettuna. Höyryllä tai
ilmalla puhallettuna särkyy polttoaine
</chapter>

<chapter name="Öljymarja-Östberg">
ilman muuta sumuksi. Paineella
suihkutettuna johdetaan joko kaksi hienoa
suihkua toisiaan särkemään tai
sovitetaan puhallussuuttimen reikään
kierreura, joka keskipakovoiman johdosta
heittää suihkun hajalle. Suuttunen reiän
eteen voidaan myös sovittaa kärki, jota
vastaan syöksyessään suihku särkyy
sumuksi. Palamiseen tarvittava ilma tav.
lämmitetään esilämmittäjässä, joka
vuorostaan kuumennetaan kattilasta tai
uunista poistuvilla savukaasuilla.

<b>Öljymarja,</b> öljypuun luumarja.

<b>Öljymylly,</b> <sp>öljynpuristamo,</sp>
tehdas, joka valmistaa öljyä puristamalla
sitä valsseilla tai männällä pellavan,
nauriin y. m. siemenistä, oliiveista,
pähkinöistä y. m.

<b>Öljymäki,</b> <sp>Öljyvuori,</sp> Jerusalemin
itäpuolella oleva Kidronin laaksosta
kohoava vuori; korkein huippu 818 m. Sen
läntisellä rinteellä oli Getsemane, itäisellä
Betfagen ja Betanian kylät. Vuoren laelle
sijoitetaan Jeesuksen taivaaseenastuminen.

<b>Öljynerottaja,</b> laite, joka sovitetaan
höyrykoneitten menoputkeen tai
syöttövesiputkeen erottamaan höyrystä tai
vedestä voideöljyn. Menohöyryputkeen
sijoitettavassa ö:ssa on, niinkuin
tulohöyryjohtoon sijoitettavassa
vedenerottajassakin kammio, mihin on järjestetty
joukko levy- tai kulmarautakaistaleita, joita
vastaan höyry joutuu puskemaan. Tällöin
öljy tarttuu pintoihin ja valuu kammion
pohjalle. Syöttöputkeen sovitettavassa
ö:ssa on siivilä- tai suodatuslaite öljyn
erottamiseksi vedestä.

<b>Öljynpuhdistaja,</b> laite, jolla käytetty
voiteluöljy puhdistetaan uudelleen
käytettäväksi. Käytetty öljy joko
suodatetaan puuvillakankaan, trasselien tai
suolakerroksen läpi tai valutetaan lämpimän
veden läpi, tai lingotaan separaattorilla,

<b>Öljypalmu</b> <i>(Elaeis guineensis),</i>
troopillisessa Länsi-Afrikassa ja Kongon
laaksossa sekä Etelä-Amerikan itäosissa
kasvava suuri yksikotinen sulkapalmu.
Latvassa on 6-10 suurta kukkapuikeloa, joista
emipuikelot kasvavat jopa 600-800
hedelmää sisältäviksi kimpuiksi. Hedelmät
ovat pienen kananmunan kokoisia
oranssinkeltaisia luumarjoja. Näiden maito
syödään raakana tai valmistetaan siitä
palmuöljyä (ks. t.). Yksi puu tuottaa
keskimäärin n. 4,5 l öljyä. Sitäpaitsi
puserretaan öljyä hedelmän luistakin.
Kukkapuikelosta vuotava mehu käy viiniksi,
jota yleisesti juodaan Keski-Afrikassa.

<b>Öljypuu,</b> <sp>oliivipuu</sp> <i>(Olea europœa),
Oleaceæ</i>-heimoon kuuluva omenapuun näköinen,
ikivihanta puu, jolla harmaanvihreät suikeat
lehdet, pienet kellanvalkeat kukat ja
kirsikankokoiset, kypsinä useimmiten sinipunervat
tai mustat luumarjat, <sp>oliivit.</sp> Näiden
hedelmämaito on hyvin rasvainen, sisältäen
40-60 % oliiviöljyä (ks. t.). Hedelmiä syödään
suolattuina tai puristetaan niistä öljyä,
ö. on kotoisin Etu-Aasiasta, sitä on
vanhoista ajoista viljelty Välimeren maissa,
nykyisin sitä viljellään myös Kaliforniassa,
Kapmaassa, Austraaliassa y. m. Tärkeimmät
oliivien ja oliiviöljyn vientimaat ovat
Espanja, Ranska, Italia ja Kreikka.

<b>Öljysokerit,</b> eetterisen öljyn ja
sokerijauhon seoksia. Tunnetuin vaniljasokeri.

<b>Öljyt,</b> nestemäisiä rasvoja,
ks. <sp>Rasvat,</sp> vrt. <sp>Eetteriset
öljyt</sp> ja <sp>Vuoriöljy.</sp>

<b>Öljyvuori,</b> Öljymäki (ks. t.).

<b>Öljyvärit</b> ks. <sp>Maalaus.</sp>

<b>Örebro</b> <i>[örebrū],</i> kaup. Ruotsissa, läh.
Svartån laskua Hjälmaren-järveen. Vanha
linna. Kenkä- y. m. teoll. 36,500 as.

<b>Öregrund</b> <i>[ö-],</i> kaup. Ruotsissa,
Pohjanlahden rannalla, Upsalasta koilliseen.
1,200 as.

<b>Öresund</b> <i>[ö-],</i> Juutinrauma.

<b>Örn</b> <i>[örn],</i> <sp>Robert Isidor</sp>
(1824-85), virkamies. Viipurin pormestari
1855-65, kenraalikuvernöörinkanslian
tirehtööri 1865-74, senaattori ja
oikeusosaston puheenjohtaja 1874-77. Ö. oli
porvarissäädyn puhemiehenä 1863-64.

<b>Örne</b> <i>[ö-],</i> <sp>Anders</sp> (s. 1881),
ruots. osuustoimintamies ja sos.-dem. poliitikko,
Kulkulaitosministerinä 1921-23,
postihallituksen ylijohtaja v:sta 1926.
Teoksia suomen.: „Osuustoimintakysymyksiä".

<b>Örneholm</b> <i>[ör-],</i> vapaaherrakunta
1600-uvulla, käsitti taloja Raudussa ja
Taipaleen kauppalan.

<b>Örnsköldsvik</b> <i>[örnšöldsvīk],</i> kaup.
Ruotsissa, Pohjanlahden rannalla, Härnösandista
pohjoiseen. Hyvä satama. Kenkä- ja puutavarateoll.
4,800 as.

<b>Örsted</b> <i>[ö-],</i> <sp>Anders Sandöe</sp>
(1778-1860), tansk. oikeusoppinut ja valtiomies,
Tanskan oikeustieteen isä". — <b>Örsted,</b>
<sp>Hans Christian</sp> (1777-1851), tansk.
fyysikko, keksi sähkövirran vaikutuksen
magneettineulaan ja perusti siten sähkömagnetismin.

<b>Ösel</b> <i>[ö-],</i> Saarenmaa (ks. t.).

<b>Östberg</b> <i>[-bärj],</i> <sp>Ragnar</sp> (s. 1866),
ruots. arkkitehti, Tukholman Taidekorkeakoulun,
prof. Ö:n päätyö on Tukholman uljas kaupungintalo
(rak. 1911-23, ks. kuvaliitettä <sp>Tukholma</sp>).
</chapter>

<chapter name="Östensö-Akateemisesti Sivistyneiden Naisten Liitto">
<b>Östensö</b> <i>[-ö],</i> poikien turvakoti
Pietarsaaren pitäjässä.

<b>Österbottens Svenska Lantbrukssällskap</b>
(Pohjanmaan ruots. maanviljelysseura), per. 1902.

<b>Österling,</b> <sp>Anders</sp> (s. 1884), ruots.
kirjailija, taide- ja kirjallisuusarvostelija,
fil. toht. Julk. huomattavia runokokoelmia,
kuten „Preludier", „Årets visor", „Idyllernas bok",
„Jordens heder", esseekokoelmia ja matkakuvauksia.
[Böök, ,,Resa kring svenska parnassen" (1926).]

<b>Österman,</b> <sp>Hugo</sp> (s. 1892),
jääkärieversti, III:n divisioonan komentaja
v:sta 1925, jalkaväen tarkastaja v:sta 1928.

<b>Östersund,</b> kaup. Pohjois-Ruotsissa,
Storsjö-järven rannalla. Puutavarateollisuutta.
14,600 as.

<b>Östersundom,</b> Sipoon seurakuntaan
kuuluva rukoushuonekunta.

<b>Östhammar,</b> kaup. Ruotsissa,
Ahvenanmeren rannalla. 1,100 as.

<b>Östmark,</b> kunta Ruotsissa
Vermlannissa, Norjan rajalla.
Suomalaisasutuksen rippeitä.

<b>Ötztal</b> <i>[ötstāl],</i> Inn-joen sivulaakso,
Itävallassa, Tirolissa, Alppien suurimpia
poikkilaaksoja, n. 65 km pitkä. Ympärillä
ovat Ö:n <sp>alpit,</sp> joista n. 750 km<sup>2</sup>
on gletšerien peitossa; korkeimmat huiput
Wildspitz (3,774 m) ja Zuckerhütl (3,511 m).

<b>Öylätti,</b> <sp>oblaatti</sp> (lat.), alk. se
esillepantu leipä, minkä kristityt toivat
yhteisiin rakkaudenaterioihin, sittemmin
happamattomasta vehnätaikinasta tehty
ehtoollisleipä; myös vehnätaikinasta
valmistettu ohut levy, johon kääritään
lääkkeitä, jotta nämä olisivat helpommat
niellä.

<b>Öölanti</b> (ruots. <i>Öland</i>), saari
Etelä-Ruotsin itärannikolla, Itämeressä,
Kalmarin salmen erottama mantereesta.
Pienin Ruotsin maakunnista, kuuluu Kalmarin
lääniin; 1,346 km<sup>2</sup>, 28,000 as.
Vuoriperä kerrostuneita kivilajeja:
kambrista hiekkakiveä ja saviliusketta sekä
siluurista kalkkikiveä. Eteläosassa on
kalkkikiviperusta laajalti aivan paljaana
<sp>(alvarit).</sp> Maanviljelystä,
karjanhoitoa, kalkinlouhintaa, sementti- ja
sokeriteoll. Ainoa kaup. <sp>Borgholm.</sp>


<h3>TÄYDENNYKSIÄ</h3>
<b>Aaltonen,</b> <sp>Aarre</sp> (s. 1889), suom.
kuvanveistäjä. Töitä: marmoriveistos
,,Äiti ja lapsi", kolmiosainen marmorinen
korkokuvaryhmä ,,Valon tulo Pohjolaan"
Turun Yliopistossa, lapsikuvia.

<b>Aarnisalo,</b> <sp>Otto Vilho</sp> (s. 1864),
rovasti, Suomen Kirkon Sisälähetysseuran
toimitusjohtaja v:sta 1905.

<b>Aavasaksa,</b> rautatieasema
Tornion-Tengeliönjoen rataosalla, Ylitornion
kunnassa, 68 km Torniosta.

<b>Abd el-Krim</b> ks. <sp>Marokko.</sp>

<b>Adelswärd</b> <i>[ādelsvärd],</i> <sp>Theodor</sp>
(s. 1860), ruots. vapaamielinen poliitikko,
vapaaherra. Rahaministerinä 1911-14.
Parlamenttienvälisen Liiton puheenjohtaja
v:sta 1922.

<b>Adonai</b> (hepr.), V:ssa T:ssa usein
käytetty Jumalan nimitys.

<b>Ador,</b> G., k. 1928.

<b>Aerobatiikka</b> (kreik.), ilma-akrobatiikka.

<b>Ahlberg,</b> A., k. 1927.

<b>Ahnger</b> <i>[aŋ-],</i> <sp>Alexandra</sp> (s. 1859),
suom. laulajatar ja laulunopettaja.

<b>Aiginan lahti,</b> <sp>Eginan lahti,</sp>
Saronin lahti (ks. t.).

<b>Aika</b> ks. <sp>Valvoja-Aika.</sp>

<b>Aikakone,</b> <sp>ajansuurennuskone,</sp>
elokuvauskone, jolla voidaan ottaa
kuvasarja erittäin taajassa tahdissa
(satoja kuvia sekunnissa). Kun a:lla
otettu elokuva esitetään tavallisella
elokuvien näyttökoneella, niin a:lla kuvattu
liike nähdään suuresti hidastettuna, joten
liikkeen yksityiskohtia voi tarkata.

<b>Aikamerkit,</b> aikasignaalit, joiden
nojalla yleisö saattaa tarkistaa kellonsa
käynnin, annetaan nyk. radiossa,
yleisradiossa meillä kahdesti päivässä,
kahdella lyönnillä yhden minuutin väliajalla,
tieteellisiä tarkoituksia varten (m. m.
Nauenista) morsemerkkien kaltaisin
merkein, joiden avulla ajanvertaus saadaan
sekunnin murto-osan tarkkuudella.

<b>Airila,</b> <sp>Yrjö</sp> (s. 1887), lääkäri,
farmakologian prof. Helsingissä v:sta 1924.

<b>Aitolahti.</b> 56,4 km<sup>2</sup>, 801 as. (1927),
Karjanhoitokoulu.

<b>Aitosuomalaisuus</b> ks. <sp>Suomenmielisyys.</sp>

<b>Akateemisesti Sivistyneiden Naisten Liitto,</b>
International Federation of University Women (ks. t.).
</chapter>

<chapter name="Alander-Avainromaani">
<b>Alander</b> <i>[-a'-],</i> <sp>Betty</sp> (s. 1859),
lastentarhan ja seminaarin johtajatar.
Hanna Rothmanin (ks. t.) ohella
lastentarha-ajatuksen uranuurtaja Suomessa.

<b>Alatornio,</b> Neder-Torneå (ks. t.).

<b>Alavus.</b> Keskikoulu. Rautatieasema
Haapamäen-Seinäjoen rataosalla, 45 km
Seinäjoelta.

<b>Algol,</b> kaksoistähti Perseuksen
kuviossa (β Persei). A:n valovoima
vaihtelee sen johdosta, että sen valoton jäsen
vuoroin peittää valoisan jäsenen. —
<b>Algoltähdet,</b> kaksoistähtiä, joihin
Algolin tapaan kuuluu valoton tai
heikkovaloinen ja valoisa jäsen.

<b>Alijäähdytys,</b> ylijäähdytys (ks. t.).

<b>Aluelääkäri.</b> A:ksi sanotaan myös
valtion kustannuksella Pohjois-Suomeen
toistaiseksi asetettuja lääkäreitä, joilla
on määrätty alueensa ja joita nyk. on 10.

<b>Aluevedet,</b> valtion maa-aluetta lähinnä
oleva, määrättyyn rajaan saakka ulottuva
meren osa, mikä valtioiden välisissä
suhteissa katsotaan kuuluvan asianomaisen
valtion alueeseen. A:n laajuudesta ei
ole päästy yksimielisyyteen. Yleisimpänä
pidettäneen kolmea meripenikulmaa
rannasta alimman luodeveden aikana
laskien, mutta tästäkin on poikkeuksia.

<b>Alusrekisteri.</b> Uudet säännökset
alus- l. laivarekisteristä on annettu laissa
29/7 1927, osaksi muutettu 22/12 1927;
asetus 29/7 1927.

<b>Amelung,</b> W., k. 1927.

<b>Ammatintarkastus.</b> Laki 4/3 1927;
Valtioneuvoston päätös 4/3 1927.

<b>Ammattikasvatusneuvosto.</b> Asetus 13/2 1926.

<b>Amundsen,</b> R. ks. myös <sp>Napamaat,</sp>
III osa, p. 311. Julk. „Ensimmäinen
lento napameren yli".

<b>Ancher,</b> M., k. 1927.

<b>Andersen-Nexö,</b> M. ks. <sp>Nexö.</sp>

<b>Andersson,</b> O., prof. Turun ruots.
yliopistossa v:sta 1926.

<b>Annerstedt,</b> C., k. 1927. Testamenttasi
puolisonsa kanssa 800,000 kruunua,
siitä yli puolet Upsalan yliopistolle.

<b>Anturamaa,</b> ortsteeni (ks. t.).

<b>Apostol,</b> A., k. 1927.

<b>Apteekki.</b> Laki 4/1 1928.

<b>Argo.</b> Merivak. o.-y. Argo, Turussa,
per. 1926.

<b>Argumentti,</b> <i>matem.,</i> muuttuja (ks. t.).

<b>Arlen,</b> <sp>Michael</sp> (s. n. 1897),
armeen.-engl. kirjailija. Julk. seuraelämää
kuvaavia romaaneja. Teoksia suomen.:
„Vihreä hattu", „Olipa kerran Lontoossa".

<b>Armfelt,</b> C. A., k. 1925. Testamenttasi
us. miljoonia markkoja Turun ruots.
yliopistolle sekä Kansallismuseolle
kokonaisia huoneensisustuksia. Testamentista
on parhaillaan oikeusjuttu vireillä.

<b>Arpajaiset.</b> R. L. 43:1, muutettu
29/4 1926. vrt. <sp>Raha-arpajaiset.</sp>

<b>Arrhenius,</b> S., k. 1927.

<b>Artsybašev,</b> M. P., k. 1927.

<b>Ashley,</b> W. J., k. 1927.

<b>Askolin</b> <i>[-lī'n],</i> <sp>Johannes</sp>
(1843-1912), kauppaneuvos, tilan- ja
sahaliikkeenomistaja. Omisti Forsbyn kartanon
Pernajassa.

<b>Asmara,</b> Eritrean (ks. t.) pääkaup.
14,700 as., joista 2,500 eurooppalaista.

<b>Asquith,</b> H. H., k. 1928.

<b>Asunto-osakeyhtiö.</b> Laki 5/2 1926.

<b>Asuntohypoteekkipankki</b> ks. <sp>Suomen
Asuntohypoteekkipankki.</sp>

<b>Asuntohypoteekkiyhdistys,</b> yhdistys,
jonka tarkoituksena on kaupungeissa tai
niiden kaltaisissa yhdyskunnissa olevain
asuntokiinteistöjen omistajain luotontarpeen
tyydyttäminen pidempiaikaisilla kiinnityslainoilla
(Laki 8/1 1927, osaksi muutettu 20/4 1927;
Valtioneuvoston päätös 14/5 1927).

<b>Asutusobligatsionit</b> l. <sp>Suomen
valtion asutusobligatsionit</sp>
ovat Valtiokonttorin liikkeelle laskemia
obligatsioneja, joilla suoritetaan osa
sellaisen maan lunastushintaa, joka on
lunastettu asutustarkoitukseen. A., jotka
ovat asetettavat haltijalle maksettaviksi,
ja joita tulee olla 10,000, 5,000 ja 1,000
mk:n alkuperäispääomaarvoille, annetaan I
ja II luokassa, I luokan a. kuoletettaviksi
22 v:n ja II luokan kuoletettaviksi 15 v:n
kuluessa.

<b>Asutustoiminta.</b> Asutuskassan
johtosääntö Valtioneuvoston päätöksessä
11/8 1927. A:n rahoittaminen valtion
varoilla on järjestetty lailla 3/6 1927.

<b>Atlas-Pankki o.-y.</b> Osakepääoma 12 milj. mk.

<b>Attila o.-y.</b> ks. <sp>Jalkineteollisuus.</sp>

<b>Aura,</b> <sp>Maalaiskuntien</sp> ja
<sp>Maalaisten Keskinäinen
Tapaturmavakuutusyhdistys,</sp> per.
1917, Helsingissä.

<b>Aurinkoautografi,</b> päivänpaisteautografi (ks. t.).

<b>Aurinkokompassi,</b> rataskellon ja
aurinkokellon yhdistelmä, joka on
varustettu ilmansuuntakehällä. Sen osoitin
kiertää taulun 24 tunnissa. Kun varjo
kulkee pitkin osoitinta, niin ilmansuuntakehä
on paikoillaan. Käytetään lentoretkillä.

<b>Avainromaani,</b> romaani, jonka
päähenkilöillä on vastine todellisuudessa.
</chapter>

<chapter name="Avioton lapsi-C. E.">
<b>Avioton lapsi.</b> Avioliiton
ulkopuolella syntyneistä lapsista 22/7 1922
annettua lakia osaksi muutettu 9/12 1927.

<b>Avoin kirje</b> ks. <sp>Nimittämiskirja.</sp>

<b>Balck,</b> V. G., k. 1928.

<b>Bandy,</b> jääpallo (ks. t., Täyd.).

<b>Bang,</b> <sp>Nina,</sp> k. 1928.

<b>Barfod</b> <i>[bārfōd],</i> <sp>Frederik</sp>
(1811-96), tansk. kirjailija. Julk. hist.
teoksia, Kirjeenvaihto Z. Topeliuksen kanssa
julkaistu.

<b>Basanavičius,</b> <sp>Jonas</sp> (1851-1927),
liettualainen lääkäri, historioitsija ja
sanomalehtimies, Liettuan kansallisia
merkkimiehiä.

<b>Basilier-Magelssen,</b> <sp>Ida,</sp> k. 1928.

<b>Bauska</b> (saks. <i>Bauske</i>), kaup.
Latviassa, Aa-joen varrella, 45 km kaakkoon
Mitausta. 6,000 as.

<b>Behterev,</b> V., k. 1927.

<b>Beige</b> <i>[bēž]</i> (ransk.),
vaaleankeltaisen-harmaa väri.

<b>Belga,</b> Belgian rahayksikkö v:sta 1926.

<b>Béraud</b> <i>[-rō'],</i> <sp>Henry</sp> (s. 1885),
ransk. sanomalehtimies ja kirjailija, Teoksia:
romaani „Le Martyre de l'Obèse", matkakuvaukset
„Mitä minä näin Moskovassa" (suomen.) ja
,,Ceque j'ai vu à Berlin".

<b>Berntsen,</b> K., k. 1927.

<b>Berry</b> <i>[-rī'],</i> ent. maakunta
Keski-Ranskassa, Loiren eteläpuolella.

<b>Björkboda</b> <i>[-bū-],</i> maatila ja
rautatehdas Dragsfjärdissä.

<b>Blangstrup,</b> J. Chr., k. 1926.

<b>Blasco Ibañez,</b> V., k. 1928.

<b>Blehr,</b> O. A., k. 1927.

<b>Blomstedt,</b> <sp>Kaarlo</sp> (s. 1880),
historiantutkija, fil. toht. Valtionarkiston
arkistonhoitaja v:sta 1917, valtionarkistonhoitaja
v:sta 1926. Pääteos: „Henrik Klaunpoika Horn" I.

<b>Bobbaus</b> ks. <sp>Polkkatukka.</sp>

<b>Bonaparte,</b> V. N., k. 1926.

<b>Bonsdorff,</b> <sp>A. von,</sp> k. 1928. —
<b>Bonsdorff,</b> <sp>Edith von</sp> (s. 1890),
o. s. <sp>Andersen,</sp> tansk.-suom.
tanssitaiteilijatar.

<b>Boylesve,</b> R., k. 1926.

<b>Brandes,</b> G., k. 1927.

<b>Bratianu,</b> I. nuor., k. 1927.
Pääministerinä v:een 1926 ja 1927. —
<b>Bratianu,</b> <sp>Vintilla</sp> (s. 1867),
rom. poliitikko, I. B. vanhin poika.
Sotaministerinä maailmansodan aikana,
tuli rahaministeriksi 1923, pääministerinä
v:sta 1927.

<b>Briand,</b> A., sai Stresemannin kera
1926 Nobelin rauhanpalkinnon.

<b>Brontë</b> <i>[bronti],</i> <sp>Charlotte</sp>
(1816-55), engl. kirjailijatar. Teoksia suomen.:
„Kotiopettajattaren romaani", „Syrjästäkatsojan
tarina". — <b>Brontë,</b> <sp>Emily</sp> (1818-48),
engl. kirjailijatar, C. B:n sisar. Teoksia suomen.:
„Humiseva harju".

<b>Brotherus</b> <i>[-tē'-],</i> <sp>Karl Robert</sp>
(s. 1880), historioitsija. Helsingin
Yliopiston yleisen valtio-opin prof. v:sta
1924. Teoksia: „Valtio ja kirkko".

<b>Brusilov,</b> A. A., k. 1926.

<b>Brückner,</b> E., k. 1927.

<b>Brändö</b> (suom. <i>Kulosaari</i>),
kaksikielinen kunta (enemmistön kielenä
ruotsi).

<b>Buisson,</b> F., sai 1927 Nobelin
rauhanpalkinnon.

<b>Bull,</b> <sp>Francis</sp> (s. 1887), norj.
kirjallisuudentutkija, prof. Oslossa v:sta
1920. Julk. „Fra Holberg til Nordal
Brun", tutkimuksia Holbergista, julk,
Fr. Paaschen kera teosta „Norsk
litteraturhistorie". — <b>Bull,</b> <sp>Olaf</sp>
(s. 1883), norj. runoilija, nyk. Norjan
huomattavimpia. Teoksia: „Digte", ,,Nye digte",
„Digte og noveller", „Stjernerne".

<b>Burbank,</b> L., k. 1926.

<b>Burgenland</b> <i>[-lant],</i> Itävallan
osavaltio Unkarin rajalla; 3,987 km<sup>2</sup>, 287,000
as. Pääkaup. <sp>Eisenstadt.</sp> — B.
kuului aiemmin Unkariin, mutta joutui St.
Germainin rauhassa 1919 Itävallalle,
lukuunottamatta Sopronin kaupunkia
ympäristöineen, jotka kansanäänestyksen
jälkeen 1921 joutuivat Unkarille.

<b>Bušido,</b> jap. ritarillisen elämänkatsomuksen
nimitys; sen peruspiirteitä ovat itsehillintä
ja uhrautuvaisuus.

<b>Byrd,</b> R. ks. <sp>Napamaat,</sp> III osa, p. 313.

<b>Bödtker,</b> <sp>Sigurd</sp> (1866-1928), norj.
teatteriarvostelija, alallaan Norjan
johtava kriitikko.

<b>Cabal-ministeristö</b> ks. <sp>Shaftesbury.</sp>

<b>Calamnius,</b> E., k. 1927.

<b>Calles</b> <i>[kaljes],</i> <sp>Plutarco Elias</sp>
(s. 1877), Meksikon presidentti 1924-28, kenraali.

<b>Calmette</b> <i>[kalme't],</i> <sp>Albert</sp> (s. 1863),
ransk. lääkäri, bakteriologi, v:sta 1917
Pariisin pasteurlaitoksen apulaisjohtaja.
Keksinyt seerumin käärmeenmyrkkyä vastaan
ja n. s. silmäreaktsionin tuberkuloosin
toteamiseksi. Valmistanut nautaeläinten
heikonnetuista tuberkuloosibasilleista
vaksiinin, jonka väittää suojelevan pieniä
lapsia tuberkuloosilta.

<b>Candy,</b> Kandy (ks. t.).

<b>Castberg,</b> J., k. 1926.

<b>C. E.,</b> lyh. sanoista Christian
Endeavour (ks. t.).
</chapter>

<chapter name="Cederholm-Ehrström">
<b>Cederholm</b> ks. <sp>Sederholm.</sp>

<b>Cederschiöld,</b> J. G. K., k. 1928.

<b>Chamberlain,</b> A. Sai Charles Dawesin
kera v:n 1925 Nobelin rauhanpalkinnon.
— <b>Chamberlain,</b> H. S., k. 1927.

<b>Charleston</b> <i>[tšālztən],</i> Etelä-Carolinan
C:n kaupungin neekerien keskuudessa
alkunsa saanut tanssi; tuli muotiin 1926.

<b>Chartres</b> <i>[šartr],</i> kaup. Ranskassa,
Pariisista lounaaseen. Kuuluisa tuomiokirkko
v:n 1200 tienoilta, 25,000 as.

<b>Chemin-des-Dames</b> <i>[šmä' de da'm],</i>
harjanteella kulkeva maantie Ranskassa
Aisne- ja Ailette-jokien välillä. Kiivaita
taisteluita maailmansodan aikana.

<b>Chydenius,</b> W., k. 1926.

<b>Clair-obscur</b> <i>[klärobsky'r]</i> (ransk.),
valohämy (ks. t.).

<b>Clemens,</b> paaveja. ks. <sp>Klemens.</sp>

<b>Clodion</b> ks. <sp>Michel,</sp> Claude.

<b>Cobalt</b> <i>[koubōlt],</i> kaup. Kanadassa,
Ontarion maakunnassa, Ottawa-joen
lähdealueella. Rikkaita hopea-, arsenikki-
ja kobolttikaivoksia. 5,000 as.,
suomalaisia n. 1,000.

<b>Collan,</b> <sp>Anni</sp> (s. 1876),
Kouluhallituksen naisvoimisteluntarkastaja
v:sta 1919. Us. naisvoimistelu järjestöjen
perustaja. Julk. m. m. „Ruumiillinen
kasvatus Pohjois-Ameriikan Yhdysvalloissa",
„Voimistelutelineopas".

<b>Collin,</b> C. C. D., k. 1926.

<b>Comédie larmoyante</b> <i>[komedī' larmoajãt]</i>
(ransk.), ks. <sp>La Chaussée.</sp>

<b>Comparetti,</b> D., k. 1927.

<b>Compton</b> <i>[kamptəu],</i> <sp>Arthur</sp>
(s. 1892), amer. fyysikko. Tutkimuksia
atomifysiikan ja säteily opin alalta. Sai
1927 Nobelin fysiikanpalkinnon.

<b>Côte d'Azur</b> <i>[kōt dazy'r],</i>
„sinirannikko", Ranskan Rivieran nimitys.

<b>Cottet,</b> C., k. 1925.

<b>Coué</b> <i>[kuē'],</i> <sp>Émile</sp> (1859-1926),
ransk. psykoterapeutti, joka väitti, että
psyykillisten tekijäin aiheuttamat taudinilmiöt
ovat itsesuggestionilla parannettavissa.
Saavuttanut huomiota herättäneitä tuloksia
sekä kannattajia eri maissa.

<b>Coulanges,</b> <sp>Fustel de</sp> ks. <sp>Fustel
de Coulanges,</sp> N. D.

<b>Cri</b> <i>[krī]</i> (ransk.), huuto;
<sp>le dernier cri</sp> <i>[lə derniē],</i>
„viimeinen huuto", viimeinen muoti, uusin
suuruus.

<b>Curel,</b> Fr. de, k. 1928.

<b>Curie,</b> mittayksikkö, ks.
<sp>Radioaktiivisuus,</sp> III os., p. 1087.

<b>Curwood</b> <i>[kōrvud],</i> <sp>James Oliver</sp>
(1879-1927), amer. kirjailija, Kanadan
saloseutujen elämän kuvaaja.

<b>Danielson-Kalmari,</b> J. R., Turun
Yliopiston kanslerina v:een 1926.

<b>Dartmouth</b> <i>[dātməþ],</i> satamakaup.
Englannissa, Kanaalin rannalla.
Merisotakoulu. 7,000 as.

<b>Dawes,</b> Ch. G., sai A. Chamberlainin
kera v:n 1925 Nobelin rauhanpalkinnon.

<b>Debs,</b> E. V., k. 1926.

<b>Deledda-Madesani</b> <i>[-le'- -sā'-],</i>
<sp>Grazia</sp> (s. 1872), it. kirjailijatar.
Julk. kansanelämänkuvauksia Sardiniasta sekä
psykologisia romaaneja, myös novelleja ja
näytelmiä. Teoksia suomen.: „Marianna" ja
„Äiti". Sai 1927 Nobelin kirjallisuuspalkinnon.

<b>Derain</b> <i>[dörä'],</i> <sp>André</sp> (s. 1880),
ransk. taidemaalari. Alk. Cézannesta vaikutusta
saanut ekspressionisti, sitten kubismin keksijöitä
ja lopulta klassillisvoittoisen, muotoa tehostavan
suunnan johtajia.

<b>Desensibilisatsioni</b> (lat.), herkkyyden
vaimentaminen (ks. t., Täyd.).

<b>Di-,</b> <sp>dis-,</sp> etuliite, kaksi-, kaksois-.

<b>Diaskooppi</b> = skioptikoni (ks.
<sp>Projektsionikone</sp>).

<b>Diaz,</b> A., k. 1928.

<b>Dillon,</b> J., k. 1927.

<b>Dispersioni,</b> <i>kem.,</i> kolloidiksi
liukeneminen.

<b>Duke,</b> J. B., k. 1925.

<b>Duncan,</b> <sp>Isadora,</sp> k. 1927.

<b>Durham,</b> Lambton, J. G. (ks. t.).

<b>Duun,</b> <sp>Olav</sp> (s. 1876), norj. kirjailija.
Julk. huomattavan 6-osaisen romaanin
„Juvikingar" (osittain suomen.).

<b>Dysenteria,</b> punatauti (ks. t,).

<b>Džeršinski,</b> F. E., k. 1926.

<b>Eckener,</b> <sp>Hugo</sp> (s. 1868), saks.
ilmapurjehtija. Purjehti 1924 ohjattavalla
ilmalaivalla ZR III Atlantin yli. Kuva ks.
<sp>Ilmalaivoja,</sp> I osa, p. 1361-1362.

<b>Edgeworth,</b> Fr., k. 1926.

<b>Edmonton,</b> kaup. Kanadassa, Albertan
provinssissa, Saskatchewanin varrella.
Yliopisto. 60,000 as.

<b>Eduskunta.</b> Uusi V. J. 13/1 1928.

<b>Efflorešenssi,</b> rahkoittuminen (ks. t.).

<b>Ehrensvärd-seura</b> ks. <sp>Suomenlinna.</sp>

<b>Ehrnrooth,</b> <sp>Ernst</sp> (s. 1871), suom.
lääkäri, oikeuslääkeopin ylim. prof.
Helsingissä v:sta 1904, psykiatrian v. t. prof.
1922-25, Kivelän sairaalan ylilääkäri
v:sta 1912. — <b>Ehrnrooth,</b> L., Helsingin
kunnallispormestari v:sta 1925, Kansainliiton
neuvoston nimittämä Saarin alueen hallituksen
jäseneksi 1928.

<b>Ehrström,</b> <sp>Robert</sp> (s. 1874), suom.
lääkäri, sisätautien hoidon ylim. prof.
</chapter>

<chapter name="Einthoven-Forstén">
Helsingissä v:sta 1920, sisätautien
poliklinikan johtaja v:sta 1923.

<b>Einthoven,</b> W., k. 1927.

<b>Eklund,</b> <sp>Artur</sp> (1880-1927), suom.
urheilusanomalehtimies, fil. maist.
Teoksia: „Idrottens filosofi".

<b>Elfvengren,</b> Y. Bolševikkien ammuttama 1927.

<b>Elinkeinolaki.</b> Osaksi muutettu 28/1 1927.

<b>Elinkorkovakuutus.</b> Tampereella ei ole
e.-laitosta. vrt. <sp>Turun Elinkorkolaitos.</sp>

<b>Elokuvat,</b> elävät kuvat (ks. t.).

<b>Elving,</b> <sp>Rudolf</sp> (1849-1927),
vuorineuvos, teollisuus- ja liikemies.

<b>Emanatsioni</b> (lat.), eräistä radioaktiivisista
aineista näiden hajaantuessa syntyvä kaasumainen
uusi alkuaine. Näitä ovat radium-e. l. nitoni,
torium-e. ja aktinium-e.

<b>Emäntälehti</b> ks. <sp>Marttaliitto.</sp>

<b>Enckell,</b> M., k. 1925.

<b>Engström,</b> <sp>Leander</sp> (1886-1927),
ruots. ekspressionistinen maisemamaalari;
tyyliteltyjä Lapin ja Ofotenin kuvia.

<b>Enqvist.</b> Yhtiöt ovat yhtyneet A.-b.
J. W. Enqvist o.-y:ksi, jonka osakepääoma
on 24 milj. mk. Omistaa Niemen sahan ja
Lielahden selluloosatehtaan.

<b>Epidiaskooppi,</b> episkoopin ja
diaskoopin l. skioptikonin yhdistelmä
(ks. <sp>Projektsionikone</sp>). —
<b>Episkooppi,</b> heijastusprojektsionikone
(ks. <sp>Projektsionikone</sp>).

<b>Epitsootia</b> (kreik.), tarttuva hevosten
ihotauti.

<b>Epäsiveelliset julkaisut.</b> Laki niiden
ehkäisemisestä 28/1 1927.

<b>Ericson</b> <i>[ē-],</i> <sp>Henry</sp> (s. 1898),
taiteilija. Saanut I ja III palkinnon Turun
tuomiokirkon ikkunamaalauskilpailussa
(M. Enckellin saadessa toisen I
palkinnon), somistanut Suomen osaston
Pariisin taideteollisuusnäyttelyssä 1925.

<b>Ericsson,</b> L. M., k. 1926.

<b>Erikson,</b> <sp>Gustaf</sp> (s. 1872), merikapteeni.
ks. <sp>Merenkulku,</sp> III osa, p. 60.

<b>Erkale,</b> <i>fys.,</i> energia-atomi, ks.
<sp>Planckin erkaleoppi.</sp>

<b>Erkko,</b> E., k. 1927.

<b>Erotus</b> ks. <sp>Vähennyslasku.</sp>

<b>Erotussuppilo,</b> pullosuppilo (ks. t.).

<b>Escudo,</b> Portugalin raha, = 100 centavoa.

<b>Eskolan metsärata</b> ks. <sp>Kannus.</sp>

<b>Esteellisyys.</b> Laki eräiden tuomarin
ja valtuutetun esteellisyyttä koske vain
säännösten soveltamisesta naiseen 23/4 1926.

<b>Etelä-Pohjanmaan Maanviljelysseura,</b> per. 1907.

<b>Etelä-Suomen Pankki</b> yhtyi
Liitto-pankkiin v:n 1928 alussa,

<b>Etuoikeus.</b> Asetusta 9/11 1868 osaksi
muutettu 12/5 1925.

<b>Eucken,</b> K., k. 1926.

<b>Evankeeliset kristityt,</b> vapaakirkollisista
erkaantunut hengellinen liike Suomessa.

<b>Eveleth</b> ks. <sp>Mesaba.</sp>

<b>Fabritius</b> <i>[-ī'tsius],</i> <sp>Harry</sp>
(s. 1877), suom. lääkäri, psykiatrian prof. ja
Lapinlahden Keskuslaitoksen ylilääkäri v:sta 1925.

<b>Fagervik,</b> rautatieasema Helsingin-Karjaan
radalla, Inkoon kunnassa, 9 km Karjaalta.
Suom. nimi <sp>Kaunislahti.</sp>

<b>Fakulteetti,</b> <i>matem.,</i> kertoma (ks. t.).

<b>Falmouth</b> <i>[fälmaþ],</i> satamakaup.
Englannissa, Cornwallin etelärannikolla.
Merikylpylä. Laivanrakennusta. 15,000 as.

<b>Fazer,</b> K. Rakentanut keksitehtaan
sekä ostanut Suomen Bisquittehtaan
(Hangon keksitehtaan).

<b>Fehlingin liuos,</b> kuparisulfaatin ja
-tartraatin kaksoissuolan kaliumhydroksidinpitoinen
liuos. F. l:n käyttö virtsan sokerinpitoisuuden
tutkimiseen perustuu siihen, että sokeri pelkistää
siitä kuparia.

<b>Fehrenbach,</b> K., k. 1926.

<b>Fennica.</b> Jonkin kirjaston F.-kokoelmalla
tarkoitetaan kaikkea Suomessa painettua ja
Suomea koskevaa y. m. tavalla tai toisella
Suomen kanssa yhteydessä olevaa kirjallisuutta.

<b>Fenosafraniini</b> ks. <sp>Herkkyyden
vaimentaminen</sp> (Täyd.).

<b>Ferber,</b> <sp>Edna</sp> (s. 1887), amer.
kirjailijatar, tyypillisten amerikkalaisten
kuvaaja. Teoksia: „Noin suuri".

<b>Ferdinand I,</b> Romaanian kuningas, k. 1927.

<b>Ferraria.</b> <sp>A.-b. Ferraria o.-y.,</sp>
Helsinki, per. 1898, osakepääoma 11 milj.
mk. Omistaa Jokioisissa, Sainiolla
(Perossa) ja Loimaalla tehtaita, joissa
valmistetaan ketjuja, nauloja, rautalankaa
ja seulakankaita.

<b>Fibiger</b> <i>[fī-],</i> <sp>Johannes</sp> (1867-1928),
tansk. lääkäri, prof. Kööpenhaminassa,
Tutkinut kurkkumätää, tuberkuloosia ja
vars. syöpää. Sai v:n 1926 Nobelin
lääketieteen palkinnon.

<b>Finby,</b> kaksikielinen kunta,
(enemmistön kielenä suomi).

<b>Fisk University</b> <i>[junivə'siti]</i>
ks. <sp>Nashville.</sp>

<b>Flers,</b> R., k. 1927.

<b>Forstén,</b> T. K., k. 1927.
</chapter>

<chapter name="Fort William-Haderslev">
<b>Fort William</b> <i>[fōt ui'ljəm],</i>
kaup. Kanadassa, Ontarion provinssissa,
Yläjärven pohjoisrannalla. 40,000 as.;
suomalaisia nyk. n. 2,500.

<b>Franck,</b> <sp>James</sp> (s. 1882), saks.
fyysikko, prof. Göttingenissä. Perustavia
tutkimuksia atomifysiikan alalta. Sai
G. Hertzin (ks. t., Täyd.) kanssa Nobelin
fysiikanpalkinnon 1925.

<b>Franklin-Bouillon</b> <i>[frãklä'-bujõ'],</i>
<sp>Henry</sp> (s, 1870), ransk.
radikaalipoliitikko.

<b>Frederikshavn,</b> satamakaup. Tanskassa,
Jyllannissa, Kattegatin rannalla. Vilkas
laivaliikenne. 10,000 as.

<b>Fredholm,</b> E. I., k. 1927.

<b>Fredrikshald,</b> nimi v:sta 1928 <sp>Halden.</sp>

<b>Freytag-Loringhoven,</b> H. <sp>von,</sp> k. 1924.

<b>Friberg</b> <i>[frībärj],</i> <sp>Maikki</sp>
(1861-1927), nais-, rauhan- ja raittiusasianajaja,
Naisten Äänen päätoimittaja v:sta 1905, fil.
toht. Teoksia: „Tien varrella tapaamia" I-II.

<b>Gabariitti,</b> kuormaprofiili (ks. t.).

<b>Gallén-Kallela,</b> A. Valmistanut 1928
kattomaalauksia Kansallismuseon eteishalliin.

<b>Gangtok,</b> Sikkimin (ks. t.) pääkaupunki.

<b>Gauffin</b> <i>[gofä'],</i> <sp>Axel</sp> (s. 1877),
ruots. taidehistorioitsija, Tukholman Nationalmuseumin
yli-intendentti ja esimies.

<b>Gdynia</b> <i>[-y-]</i> (saks. <i>Gdingen</i>),
satamakaup. Puolassa, Danzigin mutkan rannalla.
3,000 as. Sotasatama, Puolan ainoa satama.

<b>Geffroy,</b> G., k. 1926.

<b>Gentile</b> <i>[džentī'le],</i> <sp>Giovanni</sp>
(s. 1875), it. filosofi. Prof. Roomassa v:sta
1917, ollut opetusministerinä. G. on
Crocen (ks. t.) rinnalla nyk. Italian
huomattavin filosofi.

<b>Gesellius</b> <i>[-se'-],</i> <sp>Rudolf</sp> (s. 1875),
helsinkiläinen kauppias. Perustanut 1928 puolisonsa
<sp>Emilien</sp> (o. s. <sp>Lindholm</sp>) kanssa
„E. ja R. Geselliuksen lahjoitusrahaston tieteellisiä
tarkoituksia varten"; sen alkupääoma 3,5 milj. mk.

<b>Goethals,</b> G. W., k. 1928.

<b>Golden Gate</b> <i>[gouldən geit],</i> San
Francisco-lahden suu.

<b>Gosse,</b> E., k. 1928.

<b>Gotska Sandön</b> <i>[gūt-]</i> ks. <sp>Sandön.</sp>

<b>Gottlund,</b> K. A. ,,Ruotsin suomalaismetsiä
samoilemassa" (päiväkirja) julk. suomennettuna 1928.

<b>Gradientti,</b> <i>fys.,</i> ks. <sp>Potentsiaali.</sp>

<b>Gragger,</b> R., k. 1926.

<b>Graham</b> <i>[greim],</i> <sp>Thomas</sp> (1805-69),
engl. kemisti. Suoritti perustavia
tutkimuksia nesteiden diffusionin alalla,
totesi tärkeimmät eroavaisuudet
kolloidisten ja varsin, liuosten välillä ja keksi
dialyysin (ks. t.), vrt. <sp>Kolloidi.</sp>

<b>Gram,</b> <sp>Peder</sp> (s. 1881), tansk.
säveltäjä ja orkesterijohtaja. Säveltänyt
kamarimusiikkia, orkesterikappaleita y. m.

<b>Grammaekvivalentti</b> ks. <sp>Mole.</sp>

<b>Grammamolekyyli,</b> mole (ks. t.).

<b>Gramme</b> <i>[gram],</i> <sp>Zénobe
Théophile</sp> (1826-1901), belg. mekaanikko.
Keksi Pacinotti'sta riippumatta rengasankkurin
(G:n <sp>rengas</sp>) ja saattoi sen
teolliseen käytäntöön.

<b>Granaatinheittäjä,</b> n. 15 kg:n
painoinen kone, joka kiväärinpatruunan
voimalla heittää n. 2 kg:n painoisen
granaatin n. 300 m:n päähän.

<b>Granfelt,</b> <sp>Hanna</sp> (s. 1884), suom.
konsertti- ja oopperalaulajatar.

<b>Grankulla.</b> Ruotsink. yhteiskoulu,
tyttöjen sisäoppilaitos („Luostari"),
Työväen Akatemia, Rautatieaseman suomenk.
nimi <sp>Kauniainen.</sp> Kunta on
kaksikielinen (enemmistön kielenä ruotsi).

<b>Grignard</b> <i>[grinjār],</i> <sp>Victor</sp>
(s. 1871), ransk. kemisti, prof. Lyonissa.
Tutkimuksia vars. orgaanisista
metalliyhdistyksistä. Sai Sabatier'n kanssa
Nobelin kemianpalkinnon 1912.

<b>Gripenberg,</b> <sp>Alexis,</sp> k. 1927. —
<b>Gripenberg,</b> B. Uusia teoksia:
runokokoelmat „Den hemliga glöden"
(salanimellä <sp>Åke Erikson</sp>),
„Skymmande land", „Den stora tiden" ja
metsästysmuistelmat „Dianan teillä" (suomen.).

<b>Guajakoli,</b> guajakhartsin ja puun
tislaustuote [C<sub>6</sub>H<sub>4</sub>(OH)OCH<sub>3</sub>]. Puhtaana
suuria, värittömiä kiteitä, sulamisp. 28,5°.
Kaupassa nestemäisenä sisältäen 2-3 % vettä.

<b>Gundolf,</b> <sp>Friedrich</sp> (s. 1880), oik.
<sp>Gundelfinger,</sp> saks. kirjallisuudentutkija,
prof. Heidelbergissa. Teoksia: „Shakespeare
und der deutsche Geist", „Goethe", „George", „Kleist".

<b>Gutzeit.</b> Osakepääoma 1927 korotettu
270 miljoonaan, Enso a.-b. purettu ja koko yhtiön
nimi muutettu <sp>Enso-Gutzeit o.-y:ksi.</sp>

<b>Haaga,</b> kaksikielinen kunta
(enemmistön kielenä suomi).

<b>Haanpää,</b> <sp>Pentti</sp> ks. <sp>Suomen
kirjallisuus,</sp> IV osa, p. 416.

<b>Haarla,</b> <sp>Rafael</sp> (s. 1876),
tamperelainen kauppaneuvos ja lahjoittaja.

<b>Haderslev</b> <i>[hā-]</i> (saks. <i>Hadersleben</i>),
kaup. Tanskassa, Slesvigissä, Vähän-Beltin
lahden rannalla. 14,000 as.
</chapter>


<chapter name="Hahl-Hiilipaperi">
<b>Hahl,</b> <sp>Carl</sp> (s. 1872), suom.
lääkäri, lapsenpäästöopin dosentti, kätilöopiston
yliopettaja. Saanut professorin arvonimen.
Julk. m. m. kätilöiden oppikirjoja. —
<b>Hahl,</b> <sp>Eero</sp> (s. 1872),
agronomi, Asutushallituksen ylitirehtööri
v:sta 1926. Apulaismaatalousministerinä
1919-21, kulkulaitosministerinä 1924.

<b>Haig,</b> D., k. 1928.

<b>Hajala,</b> rautatieasema Turun-Salon
rataosalla, Halikon kunnassa, 14 km Salosta.

<b>Hakkila,</b> <sp>Väinö</sp> (s. 1882), sos.-dem.
poliitikko. Vankeinhoitohallituksen ylitirehtööri
1917-18, Tampereen kunnallispormestari v:sta 1919,
oikeusministeri 1926-27. Eduskunnassa v:sta 1919.

<b>Halden,</b> Fredrikshaldin nimi v:sta 1928.

<b>Halkivaha,</b> rukoushuonekunta,
perustettu Urjalan, Punkalaitumen ja
Vesilahden pitäjien osista.

<b>Hallaperhonen,</b> lumimittari (ks. t.).

<b>Hallenberg</b> <i>[-bärj],</i> <sp>Juho</sp>
(1860-1926), viipurilainen kauppaneuvos,
kauppias, teollisuusmies ja maanviljelijä.

<b>Haloidit,</b> halogeenisuolat.

<b>Hammarén & C:o</b> ks. <sp>Kyröskoski.</sp>

<b>Hammaslahti,</b> rautatieasema
Sortavalan-Joensuun rataosalla,
Kiihtelysvaaran pitäjässä, 22 km
Joensuusta.

<b>Hamsun,</b> K. Uusia teoksia suomen.:
„Maankiertäjiä". [Marcus (ruots., 1926).]

<b>Hangon maalaiskunta,</b> kaksikielinen
kunta (enemmistön kielenä ruotsi) Uudenmaan
läänissä; 56,8 km<sup>2</sup>, 2,744 as. (1927).

<b>Hankasalmi,</b> rautatieasema
Jyväskylän-Pieksämäen rataosalla, H:n
kunnassa, 39 km Pieksämäeltä.

<b>Hanko.</b> Asukkaista yli 1/3 suomenk.

<b>Hannila,</b> rautatieasema
Viipurin-Antrean rataosalla, Antrean
kunnassa, 30 km Viipurista.

<b>Hanson</b> <i>[hān-],</i> <sp>Lars</sp> (s. 1886), ruots.
näyttelijä ja filminäyttelijä. Vieraillut Suomessa.

<b>Hanumaani,</b> hulmaani (ks. t.).

<b>Harden,</b> M., k. 1927.

<b>Hardy,</b> Th., k. 1928.

<b>Harjavalta.</b> Piirimielisairaala.
Rautatieasema Peipohjan-Porin rataosalla,
29 km Porista.

<b>Harjoittelutila</b> ks. <sp>Maanviljelysharjoittelulaitos.</sp>

<b>Harlekiini,</b> arlecchino (ks. t.).

<b>Harmaja,</b> <sp>Leo</sp> (s. 1880),
taloustieteilijä, Tilastollisen Päätoimiston
sosiaalitilastollisen osaston johtaja v:sta 1919,
fil. toht. Teoksia: „Suomen tullipolitiikka
Venäjän vallan aikana" I, „Tullikysymykset
Suomen kansantaloudellisessa kirjallisuudessa
ennen maan itsenäistymistä", Valtiotieteiden
Käsikirjan päätoimittaja.

<b>Hartman,</b> T., k. 1927.

<b>Harvaluoto,</b> saari Turun saaristossa,
kuuluu Piikkiön pitäjään. Saha.

<b>Harwich</b> <i>[häridž],</i> kaup.
Kaakkois-Englannissa, ylimenopaikka
mannermaalle. Maailmansodan aikana H. oli
Englannin kevyen merisotavoiman
tukiasemana. 15,000 as.

<b>Hedén,</b> E., k. 1925.

<b>Heiberg,</b> J. L., k. 1928.

<b>Heikel,</b> V., k. 1927.

<b>Heikinheimo,</b> <sp>Olli</sp> (s. 1882),
Metsätieteellisen Koelaitoksen johtaja, sen
metsänhoidon prof. v:sta 1922. Julk.
„Kaskiviljelyksen vaikutus Suomen metsiin",
„Suomen lumituhoalueet ja niiden metsät".

<b>Heim,</b> <sp>Karl</sp> (s. 1874), saks. teologi,
prof. Tübingenissä. Teoksia: „Die
Weltanschauung der Bibel", „Das Wesen
des evangelischen Christentums", „Glaube
und Leben".

<b>Heinäsaaret</b> ks. <sp>Petsamo.</sp>

<b>Helander</b> <i>[-a'-],</i> <sp>Niilo</sp> (s. 1865),
liikemies, kunnallisneuvos. Per. 1927
Niilo Helanderin Säätiön suom. sivistystyön
tukemiseksi tieteen ja taiteen alalla
sekä kaupan ja teollisuuden edistämiseksi.

<b>Heliopeinture</b> <i>[eliopäty'r]</i> (ransk.),
öljyvärimaalausten jäljennösmenetelmä,
jolla saadaan täysin alkuperäisen
näköisiä jäljennöksiä kankaalle.

<b>Helsingin Osakepankki.</b>
Osakepääoma 150 milj. mk.

<b>Helsingius</b> ks. <sp>Petrus Jonæ
Helsingius.</sp>

<b>Herkkyyden vaimentaminen,</b>
<sp>desensibilisatsioni,</sp> <i>valokuv.</i>
Eräillä väriaineilla (fenosafraniinilla,
pinakryptolivihreällä ja -keltaisella) on se
ominaisuus, että valotettu levy menettää
herkkyytensä, jos sitä liotetaan näiden
väriaineiden liuoksessa, jolloin levy
voidaan kehittää kohtalaisen kirkkaassa
valossa.

<b>Hertz,</b> <sp>Gustav</sp> (s. 1886), saks.
fyysikko, prof. Hallessa. Sai J. Franckin
(ks. t., Täyd.) kanssa v:n 1925 Nobelin
fysiikanpalkinnon atomien rakennetta
käsittelevistä tutkimuksista.

<b>Heye</b> <i>[haie],</i> <sp>Wilhelm</sp> (s. 1869),
saks. kenraalieversti, valtakunnan
puolustusjoukkojen ylipäällikkö v:sta 1926.

<b>Hibbing</b> ks. <sp>Mesaba.</sp>

<b>Hiesu,</b> savimainen maalaji, jolla ei
ole saven plastillisuutta.

<b>Hiilipaperi,</b> karbonipaperi (ks. t.).
</chapter>

<chapter name="Hiirola-Jaakkola">
<b>Hiirola,</b> rautatieasema Mikkelin-Kuopion
rataosalla, Mikkelin pitäjässä, 14 km Mikkelistä.

<b>Hilden,</b> <sp>Sven</sp> (s. 1889), suom.
näyttelijä. Kuulunut Tampereen teatteriin,
nyk. Kansan Näyttämössä.

<b>Hindenburg</b> ks. <sp>Zabrze.</sp>

<b>Hirohito.</b> Japanin keisari v:sta 1926.

<b>Hjelmman</b> <i>[jel-],</i> <sp>Alexander
Leonard</sp> (s. 1869), Teknillisen Korkeakoulun
deskriptiivisen ja projektiivisen geometrian
prof. v:sta 1901, rehtori 1919-28.
Puolustusministeri 1925-26.

<b>Hoffman,</b> <sp>M. von,</sp> k. 1927.

<b>Holkeri,</b> jäähai (ks. t.).

<b>Holl,</b> K., k. 1926.

<b>Holm,</b> K. E., k. 1928. Kustannusliike
lopetettu 1925.

<b>Homén,</b> E. A., k. 1926.

<b>Homolle,</b> Th. (1848-1925).

<b>Homoteettiset kuviot,</b> homoteettisessa
asemassa olevat yhdenmuotoiset kuviot,
ks. <sp>Yhdenmuotoisuus.</sp>

<b>Honegger,</b> <sp>Arthur</sp> (s. 1892), sveits.
säveltäjä.

<b>Huippuvuoret</b> ks. <sp>Svalbard.</sp>

<b>Huurre</b> ks. <sp>Kuura.</sp>

<b>Huutomerkki.</b> <i>Matem.</i> Kertoman
(ks. t.) merkki.

<b>Huvivero.</b> Leimaverolakia 19/12 1921
osaksi muutettu 28/12 1926.

<b>Hydrometri</b> (kreik.), veden nopeuden
mittari. ks. myös <sp>Pitot'n putki.</sp>

<b>Hylkeet.</b> Saimaan hylje ei ole rauhoitettu.

<b>Hytönen,</b> <sp>Viljo</sp> (s. 1879),
köyhäinhoidon ylitarkastaja v:sta 1920. Teoksia:
"Yleinen raittiusliikkeen historia",
"Talonpoikaissäädyn historia Suomen
valtiopäivillä 1809-1906".

<b>Hyökkäysvaunu,</b> tankki (ks. t.).

<b>Hämeenlinna.</b> Ruots. yhteiskoulu
lakannut 1928. Maakunta-arkisto.

<b>Hämeen-Satakunnan Maanviljelysseura,</b> per. 1909.

<b>Härme</b> ks. <sp>Sublimatsioni.</sp> —
<b>Härmistyminen,</b> sublimatsioni (ks. t.).

<b>Härmä,</b> kuura (ks. t.).

<b>Härmä,</b> rautatieasema Seinäjoen-Kokkolan
rataosalla, Alahärmän kunnassa, 55 km
Seinäjoelta. vrt. <sp>Alahärmä, Ylihärmä.</sp>

<b>Höcker,</b> <sp>Paul Oskar</sp> (s. 1865),
saks. kirjailija. Teoksia suomen.:
"Komppaniani etunenässä" y. m.

<b>Höffding,</b> H. Julk. 1928
muistelmateoksen "Erindringer".

<b>Högberg</b> <i>[högbärj],</i> <sp>Olof</sp> (s. 1855),
ruots. kirjailija. Teoksia: suuri
norlantilaisromaani "Den stora vreden".

<b>Höhensonne</b> <i>[höe-],</i> <sp>alppiaurinko,</sp>
valoparannuksessa (ks. t.) käytetyn kvartsilampun
valon nimitys.

<b>Höyryastia,</b> umpinainen astia, jossa tai
jonka höyryvaipassa vallitsee muualta
johdettu tai itse h:ssa aikaansaatu
ulkoilman painetta suurempi paine (Asetus
17/9 1926, osaksi muutettu 18/2 1927).

<b>Idman,</b> G. R., k. 1927.

<b>Igelström,</b> A., k. 1927.

<b>Ignatius</b> <i>[iŋnātsi-],</i> <sp>Gustaf</sp>
(s. 1873), Kuopion läänin maaherra v:sta 1918,
sisäministeri 1925-26.

<b>Ihantala,</b> osista Viipurin maaseurakuntaa
ja Antreaa 1926 muodostettu seurakunta.

<b>Iisalo,</b> <sp>Osmo,</sp> Eino Railon (ks. t.)
kirjailijanimi.

<b>Iivantiira,</b> n. 11 km pitkä järvi
Sotkamon reitissä, Lentuan pohjoispuolella.

<b>Ilmoni,</b> <sp>Einar</sp> (s. 1880), suom.
taidemaalari. Maalannut haaveellisia
maisemia ja sielukkaita henkilökuvia.

<b>Ilvessalo,</b> <sp>Lauri</sp> (1887-1928),
metsätaloustieteilijä, fil. toht. Julk. us.
tutkimuksia metsänhoidon ja dendrologian alalta. —
<b>Ilvessalo,</b> <sp>Yrjö</sp> (s. 1892),
Metsätieteellisen Koelaitoksen metsänarvioimisen
prof. v:sta 1922, L. I:n veli. Julk. us. tutkimuksia
metsänarvioimisen alalta.

<b>Indiapaperi,</b> hyvin ohut, pehmeä,
heikosti liimattu paperi, jota käytetään
loistopainoksiin (Raamatun taskupainoksiin) y. m.

<b>Inge</b> <i>[iŋ],</i> <sp>William Ralph</sp>
(s. 1860), engl. teologi, tuomiorovastina
Lontoossa, mainehikas saarnamies.

<b>Invarianttiteoria,</b> korkeamman
algebran haara; käsittelee sellaisia
lausekkeita, jotka pysyvät muuttumattomina,
vaikka muuttujia muunnetaan lineaarisesti.

<b>Isokyrö.</b> Harmaakivikirkko n. v:lta
1304, jossa maalauksia 1560-luvulta, nyk.
museona. Yhteiskoulu.

<b>Istrati,</b> P. ks. <sp>Romaanian kieli
ja kirjallisuus.</sp>

<b>Itkonen,</b> <sp>Rieti</sp> (s. 1889), sos.-dem.
poliitikko, Hyvinkään kauppalanesimies,
sisäasiainministeri 1926-27. Sos.-dem.
puolueen puoluehallinnon puheenjohtaja
v:sta 1926.

<b>Itsenäisyyden Liitto,</b> Helsinki, per.
1924 tarkoituksenaan lujittaa Suomen
itsenäisyyttä m. m. kehittämällä ja
tehostamalla kansallista yhteishenkeä eri
yhteiskuntaryhmien välillä.
Äänenkannattaja "Itsenäinen Suomi".

<b>Jaakkola,</b> <sp>Jalmari</sp> (s. 1885),
historiantutkija, Helsingin Yliopiston
dosentti v:sta 1923. Teoksia: "Pyhän
</chapter>

<chapter name="Jalkineteollisuus-Kajaanin Puutavara Osakeyhtiö">
Eerikin pyhimystraditsionin kultin ja
legendan synty", „Pirkkalaisliikkeen
synty", „Suomen muinaiset valtarajat
vuoteen 1323". Tutkinut Kalevalan
historiallista pohjaa.

<b>Jalkineteollisuus.</b> Hyppösen Kenkätehdas
o.-y. lopettanut toimintansa 1928.

<b>Jatkavaisuustäsmä.</b> vrt. myös
<sp>Vastustusmomentti.</sp>

<b>Jauregg</b> ks. <sp>Wagner von Jauregg.</sp>

<b>Jerome,</b> J. K., k. 1927.

<b>Joffe,</b> A. A., k. 1927.

<b>Johannsen,</b> W. L., k. 1927.

<b>Johore</b> ks. <sp>Malaijilaiset suojelusvaltiot.</sp>

<b>Jonnart,</b> Ch., k. 1927.

<b>Jošihito,</b> k. 1926.

<b>Joyce</b> <i>[džois],</i> <sp>James</sp> (s. 1882),
engl. kirjailija. Julk. runoja ja
proosateoksia, kuten „Ulysses".

<b>Juankoski.</b> Nyk. itsenäinen kunta ja seurakunta.

<b>Jukkasjärvi,</b> kunta Ruotsin Lapissa.
Suomalaisasutusta.

<b>Julius</b> (lat.), heinäkuu.

<b>Jumaluusopillinen erotutkinto,</b>
teologian erotutkinto (ks. t.).

<b>Junggrammaatikot</b> (saks.),
kielitieteellinen koulukunta, joka Saksassa
1870-luvulta lähtien uudisti historiallisen ja
vertailevan kielitieteen tutkimusmenetelmän.
Se pitää kielenkehityksen päätekijöinä
äännelakeja ja analogiaa.

<b>Junkers,</b> <sp>Hugo</sp> (s, 1859), saks.
insinööri, prof. Aachenissa 1897-1911.
Keksintöjä polttomoottorien y. m. aloilta.
Rakentanut v:sta 1915 metallisia
lentokoneita. Tehdas Dessaussa.

<b>Junosuanto,</b> kunta Ruotsin
Länsipohjassa, 1,300 as., joista lähes
puolet suomalaisia.

<b>Jurjan,</b> <sp>Andrei</sp> (1856-1922), latv.
säveltäjä, urku- ja torvitaituri,
Harkovan konservatorion opettaja 1882-1916.
Esiintyi johtajana kaikilla yleisillä latv.
laulujuhlilla. Kokosi enimmän osan latv.
kansansävelmistöstä, jota julkaissut.
Sävelsi orkesteriteoksia (m. m. „Latvialaisten
vapautus"), sellokonserton y. m. —
<b>Jurjan,</b> <sp>Jurij</sp> (s. 1861), latv.
säveltäjä, orkesterijohtaja ja torvitaituri,
A. J:n veli. Toimi musiikkiopettajana
Harkovasta 1885-1907, senjälkeen Riian
konservatoriossa, sittemmin myös
Latvian armeijan musiikki tarkastajana. —
<b>Jurjan,</b> <sp>Paul</sp> (s, 1866), latv.
laulupedagogi ja orkesterijohtaja, A. J:n veli.
V:sta 1910 opettajana Riian konservatoriossa.
Julk. latv. kansanlaulujen kuorosovituksia.

<b>Jämsänkoski,</b> kunta Hämeen läänissä.
2,538 as. (1927). Erotettu Jämsästä 1925.

<b>Järvisaari,</b> seurakunta Itä-Inkerissä,
kuuluu J:n-Markkovan kaksoisseurakuntaan.

<b>Jäähdytyskone.</b> Viime aikoina on
ilmestynyt kauppaan venttiilittömiä j:ita.
joiden putkistossa amoniakki vuoroin
haihtuu, vuoroin tiivistyy ja imeytyy
veteen. Amoniakin kiertokulku saadaan
aikaan lämmittämällä putkiston erästä osaa.

<b>Jäähockey,</b> <sp>jääkiekko,</sp> jäällä
pelattava urheilupeli, eroaa jääpallosta
(ks. t., Täyd.) siinä, että kenttä on
pienempi (60 X 28 m), samoin maali,
osanottajia kummassakin puolueessa 6 ynnä
2 varamiestä, pallon sijaan käytetään
kumikiekkoa; kenttää ympäröi seinä,
josta kiekko voi ponnahtaa takaisin. J.
pelataan kolmena 15 tai 20 min:n eränä.

<b>Jäämaksu.</b> Asetusta 10/11 1922 osaksi
muutettu 11/2 1927.

<b>Jääpallo,</b> <sp>bandy,</sp> jäällä pelattava
pallopeli, jossa kenttä, puolueet ja
säännöt kutakuinkin samat kuin
jalkapallossa; pientä palloa lyödään
käyräpäisiillä mailoilla. Art.
<sp>Jääpallopeli</sp> II osassa sekä art:n
<sp>Hockey</sp> loppu I osassa on virheellinen.

<b>Jääpäiväkirja.</b> Asetus j:n pitämisestä
suom. kauppa-aluksissa 11/2 1927.

<b>Jäätymäpisteen aleneminen</b> ks. <sp>Osmoosi</sp>
ja <sp>Molekyylipaino.</sp>

<b>Kaaresuanto,</b> kunta Ruotsin Lapissa.
N. 1,000 as., joista 95 % suomalaisia.

<b>Kaarle</b> (s. 1893), Romaanian
kruununprinssi 1914-26. Pakotettiin m. m.
avioliittoasioittensa takia luopumaan
kruununperimyksestä. Ferdinand I:n kuoltua
tuli K:n 5-vuotias poika <sp>Mikael</sp>
hallitsijaksi. K. on uudistanut
vaatimuksensa kruunuun.

<b>Kaarlela,</b> Kokkolan maalaiskunnan
suomenk. nimi v:sta 1927.

<b>Kaatumatauti.</b> Kaatumatautisia on
Suomessa n. 2,300. Parantoloita on
Vaajasalossa läh. Kuopiota (100 paikkaa),
Oulussa (15 pojalle), Tapiolan tilalla läh.
Sortavalaa (70 paikkaa) sekä Seinäjoella
(100 paikkaa, valtion).

<b>Kaftan,</b> J., k. 1926.

<b>Kailas,</b> <sp>Uuno</sp> ks. <sp>Suomen
kirjallisuus,</sp> IV osa, p. 416.

<b>Kaja,</b> tallinnalainen sanomalehti,
peltomiesten puolueen äänenkannattaja,
per. 1918.

<b>Kajaanin Puutavara Osakeyhtiö.</b>
Osakepääoma 40 milj. mk. Ostanut
Uleå-yhtiön osake-enemmistön.
</chapter>

<chapter name="Kalastussääntö-Korpela">
<b>Kalastussääntö.</b> Osittain muutettu
8/7 1927.

<b>Kalevala.</b> Käännetty vielä puolaksi
(rouva Krachelska-Tolwinska, 1927),
ranskaksi (J. L. Perret, 1928, rytmillistä
proosaa), hollanniksi (Maya Tamminen,
1928, osittain runomuotoinen).

<b>Kallas,</b> <sp>Aino.</sp> Uusia teoksia:
romaani „Reigin pappi".

<b>Kallaveden reitti</b> ks. <sp>Vuoksen vesistö.</sp>

<b>Kallboda,</b> Kallbåda, ks. <sp>Porkkala.</sp>

<b>Kallbådagrund,</b> matalikko ja sen
edustalla oleva punainen majakka-alus
Suomenlahdessa Helsingistä kaakkoon
59° 59' pohj. lev. ja 25° 36' it. pit.
Greenwichistä.

<b>Kallio,</b> <sp>Elin,</sp> k. 1927.

<b>Kammerer,</b> P., k. 1926.

<b>Kanavataksa.</b> Osaksi muutettu 4/3 1927.

<b>Kansalaishuolto</b> ks. <sp>Vanhuuseläke.</sp>

<b>Kansallinen Elämäkerrasto,</b> viisiosaiseksi
suunniteltu elämäkertateos, ilmestyy v:sta 1927.

<b>Kansallis-Osake-Pankki.</b>
Osakepääoma korotettu 200 milj. mk:aan.

<b>Karjaanjoki,</b> Mustionjoki (ks. t.).

<b>Karjalankosken rautatie,</b>
Juantehtaalta Karjalankoskelle, 4 km,
avattu liikenteelle 1905.

<b>Karkkila,</b> Högfors-yhtiön
osakepääoma 1928 on 24 milj. mk.

<b>Karlberg.</b> Hämeenlinnan kaupungin
ostama 1926. Matkailijahotelli v:sta 1927.
Päärakennus (näkyy kuvassa) paloi 1928.

<b>Karlfeldt,</b> E. A. Uusi teos:
runokokoelma „Hösthorn" (1927).

<b>Karsikko.</b> Artikkeli virheellinen. On
ollut pitämyspuita, joille uhrattiin, mutta
joita ei karsittu, ja toisia, joita
karsittiin, mutta joille ei uhrattu.

<b>Karunki,</b> kunta Ruotsin Länsipohjassa,
Suomen rajalla; vankka suomalaisasutus.

<b>Kasprowicz,</b> J., k. 1926.

<b>Katkeamispituus,</b> murtopituus (ks. t.).

<b>Kaukopiste</b> ks. <sp>Likipiste.</sp>

<b>Kaulinranta,</b> Tornion-Tengeliönjoen
pääteasema, Ylitornion kunnassa, n. 76 km
Torniosta.

<b>Kauniainen,</b> Grankulla (ks. t., Täyd.).

<b>Kaunislahti,</b> Fagervikin (ks. t.)
aseman suom. nimi.

<b>Kauppakamarit.</b> Asetusta 10/8 1917
osaksi muutettu 4/1 1928.

<b>Kaupparekisteri.</b> Asetusta 2/5 1895
osaksi muutettu 5/2 1926.

<b>Kauppasopimus.</b> Uusia solmittu:
Kreikan (Laki 1/4 1927 ja Asetus 4/1 1928),
Itävallan (Laki 11/11 1927 ja Asetus
20/1 1928), Turkin (Laki 25/4 1927 ja Asetus
21/1 1928), Tšekko-Slovakian (Laki 20/4 1927
ja Asetus 21/7 1927), Sveitsin (Laki 28/10 1927
ja Asetus 4/11 1927) ja Ruotsin (Laki
4/4 1928 ja Asetus 20/4 1928) kanssa.

<b>Kaupunkikunta.</b> Kaupunkien kunnallinen
keskushallinto on järjestetty uudelleen
9/12 1927 annetulla lailla, jolla muutettiin
us. kaupunkien kunnallislain pykäliä.

<b>Kedah</b> ks. <sp>Malaijilaiset
suojelusvaltiot.</sp>

<b>Keinottelulaki.</b> Kumottu 17/2 1923.

<b>Kelantan</b> ks. <sp>Malaijilaiset
suojelusvaltiot.</sp>

<b>Kemi-yhtiö.</b> Osakepääoma 80 milj. mk.

<b>Kentjärvi,</b> kunta Aunuksessa,
Petroskoin kihlakunnassa.

<b>Keskuslaboratorio o.-y.</b> ks.
Teollisuuden Keskuslaboratorio.

<b>Kiehumapisteen kohoaminen</b> ks.
<sp>Osmoosi</sp> ja <sp>Molekyylipaino.</sp>

<b>Kielilainsäädäntö.</b> Osaksi muutettu
28/5 1927.

<b>Kieltolakiliitto</b> ks. <sp>Raittiusliike.</sp>

<b>Kiertopeili,</b> pyörivä peili (ks. t.).

<b>Kiimasjärvi,</b> kunta Aunuksessa,
Poventsan kihlakunnassa, Suomen rajalla,
Kuhmoniemen kohdalla.

<b>Kinck,</b> H. E., k. 1926.

<b>Kings-Lynn</b> <i>[-lin],</i> kaup.
Itä-Englannissa, 4 km Ousen laskusta The Washiin.
Harjoittaa Itämeren kauppaa. 20,000 as.

<b>Kirjasto.</b> Laki kansan-k:sta 20/4 1928.

<b>Kirkwall</b> <i>[kəkuōl],</i> Orkneysaarten
pääkaup., Pomonan saarella. Goottilainen
katedraali, aloitettu 1137. Maailmansodan
aikana K:ssa tarkastettiin puolueettomien
laivojen lastit. Kalastusta. 4,000 as.

<b>Kitzberg,</b> A., k. 1927.

<b>Kiveliö,</b> metsäinen erämaa (Pohjois-Suomessa).

<b>Kivennäisvärit.</b> 1. ks. <sp>Silikaattivärit.</sp>
— 2. ks. <sp>Mineraalivärit.</sp>

<b>Kivirikko,</b> K. E. Teoksia: „Suomen
linnut" I-II (1926-27).

<b>Klein,</b> F., k. 1925.

<b>Koch,</b> J. P., k. 1928.

<b>Kokko,</b> J., k. 1926.

<b>Kokkolan maalaiskunta,</b> suomenk.
nimi v:sta 1927 Kaarlela.

<b>Kolostrumi</b> (lat.), pihkamaito (ks. t.).

<b>Kolppi,</b> Kållbyn (ks. t.) suom. nimi.

<b>Konkurssi.</b> K.-sääntö muutettu osaksi
5/2 1926.

<b>Konserni</b> (engl.), ryhmä liikeyrityksiä,
joilla on yhteinen johto.

<b>Korpela,</b> <sp>Simo</sp> (s. 1863),
uskonnollinen runoilija, Toivakan kirkkoherra
v:sta 1909.
</chapter>

<chapter name="Korpisaari-Lappohja">
<b>Korpisaari,</b> <sp>Paavo</sp> (s. 1886),
Suomen Tukkukauppiaiden Liiton asiamies, fil.
toht. Teoksia: „Raha ja muut maksuvälineet",
„Pankit ja pankkiliike" y. m.

<b>Koruna,</b> = 100 haliria, Tšekko-Slovakian
rahayksikkö (lyh. Kč), arvo n. 1:20 mk.

<b>Korvamuuri,</b> maatuki (ks. t.).

<b>Koskenniemi,</b> V. A. Uusia teoksia:
ajatelmakokoelma „Matkasauva" (1926)
sekä syntymäpäiväkirja „Vuoden päivät",
matkakirja „Suvipäiviä Hellaassa".
Helsingin Yliopiston kunniatohtori 1927.

<b>Koskenpää.</b> 268,0 km<sup>2</sup>, 2,668 as. (1927).

<b>Koski.</b> K:n verkatehdas siirretty 1927 Lahteen.

<b>Koskimaa,</b> J., k. 1926.

<b>Kossel,</b> A., k. 1927.

<b>Kothen,</b> A. <sp>von,</sp> k. 1927.

<b>Kotieläintaudit.</b> Täytäntöönpanoasetusta
osaksi muutettu 18/5 1927 ja 16/3 1928.

<b>Kouluviraston Eläkekassa.</b> Eläkkeet
ovat 1926 nostetut 9,600-1,700 mk:aan.

<b>Kovakumi</b> ks. <sp>Kautsu.</sp>

<b>Kovero,</b> <sp>Martti</sp> (s. 1882),
Tilastollisen Päätoimiston tirehtööri v:sta 1919,
fil. toht. Teoksia: „Valtion uutisasutus
Ruotsin-Suomessa jälkeen Ison-vihan",
„Suomen vientiteollisuus", „Suomen
kotimarkkinateollisuus".

<b>Kræpelin,</b> E., k. 1926.

<b>Krasin,</b> L. B., k. 1926.

<b>Kreneleeraus,</b> muurihammastus (ks. t.).

<b>Kroman,</b> Kr. Fr. V., k. 1925.

<b>Kromo-,</b> etuliitteenä paino- ja
valokuvausalan sanoissa tarkoittaa värein
suoritettua työtä.

<b>Krügersdorp</b> <i>[kry-],</i> kaup.
Etelä-Afrikassa, Transvaalissa, Johannesburgista
länteen. 44,000 as. Kultakenttiä.

<b>Ksanteeni,</b> syklinen yhdistys, jossa
yhtyneenä kolme bentsoliydintä ja näistä
keskimmäisessä vety korvattu ryhmällä
CH<sub>2</sub> ja O:lla. K. on lähtökohtana
k.-väriaineille, joista monet fluorešoivia.

<b>Kuggom,</b> rautatieasema Lahden-Loviisan
radalla, Pernajan kunnassa, 4 km Loviisasta.

<b>Kulkukauppa.</b> Lakia 29/9 1919
muutettu 28/1 1927.

<b>Kumpulainen,</b> <sp>Petter</sp> (1817-80),
iisalmelainen maanviljelijä ja edistysmies;
valtiopäivillä 1863-78.

<b>Kunda,</b> satama Virossa Suomenlahden
rannalla, 103 km Tallinnasta itään.

<b>Kunnallislainsäädäntö.</b> Kaupunkien
kunnallislain useita pykäliä muutettiin
9/12 1927. Laeilla 19/11 1927 siirrettiin
kaupunkien pormestarin ehdottamis- sekä
neuvosmiesten ja maistraatinsihteerin
valitsemisoikeus jotka olivat kuuluneet
raastuvankokoukselle, kaupunginvaltuustolle.

<b>Kunnallisverotus.</b> Sekä kaupunkien
että maalaiskuntain kunnallisverotuksessa
osuuskuntien verotusta koskeva säännös
muutettiin 21/1 1927 annetuilla laeilla.

<b>Kuomingtang,</b> kiinalainen radikaalinen,
tasavaltalais-demokraattiinen
muukalaisvastainen puolue.

<b>Kurtén,</b> U., k. 1927.

<b>Kutomakone</b> ks. myös <sp>Neulomakone</sp> (Täyd.).

<b>Kvadratuuri,</b> <sp>neljänneksessäolo</sp>
(♮), kahden taivaankappaleen olo
90° etäisyydellä toisistaan (luettuna
pitkin taivaantasaajaa).

<b>Kymin Osakeyhtiö.</b> Osakepääoma
korotettu 225 milj. mk:ksi.

<b>Kyyhkylä,</b> kartano Mikkelin pitäjässä,
vapaussodan invalidien lepo- ja työkoti
v:sta 1927.

<b>Kyyjärvi,</b> v:n 1929 alusta toimintansa
aloittava, Karstulasta erotettava kunta.

<b>Käkisalmen maalaiskunta,</b> kunta
Viipurin läänissä, Keski-Karjalassa,
Käkisalmen kaupungin ympärillä; 178,6
km<sup>2</sup>, 3,818 as. (1927).

<b>Käsityöläispankki.</b> Osakepääoma
korotettu 17 milj. mk:ksi.

<b>Köngäs,</b> äkkijyrkkä vesiputous.

<b>Laahusnuotta,</b> trawl (ks. t.).

<b>Laakapaino,</b> painomenetelmä, jossa
väritettävä pinta on miltei tasainen ja
väri tarttuu tai ei tartu pinnan eri osien
adhesionierojen vuoksi (esim. kivipaino,
ks. t.). vrt. <sp>Kohopaino, Syvennyspaino.</sp>

<b>Lahdensuo,</b> <sp>Jalo</sp> (s. 1882),
maalaisliittolainen poliitikko, fil. kand.
Maatalousministerinä 1924, puolustusministeri
v:sta 1927. Eduskunnan varapuhemies 1923,
1925 ja 1926. Vapaussodan aikana ylipäällikön
neuvottelukunnan puheenjohtajana.

<b>Lahjapalkkio.</b> Jälkeen 1/7 1926
virkaan nimitetyn virkamiehen lesken ja
lasten oikeus l:oon on lakkautettu
asetuksella 7/5 1926.

<b>Lainvalmistelukunta.</b> Asetus
oikeusministeriöstä 29/12 1922.

<b>Laiturivaihde,</b> rautatien
pysähdyspaikka, jossa ei ole virkamiestä
(ainoastaan palveluskuntaa), mutta joka on
avattu sekä henkilö- että tavaraliikenteelle.

<b>Laivarekisteri,</b> alusrekisteri (ks. t., Täyd.).

<b>Lansdowne,</b> H. Ch. K. P. F., k. 1927.

<b>Lappohja,</b> Lappvikin (ks. t.) suom. nimi.
</chapter>

<chapter name="Lapträski-Metsätieteellinen Tutkimuslaitos">
<b>Lapträski,</b> myös <sp>Lapinjärvi.</sp>
Kunnan enemmistön kielenä on ruotsi.

<b>Lassila,</b> Noormarkkuun kuuluva
rukoushuonekunta.

<b>Lattomeri,</b> Porin eteläpuolella ollut
laaja suo, n. 100 vuotta sitten kuivattu
ja sittemmin otettu viljelykseen.

<b>Laub,</b> Th., k. 1927.

<b>Leadville</b> <i>[ledvil],</i> kaivoskaup.
Coloradossa Yhdysvalloissa. Nyk. 8,000 as.
Suomalaisia kaivostöissä.

<b>Leche,</b> V., k. 1927.

<b>Lehtonen,</b> TL, k. 1927.

<b>Leimaverolaki.</b> Muutettu osittain
28/12 1926 ja 20/4 1927.

<b>Leipurinammatti.</b> Leipomotyölaki
annettu 20/1 1928, jolla kumottu 4/6 1908
annettu laki.

<b>Leipäsuo,</b> Äyräpään (ks. t.) aseman nyk. nimi.

<b>Lennätinlaitos.</b> L. ja postilaitos on
yhdistetty 1/6 1927 lähtien.

<b>Lensch,</b> P., k. 1926.

<b>Leukoyhdistykset,</b> eräät värjäystekniikan
värittömät yhdistykset, jotka hapettuessaan
muuttuvat väriaineiksi (ks. t.).

<b>Levy,</b> pelti (ks. t.).

<b>Lichnowsky,</b> M., k. 1928.

<b>Lie,</b> M., k. 1926.

<b>Liekki</b> ks. <sp>Palaminen.</sp>

<b>Life and work</b> <i>[laif ənd uə'k]</i>
ks. <sp>Kirkkojen yhtymisliike.</sp>

<b>Liikepankki</b> ks. <sp>Turunmaan Pankki.</sp>

<b>Liittopankki o.-y.</b> Etelä-Suomen-Pankki
yhdistetty L:iin v:n 1928 alusta. Osakepääoma
korotettu 150 milj. mk:ksi.

<b>Lindberg,</b> H., k. 1928. — <b>Lindberg,</b>
<sp>Per</sp> (s. 1890), ruots. teatterinjohtaja,
Tukholman Konserthusteaternin johtaja 1926-27,
Dramatiska Teaternin ohjaajia v:sta 1927.

<b>Lindbergh,</b> <sp>Charles</sp> (s. 1902), amer.
lentäjä. Suoritti (yksin) ensim. keskeytymättömän
lentokonelennon Atlantin yli toukok. 1927.
Teoksia suomen.: „Me: lentokoneeni ja minä".

<b>Lindegren,</b> A., k. 1927.

<b>Lindeqvist,</b> K. O., k. 1927.

<b>Lindorm,</b> <sp>Erik</sp> (s. 1889), ruots.
runoilija, kuvaillut Tukholman työväenelämää.
Teoksia: „Tal till mitt hjärta", „Min värld".

<b>Linkomies,</b> <sp>Edvin</sp> (s. 1894), v:een
1928 <sp>Flinck,</sp> Rooman kirjallisuuden
prof. Helsingin Yliopistossa v:sta 1923.
„Valvoja-Ajan" päätoimittaja v:sta 1923.

<b>Liperi,</b> rautatieasema Joensuun-Outokummun
radalla, L:n kunnassa, 26 km Joensuusta.

<b>Lipsius,</b> <sp>Marie,</sp> k. 1927.

<b>Lohjan Kalkkitehdas o.-y.</b> Osakepääoma
korotettu 35 milj. mk:ksi.

<b>Loksa,</b> satama Virossa, Suomenlahden
rannalla, 60 km Tallinnasta itään.

<b>Lorentz,</b> H. A., k. 1928.

<b>Luistelu.</b> Euroopan- ja
maailmanmestaruuskilpailut voitti 1928
C. <sp>Thunberg.</sp>

<b>Lundberg,</b> T., k. 1926.

<b>Luoti.</b> 3. Rihmaan ripustettu paino,
l.-viivan määräämiseen käytetty mittausväline.

<b>Länsi-Suomen Osake-Pankki.</b>
Osakepääoma korotettu 60 milj. mk:ksi.

<b>Läskelä Bruks Ab.</b> Osakepääoma
korotettu 32 milj. mk:ksi.

<b>Lääkintöhallitus.</b> Uusi asetus L:sta,
jonka mukaan L:n päällikkönä on pääjohtaja
ja jäseninä 7 osastopäällikköä. Sen ohella
on L:ssa tieteellinen neuvosto.

<b>Lönnbohm,</b> A., k. 1927.

<b>m,</b> <i>tähtit.,</i> tähden valovoimanyksikön,
suuruusluokan (ks. t.) merkki; (aika-)
minuutin lyhennys.

<b>Maakunta-arkisto.</b> Hämeenlinnassa on
m. v:sta 1927. Lähivuosina saataneen
myös Turkuun m.

<b>Maakuntain Keskus-Pankki o.-y.</b>
Osakepääoma korotettu 20 milj. mk:ksi.

<b>Maatalous-Osake-Pankki.</b> Pääkonttori
siirretty Helsinkiin. Osakepääoma
korotettu 60 milj. mk:ksi.

<b>Maius</b> (lat.), toukokuu.

<b>Makslahti,</b> rautatieasema Viipurin-Koiviston
rataosalla, Koiviston kunnassa, 13 km Koivistolta.

<b>Malkamäki,</b> <sp>Juho</sp> (1844-1928),
maanviljelijä Ylistarossa, edustajana
talonpoikaissäädyssä 1888 sekä Eduskunnassa
ja kirkolliskokouksissa; herännäisyyden
johtomiehiä.

<b>Mannerheim,</b> Sophie, k. 1928.

<b>Marck,</b> <sp>Mary,</sp> Kersti
Bergroth-Matsonin (ks. t.) kirjailijanimiä.

<b>Markovilla,</b> Viipurin kaupungin ostama 1927.

<b>Martius</b> (lat.), maaliskuu.

<b>Masala,</b> Masabyn (ks. t.) suom. nimi.

<b>Matkustussääntö.</b> Uusi m. on
vahvistettu asetuksella 27/1 1928.

<b>Mella o.-y.</b> Lopetti toimintansa 1927.

<b>Meri.</b> V. 1927 mitattiin Filippiinien
itäpuolella 10,430 m:n syvyys.

<b>Messut.</b> Syksyllä 1927 toimeenpantiin
Helsingissä huonekalu-m., talvella 1928
radio-m. ja keväällä 1928 reklaami-m. Vv.
1926-28 on vuosittain ollut auttonäyttely.

<b>Metsätieteellinen Tutkimuslaitos,</b>
Metsätieteellisen Koelaitoksen (ks. t.)
nimi v:sta 1928.
</chapter>

<chapter name="Michelet-Polttohautausvakuutus">
<b>Michelet,</b> Chr. Fr., k. 1927.

<b>Miethe,</b> A., k. 1927.

<b>Milhand,</b> <sp>Darius</sp> (s. 1892),
juutalaissyntyinen ransk. säveltäjä.

<b>Mittag-Leffler,</b> M. G., k. 1927.

<b>Mondeeni</b> (ransk.), „suuressa
maailmassa" mukana elävä, „suurelle
maailmalle" ominainen.

<b>Monier</b> <i>[-njē'],</i> <sp>Joseph</sp> (1823-1906),
ransk. puutarhuri, rautabetonirakenteen keksijä
(,,M:n järjestelmä").

<b>Monoosi</b> ks. <sp>Sokeri.</sp>

<b>Moottorivaunu.</b> Ei ole enää
käytännössä Raahen radalla, mutta sensijaan
Naantalin ja Haminan radoilla.

<b>Moring,</b> K. A., k. 1928.

<b>Myrsky- ja kiihkokausi,</b> Sturm und
Drang-kausi (ks. t.).

<b>Nabulus</b> ks. <sp>Sikem.</sp>

<b>Naisen kelpoisuus valtionvirkaan.</b>
Asetusta 23/4 1926 osaksi muutettu 25/11 1927.

<b>Neljäkäs,</b> tasasivuinen suunnikas. vrt.
<sp>Nelikulmio.</sp>

<b>Neulomakone,</b> <sp>sukankutomakone,
trikookone,</sp> kone, jolla valmistetaan
trikoota (ks. t.). Eräät n:t kutovat
putkimaisia tuotteita (pyörö-n.),
toisista saadaan levyneulos, joka
ommellaan yhteen. Ensim. n:n rakensi 1589
engl. jumaluusopin ylioppilas Lee.

<b>Neusiedler See,</b> Fertö (ks. t.).

<b>Neuvosmies.</b> N:n vaali siirretty
raastuvankokoukselta valtuustolle 9/11 1927.

<b>Nevanlinna,</b> O., k. 1927.

<b>Nevskin Steariiniyhtiö.</b>
Tehdaslaitokset myyty 1927 Havin o.-y:lle.

<b>Nimenmuutto</b> ks. <sp>Sukunimi.</sp>

<b>Nobelin palkinnot.</b> Niitä ovat vielä
saaneet: fysiikan A. Compton ja C. T. E.
Wilson (1927), lääketieteen J. Fibiger
(1926) ja J. Wagner von Jauregg (1927),
kirjallisuuden Grazia Deledda-Madesani
(1926) sekä rauhanpalkinnon F. Buisson
ja L. Quidde (1927).

<b>Nordenskjöld,</b> O., k. 1928.

<b>Nybom,</b> Fr., k. 1927.

<b>Obregón,</b> A. Valittu uudelleen
presidentiksi 1928.

<b>Oddfellows.</b> O.-järjestö on myös Suomessa.

<b>Oikeuskansleri.</b> Asetusta 30/3 1922
osaksi muutettu 20/1 1928.

<b>Ojanen,</b> K., k. 1927.

<b>Olsen,</b> O., k. 1927.

<b>Omakotirahasto,</b> valtion
asuntopoliittista toimintaa varten perustettu
rahasto, josta myönnetään kuntien
välityksellä kuoletuslainoja tai erinäisin
ehdoin osuuskassojen välityksellä
kuoletusmaksuin lyhennettäviä kiinnityslainoja
pienten omakotitalojen rakentamista
varten kaupunkeihin, kauppaloihin,
kaupunkien lähiympäristöihin, maaseudun
taajaväkisiin asuntokeskuksiin sekä
varsinaiselle maaseudulle, erityisesti
maataloustyöväen asunto-olojen parantamiseksi
(Laki 8/1 1927, Asetus 28/5 1927).

<b>Ominaisvärähtely</b> ks. <sp>Värähdysliike.</sp>

<b>Onttola,</b> rautatieasema Joensuun-Outokummun
radalla, Kontiolahden kunnassa, 7 km Joensuusta.

<b>Oppikoulu.</b> <sp>Uusmuotoiset valtion o:t</sp>
ovat kansakoulun koko oppimäärälle perustuvia
valtion oppikouluja, jotka ovat joko
6-luokkaisia lyseoita tai 3-luokkaisia
keskikouluja, yksinomaan poikia tai yhteisesti
poikia ja tyttöjä varten, tai 7-luokkaisia
tyttölyseoita ja 4-luokkaisia tyttökouluja
(Laki ja asetus 24/2 1928).

<b>Oraali</b> (lat.), <sp>suuäänne,</sp> äänne,
jota muodostettaessa nenäväylä on kiinni
kitapurjeen avulla, suuväylä taas auki
tai suljettuna (sellaisia ovat kaikki
vokaalit, paitsi naso-oraalit, ja
konsonantit, paitsi <i>m, n, ŋ</i>).

<b>Ouse</b> <i>[ūz],</i> joki Keski-Englannissa.
ks. <sp>Humber.</sp>

<b>Palkkaus.</b> Asetusta 31/1 1924 on osaksi
muutettu 17/1 1928.

<b>Palmgren</b> <i>[-grēn],</i> <sp>Alvar</sp> (s. 1880),
kasvitieteen prof. Helsingissä v:sta 1928; tutkinut
varsinkin Ahvenanmaan kasvimaantiedettä.

<b>Pankhurst,</b> E., k. 1928.

<b>Parsek,</b> tähtiväli (ks. t.).

<b>Parus Ater,</b> Adèle Wemanin (ks. t.) salanimi.

<b>Penklubi</b> (engl. <i>The P. E. N. Club</i>),
kansainvälinen engl. kirjailijakerho, per.
Lontooseen 1921, haaraosastoja useimmissa
sivistysmaissa, myös Suomessa.

<b>Perm.</b> 1. Ent. kuvernementti (nyk.
piiri). — 2. 70,000 as.

<b>Perret,</b> J. L. Helsingin Yliopiston
ranskan kielen lehtori v:sta 1928.

<b>Personne,</b> N., k. 1928.

<b>Pinakryptolivihreä</b> ja <sp>pinakryptolikeltainen</sp>
ks. <sp>Herkkyyden vaimentaminen</sp> (Täyd.).

<b>Pohjankuru,</b> Skurun (ks. t.) suom. nimi.

<b>Pohjoismaiden Yhdyspankki,</b>
osakepääoma korotettu 240 milj. mk:ksi.

<b>Pohjolan Osake-Pankki.</b> Osakepääoma
korotettu 16 milj. mk:ksi.

<b>Polttohautausvakuutus,</b> vakuutustapa,
jolla vakuutuksenottaja varaa itselleen
maksuttoman polttohautauksen y. m.
Käytännössä myös Suomessa.
</chapter>

<chapter name="Polyoosi-Tähtelä">
<b>Polyoosi</b> ks. <sp>Sokeri.</sp>

<b>Porin Konepaja o.-y.</b> Osakepääoma
1927 korotettu 11 milj. mk:ksi.

<b>Pormestari.</b> P:n ehdottamisoikeus
siirretty raastuvankokoukselta valtuustolle
19/11 1927 annetuilla laeilla.

<b>Postihallitus.</b> Asetuksella 30/5 1927
säädettiin, että Posti- ja Lennätinhallituksessa
on seuraavat osastot: 1) postiosasto, 2)
lennätinosasto ja 3) hallinto-osasto.
Hallinto-osastossa on tilitoimisto.

<b>Postimuseo,</b> Helsingissä, avattu 1927.

<b>Procopé,</b> Hj. (runoilija), k. 1927.

<b>Punainen Risti.</b> vrt. myös
<sp>Sairaanhoitotunnusmerkki.</sp>

<b>Puolan kieli ja kirjallisuus.</b>
Przybyszewski, k. 1927.

<b>Päivälehti</b> ks. <sp>Sanomalehti,</sp>
III osa, p. 1470.

<b>Päiväraha.</b> Valtioneuvoston
päätöksellä 27/1 1928 määrättiin, että 1/2 1928
lähtien valtion viran tai toimen haltijat
ovat oikeutetut laskemaan hyväkseen
tekemistään virkamatkoista p:aa I
luokassa 100 mk., II luokassa 75 mk. ja
III luokassa 50 mk., kaupungissa lisäksi
50 %:n sekä kauppalassa ja taajaväkisessä
yhdyskunnassa 25 %:n korotuksin. Samoin
eräissä Pohjois-Suomen kunnissa
tehdyistä virkamatkoista tulee p:lle
25 %:n korotus, ja ulkomaan matkoilla
lasketaan p. 2 1/2—5 1/2-kertaiseksi.

<b>Päivölä,</b> Solbergin (ks. t.) suom. nimi.

<b>Quidde,</b> L. Sai Nobelin rauhanpalkinnon 1927.

<b>Raastuvankokous.</b> Lakkautettu lailla 9/11 1927.

<b>Raha.</b> Rahalakiin 27/4 1928 tehdyillä
muutoksilla säädettiin valmistettavaksi
aluminiumpronssista 20, 10 ja 5 mk:n
vaihtorahoja.

<b>Ramsay,</b> <sp>Wilhelm,</sp> k. 1928.

<b>Relee,</b> <i>sähkötekn.,</i> sähkömagneetti,
jonka ankkuri, silloin kun r:n käämissä
kulkee (heikko) sähkövirta, yhdistää,
katkaisee tai kääntää toisen (voimakkaamman)
sähkövirran. R:illä on suuri käytäntö sekä
vahva- että heikkovirta-tekniikassa. —
<i>Mus.,</i> <sp>varapalje,</sp> uruissa pieni palje,
jota säätää sähkövirta tai paineilma, ja
joka aukaisee ja sulkee pääpalkeen ilmaputken.

<b>Richards,</b> Th. W., k. 1928.

<b>Rolfsen,</b> N., k. 1928.

<b>Romaania.</b> Ferdinand hallitsi v:een 1927.

<b>Romaaniset kansat,</b> romaanisia kieliä
(ks. t.) puhuvat kansat.

<b>Root,</b> E., k. 1927.

<b>Rotografia</b> (kreik.) ks. <sp>Syvennyspaino.</sp>

<b>Ruuth,</b> J. W., k. 1928.

<b>Sabadilli,</b> <sp>sabadillinsiemenet,</sp>
Meksikosta, Keski- ja Etelä-Amerikasta kotoisin
olevan <i>Sabadilla officinalis</i>-liljakasvin
kiiltävän mustanruskeat siemenet. Niistä
valmistetaan <sp>s.-etikkaa</sp> (täietikkaa),
joka on etikkahappoista spriiekstraktia ja
jota käytetään syöpäläisten (ks. t.) karkoittamiseen.

<b>Salenius,</b> J. M., k. 1928.

<b>Scheler,</b> M., k. 1928.

<b>Snellman,</b> J. V. Kootut teokset
ilmestyvät suomeksi v:sta 1928.

<b>Sodankylä.</b> Pinta-ala on n. 12,190 km<sup>2</sup>.

<b>S. O. K.,</b> Suomen Osuuskauppojen
Keskuskunnan (ks. t.) nimilyhennys.

<b>Sonantti</b> (lat.). Sen tehtävän
mukaan, mikä äänteellä on jossakin tavussa,
äännettä nimitetään tavun konsonantiksi,
jos se ei ole tavun keskiönä, s. o.
sen helakkuuden (sonoriteetin)
pääasiallisena kannattajana; sen vastakohta
tällöin on tavun keskiö, s. S:eina ovat
yleensä vokaalit, eräissä kielissä usein
myös <i>l, m, n, r;</i> konsonantteina vokaalit
voivat olla vain diftongeissa (esim. <i>o</i>
sanassa <i>suo</i>).

<b>Suomen puolustuslaitos.</b> Asetettu
vakinaiselle kannalle 1928. Erillisiä
merilentolaivueita on nyt 2, lisää on tullut
merilentoeskaaderi, erillinen maalentolaivue
ja maalentokoulu sekä toinen kiinteä
ilmatorjuntapatteri ynnä opetuslaitoksiin
sotilashallinnolliset kurssit.

<b>Sähkölaitos.</b> Laki s:ista 11/5 1928.

<b>Thornycroft,</b> H., k. 1925. —
<b>Thornycroft,</b> J., k. 1928.

<b>Tilinpäätös.</b> T:n julkisuudesta laki
20/4 1928.

<b>Tšangtsolin,</b> k. 1928.

<b>Tuompo,</b> <sp>Viljo Einar</sp> (s. 1893),
eversti, Valkoisen Kaartin komentaja
v:sta 1928. Kuulunut jääkäripataljoonaan.
Teoksia: „Suomen jääkärit" I-II.

<b>Tähtelä,</b> Täkterin (ks. t.) suom. nimi.

ks. myös painovirheluetteloa III ja IV osan alussa sekä I osan 2:seen
painokseen tehtyjä muutoksia II osan alussa.
</chapter>

<chapter name="Karta">
<img>




<img>



<img>
<i>Kustannusosakeyhtiö Otavan kirjapaino, Helsingissä, 1928.</i>






<img>
<sc>Pienen Tietosanakirjan IV osan liite</sc>
</chapter>






