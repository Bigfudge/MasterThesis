<h1>STUDENTFÖRENINGEN

VERDANDIS

SMÅSKRIFTER.

31.</h1>

<img>C. L.</img>

<h2>Likbränning eller begravning?

av

PER LINDELL,

ingeniör.

Andra upplagan

STOCKHOLM 50 ÖRE ALBERT BONNIER</h2>
<chapter name="Register Verdandis småskrifter nr 1—71">
<h2>Av Verdandis Småskrifter hava hittills utkommit 210 häften.</h2>

<h2>Varje häfte kostar [30] öre.</h2>

1.  <b><i>Om människans ursprung</i></b> av lektor <i>G. Adlerz.</i>  4:e uppl. 

2.  <b><i>Dödlighetens avtagande i Sverge och orsakerna därtill</i></b> av prof. <i>Curt Wallis.</i>

3.  <b><i>Koranen, Muhammedanernas bibel,</i></b> av prof. <i>H. Almkvist.</i>  3:e uppl.

4.  <b><i>Nutidens arbetssätt</i></b> av byråingenjör <i>Karl af Geijerstam.</i>  3:e uppl.

5.  <b><i>Om överläggningar och beslut, en hjälpreda</i></b> av <i>Axel Svenson.</i> 12:e uppl. 

6.  <b>Istiden</b> av prof <i>A. G. Högbom.</i>  4:e uppl.

7.  <b><i>Lars Johan Hierta</i></b> av bibliotekarien <i>Harald Wieselgren.</i>  2:a uppl.

8.  <b><i>Skolans ställning till religionsundervisningen i Sverge och andra länder</i></b> av <i>Anna Whitlock.</i>  2:a uppl.

9.  <b><i>Skatterna till staten</i></b> av red. <i>Harald Sohlman.</i>  2:a uppl.

10.  <b><i>Från människosläktets barndom</i></b> av <i>Ellen Key.</i>  3:e uppl.

11.  <b><i>Den industriella arbetarfrågan</i></b> av <i>Gustaf Siösteen.</i>  2:a uppl.

12.  <b><i>Husdjurens skötsel</i></b> av folkhögskolläraren <i>J. F. Hallenborg.</i>  3:e uppl.

13.  <b><i>Tillståndet i Frankrike före revolutionen 1789</i></b> av <i>O v. Zweigbergk.</i>  4:e uppl.

14.  <b><i>Voltaire och hans strid mot fördomarna i religion och samhälle</i></b> av <i>Hellen Lindgren.</i>  4:e uppl.

15.  <b><i>Om tanke- och yttrandefrihet av John Stuart Mill</i></b>. Övers. av prof. <i>Hj. Öhrvall.</i>  4:e uppl.

16.  <b><i>Jorden och solsystemet</i></b> av prof. <i>Karl Bohlin.</i>  4:e uppl.

17.  <b><i>Om pängar</i></b> av bankofullmäktig <i>E. Meyer</i>. Övers. och bearb. av bankdir. <i>Johan Lilliehöök.</i>  2:a uppl.

18.  <b><i>Giordano Bruno,</i></b> en tankefrihetens martyr, av <i>Joh. Bergman.</i>   3:e uppl.

19.  <b><i>Syndafloden,</i></b> efter Edv. Suess, av prof. <i>Gunnar Andersson.</i>   3:e uppl.

20.  <b><i>Den politiska rösträtten</i></b> av fil. dr <i>David Bergström.</i>  6:e uppl.

21.  <b><i>Färgernas betydelse i djur- och växtvärlden</i></b> av <i>G. Steffen.</i>    2:a uppl.

22.  <b><i>Den stora franska revolutionen</i></b> av red. <i>O v Zweigbergk.</i>  4:e uppl.

23.  <b><i>Om förebyggande av eldfara och om eldsläckning</i></b> av <i>E. Wavrinsky.</i>

24.  <b><i>Karl Ivarsson och lantmannapartiet</i></b> av litteratör <i>Emil Svensén.</i>

25.  <b><i>Huru böra mejerierna betala mjölken?</i></b> av <i>K. F Lundin.</i>

26.  <b><i>Folkbildningspolitikern Adolf Diesterweg</i></b> av <i>Fridtjuv Berg.</i>

27.  <b><i>Socialdemokratin, dess uppkomst och utveckling,</i></b> av <i>Ax. Danielsson</i>.  I. 2:a uppl. redig. av <i>Hj. Branting.</i>

28.  <b><i>Socialdemokratin, dess uppkomst och utveckling,</i></b> av <i>Ax. Danielsson</i>.  II. 2:a uppl. redig. av <i>Hj. Branting.</i>

29.  <b><i>Församlingsrätten</i></b> av v. häradshövding <i>Karl Staaff.</i>  2:a uppl.

30.  <b><i>Språket, dess liv och ursprung</i></b> av fil. dr <i>Karl Ljungstedt.</i>   2:a uppl.

31.  <b><i>Likbränning eller begravning?</i></b> av ingenjör <i>Per Lindell.</i>  3:e uppl.

32.  <b><i>Slumpen.</i></b> Något om Sannolikhetsberäkn. av fil. dr <i>I. Damm.</i>   2:a uppl.

33.  <b><i>Normalarbetsdagen</i></b> av prof. <i>Gust. F. Steffen.</i>  2:a uppl.

34.  <b><i>Finland</i></b> av bibliotekarien <i>Harald Wieselgren.</i>  Med karta.  2:a uppl.

35.  <b><i>Moralens utveckling</i></b> av <i>E. Key.</i> 8:e uppl.

36.  <b><i>Om rättstavningen</i></b> av <i>E. H. Lind.</i>

37.  <b><i>Irland och Parnell</i></b> av <i>O. W. Ålund.</i>

38.  <b><i>Om testamente</i></b> av juris kand. <i>Bernt E. Drakenberg.</i>  2:a uppl.

39.  <b><i>Konstgjorda gödselämnen</i></b> av agronom <i>G. Berglund.</i>

40.  <b><i>Industrin och kvinnofrågan</i></b> av övering. <i>S. A. Andrée.</i>  2:a uppl.

41.  <b><i>Elden</i></b> av doc. <i>Wilhelm Palmær.</i>  2:a uppl.

42.  <b><i>Rättskrivningens grunder</i></b> av prof. <i>Adolf Noreen.</i>

43.  <b><i>Kolumbus och upptäckandet av Amerika</i></b> av prof <i>Karl Ahlenius.</i>    2:a uppl.

44.  <b><i>Robert Burns</i></b> av <i>Gust. Fröding.</i>  2:a uppl.

45.  <b><i>Socialismen</i></b> av <i>Hj. Branting.</i>  4:e uppl.

46.  <b><i>Modersmålet och dess utvecklingsskeden</i></b> av <i>K. Ljungstedt.</i>  3:e uppl.

47.  <b><i>Den svenska nykterhetsrörelsen</i></b> av lektor <i>Joh. Bergman.</i>  3:e uppl.

48.  <b><i>Kulturkampen mellan semiter och indoeuropéer</i></b> av doc. <i>K. L. Tallqvist.</i>

49.  <b><i>Fredsrörelsen</i></b> av <i>Anna B. Wicksell.</i>  2:a uppl.

50.  <b><i>Billigare järnvägsresor</i></b> av <i>K. Trotzig.</i>

51.  <b><i>Husdjurens yttre sjukdomar och deras behandling</i></b> av <i>J. Vennerholm.</i>  2:a uppl.

52.  <b><i>Växternas skyddsmedel emot yttervärlden</i></b> av prof. <i>B. Lidforss.</i>  2:a uppl.

53.  <b><i>Almanackan och tideräkningen</i></b> av prof. <i>C. V. L. Charlier.</i>  2:a uppl.

54.  <b><i>Om naturkrafternas växelverkan</i></b> av <i>Helmholtz</i>.  Övers. av prof. <i>Hj. Öhrvall.</i>  3:e uppl.

55.  <b><i>Individualism och socialism</i></b> av <i>Ellen Key.</i>  3:e uppl.

56.  <b><i>Progressiv beskattning</i></b> av prof.<i> K. Wicksell.</i>  2:a uppl.

57.  <b><i>Slaveriet i antiken</i></b> av lektor <i>Joh. Bergman.</i>  2:a uppl.

58.  <b><i>Häxeriet och häxeriprocesserna</i></b> av med. dr <i>A. Nyström.</i>  2:a uppl.

59.  <b><i>Om psykisk uttröttning</i></b> av prof. <i>Hj. Öhrvall.</i>  3:e uppl.

60.  <b><i>Norge</i></b> av <i>Harald Wieselgren.</i>

61.  <b><i>Folkundervisningens anpassning till den moderna kulturen</i></b> av läraren <i>N. Ohlsson Hörle.</i>  2:a uppl.

62.  <b><i>Hur den svenska folkskolan kom till</i></b> av fil. kand. <i>Karl Linge.</i>

63.  <b><i>Om tobak</i></b> av <i>C. G. Santesson.</i>  2:a uppl.

64.  <b><i>Våra torvmossar</i></b> av prof. <i>R. Sernander.</i>  3:e uppl.

65.  <b><i>Om naturvetenskapernas betydelse för världsåskådningen</i></b> av <i>Karl af Geijerstam.</i>  2:a uppl.

66.  <b><i>Om sjukdomar hos sädesslag</i></b> av lektor <i>Karl Starbäck.</i>  2:a uppl.

67.  <b><i>Bildning</i></b> av <i>Ellen Key.</i>  4:e uppl.

68.  <b><i>Astronomi och kultur</i></b> av prof. <i>C. V. L. Charlier.</i>  2:a uppl.

69.  <b><i>Sverges inre tillstånd under Karl XII</i></b> av <i>Hugo Larsson.</i>  2:a uppl.

70.  <b><i>Bergens uppkomst</i></b> av prof. <i>Carl Wiman.</i>  Med 22 fig.  3:e uppl.

71.  <b><i>Spanien och Kuba</i></b> av <i>E. Svensén.</i>

</chapter>
<h2>STUDENTFÖRENINGEN VERDANDIS SMÅSKRIFTER.  31.</h2>

<h1>LIKBRÄNNING ELLER BEGRAFNING?</h1>

<h2><sc>af</sc>

PER LINDELL,

Ingeniör.</h2>

—

<i>Andra upplagan.</i>

<i>(Femte tusendet.)</i>

STOCKHOLM.

<sc>albert bonniers förlag.</sc>
<h2>Innehåll:</h2>

<h2>Likbränning eller begrafning?</h2>

1.    Öfversikt af likbränningsreformen ................   3.

2.    Likbränningens företräden ........................   9.

3.    Invändningar mot likbränningen ...................  16.

—

STOCKHOLM.

<sc>alb. bonniers boktryckeri 1893</sc>.
<chapter name="1.   Öfversikt af likbränningsreformen">
<h2>1.   Öfversikt af likbränningsreformen.</h2>

<big><big><big>D</big></big></big>å den lärde Jakob Grimm höll sitt berömda föredrag
den 29 nov. 1849 på vetenskapsakademin i Berlin om
likbränningen hos våra förfäder, uttalade han sig
visserligen ganska sympatiskt om detta grafskick, men
vidfogade också den anmärkningen, att "vi kunna ej vända
åter till den aflägsna forntidens plägseder, sedan de en
gång för länge sedan upphört. De stå nu utan
sammanhang med våra öfriga invanda bruk och skulle göra det
sällsammaste intryck, om de ånyo infördes."

Många äro de, hvilka likasom han hänförts af det
poetiska skimmer, hvilket omstrålar forntidens och den
antika världens mest ansedda grafskick, och som önskat
att detsamma åter kunde införas, ännu många flera de,
som ledts till samma önskan däraf att de fått ögonen
öppna för de olägenheter af många slag, som äro
förbundna med den sedvanliga jordbegrafningen; men de
flesta hafva ryggat tillbaka från försöket att förvärkliga
denna idé vid tanken på det oerhörda motstånd, som
skulle göras af de konservativa krafterna inom samhället,
hvilka äro i tillfälle att utveckla sin fulla styrka i
synnerhet när de såsom i detta fall hafva att stödja sig på
urgammal häfd, på pietetskänslan mot de döda och på de
religiösa fördomarna. Då därtill kommer, att endast ett
fåtal anhängare kunna beräknas lämna ett värksamt
understöd, emedan flertalet af människor äro likgiltiga för hvad
det en gång månde blifva med den egna stofthyddan
eller åtminstone ogärna tänka på döden, så må man ej
förtänka dem, hvilka sysselsätta sig med reformfrågor
inom begrafningsväsendet, om de likasom Grimm stanna
inför detta: "vi kunna icke".

Det är denna blandning af vidskeplig fruktan för
det okända bakom dödens förlåt och motviljan mot allt
slags experimenterande vid de djupt allvarliga tillfällen,
då evigheten skymtar för vår syn, som ger ett från fädren
nedärft grafskick förmågan att segare än andra plägseder
trotsa tidens makt och oförändrat kvarstå, äfven om allt
annat skulle växla, regeringsformerna och sederna
förändras, kulturen ledas in i andra strömfåror och själfva
det religiösa åskådningssätt, af hvilket det en gång burits,
bli förbytt till ett annat. Sålunda hafva våra
stamförvanter vid Ganges stränder, hinduerna, uti många
årtusenden hållit fast vid likbränningen såsom ett heligt
arf från våra gemensamma förfäder, fastän de många
gånger under denna långa tid ombytt styrelsesätt och
religion och fastän likbränningen, sådan den af dem
utföres, ingalunda har enligt europeiska begrepp något
tilltalande hvarken för känslan eller förståndet. Det af
Zoroasters bekännare såsom heligt ansedda bruket att
utsätta liken för de vilda djuren motstod segerrikt
reformifvem hos Alexander den stores generaler och kvarlefver
ännu i denna dag hos parserna i Indien; ja, t. o. m. en
så rå plägsed som den att förtära liken hölls af en
indisk folkstam, kallatinerna, i sådan ära, att man ifrigt
försvarade den gent emot perserkonungen Darius' försök
att införa likbränning.

Äfven vår världsdel har i tre, långt från hvarandra
skilda perioder, varit skådeplatsen för en uttänjd, delvis
bitter kamp mellan två grafskick. Det är likbränningen
och jordbegrafningen, som här hvar i sin ordning ryckt
fram för att göra den andra platsen stridig, uppburna
som de ömsevis varit af en ny mäktig kulturströmning.

Från den <i>första</i> af dessa tilldragelser är mycket för
oss okänt, enär den ligger 3 à 4,000 år tillbaka i tiden
eller uti det märkliga gränsskedet mellan stenåldern och
bronsåldern, då de indogermanska folken i Europa lärde
sig af stamförvanterna i Asien att utaf metaller, tillvärka
vapen och redskap. Den uppfinningen var en af de mest
genomgripande som någonsin blifvit gjorda, och genom de
väsentligt förbättrade materiella villkoren, som därigenom
bereddes, höjde sig mänskligheten äfven i andligt
hänseende. Tanken sökte bortom den sinliga världens
företeelser en allfader, som uppehöll det hela, och såsom en
symbol af hans makt och hans kärlek blef den allt
lifgifvande solen föremål för dyrkan. Det låg ock nära
tillhands för det folk, som lärt sig att med eldens tillhjälp
skilja metallerna från den medföljande slaggen, att i elden
se en renhetens symbol, som äfven ägde förmågan att
befria själen från all jordens synd och smitta. Uti
himmelens blixt nedsteg människosjälen till jorden, och efter
slutad jordevandring steg den genom eldens flammor från
det brinnande bålet åter upp till sitt urhem. Likbränningen 
kom härigenom att stå i det närmaste samband med
själfva religionen hos de folk, som voro bärare af
bronsålderns kultur, och den följde troget med på dennas
utbredning öfver Europa, om ock graffynden gifva vid
handen, att den därvid måtte hafva mött betydande
motstånd, enär "brännåldern" hann till vår aflägsna Nord
först flera århundraden sedan bronsåldern där gjort sitt
inträde.

Men om också likbränningen ingick i de ariska
folkens religionsåskådning och om den äfven var högt
uppburen af de skönhetsälskande grekerna och det praktiska
romarfolket, så blef den dock aldrig det allmänt härskande
grafskicket i vår världsdel. Den öfvades mångenstädes
ej mera allmänt än såsom en särskild hedersbevisning
mot den döde, och ofta tillstaddes detta grafskick icke
åt kvinnor, barn, trälar och brottslingar. Förnämsta
orsaken till denna begränsning är helt säkert att söka i
det rent praktiska skälet, att en stor mängd bränsle
erfordrades för ett liks brännande på öppet bål, och denna
omständighet torde äfven hafva varit den mest
bestämmande orsaken till att likbränningen på många trakter
upphörde, långt innan kristendomens utbredande därtill
gaf en särskild anledning.

Då kristendomen började utbreda sig uti de gamla
kulturländerna omkring Medelhafvet, begagnades
därstädes jämte jordbegrafning och likbränning äfven andra
grafskick, såsom balsamering samt insättande af liken uti
klippgrafvar eller uti katakomber. De två sistnämda
valdes med förkärlek af dem, som väntade Kristi snara
återkomst, men i allmänhet torde jordbegrafning hafva
varit mest begagnad, emedan detta grafskick var det,
som företrädesvis brukades af det samhällslager, inom
hvilket den nya läran först utbredde sig. Emellertid
förekommo äfven på sina ställen såväl likbränning som
balsamering, och de yrkanden, som understundom gjordes,
att jordbegrafningen skulle anses såsom det särskilt kristna
grafskicket, motsades af så ansedda kyrkofäder som
Augustinus och Tertullianus, hvadan de först sent vunno en
allmännare tillslutning.

Den <i>andra</i> striden mellan begrafning och likbränning
började dock egentligen först i slutet af det 8:de seklet,
då Pipin och Karl den store genom långvariga krig
underkufvade sachserna och andra hedniska folk och
därvid naturligtvis sökte att omvända dem till kristendomen.
Vid dessa omvändelser i massa kom det mindre an på
tänkesättens förändring och väckandet af ett religiöst
troslif än på utrotande af de yttre bruk och plägseder,
som stodo i närmare förbindelse med den hedniska
religionen. Därföre blef det år 785 vid dödsstraff förbjudet
att bränna liken och att öfver dem uppkasta hög, men
äfven att äta hästkött, emedan detta ingick i ceremonierna
vid de högtidliga offerkalasen. Ehuru dock sålunda
likbränningen på ett efter tidens sed lämpat, våldsamt sätt
förföljdes, bibehöll den sig århundraden igenom på några
ställen i det mellersta Europa, och ännu under 1300-talet
förekommo uti Vestpreussen enstaka fall af likbränning.

Om också likbränningen såsom ansett grafskick
sålunda faktiskt upphörde under medeltiden inom hela vår
världsdel och endast begagnades såsom det skymfligaste
af dödsstraff mot milliontal af kättare och häxor, glimmar
dock dess eld ännu under askan, färdig att vid
gynnsamt tillfälle slå ut i nya lågor. Valhalls gudar äro för
länge sedan glömda, men ännu bevaras i folkens för poesi
mottagliga sinnen och i skaldernas sånger tusenåriga
minnen från forntidens likbränning, och ännu behåller
språket bilder och uttryckssätt, som visa huru mäktigt
den gamla seden ännu värkar på föreställningssättet hos
det nu lefvande släktet. Den mängd af urnor, som
pryder de kristnas kyrkor och grafvar, vittnar högt om
detsamma, men visar också att likbränningens idé ej är
oförenlig med den kristna fromheten och det kristna
uppfattningssättet. Tiden har afklädt likbränningen det
som man skulle kunna kalla för dess hedniska hölje, men
också låtit oss glömma de praktiska skuggsidor, som
onekligen vidlådde den forntida likbränningen.

Det finnes således en på känslan och traditionen
grundad mottaglighet för de försök, som i vår tid göras
att återinföra likbränning och som ledt till den <i>tredje</i>
stora sammandrabbningen mellan de båda grafskicken.
Det nya, som nu tränger sig fram, räknar ej sina anor
från det hedniska likbålet, det grundar sig ej på något
särskilt, religiöst åskådningssätt och det tjänstgör ej häller
såsom partifana åt ett sådant. Hvad som nu
försiggår inom flertalet af kulturstaterna är helt enkelt en rent
praktisk reformrörelse, som sträfvar att få den från
barbariets natt kvarlefvande oseden att låta kropparna efter
de döda undergå vedervärdiga förruttnelseprocesser
förbytt i ett civilisationens kraf bättre motsvarande
förfaringssätt. Att förbränning i krematorier blifvit den
form, som valts för det nya grafskicket, har sin enda
orsak däri, att den mångfrestande uppfinningsförmågan
efter otaliga försök med andra af vår tids många tekniska
hjälpmedel hittills ej lyckats finna något annat, som bättre
uppfyller de många olika fordringar, hvilka böra ställas
på ett mänskligheten värdigt grafskick.

Våra dagars reformrörelse på grafskickets område
har sålunda blifvit en yttring af den mäktiga
kulturströmning, som kännetecknar vår tid, i hvilken man med
fördomsfriare blick och bättre hjälpmedel än förr kan
arbeta för mänsklighetens lycka, genom att reformerande
ingripa på alla områden, där okunnighet, oseder,
maktbegär, fördomar, slöhet och andra onda makter hålla
folken i fjättrar. Ett flöde från dess friska vågor har trängt
äfven till det gamla grafskicket, detta förruttnelsens träsk,
som under årtusenden spridt sin osundhet i både andligt
och materielt hänseende öfver mänskligheten, fyllt fantasin
med vidriga bilder, väckt vidskepliga föreställningar till
lif, minskat pietetskänslan för de döde, förbittrat mången
dödsbädd med sina onämnbara fasor och försvårat
lifsvillkoren för det lefvande släktet. Att det i träsket finnas
de, som härigenom störas i sina vanor, att likmaskarna,
såsom man framhållit, lida af en sådan rubbning i den
sedvanliga ordningen, hindrar numera föga utvecklingens 
gång, ty den nya tidens genius — mänsklighetens,
framåtskridandets — har nu en gång för alla skrifvit
likbränningsreformen på sin fana och söker kring den samla
alla sina anhängare.

Det vore väl, om dessa kommo snart och ej
återhöllos af den tanken att målet nog kan vinnas deras
hjälp förutan. Må de besinna, att likbränningsreformen
hör till de humanitetsfrågor, som afse det stora helas
men ej enskilda samhällsklassers bästa, att den därföre
ej kan påräkna det enskilda inträssets mäktiga drifkraft
och att den äfven af det skäl har svårt att vinna ett
större antal värksamma anhängare, att den gäller ett
område, med hvilket det stora flertalet ej gärna sysselsätter
sina tankar. Döden och hvad med den står i samband
anses ju såsom ett obehagligt ämne och, då esomoftast
denna lifvets allvarliga bakgrund tillfälligtvis gör sig
påmind, fullfölja vi ej långt de tankar, som därvid väckas,
emedan vår egen död tyckes oss ligga i ett så långt
aflägset fjärran, att det synes oss både nyttigare och
angenämare att sysselsätta oss med annat. Men just
därföre är det af så mycket större vikt, att alla de som
förstå reformrörelsens innebörd lämna sin medvärkan till
dess genomförande. Det är väl sannt att de första
betydelsefulla segrarna redan äro vunna, att — för att nu tala
endast om Sverge — några tusentals medlemmar ingått
i Svenska Likbränningsföreningen, att likbränningen
blifvit lagligen erkänd och att den kommit till praktisk
användning i både Stockholm och Göteborg; men ännu är
det endast de s. k. öfre samhällslagren, hvilka slutit sig
till reformrörelsen. Härvid får man dock ej länge stanna,
såvida äfven det nu lefvande släktet skall hafva någon
större nytta af de fördelar, som en allmännare införd
likbränning kan skänka samhället och den enskilda.

Här är ej utrymme att gifva någon fullständigare
framställning af likbränningsfrågans många olika sidor,
om hvilka för öfrigt kännedom kan inhämtas från mitt
för ett par år sedan utgifna större arbete: "Likbränningen
jämte öfriga grafskick", utan vill jag inskränka mig till
att i korthet redogöra för de skäl, hvarför man önskar
utbyta begrafningen mot likbränningen samt söka bemöta
de invändningar, som mot denna reform blifvit gjorda.

—
</chapter>
<chapter name="2.  Likbränningens företräden">
<h2>2.  Likbränningens företräden.</h2>

Man kan lätt särskilja två, hvarandra
grundväsentligt olika idéströmningar, som göra sig gällande i
betraktelsesättet af döden och de yttersta tingen. Den ena
går genom skräckfyllda dalar, begärligt uppsökande allt
hvad som för människosinnet ter sig hemskt och dystert;
den andras väg leder öfver de solbelysta höjder,
hvarifrån skapelsen ter sig såsom ett kärlekens värk och
hvarifrån skönhetens harmoniska skimmer breder sig öfver
både dödens och lifvets mysterier.

<i>Det förra åskådningssättet</i> är så gammalt som
mänskligheten själf. Ännu i saknad af kulturens alla hjälpmedel,
stod människan i det fullständigaste beroende af naturen,
hvilken värkade enligt lagar, som voro för henne
ofattliga. Hon leddes då lätt på den tanken, att hon omgafs
af andeväsen, som åstadkommo dessa naturföreteelser,
och att de voro goda eller onda, allteftersom det var
nytta eller skada, som de bringade henne.

Så föll en broder till marken och dog. Då var det
en ond ande som dref sitt spel, en fiende till lifvet. Den
smärtsamma dödskampen, de förvridna anletsdragen och
den inom kort börjande förruttnelsen väckte hos de
kringstående både sorg och vämjelse, och så blef döden en
skräckgestalt, för hvilken allt lefvande månde bäfva. Då
man, för att befria sig från åsynen af dödens skördar,
öfvertäckte liken med jord eller nedgräfde dem i marken,
väcktes tanken på att ett dödsrike fanns i underjorden,
och så skapade inbillningskraften ett Scheol, ett infernum,
en Hels boning, befolkad af hemska gestalter. De skrämda
tankarna fingo sålunda en fast utgångspunkt, kring
hvilken de ohyggligaste föreställningar fingo ständig näring
genom åsynen af de likrester, hvilka esomoftast kommo
i dagen, då jordbegrafning var det brukliga grafskicket.
Ur grafvarna stego vid midnattstid förfärliga gestalter,
hvilka skrämde de dödliga från vettet, vampyrer, hvilka
sögo blodet ur sina offer; och på begrafningsplatserna
företogos allehanda signerier och besvärjelser för att skydda
de lefvande för de döda.

Det är från detta åkallande af och offrande till en
fruktad andevärld som de första religionsformerna leda
sitt ursprung. De höja sig alltmera i den mån begreppet
vaknar om en god och allsmäktig gud, som behärskar
äfven de onda andarna, och i den mån vetenskapen
hinner skingra vidskepelsens dimmor. Men äfven sedan man
upphört att bedja till den onda andevärlden, sänder man
ännu länge dit en förstulen tanke i enlighet med det
bevingade ordstäfvet att "man skall så dyrka sin gud
att man ej stöter sig med djäfvulen". Äfven
kristendomens första förkunnare kämpade mot denna andevärld
och utdrefvo de onda andarna, och Kristus själf säger vid
tal härom, att han såg "Satan falla från himmelen såsom
en ljungeld". Denna strid och seger öfver djäfvulen,
som går omkring såsom ett rytande lejon, sökande hvem
han uppsluka må, fattades såsom en af kristendomens
hufvuduppgifter, så att aposteln Paulus kunde säga: "Vi
hafva icke strid med blod och kött, utan mot herradömen,
mot väldigheter, mot världshärskarna i detta mörker, mot
ondskans andemakter i himlarymderna", och på ett annat
ställe triumferande utropa: "döden är uppslukad i seger;
du död, hvar är din udd, du dödsrike, hvar är din seger?"

Men ännu efter nära två årtusendens förlopp har den
kristna kyrkan ej mäktat att till fullo frigöra sig från
denna tankegång. Den har tvärtom i mycket gifvit efter
för den starka idéströmningen och inom sina egna murar
främjat vidskepelser af många slag. Den har bränt hela
hekatomber af häxor. Den har gifvit näring åt den dystra
lifsuppfattningen, att jorden är en jämmerdal och att
saligheten kan förvärfvas medelst gisslingar och själfvalda
plågor, hvilken lifsuppfattning utmynnat i ett naturvidrigt
klosterväsende. Den har uppammat asketiska ifrare,
hvilka söka förtrampa glädjens fagra blommor; och den
har stält sig fientlig emot och äfven, där den trott sig
därtill mäktig, trädt i öppen kamp mot de försök som
göras att tillstoppa en af det ondas källådror genom att
reformera det barbariska grafskicket. Man vore nästan
frestad att tro, att det härutinnan röjer sig ett direkt och
medvetet omhuldande af den från urminnes tider nedärfda
dödskulten, ty kyrkans män motarbeta icke blott
likbränningen, hvilken naturligt nog bör till en början väcka
missnöje hos hvarje mera konservativt anlagd människa,
utan de hafva äfven endast tum för tum och under
århundradens strider gifvit vika för de världsliga
myndigheternas sträfvanden att från grafskicket borttaga de
värsta styggelserna, såsom likjordandet i kyrkorna och i
närheten af människoboningarna. Rättvisan fordrar
emellertid det erkännandet, att det ofvan sagda förnämligast
gäller den katolska kyrkan. De protestantiska kyrkorna
hafva, oafsett deras mindre maktmedel, visat sig något
bättre förstå mänsklighetens väl och utvecklingens lagar.

Den spökrädsla, som växt upp ur likjordandets mark,
har varit ett mänsklighetens värkliga plågoris. Med
skräckgestalter förvildar den redan barnets känsliga sinne
och kastar därifrån mörka slagskuggor öfver lifvet. Äfven
Jesu lärjungar plågades af spökrädsla, och få torde de
vara ännu i vår tid, hvilka fullständigt frigjort sig från
alla inbillningsfoster om grafven och dess gäster. Det
har funnits tider; då vidskepelsen häjdlöst brutit fram
såsom en andlig farsot och då vansinnets yrsel gripit hela
folk, såsom under medeltiden, då Veitsdansen och 
häxeriväsendet satte på hela tidskiftet sin dystra prägel. Lyckan
och glädjen äro främmande för ett folk, som lider.

Med dödskulten sammanhör också begäret att med
hemska symboler beteckna döden. Sålunda målade
etruskerna med förkärlek sådana scenerier som en människa
i dödskamp och svarta andar hvilka plågade de döende.
Medeltidens betryckta folk målade groteska dödsdanser
som anfördes af benrangelsmannen, hvilken, försedd med
lie, var deras ofta återkommande beteckningssätt för
döden; och deras heligaste symbol var bilden af den på
korset marterade frälsaren. Romarne afbildade "larverna"
eller de osaliga döda såsom skelett, således gestalter
tagna ur likjordandets begreppssfär, och det torde vara
skäl att lägga märke till den iakttagelse man gjorde i
Rom, enligt hvad Horatius anför, att den på Esqvilinska
kullen liggande begrafningsplatsen var ock skådeplatsen
för besvärjelser och vidskepelser af olika slag, men ej
kolumbarierna med de brändas aska. Korslagda
benknotor med en grinande dödskalle är en omtyckt symbol
ännu i vår tid.

Ja, vår tid behärskas ännu i åtskilliga stycken af
den här antydda idéströmningen, och därom vittnar bland
mycket annat den rikedom på benämningar, som man har
på sina af fantasien skapade plågoandar. Jag nämner
här de för mig kända benämningarna: andar, bysor,
demoner, djäflar, elfvor, feer, följor, gastar, gengångare,
hamnar, helhästar, horsgökar, häxor, nissar, rån (såsom
skogs-, sjö- o. s. v.), spöken, tomtar, troll, vampyrer,
varulfvar, vettar, vålnader och vårdar; men skulle nog
kunna betydligt öka samlingen, med bättre kännedom
om de växlande benämningarna i skilda landsorter.

<i>Den andra idéströmningen,</i> som ledes af mänsklighetens
ljusa genius, är nog gammal äfven den och torde kunna
räkna sin tillvaro allt ifrån den dag, då människan
började förstå och njuta af det sköna i världen och då hoppet
lärde sig att på andra sidan om dödens förlåt söka
tillfredsställandet af den sällhetslängtan, som ej under
jordelifvet kan förvärkligas.

Den yttrade sig i de gamla soldyrkarnas upphöjda
begrepp om ett högre väsende, för hvilket de sökte en
värdig symbol i naturens praktfullaste företeelse, den
strålande och lifgifvande solen.

Den yttrade sig i de gamla kulturfolkens försök att
finna ett mänskligheten värdigare grafskick än att låta
de bortgångna älskades stoft undergå de ohyggliga
förruttnelseprocesserna; och det var ej brist på god vilja,
utan endast ofullkomligheten hos de till buds stående
tekniska hjälpmedlen, som gjorde att de ej mäktade finna
något skönhetskänslan mera tilltalande grafskick än likens
brännande å bål, balsamering, inläggning i vax eller
öfverlämnande till förtäring på inhängnade platser åt
gamar och andra djur. Jakob Grimm är ej den ende som
genom forskning i häfderna funnit, att likbränningen
betecknar ett högre stående folk med en friare blick in
i tingens natur än de folk som jordade liken.

Den yttrar sig i valet af sköna bilder och symboler
för att beteckna döden. Homeros förestälde sig den
såsom en tvillingsbroder till sömnen, hvilande i nattens
famn, en fylld som kvarlefvat genom årtusenden och
användts äfven af Thorvaldsen och Tegnér. Grekerna
afbildade äfven döden stödjande sig på en omvänd,
slocknande fackla. Genien gjordes bevingad för att beteckna,
att döden kommer såsom en plötslig öfverraskning; den
försågs äfven stundom med en båge, som var 
sönderbruten eller hade strängen lossnad, för att beteckna den
förbrukade lifskraften. Bland andra sköna bilder, som vi
ärft från de gamla folken och som vi ofta begagna för
att därmed smycka grafvarna, må nämnas: fjäriln, som
utvecklas i puppan, kransen, afmäjade sädeskärfvar, en
afbruten trädstam eller obelisk samt likbränningens
speciella symboler, urnan och fågeln Fenix. De rent
kristliga symboler af detta slag, som mest begagnas, äro
korset och dufvan.

Den yttrar sig i kristendomen, då den fattas såsom
en kärlekens religion och då den förkunnar frid på
jorden och människorna en god vilja. Ja, den yttrar sig
öfverallt, där ett sträfvande röjes att förvandla jorden
från en jämmerdal till ett sällhetens tempel.

För dem, som se de båda idéströmningarna på lika
vis med mig, bör det vara klart att undertryckandet af
den, förra bland dem och befordrandet af den senare bör
vara en af civilisationens förnämsta uppgifter. I den
sedvanliga jordbegrafningen finnas de båda blandade med
hvarandra, enär man sökt att med bibehållande af det
ursprungliga likjordandet förena hvad pietetskänslan mot de
döda och civilisationens kraf i öfrigt kan fordra samt
äfven mången gång lyckats att med konstens många
hjälpmedel breda ett stämningsfullt allvar öfver
begrafningsceremonierna och de dödas hvilorum. Judarna nöjde sig
med att hvitmena sina grifter, men många af de folk,
som förr lefvat och af dem som nu finnas, offra otroliga
summor på begrafningsväsendet, utan att dock någonsin
kunna lyckas i att bereda den döde den frid, hvarom
man talar, eller i att skydda de efterlefvandes berättigade
inträssen. Man kan ej, äfven där man offrar millioner
på förgyllandet af jordbegrafningen, komma längre än
att åstadkomma ett bedrägeri, som förr eller senare
måste blottas.

Ty oafsett att man ej kan hindra tanken att tränga
igenom marmorvården och sarkofagen och för sig måla
de scener, som man vet där försiggå, så kan man ej
hindra att den så lifligt åtrådda <i>graffriden</i> ett eller
annat sätt störes. Grafvarna omgräfvas för att gifva
plats åt andra lik; vinningslystnaden ditlockar
grafplundrare och vidskepelsen eller skadebegäret andra
våldsvärkare; öfversvämningar blotta liken och bortföra dem; 
samhället afröjer begrafningsplatserna och deras innehåll,
när de behöfvas för andra ändamål; likmaskar, råttor och
andra djur söka där sin föda och det vackra talet om
graffriden är endast en del utaf den väfnad af lögner,
som hvilar öfver och vanhelgar vårt sista hvilorum. De,
som hafva råd och lust att skydda sina efterlämnade
kroppar från profanering genom att i likhet med
forntidens egypter och nutidens regentfamiljer vidtaga
utomordentliga åtgärder härför, de böra eftersinna huru det
gick med konungagrafvarna i S:t Denis under den första
franska revolutionens dagar och hurusom Egyptens
mumier blefvo använda såsom bränsle och till fabriksändamål,
till dess kuriositetsinträsset höjde deras pris och gjorde dem
till en eftersökt vara såsom utställningsföremål i nutidens
muséer.

Likbränningen har fått sina flesta anhängare i följd
af de stora fördelar den erbjuder i <i>sanitärt</i> hänseende.
Man har nogsamt lärt känna att vid kropparnas
förruttnelse många särdeles hälsofientliga produkter bildas, hvilka
på oberäkneliga vägar kunna skada de lefvande, och att
särskilt då, när dödsorsaken varit någon af de mera
smittosamma sjukdomarna, smittan kan sprida sig genom
bakterier ännu efter många års förlopp. Det är sannt att
den fara, som härigenom hotar de lefvande, af en och
annan blifvit öfverdrifven och att den högst väsentligt
kan förminskas i de jämförelsevis få trakter, där lämplig
jordmån finnes för anläggning af begrafningsplatser; men
att häraf såsom mången gjort, hämta skäl för motarbetande
af likbränningen, kan ej anses vara rätt, då
jordbegrafningens sanitära vådor aldrig kunna till någon större del
aflägsnas, utan snarare hafva benägenhet att tilltaga i
den mån befolkningen i en trakt ökas.

Mången har också önskat ändring i grafskicket på
grund af en ingalunda oberättigad farhåga att blifva
lefvande begrafven; andra på grund af det ur
nationalekonomisk synpunkt betänkliga uti att till
begrafningsplatser använda så stora viddar af för andra ändamål
behöflig mark, och åter andra på den grund att de i
införande af likbränning se en möjlighet att väsentligt
minska omkostnaderna vid det nuvarande grafskicket,
utan att därigenom borttaga hvad som i detsamma är
vackert och tilltalande.
Det företräde hos likbränningen framför de andra
grafskicken, som skall bereda dess slutliga seger och en
gång gifva den allmän tillslutning äfven från prästerskapets
sida, är egendomligt nog ännu föga uppmärksammat.
Det består i den möjlighet, som likbränningen erbjuder,
att kunna förvara stoftet efter de aflidne i närheten af
människoboningarna, utan att därigenom känslan såras
af något oskönt eller hälsovårdens fordringar på ringaste
sätt trädas för nära. Härigenom skall man icke blott
kunna undslippa de högst betydande kostnader och
olägenheter, som äro förenade med likens fraktande till de långt
utanför städerna belägna begrafningsplatserna och med
de efterlefvandes besök vid de bortgångnas grifter, utan,
äfven kunna återgå till det af kejsar Konstantin införda
bruket att hedra de döda och bevara deras minne i kär
åtanke, genom att förvara deras stoft i församlingens
midt i eller invid templet. Detta bruk, som var så kärt
att det aktas såsom en af kristendomens hörnpelare och
ännu efter många århundradens kamp mot hälsovårdens
målsmän ej kunnat fullständigt utrotas, det skall en dag
återuppstå i förädlad gestalt och då ej möta gensaga af
någon. Den döda skall då ej mera såsom ett vederstyggligt
afskräde fraktas undan från vår syn och vårt minne, utan
förvandlas till hvit aska uti ett pietetens alla fordringar
tillfredsställande krematorium, hvilket till sina ljusa salar
äfven inbjuder arbetets slaf, då han känner behof af att
vända sina tankar från dagens id och knäfalla invid de
urnor, som gömma stoftet af hans bortgångna kära. Jag
yttrade i ett föredrag för 9 år sedan att, när vi en gång
hunnit dit, "då skall äfven i de aflägsna bygderna här
och där ett litet tempel höja sig, hvilket likasom en
katolsk kyrka äfven under veckans lopp inbjuder till besök
och allvarliga betraktelser, och hvarest den uppväxande
ungdomen skall lära sig vörda minnet af dem, som varit
bygdens heder, och såmedelst stärka det slaknande bandet
mellan sig och fosterjorden".

Låtom oss därföre rensa bort hvad som i det kristna
grafskicket finnes kvar från barbariets dagar, men behålla
det sköna som där finnes! Det blir därigenom mera
kristligt än hvad det nu är, ty det blir människan mera
värdigt.

—
</chapter>
<chapter name="3.   Invändningar mot likbränningen.">
<h2>3.   Invändningar mot likbränningen.</h2>

Den viktigaste invändningen mot likbränning grundar
sig på den omständigheten att, då man medelst eld
fullständigt förstört likets alla organiska beståndsdelar och
delvis äfven de oorganiska, det ej vidare blir möjligt att
i händelse af behof genom undersökning af den
återstående askan förvissa sig om huruvida möjligen den döde
omkommit på våldsamt sätt. Man befarar därföre att genom
likbränningens införande betänkliga vådor för samhället
och för den enskilda kunde uppstå, därigenom att å ena
sidan en mördare skulle under skydd af det nya
grafskicket lätt kunna sopa igen spåren efter sitt brott och
att å den andra en för mord oskyldigt misstänkt skulle
beröfvas möjligheten att aftvå sig denna misstanke genom
anställande af graföppning och rättsmedicinsk
undersökning.

Nu förhåller det sig emellertid i värkligheten så, att
det skydd, som samhället och den enskilda har uti
möjligheten att kunna anställa sådan räfst är mera skenbart
än värkligt. Till en början bör man besinna att de allra
flesta, enligt några uppgifter ända till 98 proc, utaf de
inför domstol bevisade mordgärningarna äro begångna
medelst yttre våld och sålunda lätt kunna uppdagas redan
före begrafningen, såvida ordentlig liksyn finnes. En
sådan skulle äfven bättre än graföppningen (exhumeringen)
kunna komma till rätta med de mera sällsynta fall, då
en person aflidit i följd af kväfning eller genom våld,
som skadat de ädlare delarna, men ej kvarlämnat yttre
spår, emedan det plötsliga dödsfallet bör väcka misstankar
och gifva anledning till omedelbar undersökning.

<i>Graföppningens</i> betydelse skulle därföre vara inskränkt
till de fall, då en misstanke föreligger att den döde
aflidit genom förgiftning.

Antalet af förgiftningsfall, som inför domstol blifvit
bevisade, har i Italien utgjort 22 under 6 års tid, i
Belgien 12 under 20 år och i Frankrike 617 under 10
år. I nästan alla dessa fall har upptäckten skett inom
ett dygn efter dödsfallet, men endast ytterst få genom
undersökningar efter begrafningen. Af de nämda 617
hade i icke mindre än 512 fall såsom gift användts
arseniksyrlighet, kopparsalter eller fosfor och i de
återstående 105 fallen förnämligast någon af alkaloiderna:
nikotin, kantaridin eller digitalin. Dessa gifter äro äfven
i andra länder de i sådana fall vanligast begagnade och
således äfven de, till hvilka vi hafva att i främsta rummet
här taga hänsyn.

<i>Arsenik</i> förekommer ganska allmänt i naturen och
erhålles i stora mängder genom destillation af arsenikkis,
eller såsom giftig arseniksyrlighet genom rostning af
arsenikhaltiga malmer. Då härtill kommer att
arseniksyrligheten har en rätt stor användning i industrin,
såsom vid glasbruk, kattuntryckerier och färgerier, och att
den af ålder varit känd såsom ett värksamt medel mot
ohyra, råttor m. fl. skadedjur, så kan man förstå
hvarföre den i trots af utfärdade förordningar blifvit föremål
för en icke obetydlig smyghandel, hvilken förser månget
hem på landet med "litet hvitt" till bruk i visthus och
ladugårdar. Frestelsen väckes härigenom lätt att använda
det tillhands varande giftet i brottslig afsikt, och man
har anledning befara att många flera giftmord särskilt på
s. k. "undantagsfolk" blifvit begångna än de, som kommit
till allmän kännedom.

Och dock höra förgiftningsfallen medelst arsenik till
dem, som äro allra svårast att dölja. Sjukdomssymptomen
igenkännas lätt af läkaren, och den arsenik, som finnes i
uppkastningarna och i magsäcken, kan af kemisten spåras
med större skärpa än förhållandet är med något annat
ämne. Ja reaktionen är i här förekommande fall nästan
för känslig, så att man vid graföppningar måste vidtaga
särskilda försiktighetsmått, på det att man ej måtte
vilseledas utaf den arsenik, som stundom tillföres liken
medelst det genom grafvarna sipprande vattnet. Men å
andra sidan kan det äfven hända, att den i liket
värkligen en gång befintliga arseniken blifvit under
förruttnelsens gång upplöst och bortsköljd af vattnet, så att en
tillräckligt stor mängd däraf ej återstår vid en blifvande
undersökning för att förgiftningen skall kunna bevisas.
Det gifves således endast en möjlighet, men icke någon
säkerhet för att genom graföppning kunna upptäcka ett
för längre tid sedan begånget giftmord medelst arsenik.

Likartade möjligheter till upptäckt förefinnas i de
fall, då förgiftningen värkstälts medelst en antimon- eller
<i>kvicksilfver</i>-förening, och i intet af dessa fall har man någon
utsikt att kunna spåra giftet i askan efter ett bränt lik.
Det är således här som tyngdpunkten ligger i de juridiska
betänkligheterna mot likbränningen, hvilka tagit alldeles
för stora proportioner, emedan man varit obekant med
de faktiska förhållandena.

Förgiftningsfall medelst salter af <i>koppar, bly, krom,
nickel</i> och några andra, mera sällsynta metaller kunna
äfvenledes i vanliga fall upptäckas genom graföppning
efter en tämligen lång tids förlopp, men detta låter sig
ännu lättare göra genom undersökning af askan efter ett
bränt lik.

<i>Fosfor</i> hör till de lättats tillgängliga och i synnerhet
af kvinnor mest använda gifterna. Sjukdomssymptomen
äro lätt igenkänliga, men möjligheten att någon tid efter
dödsfallet förvissa sig om dödsorsaken är nästan ingen,
emedan fosforn snart bortgår såsom forsforvätgas och den
genom förgiftningen uppkommande karakteristiska gula
färgen på lefvern äfvenledes snart försvinner. I ett af
rättskemisten professor Hamberg omnämt fall kunde en
fosforförgiftning efter två månaders förlopp ej längre
bevisas. Äfven förgiftningar medelst cyanföreningar kunna
i början lätt upptäckas, men trotsa sedan den
rättsmedicinska undersökningen.

Mest resultatlös är graföppningen, när det gäller
<i>organiska gifter</i>. Till den stora gruppen af från växtriket
hämtade kväfvehaltiga föreningar, som sammanfattas
under benämningen alkaloider, höra många af de häftigaste
gifterna, såsom stryknin, morfin, nikotin, akonitin, atropin,
digitalin, kantaridin och kurarin. Dessa sönderdelas eller
ingå i andra föreningar så snart, att innan exhumeringen
hinner företagas, de ej mera kunna återfinnas; och äfven
om de då ännu finnas kvar, löper man fara att förväxla
dem med de på samma vis reagerande likgifterna,
ptomainerna, hvilka likaledes äro mycket giftiga och redan
efter två dygn börja bildas i liket genom
förruttnelseprocessen.
Så ogynnsamma äro förhållandena i de fall, då
uppgiften gäller att söka efter ett visst, bestämt gift. Men
ännu vanskligare blir frågan, då någon ledtråd för
sökandet ej finnes, utan kemisten har att på måfå söka efter
alla möjliga gifter, däribland äfven de organiska, hvilka
säkerligen i nittionio fall af hundra skola undgå hans
uppmärksamhet.

Vi se således att man har minsta möjliga utsikter
att genom likens uppgräfning ur jorden kunna uppdaga
giftmord. Våra lagstiftare hålla också faktiskt ej mycket på
bevarandet af denna möjlighet att anskaffa
bevisningsmedel i brottmål, enär de tillstädja, att liken nedsättas i
gemensamhetsgrafvar, hvarigenom deras identifiering i det
närmaste omöjliggöres; eller att de balsameras,
hvarigenom giftiga ämnen införas i liken och ytterligare öka
svårigheterna vid en rättsmedicinsk undersökning; eller
att liken behandlas med klorkalk och likartade ämnen,
hvilka äfvenledes förstöra det bevisningsmateriel, som
möjligen kan finnas. Det man med graföppningen vill
vinna, det vinnes vida säkrare medelst en noggrann
liksyn, men då sådan finnes vid alla likbränningsanstalter,
men sällan annorstädes, inträffar det egendomliga, att
den viktigaste anmärkningen, som göres mot likbränningen,
afser ett ondt, som i hög grad vidlåder det gängse
grafskicket, men vid likbränningen är i det närmaste
undanröjt Det torde häller icke falla någon mördare in att
skicka sitt offer att brännas i ett krematorium, så länge
han har vida större sannolikhet för att få spåren af sin
ogärning för alltid begrafda i en kyrkogård.

I länder, där nöjaktig liksyn finnes, såsom i
Österrike, förekommer ej längre att man af rättsmedicinska skäl
värkställer graföppningar, hvilka alltmera börja anses för
hvad de i själfva värket alltid varit, ett hälsovidrigt,
pietetskänslan sårande, farligt och ytterst sällan till något
resultat ledande försök att godtgöra en samhällets
underlåtenhetssynd.

Ett annat skäl, som framhållits mot likbränningen,
är att det af en eller annan anledning inträffat att
<i>identifiering</i> af ett lik behöfver göras någon tid efter
dödsfallet, men att sådant är omöjligt i händelse att det
blifvit bränt. Men detsamma inträffar, såsom nyss blifvit
nämt, äfven ofta med begrafda lik. I det ena som andra 
fallet borde därföre iakttagas att, om vid liksynen ej full
visshet kan vinnas om hvem den döde i lifstiden varit,
man bör fotografera liket och på säkert ställe förvara de
kläder och andra föremål, som kunna lämna ledning vid
en möjligen blifvande undersökning.

De <i>teologiska betänkligheterna</i> mot likbränningen hafva
ej någon fast utgångspunkt, utan växla allt efter
omständigheterna.

Till en början grundade de sig på den äfven af
kyrkofadern Tertullianus hyllade åsikten, att själen ej
kunde hafva någon förnimmelse, om den ej stod i
förbindelse med en kropp, samt på tron om Kristi snara
återkomst för upprättandet af det tusenåriga riket, då de
döda skulle lekamligen uppstå. Det gick emellertid ej
an att påstå, att de heliga martyrer, hvilka vid
förföljelserna mot de kristna blifvit brända på bålet, skulle
därigenom hafva beröfvats evigt lif och salighet, hvadan så
framstående män som Chrysostomus, men framför allt den 
anseddaste bland alla kyrkofäderna, Augustinus,
upprepade gånger framhöllo att Gud, som var elementernas
herre, kunde återgifva lif åt sina trogna, vare sig deras
kroppar förmultnat i jorden, upplösts i vatten eller
förbränts i eld; att Kristus själf ej fästat något afseende vid
det ena eller andra grafskicket; samt att de omsorger,
man visar den dödes kropp, ej kunna invärka på hans
tillvaro i ett annat lif, utan endast äro att betrakta
såsom en naturlig yttring af pietetskänslan.

Den groft sinliga föreställningen om den lekamliga
uppståndelsen vågar sig emellertid sällan offentligen fram
i vår tid, som med de exakta vetenskapernas tillhjälp
börjat lära sig känna lagarna för materiens kretslopp.
Här och där framskymtar den dock stundom, såsom hos
den svenska prästen L. Norberg, hvilken i sin häftiga
stridskrift "Några ord i likbränningsfrågan" bestämt
fasthåller vid "köttets uppståndelse", men dock medgifver
att ej alla kroppens delar därvid behöfva närvara.
Särskilt säges att det vid balsameringen förekommande
"uttagande och förstörande af inelfvorna är något, hvaremot
från kristlig ståndpunkt svårligen någon grundad
invändning kan göras, enär dessa höra till den delen af
människokroppen, som icke skall återfås i uppståndelsen". Hr
Norberg gifver läsaren ingen aning om huru han vet detta eller 
hvarför just dessa delar, men inga andra kunna undvaras
vid den väntade uppståndelsen. Muhammedanerna anse
t. ex. att den yttersta svanskotan är tillräcklig för att på
uppståndelsens dag uppbygga en människa och synas
sålunda äga en vida större tilltro till sin guds allsmäktighet.
Flera bland motståndarna till likbränningsreformen söka
äfven stöd för sin mening i föreställningssättet om
gravskickets inflytande på den döda, om också ingen bland
dem så ohöljt framhållit sin tanke som d:r K. E. Schneider
i Dresden, hvilken år 1875 yttrade: "Blott då, om de
döda läggas i likkistan och nedsänkas i grafven, kunna
de sörjande hafva visshet om, att de skola komma till
evigt lif och att vi en gång skola återfinna dem. Men,
om man bränner dem, är denna tröst de efterlefvande
beröfvad." Att invändningar af detta slag äfven från
kyrklig synpunkt sakna all betydelse är redan långt före
detta uppvisat af de stora kyrkoreformatorerna. Hvad
Luther inlade för mening i jordfästningen och
ceremonierna vid densamma, framgår af han yttrande: "Vi sjunga
ingen sorgesång vid våra dödas grafvar, utan tröstrika
sånger om syndernas förlåtelse, om den dödes hvila, hans
lif och uppståndelse, på det vår tro skall stärkas och
människorna stämmas till rätt andakt. Därföre är det också
billigt och rätt, att man ärligt fullföljer begrafningarna
till lof och ära för vår glada trosvisshet om de dödas
uppståndelse , och till trots mot den förskräckliga fienden,
döden, som skändligt rycker oss bort på allehanda
vederstyggliga sätt."

De invändningar mot likbränningen, som hämtats
från några bibelställen i såväl gamla som nya
Testamentet, hafva redan blifvit så fullständigt vederlagda, att
de numera nästan tystnat och endast inskränka sig till
den blygsamma anmärkningen att likbränningen står på
en hednisk grund, emedan den ej öfverensstämmer med
bibelns bildspråk, som på flera ställen talar om död
och uppståndelse under förutsättning af likens jordande.
På denna svaga grund hvila nu de från kyrkligt håll
kommande inkasten, äfven de som voro bestämmande vid
likbränningsfrågans behandling på 1888 års svenska
kyrkomöte; men den grunden är länge sedan underminerad,
bland annat af den danske biskopen Monrad, då han i
sitt meningsutbyte med biskop Martensen icke blott visade 
att likbränningen kunde anses stå i full öfverensstämmelse
med bibelns bildspråk på flera ställen (såsom Luk. 3: 17;
2 Kor. 3: 12—13; 2 Petr. 3: 10—12), utan äfven att
bildspråkets förmenta fordringar i viktigare fall än detta
fått gifva vika för rent praktiska skäl. Sålunda har man
uti ett af de heliga sakramenten af sundhetsskäl utbytt
neddoppandet i vatten mot begjutning därmed, ehuru
däri ligger ett våldförande af själfva sakramentorden, där
med "dop" menas neddoppning, af traditionen, som
uttryckligen säger att Kristus vid sitt dop nedsteg i
vattnet, och af bildspråket, som på ett par ställen säger att
vi äro med Kristus "begrafna i dopet". Den kristna
traditionen och dess bildspråk bör då hafva föga betydelse
i en sådan underordnad fråga som likbränningen.

Det sista nödankaret är påståendet att det gamla
grafskicket är en kristlig plägsed och därföre bör
bibehållas. Sådant det nu är, exempelvis i vårt land, består
det emellertid i åtskilliga under vidt skilda kulturstadier
upptagna plägseder, hvilka såsom strandvrak kvarlämnats
af tidens flod. Från mänsklighetens vilda stadium hafva
vi ärft nedgräfvandet i jorden; från en humanare tid
begagnandet af likkista eller annat omhölje; från
soldyrkarnes tid bruket att vända ansiktet på liket uppåt och att
lägga grafvarna liksom äfven kyrkorna i öster och väster;
från grekernas tid att kasta jord 3 gånger öfver den
döde; från romarnes likets prydande med kransar och
begagnandet af gemensamma kyrkogårdar; men från
kristendomen ej mera än ritualen och de kristliga symbolerna.
Det så brokigt sammansatta grafskicket förtjänar ej mera
benämningen "kristligt" än exempelvis de sätt vi hafva
att äta, åka eller bo i hus, hvilka likaledes utgöra från
olika tider samlade arfslotter, som vi ej kunna gifva
benämningen "kristliga" eller "hedniska" i annan mening
än den, huruvida de öfverensstämma med en civiliserad
tids fordringar eller icke.

Bland öfriga inkast, som gjorts från kyrklig
synpunkt, förekommer äfven det, att likbränningen skulle
leda till tron på själens förintelse och sålunda utplåna
begreppet om en personlig tillvaro efter döden. Historien
vittnar dock om, att det i första rummet är
jordbegrafningen, mot hvilken denna anmärkning kunde göras, enär
nästan alla af forntidens folk, som använde detta 
grafskick, hade inga eller, såsom judarna, mycket svagt
utvecklade föreställningar om en tillvaro efter döden, under
det att de balsamerande egypterna och de likbrännande
ariska folken hade mycket bestämda åsikter om nya
tillvarelseformer. Ja, hos germanerna var tron på ett
kommande lif så rotfast, att man skref bref till sina aflidna
vänner och passade på att få dem befordrade, då ett
likbål brann. Vid affärsuppgörelser gjorde man till och
med öfverenskommelser om likvider, som skulle ske, då
man träffades efter döden.

Påståendet att likbränningen skulle vara oförenlig
med en varmare religiositet vederlägges af bl. a. den
omständigheten, att de djupt religiösa buddhaisterna efter
sin religionstiftares föredöme under årtusenden användt
just detta begängelsesätt.

<i>"Ammoniakargumentet"</i> mot likbränningen grundar sig
på att de för djur- och växtvärlden oumbärliga
kväveföreningarna uti sitt stora kretslopp genom naturen
oupphörligt äro utsatta för att sönderdelas, så att fritt kväfve
bildas, hvilket ej af de organiska varelserna kan
upptagas. Man antog att naturen hade svårt att ersätta
denna förlust och att därföre människan borde undvika
att genom sina åtgöranden ännu mera öka förlusten.
Genom införande af likbränning, hvarigenom alla
kväfvehaltiga beståndsdelar af människokroppen sönderdelades i
fri kväfgas, skulle man därföre på ett betänkligt vis
ingripa i naturens hushållsplan och genom ett oupphörligt
förstörande af de värdefullaste bland näringsämnena
nedsätta jordens bördighet och alstringskraft.

Denna anmärkning mot den just vid den tiden
särdeles lifliga reformrörelsen främstäldes första gången år
1874 af d:r Friedr. Mohr i Bonn. Den återupprepades i
Holland och på andra ställen och har i afsevärd grad
hindrat likbränningens framgång, emedan mängden ej
kunde förstå den vetenskapliga form, i hvilken skäl och
motskäl naturligtvis voro framstälda, och mången däraf
tog sig förevändning att motsätta sig reformrörelsen, då
ju frågan vore "tvistig" bland vetenskapsmännen och
"auktoritet stod mot auktoritet".

Inkastet anses emellertid nu fullständigt vederlagt,
sedan det påvisats, att icke blott de kväfveföreningar,
som kunna gå förlorade genom likbränning, äro 
försvinnande små i jämförelse med dem som äro inbegripna i
kretsloppet och dem som finnas magasinerade i jorden och i
hafven, utan äfven att i naturen fortfarande med
elektricitetens tillhjälp kväfveföreningar i afsevärd mängd nybildas
af luftens fria kväfve. Helt nyligen har därjämte den
äfven för andra frågor än denna särdeles viktiga
iakttagelsen blifvit till fullo bevisad, att det fria kväfvet
under medvärkan af vissa slags bakterier upptages af de
s. k. baljväxterna direkt ur luften och öfverföres i
proteinämnen, som sedan tjäna öfriga organiska varelser till
näring.

Nyssnämda meningsutbyte ledde till ett närmare
uppmärksammande af att genom jordbegrafning ett annat
viktigt näringsmedel för djur- och växtvärlden, nämligen
fosforsyran, oupphörligen undandrogs från naturens
hushållsplan och att just därigenom fordom fruktbara länder,
såsom exempelvis Sicilien, förlorat en stor del af sin
bördighet. Det lider intet tvifvel, att i detta hänseende
jordbegrafningen skadat mänskligheten vida mer än
likbränningen, men numera har äfven den frågan ingen
betydelse, sedan vetenskapen lärt oss huru förlusten af
fosforsyran i jorden skalf på billigt sätt kunna ersättas.

Bland öfriga mindre viktiga anmärkningar mot
likbränningen anser jag mig nu endast böra nämna att det
sagts, att genom den skulle viktiga marterialier
undandragas forskarna i <i>komparativ antropologi</i>, hvilka i forntidens
grafvar funnit de värdefullaste och i många fall de enda
upplysningar om länge sedan bortgångna släkten. Det
släkte, som nu lefver, torde dock hafva på så många vis
lämnat meddelanden om sig till en eftervärld, att den
som i en långt aflägsen framtid skall skrifva dess historia,
väl icke skall hafva någon ny upplysning att hämta ur
våra grafvar.

Alltså återstår ej mera något skäl för bibehållandet
i våra grafskick af det från barbariets tid kvarblifna
förruttnandet. Bort därföre med detsamma! Det enda
berättigande som det ännu har kvar är det föråldrades rätt
att endast helt varsamt ersättas med ett bepröfvat bättre. 

—
</chapter>
<chapter name="Forts. register Verdandis småskrifter nr 72—151">
72.  <b><i>Om Norrlands näringar</i></b> av prof <i>A. G. Högbom.</i>   2:a uppl.

73.   <b><i>Förfalskningar av närings- och njutningsmedel</i></b> av <i>John Landin.</i>    2:a uppl.

74.  <b><i>Gladstone</i></b> av <i>Gustaf Siösteen</i>.   2:a uppl.

75.   <b><i>Om skidor och skidlöpning</i></b> av doc. <i>L. A Jägerskiöld</i>    2:a illustr.   uppl.

76.  <b><i>Om insjöfisket och insjöfiskaren</i></b> av <i>Carl Cederström</i>    2:a uppl.

77.   <b><i>Skönhet för alla</i></b> av <i>Ellen Key</i>   5:e uppl.

78.   <b><i>Om arbetarnas konsumtionsföreningar</i></b> av <i>G. H. v. Koch.</i>    2:a uppl.

79   <b><i>Några ord om Berzelius</i></b> av prof. <i>H. G. Söderbaum.</i>   2:a uppl.

80.   <b><i>Om stjärnornas natur</i></b> av fil dr <i>N. V. E.  Nordenmark</i>. 2:a uppl.

81.   <b><i>Olika slag av fortplantning inom djurriket</i></b> av <i>L. A. Jägerskiöld.</i>   2:a uppl.

82.  <b><i>Om lapparna i Sverge</i></b> av prof <i>K. B. Wiklund.</i>   2:a uppl.

83.   <b><i>Vad bör Pettersson kalla sig?</i></b> En bok om släktnamn av  <i>K. Trotzig.</i>   2:a uppl.

84.   <b><i>Renlighet och frisk luft</i></b> av prof. <i>Hjalmar Öhrvall</i>  3:e uppl.

85.   <b><i>Om skogsodling</i></b> av <i>G. v. Paykull</i>

86.   <b><i>Sagoskalden Hans Christian Andersen</i></b> av <i>H. Lindgren</i>. 2:a uppl.

87.    <b><i>Det svenska språket i Amerika</i></b> av fil. dr <i>Gustav Andreen.</i>

88.   <b><i>Om fosterutvecklingen</i></b> av prof. <i>J. Aug. Hammar.</i> I. 2:a uppl.

89.  <b><i>Om fosterutvecklingen</i></b> av prof. <i>J. Aug. Hammar.</i> II.  2:a uppl.

90.   <b><i>Victor Hugo</i></b> av <i>Rich. Steffen.</i>

91.   <b><i>Ur bokens historia</i></b> av <i>H. Schück.</i> 2:a uppl.

92.  <b><i>Vår bokhandels barndom</i></b> av <i>H. Schück.</i>

93.   <b><i>Författningsstriden i Finland</i></b> av red. <i>Valfrid Spångberg</i>

94.   <b><i>Människans inälvsmaskar</i></b> av <i>J. Erikson.</i>

95.   <b><i>Om individualitetens betydelse för det allmänna bästa</i></b> av <i>John Stuart Mill</i>

96.   <b><i>Fornskandinaviska upptäcktsfärder</i></b> av <i>Karl Ahlenius</i>

97.   <b><i>Ur de djurfångande växternas liv</i></b> av lektor <i>K. Starbäck.</i>

98.   <b><i>Råd och anvisningar till Sverges insjöfiskare</i></b> av dr <i>C. Cederström.</i>

99.   <b><i>Fredsrörelsen på 1890-talet</i></b> av <i>Anna B. Wicksell.</i>

100.   <b><i>Adolf Hedin</i></b> av  <i>V. Spångberg</i>. 2:a uppl.

101.   <b><i>Om vården av späda barn</i></b> av stadsläk. <i>R. v. Post.</i>   3:e uppl.

102.  <b><i>Om villkorlig dom</i></b> av <i>A. Rydin.</i>

103.   <b><i>De engelska rösträttsreformerna</i></b> av <i>Gustaf Siösteen</i>

104.   <b><i>Träldomen i Norde</i>n</b> av <i>E. Sommarin.</i>

105.   <b><i>Vår kropps egna skyddsmedel mot bakterier</i></b> av <i>A. Stecksén.</i>

106.   <b><i>Gustaf Frödings skaldskap</i></b> av doc. <i>Ruben G:son Berg</i>.   3:e uppl.

107.   <b><i>Den svenska arbetareskyddslagstiftningen och yrkesinspektionen</i></b> av jur. kand. <i>G. Stjernstedt.</i>

108.  <b><i>Anders Fryxell</i></b> av <i>J. Bergman.</i>

109.  <b><i>Allianser mellan arbetare och arbetsgivare</i></b> av prof. <i>K. Wicksell.</i>

110.  <b><i>Om folkbibliotek</i></b> av <i>A. Steenberg.</i>

111.   <b><i>Bad är hälsa</i></b> av dr <i>R. v. Post.</i>  2:a uppl.

112.  <b><i>Runeberg</i></b> av prof. <i>O. Sylwan.</i> 2:a uppl.

113.  <b><i>Rättigheter och skyldigheter gentemot statskyrkan</i></b> av juris kand. <i>Georg Stjemstedt</i> .  2:a uppl.

114.  <b><i>Striden om den danska statsförfattningen 1866—1901</i></b> av <i>P. Munch.</i>

115.  <b><i>Ryggradsdjurens närmaste förfäder</i></b> av fil. lic. <i>L. G. Andersson</i>.

116.  <b><i>Handledning vid elementära dissektioner. I Däggdjuren</i></b> av prof <i>J. Aug. Hammar.</i>   2:a uppl.

117.  <b><i>Råd och anvisningar beträffande hönsens skötsel</i></b> av <i>Joh. Byman.</i>

118.  <b><i>De veneriska sjukdomarnas betydelse</i></b> av prof. <i>E . Welander</i> 2:a uppl.

119.   <b><i>Åkerjorden</i></b> av <i>A. G. Kellgren.</i>

120.  <b><i>Om læsning</i></b> av <i>Georg Brandes</i>. 2:a uppl.

121.  <b><i>Om anstaltsvård av sinnessjuka</i></b> av prof. <i>Frey Svenson.</i>

122.  <b><i>Ett modernt renhållningssystem</i></b> av dr <i>R. von Post</i>    Med 22 fig.

123.  <b><i>Regeringsformen</i></b> av <i>C. G. Bergman.</i>

124.  <b><i>Skråtvånget</i></b> av <i>E. Sommarin.</i>

125.  <b><i>Det skönas problem</i></b> av <i>Rich. Bergh.</i> 2:a uppl.

126.  <b><i>De i Sverge i stort odlade kulturväxterna</i></b> av <i>A. G. Kellgren.</i>

127.  <b><i>Kort översikt av vårt livförsäkringsväsende</i></b> av <i>S. v. Sneidern.</i>

128.  <b><i>De smittosamma sjukdomarna och hemmen.</i>   I.</b>   Av dr <i>R. v. Post.</i> 2:a uppl.

129.  <b><i>Socialiststaten och nutidssamhället</i></b> av prof. <i>Knut Wicksell.</i> 2:a uppl.

130.  <b><i>Handledning vid elementära dissektioner.</i> II. <i>Fåglarna</i></b> av prof. <i>J. Aug.
Hammar</i>    2:a uppl.

131.  <b><i>Ett hem, dess byggnad och inredning</i></b> av arkitekt <i>R. Östberg.</i>   4:e uppl.

132.  <b><i>De smittosamma sjukdomarna och hemmen.</i> II.</b> Av dr <i>R. v. Post</i>. 2:a uppl.

133.  <b><i>Språkforskningens strid mot gällande dogm</i></b> av <i>H. Almkvist.</i>

134.  <b><i>Nordisk folktro och fornnordisk religion</i></b> av prof. <i>H. Schück</i>    2:a uppl.

135.  <b><i>Carl Larsson</i></b> av  <i>G. Nordensvan.</i>    2:a uppl.

136.  <b><i>Bruno Liljefors</i></b> av <i>Tor Hedberg</i>. 2:a uppl.

137.  <b><i>Anders Zorn</i></b> av <i>Tor Hedberg</i>.  2:a uppl.

138.  <b><i>Naturminnesmärken och naturskydd</i></b> av prof. <i>Rutger Sernander</i>

139.   <b><i>Tänderna och deras vård</i></b> av tandläkare <i>Alb. Lenhardtson.</i>   2:a uppl.

140.  <b><i>Henrik Ibsen</i></b> av <i>T. Fogelqvist.</i> 2:a uppl.

141.  <b><i>Om rudimentära organ hos människan som bevis för hennes ursprung</i></b> av prof. <i>Hj. Öhrvall</i>  2:a uppl.

142.  <b><i>Första kammaren i Sverge och andra länder</i></b> av <i>V. Spångberg.</i>

143.  <b><i>Det internationella hjälpspråksproblemet</i></b> av fil. dr <i>H. B. Goodwin.</i>

144.   <b><i>Kommunal rösträtt i Sverge</i></b> av fil. kand. <i>E. J:son Thulin.</i>   2:a uppl.

145.  <b><i>Kommunal rösträtt i utlandet</i></b> av fil. kand. <i>E. J:son Thulin.</i>

146.  <b><i>Våra vanligaste främmande ord med uttal och förklaring</i></b> av doc. <i>O. Östergren.</i>   3:e uppl.

147.  <b><i>Om lösningar.</i></b> Ett kapitel ur den moderna kemien av <i>G. Starck.</i>

148.  <b><i>Kristendom och moral</i></b> av prof. <i>Edv. Westermarck.</i>    2:a uppl.

149.  <b><i>Religion och magi</i></b> av prof. <i>Edv. Westermarck.</i>

160.  <b><i>Jordreformen</i></b> av <i>Sven Brisman.</i>

151. <b><i>Vattnet</i></b> av fil. kand. <i>H. Sandqvist.</i>
</chapter>
<chapter name="Forts. register Verdandis småskrifter nr 152—210 och annons">
152. <b><i>Massornas själsliv och andlig smitta</i></b> av prof. <i>B. Gadelius.</i>   2:a uppl.

153. <b><i>Om besatthet och talande med tungomål</i></b> av prof. <i>B. Gadelius</i>.    2:a uppl.

154.  <b><i>Sinnessjuka och sinnessjukvård</i></b> ar prof. <i>B. Gadelius.</i>

155.  <b><i>Förbrytaren och samhället</i></b> av prof. <i>B. Gadelius.</i>

156.  <b><i>De gammaltestamentliga böckernas tillkomst</i></b> av prof <i>H. Schück.</i>   2:a uppl.

157.  <b><i>Den israelitiska litteraturens utveckling</i></b> av prof. <i>Henrik Schück.</i>

158.  <b><i>Telegrafering utan tråd</i></b> av civilingenjör <i>Max Grenander.</i>   2:a uppl.

159.  <b><i>Kyrkan och prästen enligt Sverges tidigaste lagar</i></b> av fil. dr <i>Arnold Bratt</i>

160.  <b><i>Jesu  liknelser</i></b> av doc. <i>Sven Lönborg.</i>

161. <b> <i>Paulus</i></b> av doc. <i>Sven Lönborg.</i>

162.  <b><i>Fredsrörelsen och kulturen</i></b> av <i>E. Key.</i>

163.  <b><i>Språk i språket</i></b> av <i>Gustaf Cederschiöld.</i> I.  <i>Översikt av stilarna.</i>   2:a uppl.

164.  <b><i>Språk i språket</i></b> av <i>Gustaf Cederschiöld.</i> II. <i>Stilgranskning.</i>   2:a uppl.

165.  <b><i>S. A. Andrée.</i></b>   En levnadsteckning.

166.  <b><i>Charles Darwin</i></b> av lektor <i>Gottfrid Adlers.</i>   2:a uppl.

167.  <b><i>Om kycklingens utveckling i ägget</i></b> av prof. <i>J. Aug. Hammar.</i>

168.  <b><i>Flygmaskinen</i></b> av <i>T. Ångström.</i>   I.

169.  <b><i>Flygmaskinen</i></b> av <i>T. Ångström.</i>   II.

170.  <b><i>Läran om befolkningen</i></b> av prof. <i>Knut Wicksell. </i>

171.  <b><i>Michelangelo Buonarroti</i></b> av <i>L. Lundh.</i>

172.  <b><i>Om hembygdsforskning</i></b> av folkskollärare <i>N. Edberg.</i>

173.  <b><i>William Shakespeare</i></b> av prof. <i>Erik Björkman.</i>

174.  <b><i>Bibel och Babel</i></b> av doc. <i>David W. Myhrman.</i>

175.  <b><i>Ur grävsteklarnas liv</i></b> av lektor <i>Gottfrid Adlers.</i>

176.  <b><i>Instinkt och förståndshandlingar bland grävsteklar</i></b> av lektor <i>Gottfrid Adlers.</i>

177.  <b><i>Huru länge har kvinnan betraktats som mannens egendom</i></b> av riksantikvarien <i>Oscar Montelius.</i> <b>I. <i>Äktenskap genom rov; äktenskap genom köp.</i></b>

178.  <b><i>Huru länge har kvinnan betraktats som mannens egendom</i></b> av riksantikvarien
<i>Oscar Montelius.</i> <b>II. <i>Äktenskap genom gåva;  kvinnans nuvarande ställning.</i></b>

179.  <b><i>Till Gustaf Frödings minne</i></b> av <i>Torsten Fogelqvist.</i>

180.  <b><i>1809 års revolution</i></b> av prof. <i>Nils Edén.</i>
<b>I.   <i>Revolutionens förhistoria.</i></b>

181.   <b><i>1809 års revolution</i></b> av prof. <i>Nils Edén.</i> <b>II. <i>Gustav IV Adolfs avsättning.</i></b>

182.  <b><i>August Bebel.</i></b> En biografisk studie av <i>H. von Gerlach.</i>

183.  <b><i>Tusen nätter och en natt</i></b> eller <b><i>Den arabiska sagosamlingen</i></b> av <i>David W. Myhrman.</i>

184.  <b><i>Hedvig Charlotta Nordenflycht</i></b> af <i>Yngve Östergren.</i>

185.  <b><i>De viktigaste knutarna.</i></b> En handledning för sjöfolk, fiskare, scouter m. fl. av <i>Hj. Öhrvall.</i>

186.  <b><i>Charles Dickens</i></b> av <i>Ida B. Goodwin.</i>

187.  <b><i>Våra vanligaste folkvisor</i></b> av fil. lic. <i>Sixten Belfrage.</i>

188.  <b><i>Fredrika Bremer</i></b> av fil. lic. <i>Sverker Ek.</i>

189.  <b><i>Verner v. Heidenstam</i></b> av <i>Göran Lindblad.</i>

190.  <b><i>Ådalen o. Norrlandsfrågan</i></b> av <i>O Bucht.</i>

191.  <b><i>Norrländskt skogsliv</i></b> av<i> Otto Bucht</i>. I.

192.  <b><i>Norrländskt skogsliv</i></b> av <i>Otto Bucht.</i> II.

193.  <b><i>Svensk enighet.</i></b>  Tal av <i>Henrik Schück.</i>

194.  <b><i>Beethoven</i></b> av <i>Karl-Erik Forsslund.</i>

195.  <b><i>Mozart</i></b> av <i>Karl-Erik Forsslund</i>.

196.  <b><i>Det offentliga talandets konst</i></b> av <i>Odal Ottelin</i>. I. <i>Innehåll och form.</i> 2:a uppl.

197.  <b><i>Det offentliga talandets konst</i></b> av <i>Odal Ottelin.</i> II. <i>Talaren och auditoriet.</i>
2:a uppl.

198.  <b><i>Ernst Ahlgren</i></b> av <i>Mathias Feuk</i>.

199.  <b><i>Svensk nationalitet i Finland</i></b> av rektor <i>Eirik Hornborg.</i>

200.  <b><i>Om det svenska rikets uppkomst</i></b> av prof. <i>Otto von Friesen.</i>

201.  <b><i>Marcus Aurelius och hans tid</i></b> av prof. <i>Einar Löfstedt.</i>

202.  <b><i>Om dövstumhet och dövstumundervisning</i></b> av dövstumlär. <i>I. M. Ingvarsson</i>.

203.  <b><i>Den kommunala rösträtten.</i></b> av fil. dr <i>David Bergström.</i>

204.  <b><i>Ärftligheten och dess lagar</i></b> av <i>Ejnar Malmberg.</i>

205.  <b><i>Om realism och idealism av Friedrich von Schiller.</i></b> Inledning och övers. av <sp>Johan Nordström</sp>.

206.  <b><i>Erasmus av Rotterdam.</i></b> En studie av <i>N. Bergius.</i>

207.  <b><i>Den nytestamentliga textens ursprungliga form</i></b> av prof. <i>Ivar A. Heikel.</i>

208.  <b><i>Hellenisk utvandring i forntid och nutid</i></b> av prof. <i>Sam Wide.</i>

209.  <b><i>Om konkurs</i></b> av juris kand. <i>Yngve Östergren.</i>

210.  <b><i>Platons livssyn</i></b> av <i>N. Bergius</i>.

Skrifterna säljas även inbundna i band; varje band innehållande i regel 8
häften. Hittills ha utgivits band I—XXV (n:r 1—206).

Skrifterna redigeras av en av Studentföreningen Verdandi årligen vald
Småskriftskommitté, bestående av fem medlemmar. Under 1917 utgöres kommittén av:
<i>Anton Blanck,</i> docent Uppsala, <i>Torsten Fogelqvist</i>, folkhögskoleföreståndare,
Brunnsvik, Sörvik, <i>Otto v. Friesen</i>, professor, Uppsala, <i>Rutger Sernander</i>, professor,
Uppsala, och <i>Hj. Öhrvall</i>, professor, Uppsala, (<sp>redaktör</sp>).

Återförsäljare erhålla goda villkor och antagas, även på obetydliga platser, om
anhållan därom göres hos <i>Verdandis Småskriftskommitté, Stockholm.</i>

—

<h1>Verdandis småskrifter säljas i alla boklådor.</h1>

—
</chapter>
