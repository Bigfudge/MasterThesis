




HISTORISK BERÄTTELSE

OM

DEN ÄDLE OCH HJELTEMODIGE

NEGERN LOANGO.

TILL NYTTA OCH NÖJE FÖR UNGDOM

UPPTECKNAD AF

FRANZ HOFFMANN,

Förf. till "Den blinde Gossen", "Farbror Lustig" m. fl.

ÖFVERSÄTTNING.

MED FYRA KOLORERADE PLANCHER.

STOCKHOLM,

HOS W. LÖFVING, SÖDERMALMSTORG.

STOCKHOLM,

TRYCKT HOS JOH. BECKMAN  1852.

<chapter name="Panthern">

FÖRSTA KAPITLET

<b>Panthern.</b>

På vestra kusten af Afrika, der hvarest solen nästan
lodrätt kastar sina brännande strålar på invånarnes hufvuden
och färgar de inföddes hud med ebenholzens svärta, låg, en
knapp half mil från stranden, en låg, af bamburör uppbyggd
och med palmblad täckt hydda. En vidsträckt gård,
beströdd med fin, gul sand, omgaf den. Utom gårdens stängsel 
höjde sig några luftigt byggda stall, i hvilka hyddans ägare
skyddade sina hjordar för rofgiriga lejon, panthrar,
schakaler och hyenor. Knappt hundra steg från gården
rullade en smal, men häftig ström sina blixtrande, fiskrika
böljor mot det närbelägna hafvet. Åtskilliga slags palmträd
höjde här och der sina smärta stammar och böjde sina
praktfulla kronor för fläkten af den milda vestanvind, som
svalkande och uppfriskande blåste från hafvet. På ringa
afstånd från hyddan sträckte sig långt bort sorgfälligt skötta
mais- och kornfält, hvilkas rikliga afkastning försågo
hyddans invånare med lifsmedel för dem och deras hjordar.
Längre bort och så långt ögat kunde skåda utbredde sig en 
tät skog, genomskuren af bäckar, hvilka, här och der
bildande träsk, för de vilda djuren utgjorde välkomna
dricks- och badplatser. Deras dofva rytande trängde ofta till
hyddinvånarnes öron, uppskrämde dem midt i natten ur deras
sömn och oroade hjordarna. Ett par väl anbragta eldar,
några böss-skott och tonerna af ett stort horn förfelade
likväl sällan att hålla vilddjuren långt aflägsna från den
ensamma hyddan.

Det var omkring kl. 2 på natten. Fullmånan stod på
den molnfria himmelen och utgöt sitt milda sken öfver
Afrikas vidsträckta slätter. Ett behagligt, heligt lugn hvilade
öfver negerhyddan. Menniskor och djur slumrade. Plötsligen
prasslade det i den närbelägna småskogen. Det svaga
bullret kom från andra sidan af strömmen. Ett hastigt
förnyadt plaskande och sörplande hördes. För ett vandt öra
skulle det icke varit svårt att finna orsaken till det svaga
bullret. Något vilddjur måste hafva trängt igenom buskarne
för att släcka sin törst i strömmen.

Plaskandet och sörplandet upphörde åter, och under
några sekunder var allt lugnt. Ingenting rörde sig. Men
nu prasslade det åter i buskarne; torra grenar krossades,
och ett ljudeligt flåsande kunde förnimmas. Ljudet kom
likväl icke mer från andra sidan af strömmen; det lät
närmare och mera hotande. Djuret måste genom ett kraftfullt
språng hoppat öfver till den motsatta stranden. Åter var det
en stund tyst.


I det inre rummet af hyddan, der familjen slumrade
på mjuka bäddar af maishalm, palmblad och stengräs,
började man röra på sig. En smärt gosse reste sig upp, gnuggade 
sig i ögonen och lyssnade.

— Jag tyckte, som jag derute hörde ett knakande och
prasslande, — mumlade han. — Skulle möjligen en fiende
nalkas?           

Han lyssnade och satt orörlig, men han märkte icke
mer något ljud. Allt var tyst.

— Om jag skulle väcka min far? — frågade han sig
sjelf. — Visserligen är det bättre, att jag stör honom i hans
nattro, än att jag utsätter våra hjordar för faran att blifva
sönderslitna af vilddjuren.

Och redan lyftade han handen för att väcka den bredvid 
honom slumrande fadren, då han, gripen af en annan
tanke, åter höll inne. Fadren sof så lugnt. Hvarföre
förskräcka honom genom varningen för en fara, som måhända
icke fanns. Han lyssnade ännu några sekunder, och då han
icke mer hörde något misstänkt ljud, lade han sig, under det
han mumlade: — Jag måste hafva drömt. Loango håller
ju dessutom vakt; han lärer nog väcka oss, om det är nödigt.

Några minuter derefter tillkännagåfvo hans regelmässiga 
andedrag, att han ånyo insomnat.

En fjerdedels timma förgick — allt var lugnt. Men
nu prasslade det åter i buskarne. Grenarne och topparne
på buskarne vid bäcken böjde sig hit och dit, och slutligen 
framträdde en fläckig, väldig panther. Han stannade vid
skogsbrynet, viftade på svansen och såg sig försigtigt
omkring. Hans stora, gula ögon glänste som eldglober. De
tycktes spruta elektriska gnistor.

Panthern stod en lång stund på lur. Då han fann
allt lugnt, smög han sig sakta framåt mot fårhuset. Tre
gånger gick han omkring detsamma, sökande en öppning.
Men det var skyddadt från alla sidor. Synbart missnöjd
blef panthern stående och stirrade på fårhuset. Lukten
derifrån retade hans roflystnad; han flåsade och vädrade, och
gnisslade med tänderna, men sakta och knappt hörbart.
Slutligen vände han långsamt tillbaka mot buskarne.

De arma fåren syntes räddade.

Men han vänder sig om, och fäster åter sina glödande
ögon på målet för sin roflystnad. Försigtigt lägger han
sig på marken och utsträcker sina kraftfulla lemmar. Så låg
han en minut, två minuter, fem minuter.

I ett ögonblick sprang han upp, ilade framåt i väldiga
hopp. Som en pil var han uppe på fårhusets tak. Den
lätta betäckningen knakade under hans fötter. Han
sönderref den med sina klor. Hela byggnaden svigtade under
det starka djurets tyngd. Fåren vaknade och uppgåfvo ett
jemmerligt bräkande. Äfven i de andra stallen blef det
lifligt. Oxarne bölade, hästarne stampade och gnäggade högt.
Ett fruktansvärdt larm uppstod ögonblickligen.

Panthern bekymrade sig nu om ingenting. Med en 
enda sats sprang han midt ibland de darrande fåren; förfärligt 
dånade hans rytande, som öfverröstade allt annat larm;
hans klor sönderrefvo den försvarslösa, svaga hjorden; strömmar 
af blod flöto. Slutligen fattade han uti den fetaste
gumsen med sina långa, hvita tänder, sönderref med klorna
byggnadens bräckliga väggar och ilade med vindens hastighet 
derifrån.

Vid det första märkbara buller hade Kassango,
negergossen, åter vaknat. Han for upp som en pil. — Fader!
ett vilddjur har brutit sig in bland våra hjordar! — ropade
han, under det han, hastigt kommen till besinning, ryckte
den laddade bössan från väggen och ilade mot dörren, för
att med ungdomligt mod våga en kamp med den insmugne
röfvaren. Zambo's allvarsamma stämma hejdade honom.

— Håll, min son! — sade fadren, som icke mindre
hastigt sprang upp från sin bädd. — Håll, vi skola gå
tillsammans.

Förgäfves ropade Mora, modren, sina älsklingar tillbaka; 
förgäfves bad Zaire, Kassango's syster, under tårar
far och bror att icke utsätta sig för den förskräckliga faran
att sönderslitas af vilda djur. De modiga jägarne uppryckte
dörren och trädde ut. Det vildaste tumult trängde i deras
öron. I alla stallen hade det blifvit lif, och de visste icke,
hvart de borde vända sig, för att upptäcka fienden.
Kassango's hastigt omkringspejande blick märkte slutligen
fårhusets sönderbrutna tak.                                                    


— Der finnes röfvaren! — ropade han till fadren och
närmade sig skyndsamt den hotade byggnaden. Men innan
han kunde öppna dörren, sönderbrakade den ena väggen;
panthern, med sitt byte i munnen, sprang tätt förbi gossen
och försvann. Kassango affyrade sin bössa på vinst och
förlust, och äfven Zambo sände en kula efter röfvaren. Oskadd
skyndade dock denne sin väg och var inom några sekunder
utom skotthåll.

Sorgsen såg Kassango på fadren. — Skola vi ladda,
för att förfölja panthern, frågade han.

Zambo skakade på hufvudet och kastade bössan på
axeln. — Icke nu är det lämpligt att förfölja vilddjuret, — 
sade han. — Men då morgonen gryr, skola vi hämnas vår
mördade hjord. Pantherns blodiga spår skall visa oss hans
näste, och om vi finna honom, är hans död säker.

Han teg och gick in i det härjade stallet, för att lära
känna den lidna skadan. En sorglig anblick mötte honom.
Med undantag af några få gumsar hade hela hjorden blifvit
sönderrifven. Kassango's, den trettonåriga gossens mörka
ögon gnistrade och hans tänder gnisslade af harm. Zambo
skakade sorgset på hufvudet och visade mer sorg an vrede.

— Vi skola få svårt att åter bringa vår hjord i godt
skick, — sade han. — Det återstår för oss ingenting annat
än att tills vidare hjelpa oss fram med getterna, som vilda
stryka omkring i öknen och skogarne. Detta blir ett svårt 
arbete, Kassango. Vi måste gräfva gropar och utsätta nät,
och få hvarken dag eller natt hvila, förrän skadan är ersatt.

— Godt, — svarade den kraftfulle gossen. — En
sådan fångst är mig ett nöje, icke något mödosamt arbete
Men framför allt måste vilddjuret dö. Innan det ligger dödt
för mina fötter, lyfter jag icke min hand för att fånga
getterna. — Men hvar är Loango? Skulle han icke hålla vakt,
medan vi sofvo?

— Vredgas icke på honom, min son, om han efter
gårdagens tunga arbete insomnat. Vi sjelfva hade bort sofva
med öppna ögon. — Plötsligen hördes raska steg, och en
högväxt, halfnaken neger framträdde och studsade till, då
han såg förödelsen.

— Säg, Loango, — yttrade Zambo, — hvad har lockat 
dig från gården? En panther har anfallit vår hjord. Sof
du, medan fienden vakade?

— Nej, herre, jag sof icke, — svarade tjenaren, — 
men en serdeles omständighet föranlät mig att lemna
hyddan. Det hotar en värre fara, än närheten af vilda djur.
Jag satt der borta under kokospalmen och var nära att
insomna, då jag förnam hviskande röster och lätta, försigtiga
steg. Slutligen framkommo tre män ur busksnåret. Månen
belyste dem; de voro hvita. Hvita, herre, hvita djeflar, som
komma hit för att bortröfva våra bröder. Jag smög mig
ännu djupare in i skuggan af de unga sykomorerna. De
hvita gingo fram och tillbaka, hviskade och pekade på 
hyddan, men jag kunde icke förstå hvad de sade. Slutligen
gingo de bort åt hafvet till. Ehuru de hade pistoler i bältet
och korta, breda sablar vid sidan, fruktade jag icke så mycket 
döden, som den olycka, hvilken de kunde bringa öfver vår
hydda, och följde dem på afstånd. De stannade vid
hafsstranden och hvisslade. En båt närmade sig; de hvita stego
uti och stötte från land. Efter någon stund gick jag fram,
skådade ut öfver hafvet och varseblef i månskenet ett stort
skepp, som med refvade segel låg för ankar. Då de hvita
stigit ombord, trodde jag, att skeppet skulle segla vidare,
men allt förblef stilla, och jag återvände för att varna er. — 
Loango tystnade, och Zambo runkade tankfullt på
hufvudet.

— Vi måste fly med våra hjordar långt in i landet
och det i denna natt. Koppla oxarne tillsammans, Loango.
Öppna stallen och drif boskapen långsamt förut. Vi komma
efter.

— Och panthern, min far? — ropade hastigt
Kassango. Låtom oss först döda panthern och derefter fly.

Zambo kastade en blick på den blodiga förödelsen, och
omsorgen för deras säkerhet kämpade i hans själ med
törsten efter hämnd. Men kärleken för hustru och barn
segrade, och han upprepade sin befallning.

— Fader, — ropade Kassango, — du kan icke göra
mig den sorgen att uppskjuta jagten. Låt Loango med min
mor och syster gå förut. Vi bli qvar och döda fienden. 
Om också de hvita komma, skola de finna hyddan tom.
Förfölja de oss, så är skogen tät nog att dölja oss för deras
rofgiriga blickar.

— Välan, — svarade Zambo, — må så ske. Loango,
drif boskapen tillsammans! Jag vill under tiden gå in och
förmå Mora och Zaire till flykt. Skydda du min hustru och
dotter, medan vi äro borta.

— Intet ondt skall ske dem, så länge mina krafter
något förmå. Gå på jagten, herre! Då du dödat panthern,
träffar du mig der borta vid brunnen, hvarest källan Saleb
upprinner under de sex palmerna.

</chapter>


<chapter name="Jagten">

ANDRA KAPITLET.

<b>Jagten.</b>

Solen hade ännu icke gått upp, då Zambo och hans
modige son trädde ut ur hyddan, för att följa pantherns
blodiga spår. Utom bössan, som hängde på axeln, bar hvardera 
af dem äfven en kort dolk i bältet. Vapnen voro goda.
Pantherns spår var snart funnet. Med ögonen fästade på
marken skredo far och son framåt och uppnådde snart
skogsbrynet.

— Var nu lugn och försigtig, min son! — yttrade
den försigtige Zambo. — Vi nalkas rofdjurets håla, och
faran börjar.


— Var utan fruktan, min far, — svarade glädtigt den
djerfve gossen, i det han hällde nytt krut i fängpannan. — 
Låt mig gå förut; mina ögon äro skarpare, mina lemmar
yngre och smidigare, än dina. Om panthern angriper oss,
skall han i mig finna sin man.

Den gamle gaf efter och med skarp kringspejande blick
beträdde Kassango den täta, hemlighetsfulla skogen. Hans
skarpa öga undgick ingen droppa spilldt blod, intet af de
fjät, som pantherns breda tassar tryckt på den mjuka
marken. Far och son fortsatte sin väg. De gingo öfver en
smal bäck, från hvars stränder de bortskrämde hela hjordar
af antiloper. Efter en stunds vandring närmade de sig ett
praktfullt, med otaliga blommor betäckt granatträd, hvars
nedersta grenar hängde nära ned till jorden och sålunda
bildade ett nästan ogenomträngligt tak. Till detta träd ledde
spåret. Kassango, lika så försigtig som djerf, gick omkring
detsamma på något afstånd och sökte med sina ögon genomtränga 
de täta grenarnes skuggor. Han upptäckte ingenting 
misstänkt. Men spåren ledde hit in och intet härifrån.
Panthern måste ligga gömd under trädets grenar. Kassango
såg frågande på sin far och pekade på trädet.

— Skjut på vinst och förlust in i trädet, — sade
Zambo. — Jag vill emellertid ligga på lur och, så snart
djuret vågar sig ut, sända det en kula.

Kassango affyrade sitt gevär. Knallen dånade starkt
bland träden, och under granatträdet prasslade det. Den i 
sitt lugn störda pantherns gnistrande ögon blickade fram
mellan grenarne, och han utstötte ett kort, vildt rytande. 
Kassango bortkastade sin bössa och grep efter dolken.
Zambo sigtade ett ögonblick och tryckte af. Samtidigt med
bössskottet gjorde djuret ett förfärligt språng, tumlade ett
par gånger hit och dit och störtade till marken. Zambo och
Kassango uppgåfvo ett jublande segerskri och sprungo mot
fienden.

De hade kommit honom fem steg nära. Djuret låg
utsträckt, ingen lem rörde sig, och det syntes fullkomligt
dödt. Men plötsligen ryckte Kassango sin far tillbaka och
ropade: — Panthern lefver! Han spetsar öronen, och hans
lemmar spritta! — Och knappt hade han yttrat dessa ord,
förr än panthern hoppade i höjden, han skakade på sig och
fästade sina brännande blickar på sina förföljare, med ett
sådant uttryck af hat och vrede, att de tappre jägarne kände
sig darra. Ur ett sår på ryggen strömmade blod; dess gaddlika 
röda tunga hängde törstande ut ur det öppnade svalget.
Hans långa svans piskade marken och han utstötte dofva
rytanden af den häftigaste vrede. Far och son stodo några
sekunder såsom förstenade. Derefter togo de till flykten,
förföljda af panthern.

En vild, förfärlig jagt började. Närmare och närmare
hördes pantherns flåsande i de andfådde flyktingarnes öron,
och snart insågo de, att de under fåfäng ansträngning
förslösade sina krafter. De stannade, sågo på hvarandra och 
väntade, med de skarpa dolkarne i hand, det retade vilddjuret. 
Det gällde lif eller död.

Panthern närmade sig i väldiga språng, störtade på
Zambo och ryckte honom till marken. Negern vred sig som
en orm under sin motståndares klor, befriade sig från
honom, nedslogs åter och kände sitt blod flyta ur bröst och
skuldror. Han förlorade dock icke själsnärvaron; han höjde
sin arm och måttade med sin skarpa dolk mot det blodgiriga 
djurets hjerta. Men innan han stötte till, föll panthern
tumlande på sidan. Räddad sprang Zambo upp.

Under den mest trängande faran hade Kassango
kastat sig öfver panthern och, för att rädda sin far, stött den
spetsiga dolken från sidan i vilddjurets hjerta.

— Känner du dig svårt sårad, fader? — frågade
slutligen Kassango, — du blöder starkt.

Zambo lugnade den ängslige sonen genom ett vänligt
leende, och svarade: — det är ingenting; endast skråmor af
pantherns klor. — Inom kort tid var blodet stilladt och en
lätt förbindning undanröjde snart all fara.

Sedan Kassango afflått pantherns präktiga pels och
såsom segertecken kastat den öfver axlarne, vandrade de vidare,
för att uppsöka de öfriga medlemmarne af familjen. De
kunde hafva gått ungefär en half mil, då de bakom sig hörde
ofta upprepade ängsliga rop af en menniska. De stannade
och lyssnade. Ropen kommo allt närmare och närmare, och
slutligen igenkände Kassango Loangos röst, som ropade hans 
och fadrens namn. De besvarade ropen, och några minuter
derefter stod Loango framför dem, andtruten, förvirrad,
betäckt af svett.

— Den store anden vare tack, att jag träffat eder! — 
yttrade han flämtande. — De hvita genomströfva, beväpnade, 
skog och fält för att söka oss. De hafva uppbrännt
vår hydda, nedrifvit våra stall och nedtrampat våra skördar.
Men kommen, jag vill föra eder på gångstigar, som en
Europés öga aldrig skall uppspåra.

Hastigt skred den trogne tjenaren förut och rigtade
kosan mot brunnen Saleb. Hans herre och Kassango följde.

- Är min hustru, min dotter i säkerhet? — frågade
Zambo,

— De äro det, — svarade tjenaren. — Jag lemnade
dem vid brunnen. Du vet ju, att gångstigen dit leder
genom berg och skog.

— Men hvarföre lemnade du dem? — frågade Zambo.

— Din hustru befallde det, och jag lydde. Jag känner 
de hvita. Du vet, att jag en gäng med möda, med lifsfara 
undkom dem. De förakta oss; de sky icke att behandla
oss sämre än djuren. På smygvägar närmade jag mig vår
boning och fann den förstörd. Följen mig nu, ty ännu äro
vi icke utom fara.               

Hastigare än hittills skyndade de svarta framåt och
kommo snart till en bred öppning som genomskar skogen.
Då de icke upptäckte något tecken till fara, stormade de, 
samlande all kraft, framåt. De hade tillryggalagt mer än
halfva vägen, då buskarna midt framför dem delade sig och
en hel trupp beväpnade hvita män visade sig. Alla tre stodo
en stund villrådiga, men hastigt togo de till flykten mot
skogsbrynet, som de nyss lemnat. De hvita hotade att skjuta
ned dem, om de icke stannade, och tryckte af sina gevär, då
befallningen, som de svarta icke förstodo, icke ögonblickligen 
åtlyddes. Kassango och Zambo, träffade af kulor, störtade, 
Loango var icke sårad. Han hade kunnat fly, men han
föredrog att stanna hos de sårade och dela deras öde.

Zambo låg sanslös. Kulan hade genomträngt hans
skuldra. På gossen Kassango hade låret blifvit
genomskjutet; han lefde.

— Trösta dig vän! — sade han till Loango, som
lutade sig ned till honom. — Trösta dig och fly. De hvita
komma hit, och inom få ögonblick är det för sent.

— Jag viker icke från din sida, — sade Loango,
snyftande. — Ditt öde må bli mitt, — och beslutsam stod han
upp och väntade de hvita, hvilka ankommo och omringade
negrerna. De uppgåfvo ett rått skratt, då de sågo sig i
besittning af sina fångar, och dröjde icke att med streck till
händer och fötter binda Loango och Kassango, utan att bry
sig om den sednares svåra sår. På Loangos böner, att de
måtte skona den sårade gossen, svarade de med stötar af
gevärskolfvarne och råa skymford. — Håll munnen hund! - 
ropade de. — Vi slå in tänderna på dig, om du yttrar ett
enda ord till.

Loango dämpade sin vrede och teg, men mumlade för
sig sjelf: — vedergällningens dag skall komma och hämnden 
skall blifva ljuflig. — Matroserna undersökte såren och
pålade Kassango en vårdslös förbindning, som visserligen
stillade blodet, men förorsakade mer smärta än lindring.
Zambo läto de ligga som död, sedan de genom sparkningar
och stötar med gevärskolfvarne förgäfves sökt väcka honom
ur hans vanmakt. Med Kassango och den trogne tjenaren
i midten återvände de till skeppet.

</chapter>


<chapter name="Gisslingen">

TREDJE KAPITLET.

<b>Gisslingen.</b>

Med smärta och raseri hade Kassango och Loango
blifvit tvungna att aflägsna sig från den sårade Zambo. — 
Håll dig stilla, Kassango, — hviskade Loango till honom, — 
måhända yppar sig ett tillfälle att fly. — Jag litar
fullkomligt på dig, — mumlade gossen, — jag skulle vara helt
lugn, blott jag visste om min far lefver, om mor och syster
äro i säkerhet. Hvad mig beträffar, vill jag gerna uthärda,
hvad den store anden må pålägga mig.

— Zambo lefver, — utropade Loango. — Såg du
icke, huru han uppslog ögonen, då vi bortfördes? Hörde du 
icke hans svaga rop? Jag trodde, att du såg och hörde det,
men dolde din glädje för de hvita, för att icke draga honom
med i förderfvet. Emellertid kan du vara utan fruktan för
din fars öde; han lefver, och hans sår är icke farligt. Han
skall uppsöka sin hustru och sin dotter samt inom få veckor
vara lika rask och munter, som förut.

Kassango tryckte hjertligt den trogne tjenarens hand
och bad honom om förlåtelse för det han så många gånger
förolämpat och skymfat honom. — Du skall blifva mitt
stöd, — sade han rörd. — Led mig, jag skall alltid anförtro
mig åt din klokhet.

De hade nu kommit till hafsstranden, och man såg på
något afstånd skeppet, till hvilket matroserna hörde. Sedan
en af dem blåst i en pipa, lösgjordes en stor båt, som af
fyra matroser roddes till stranden. Kassango och Loango
grepos, nedkastades i båten och fördes om bord på det stora
slafskeppet.

Kaptenen stod på däcket, då fångarne upphissades, och
betraktade dem med pröfvande blickar, på samma sätt som
en slagtare betraktar ett kreatur, på hvilket han just är
färdig att stöta knifven i strupen. Han var en stor, stark,
bredaxlad man, på hvars omenskliga ansigte man icke kunde
upptäcka ringaste spår till godhet eller välvilja. Ett tjockt
svart skägg dolde nedre hälften af hans ansigte; hans 
stripiga hår föll oordentligt ned öfver pannan, och hans små,
giftiga gröna ögon fästade sig glödande på de stackars 
bundna negrerne. Han kände på deras lemmar, och utropade 
under ett hånleende till matroserna, som aflemnat
fångarne: — J hafven just lemnat mig en skön vara. Den
der karlen — han pekade på Loango — må visserligen
passera. Vi få väl frakt- och underhållskostnaderna
ersatta, om vi föra honom på marknaden; men hvad skola
vi göra med detta erbarmliga stycke ebenholz, med den
sårade pojken. Han dör, innan vi tillryggalagt halfva vägen.
Slån riktigt ihjel den hunden och kasten honom öfver bord;
men nedfören den der.

Loango förstod något af de hvitas språk, och hans
hjerta upprördes, då han hörde den grymma befallningen.
Han knöt näfven, trädde framför Kassango och syntes
besluten att försvara sin skyddsling. Han såg på kaptenen med
ett uttryck af trots. Denne märkte det och fattade en åra,
som låg nära honom.

— Hund! — vrålade han, — hund, hvad är detta
för blickar? Fall på knä, eller ock slår jag sönder din
hufvudskål med denna åra.

Loango vek icke tillbaka, men ännu mera glödande
och hatfulla fästade sig hans ögon på den hotande kaptenen.

— Vänta hund! — ropade kaptenen, och höjde sitt
vapen, men innan han hann slå till, sprang, likt en tiger,
Loango på honom och kastade honom tillbaka, så att han
föll omkull på däcket. Loangos ögon rullade hotande, och
han skar tänderna som en retad panther. Men kaptenen 
reste sig långsamt. Han flämtade af raseri, och med en
tigerblick mätte han negern, som stod der utan ringaste
tecken till fruktan. Länge fästades hans öga på den förmätne,
som vågat förgripa sig mot honom. Han öfvervägde inom sig
de plågor, med hvilka den olycklige skulle betala sin raska
handling.

— Binden honom fastare! — sade han slutligen
under ett djefvulskt leende till matroserna. Binden honom, så
att han slingrar sig som en mask!

De starka karlarne störtade på Loango, kullkastade
honom och bundo honom så hårdt de kunde. De hårda
tågen skuro in i hans kött; men han visade intet tecken till
smärta.

— Williams, kom hit! — befallde kaptenen.

En reslig matros, med muskler såsom af stål, med ett
ansigte så känslolöst, som om det varit formadt af granit,
trädde fram.

— Gissla honom! — befallde kaptenen.

Matrosen hemtade tortur-instrumentet. Det var
flätadt af hårda läderremmar, så tjockt som en tumme och
försedt med fina hullingar. Kassango betraktade darrande
alla förberedelserna till den förfärliga bestraffning, som skulle
öfvergå den trogne tjenaren, och kastade sig gråtande på
knä för kaptenen, för att bedja honom om nåd. Med en
spark, som bragte den stackars gossen i vanmakt, svarade
den hårdhjertade sjömannen på förbönen.


Williams svängde piskan; hvinande genomskar den luften 
och träffade negerns blottade rygg. Dess skarpa hullingar 
skuro djupt in i köttet. Den misshandlade negern uppgaf 
en suck, en enda smärtsam suck, som tycktes uppfordra
Guds eviga rättvisa till hämnd. Derefter bet han tänderna
tillsammans och undergick misshandlingen utan att yttra ett
enda ljud.

Efter det tjugonde slaget vinkade kaptenen åt Williams 
att sluta. Såren tvättades med bränvin, en lätt
förbindning pålades och bojorna borttogos. Då detta var
gjordt uppstod Loango darrande. Han uppslog ögonen och
fästade en genomborrande blick på kaptenen.

— Förbannelse öfver dig! — ropade han med dof
röst. — Förbannelse öfver dig i tid och evighet! Den store
anden, som vandrar öfver molnen, skall hemsöka dig med
stark arm, och du skall stå för hans ansigte, innan solen sju
gånger fullbordat sitt lopp. Menniska, du måste dö! Ve
och förbannelse öfver dig!

Loango, som efter uttalandet af denna förbannelse
utmattad sjönk tillsammans, blef jemte Kassango nedförd i det
nedersta rummet af slafskeppet.

</chapter>

<chapter name="Slafvars lidanden">

FJERDE KAPITLET.

<b>Slafvars lidanden.</b>

Sedan de nedgått tvänne trappor, drog Loango ett
djupt andelag, utbredde armarne och tryckte Kassango till
sitt bröst.

- Tacka den store anden! — hviskade han; — tacka
honom! Du lefver, och jag är lycklig att se dig räddad.

— Men ack, för hvilket pris! — snyftade Kassango.

- Huru måste du icke hafva lidit för min skull!

— Var lugn, barn, — svarade Loango mildt. — Det
är öfverståndet. Såren skola läkas, smärtan försvinna. 
Äfven med min död skulle ditt lif icke varit för dyrt betaldt.

Utan motstånd läto negrerne pålägga sig jernkedjorna.
Dörren öppnades, och man inträdde i ett långt, smalt,
dystert rum. En förpestad, qväfvande het, förskämd luft
strömmade mot de inträdande och beröfvade dem nästan
andedrägten. Skrammel af kedjor, jemmer och qvidande voro
de ljud, af hvilka de emottogos. Då deras ögon vänjt sig
vid mörkret, märkte de till höger och venster trånga
afplankningar. De voro tätt packade med deras svarta
landsmän, hvilka, delande lika öde med dem, blifvit röfvade,
fångade, köpte, för att till slaftjenst föras långt öfver hafvet.
De lågo fastkedjade och hade icke så mycket utrymme, att
de kunde resa sig och gå ett par steg. Män, qvinnor och 
barn försmäktade der i vild förtviflan. Lidande brist på allt
det nödvändiga, tvungna att fördraga hunger och törst,
misshandlade af deras grymma vaktare, de råa matroserna,
återstod för dem ingenting annat, än den smärtsamma
erinringen af fordna fröjder, den plågsamma utsigten om en
förskräcklig framtid. Somliga höllo sig i sin förtviflan
alldeles stilla; andra rasade högt, skakade på sina kedjor och
förbannade sina plågare; andra åter skuro tänderna och
grubblade på mörka hämndeplaner. Dessa sednare voro de
farligaste i sina herrars ögon. Dubbla ringar fjettrade dem
vid skeppsväggarne. Till och med i fångenskapen ingåfvo
de fruktan och förskräckelse.

Medlidsamma flögo Loangos och Kassangos blickar
öfver deras olyckliga landsmän, och vid det gränslösa
elände, som öfverallt mötte dem, glömde de nästan sina egna
lidanden. Alltför snart blefvo de dock erinrade derom.
Framskuffade af de råa soldaterna, stapplade de fram mellan 
afplankningarna till yttersta ändan af rummet. Hvarje
plats var redan upptagen. Man gjorde likväl rum, och ännu
trängre än förut måste de olyckliga packa sig tillsammans,
så att de lågo som sillar i en tunna. Kassango och Loango
blefvo fastkedjade och slutligen af matroserne öfverlemnade
åt sitt öde.

Dagen förgick, natten kom, men ingen af de båda
olyckliga förmådde tillsluta ögonen. Kassango tänkte på
sina föräldrar, på sin syster, på hemmet, på den förlorade 
friheten, och gret. Loango tänkte på hämnd, och smärtan
af hans sår uppäggade honom, så ofta han af trötthet var
nära att tillsluta ögonen. På morgonen förnam man åter
kedjornas skramlande, och vilda röster ropade på vatten, på
bröd, på luft.

Länge lät man dem jemra sig, ropa, rasa. Slutligen
öppnade sig den trånga dörren, och några matroser inträdde
med vatten, med bröd för de törstande, de hungrande, — 
med piskor för de bångstyriga. Hastigt uppryckte de några
af de tillslutna luckorna. Frisk luft inträngde i det
förpestade rummet, och den insögs med begärlighet, med
outsäglig förtjusning af de beklagansvärda svarta varelserna. 
Matroserna gaf de törstiga vatten, kastade till hvar och en
födan, såsom om de varit hundar, och utdelade här och der
några piskslag, några sparkar. Härefter förband man
Loangos sår, tvättade dem ånyo med bränvin och ättika och
tillslöt derpå de öppnade luckorna. Matroserna lemnade
tillhållen för det djupaste elände och bekymrade sig nu på
tjugufyra timmar icke mer om de svarta varelserna.

Hvarje dag förnyade sig dessa scener och uppfyllde
Loangos och Kassangos hjerta med raseri och hämndlystnad. 
För sina fiender dolde de visserligen dessa känslor,
men blott för att desto mer oförbehållsamt meddela dem åt
lika tänkande kamrater. Man smidde planer att befria sig,
att öfverfalla besättningen, bemäktiga sig fartyget och döda
alla hvita utan undantag. De stackars negrerne frossade 
under flere timmar i dessa och dylika drömmar, tills de
genom skramlet af sina kedjor erinrades, att alla dessa planer
och föresatser voro outförbara.

Fem dagar hade förflutit, och ännu låg skeppet orörligt 
för ankar i anledning af vindstilla. Slutligen uppsprang
under natten till sjette dagen en frisk bris. De fångna
förnummo ankarspelets knarrande, en liflig rörelse i tågverk
och segel samt huruledes matroserne sprungo hit och dit
öfver deras hufvuden. De kände, huru skeppet krängde,
darrade, böjde sig ned, åter uppreste sig och slutligen i
rask fart genomskar böljorna. De anade, att de nu aflägsnade 
sig från hemmets kust och på obekanta banor fördes
ett obekant, men förskräckligt öde till mötes.

</chapter>


<chapter name="En storm">

FEMTE KAPITLET.

<b>En storm.</b>

Medan de arma negrerne i nedersta delen af skeppet
öfverlemnade sig åt sina dystra tankar, spatserade kaptenen
med Williams, förste styrmannen, rundtomkring på däcket.

— Denna resa kan inbringa oss en hygglig summa,
— sade han, i det han förtroligt klappade sin underordnade
på axeln. — Vi hafva öfver tvåhundra svarta ombord,
hvilka icke kostat oss en styfver, och på S:t Domingo står
ebenholzen just nu i högt pris. Om också en femti eller 
sexti stycken skulle dö under öfverfarten, så återstår dock
alltid tillräckligt för att göra en god kupp. Hvad menar
du, skola vi icke kunna förtjena en femtitusen dollars?

Styrmannen räknade i tankarne, nickade med ett
grinande leende, och kaptenen gnuggade förnöjd händerna. — 
Ännu en eller två sådana resor, Båtsman, och vi äro burgna!
— tog kaptenen åter till orda. Vi köpa oss ett skönt stycke
land på Hayti eller Cuba eller Portorico, odla kaffe, socker
och tobak, taga oss en hustru, låta slafvarne arbeta för oss
och lefva lustigt hela dagen om, såsom konungen af Frankrike.

— Åhå! — sade styrmannen. — Håll litet. Ni tror,
att ni skall finna nöje i det stilla lefnadssättet på land,
patron! Tro icke så. Innan ni vet af det, börjar det klia i
alla edra lemmar; ni får leda för allt på land, och en vacker 
dag sätter ni af hemifrån och ger er ingen ro, förr än
ni åter har de kära plankorna under fötterna.

— Jag tror ändå, att jag skall kunna hålla ut, — 
invände kaptenen, — ty om ledsnaden plågar mig, så plågar
jag mina slafvar, och detta, hoppas jag, skall förströ mig.

Kaptenen vände sig bort och gick ned i kajutan,
sannolikt för att riktigt ostördt tänka på den ljufva framtiden.
Hans styrman såg efter honom och skakade på hufvudet. — 
Underbart! — mumlade han för sig sjelf. — Jag tror i
sanning, att patron helt och hållet glömt den gisslade
negerns rysliga förbannelse. Han gör planer för framtiden 
och tänker icke på att han inom två dagar är dödsens
barn. Nå, mig kan det göra detsamma.

Efter någon stund gick han ned i skeppsrummet och
öfverlemnade fartyget åt råa matrosers vård, hvilka föga
bekymrade sig om sin pligt, då deras förmän voro borta.
Solen var nära att gå ned. Ett hvitt moln, som visat sig
vid horizonten, hade blifvit allt större och större samt
uppstigit på himmelen. Solen steg ned bakom molnet. Dess
sista strålar föllo matta och bleka öfver de mörkgröna
vågorna. Ett doft ihåligt susande hördes i luften. En
vindstöt lät märka sig; åter en; skeppet krängde och darrade,
liksom stapplande följde det sitt lopp, hvilket icke leddes
af en fast, skicklig hand.

De slumrande, dåsiga matroserna blefvo slutligen
genom en förfärligt hvinande, hastigt upphörande vindstöt
uppskrämda ur sin liknöjdhet. En begaf sig till styret, en
annan lopp ned i kajutan, för att uppkalla kaptenen; de
öfriga ställde sig på sina poster. Kaptenen kom. Han
skådade omkring sig, och allt dystrare och sorgfullare blef
uttrycket i hans ansigte. Matroserne stirrade på honom och
ryste. De tänkte på negern och hans förbannelse.

Kaptenen återvann sin fattning; han rätade sig och
antog en befallande ställning. —- Hvar är Williams?
— frågade han.

En matros gick ned i rummet och förde upp 
styrmannen. Dennes röda, uppsvällda ansigte, stirrande blick och
osäkra gång förrådde, att han var rusig.

— Hvad viljen J mig? — frågade han med sväfvande
röst och fräcka åtbörder.

— Williams, sansa dig! — sade kaptenen. — Skaka
bort ruset, karl! Det är nu tid att vara nykter, en
fruktansvärd storm är i annalkande.

Styrmannen uppgaf ett högt, förfärligt skratt. — Jag
har länge väntat derpå, — ropade han. — Tänk blott på
den svarta hunden, bror kapten, som du lät piska. Det är
han, som med sina fördömda trollkonster uppkallat stormen.
Kom, bror, drick med mig! Stormen för oss ändå till botten, 
och det är bättre att drucken komma till helvetet, än
nykter.

Påminnelsen om den misshandlade negern gjorde, att
kaptenens ansigte bleknade. Om han också var mindre
vidskeplig, än hans matroser, så kunde han dock icke helt och
hållet afhålla sig från en plötslig fruktan, då den
förkunnade faran ryckte honom så nära på lifvet. Anfallet var
likväl endast öfvergående. Oaktadt sin grymhet, visade han
sig nu såsom käck och oförskräckt sjöman.

— Fören honom åter ned, — befallde han kallt, i
det han pekade på styrmannen, sina matroser. — Då stormen 
är öfver och vår vän åter är nykter, vilja vi tänka på
att taga honom i förhör. Men nu — refven seglen och
tillsluten luckorna.


Två matroser släpade den druckna styrmannen från
däcket, under det de andra hastigt och ifrigt utförde
kaptenens befallningar. Det var hög tid. Doft brusande
jagade stormen fram och upprörde hafvet. Det var mörkt.
Den tjockaste natt omhöljde himmel och haf, och med en
förvånande hastighet bortfördes skeppet på obekanta banor.
Kaptenen vek icke från styret.

Den rysliga natten förgick, och morgonen inbröt.
Manskapet hoppades, att stormens häftighet skulle gifva sig med
den började dagningen. Men den brusade ännu vildare och
mer rasande, än under föregående natten. Vågorna
tornade sig tjugu, trettio fot höga, kastade skeppet i höjden,
läto det åter tumla ned i afgrunder och öfversköljde det tid
efter annan från fören till aktern med vatten. Likväl följde
den fasta byggnaden ständigt sin kosa. Väl knakade
fogningarna, och mastträden böjde sig såsom spön. Skeppet
höll ändock ut och höjde sig efter hvarje skakning, om också
långsamt, till förnyadt lopp.

Sjette dagen gick till ända och den sjunde kom; den
sjunde, hvilken negern hade betecknat såsom vedergällningens 
dag. Utmattade af den rastlösa ansträngningen,
likgiltiga för faran genom den oerhörda kroppsliga tröttheten,
fullgjorde matroserne blott trögt sin tjenst; kaptenen till
och med felade i vaksamhet. Den aldrig upphörande
striden med elementerna bröt hans kraft.

Då middagsstunden var förbi, vinkade kaptenen till 
sig en matros och öfverlemnade åt honom styret, för att
njuta en kort hvila. Han tillsade honom att icke vika från
sin post och använda all uppmärksamhet, för att kunna
undvika en hotande fara. Matrosen lofvade det, och
kaptenen begaf sig ned i kajutan. På två nätter hade han icke
sofvit en blund. Nu öfverväldigade tröttheten hans vilja.
Han inslumrade.

Han hade ungefär sofvit en timme, då han vaknade af
ett förfärligt bräkande; han sprang upp och lyssnade. Ett
förvirradt skrik skallade från däcket. En matros ryckte upp
dörren, störtade ned och ropade: — Fartyget sitter fast!
Masterna äro öfver bord, allt är förloradt!

Raskt skyndade kaptenen upp på däck och öfvertygade 
sig på ögonblicket om sanningen af underrättelsen.
Skeppet måste hafva stött på en dold sandbank och satt
orörligt. Masterna voro afbrutna och hängde blott ännu i
sina tåg. Skeppet måste gå till botten, om icke skyndsam
hjelp kom.

— Kapen tågen! kapen tågen! — ropade med
fruktansvärd stämma, som till och med öfverröstade stormens
brusande, kaptenen till matroserna, under det han sjelf
grep en yxa och med oerhörd kraft högg sönder tågen, af
hvilka masterna ännu fasthöllos. De raskaste af 
matroserna följde utan uppehåll hans exempel, och snart
bortrycktes de farliga tunga trästyckena af vind och vågor.        

Kaptenen andades lättare och ville just träffa 
anstalter att få skeppet flott, då en väldig framrullande våg
befriade honom från denna möda. Den lyfte skeppet och
slungade det framåt. Den närmaste faran syntes
öfverstånden, och hvar och en begaf sig åter på sin plats. 

Liksom om stormen nu, sedan den förvandlat det
sköna skeppet till ett vrak, uppnått sin vilja, saktade sig
dess häftighet, och alla ansigten klarnade upp. Till och
med kaptenen gnuggade förnöjd händerna och tänkte redan
åter på bättre väder och solsken, på sin vinst af slafhandeln
och på en skön landtegendom, som han skulle tillhandla sig
på Cuba eller Domingo eller Portorico, då alla dessa sköna
bilder på det förskräckligaste sätt försvunno för det
fasansfulla ropet: »skeppet har tagit läck!» Han skyndade
ned i det nedersta rummet, som användes till förvarande af
åtskilliga varor, och fann det redan till hälften fylldt med
inträngande hafsvatten. Hastigt sprang han åter upp på
däck och ropade: — Till pumparne! till pumparne!

Alla matroserna, till och med Williams, som lyckligt
hade sofvit af sig ruset, skyndade ned och pumpade, så att
svetten dröp från pannan. De blefvo trötta och ännu hade
icke vattnet blifvit lägre.

— Det lyckas icke! — ropade Williams slutligen, i
det han lugnt lade armarne i kors och sysslolös betraktade
kaptenens och matrosernas fortsatta ansträngningar. - Vi
kunna icke tvinga vattnet. Inom två timmar är det förbi
med oss, om icke andra mått och steg tagas.


— Och hvilka? -— frågade tröstlöst kaptener!.

— De svarta måste upp och pumpa! — sade
Williams. — Lössläppen dem och fören dem hit. Vi beväpna
oss, och om de våga motstånd, skjuta vid ned dem
allesammans.

Kaptenen tycktes med stor motvilja åhöra detta
förslag. — Vi äro blott femtio, sade han. — Negrerne äro
tvåhundra. Om de angripa oss, kunna vi lätt komma till
korta.

— Nå, om ni fruktar dem, kapten, — sade med
hånleende styrmannen, — så drunkna som en råtta i fällan,
hvilken man kastar i sjön.

Kaptenen svarade icke på styrmannens näsvisa tal,
men en hotande blick, som han kastade på honom, kom
honom att tystna. Matroserna befallde han att väpna sig
och ditföra negrerne, likväl i deras kedjor och band. Man
lydde honom hastigt, och två af manskapet gingo upp att
hämta vapnen och lössläppa negrerne.

</chapter>


<chapter name="Negrernes hämnd">

SJETTE KAPITLET.           

<b>Negrernes hämnd.</b>       

De fastkedjade negrerne hade icke mindre än kaptenen 
och hans manskap varit i ängslan för stormen. Men
mer än allt annat plågades de af hunger och törst, äfvensom 
af total brist på frisk luft. För striden med elementerna
hade man förgätit dem och låtit dem försmäkta, ehuru
stundom ett förtviflans rop och skramlet af deras kedjor
trängde till deras plågares öron. Kassango, hvilken icke
litet plågades af såret i höften, som ännu icke var läkt, och
hvilken mer än alla andra längtade efter en droppa friskt
vatten, gret och jemrade sig. Han hörde knappt på de
trösteord, genom hvilka den trogne Loango oupphörligt sökte
uppmuntra honom. Loango sjelf klagade icke och fruktade
ingenting. Då masterna gingo öfver bord och han trodde
skeppet förloradt, log han till och med i förkänslan af
glädjen öfver hans omenskliga plågares qval. Han fröjdade sig
likväl för tidigt; skeppet befriades från de förderfliga
masterna. Loango sörjde deröfver, under det hans
olyckskamrater jublade. Plötsligen for han upp och lyssnade.
Oaktadt stormens hvinande och böljornas slag förnam han det
förtviflande ropet: »skeppet har tagit läck!» Han kände
betydelsen af detta rop, och ånyo jublade han. Utan
dröjsmål meddelade han de beslutsammaste af sina
olyckskamrater denna underrättelse, i det han tillika hos dem väckte
det hoppet, att läckan kunde gifva en anledning till deras
befrielse.

— Man skall behöfva vår hjelp, — sade han; — man
skall lössläppa oss och tvinga oss att arbeta för att pumpa
vattnet ur rummet. Vedergällningens ögonblick är
kommet.  Så snart vi äro fria rusa vi på våra bödlar och kasta 
dem i hafvet. Vi räkna utom qvinnor och barn tvåhundra
starka män. Segern är oss säker, om vi äro beslutna att
segra eller dö.  Viljen J strida ?

—  Vi vilja! — ljöd det jublande svaret. — Ned med
de hvita djeflarne i hafvet till föda för hajarne! Vi vilja segra
eller dö.  Du, Loango, skall vara vår anförare.

Man uppgjorde utförligt planen till uppror, medan
matroserne nere i rummet under fåfänga ansträngningar
uttömde sina sista krafter.

Det dröjde icke länge förrän fängelsedörren öppnades
och två från hufvud till fötterna beväpnade matroser
inträdde. De uppslogo luckorna och läto frisk luft inströmma.

—  Upp, edra svarta djur! — ropade matroserne på
negerspråket. — Upp, lata hundar! J måsten arbeta för ert
eländiga lifs skull. Den, som visar sig motsträfvig, blir
nedskjuten.

Efter detta barska tilltal lossade matroserne
negrernes kedjor och drefvo dem ur afplankningarna ut i den smala
öppna gången och mot dörren. Många lemnade rummet
för att ge plats; de flesta blefvo stående i gången. Loango
var den sista som lössläpptes, och på honom fästade sig hans
landsmäns dystert flammande blickar.

— Ären J färdiga? — frågade Loango matroserne.
— Få vi gå?

— Gå, hund, — ljöd svaret. — Gå, men akta dig
att yttra en stafvelse till.

Med en triumferande blick mätte Loango de båda
matroserne.

—- Eder tid är kommen! — sade han lugnt och log.
— Eder tid är kommen! Vedergällningens timma är inne!
J skolen umgälla hvad J tillfogat oss.

Och innan de bestörta matroserne hade tid att
begagna sina vapen, vände sig Loango till sina landsmän och
ropade: Gripen dem! Nedslån dem!

Liksom blodtörstiga, hungriga tigrar störtade negrerne
på sina plågare. Förgäfves försökte dessa sätta sig till
motstånd. Inom mindre an en minut lågo de på golfvet med
krossade hufvudskålar. Uppgifvande ett vildt jubelskri,
dansade negrerna omkring de nedgjorda fienderna och vände
sig derefter mot dörren, för att släcka sin hämndetörst i de
öfriga matrosernes blod. Ett ljudeligt rop af Loango höll
dem tillbaka.

— Stannen! — ropade han. — Låtom oss först stryka
de tunga kedjorna från våra lemmar; nu hämma de våra
rörelser, sedermera kunna de tjena oss till vapen. Här är
nyckeln, som inom få minuter skall befria oss.

Med handen svängde han högt i luften nyckeln, som
han ryckt af en af de dödade matroserne, och negrerne
stannade, lydige hans befallning. Loango gick från den ena till
den andra, lossade kedjorna och lade dem i händerna på de
befriade. - Anfallen dermed de hvites hufvuden, — sade
han; deras hufvudskålar äro mjuka, de skola gå sönder
som glas.

Allt var färdigt; Loango kastade en stolt blick på den
hämndgiriga skaran. Derefter svängde han sina kedjor högt
öfver hufvudet och ropade med dundrande stämma: — Nu
är det tid, följen mig! Och såsom en ström vältade sig den
svarta skaran ut ur fängelset ned i det understa rummet,
der hela besättningen var församlad.

Ett ögonblick stodo kapten och matroser liksom
förstenade, då de sågo de från sina fjettrar befriade slafvarne.
De trodde sig se en skara blodtörstiga djeflar, och en aning
om den förestående striden på lif och död uppfyllde dem
med förfäran. Kaptenen var den förste, som bortskakade
den förlamande förskräckelsen, och hans ljudeliga stämma
väckte äfven matroserne ur deras bestörtning.

—  Gifven eld! — ropade han, under det han sjelf
affyrade sin musköt på den framträngande hopen. Några
sårades qvidande var det enda som afbröt den förfärliga
tystnad, som följde på de hvitas första salfva. De svarta veko
förskräckta några steg tillbaka och lemnade matroserne tid
att draga sina korta svärd, sina breda knifvar. Men
bestörtningen varade blott några sekunder; Loango hade icke
blifvit sårad och hans röst väckte hans kamraters till
halften slocknade raseri.

— Tänken på vårt hem! — ropade han; — på våra
qval, på våra plågares hån och grymhet! Hämnd! Hämnd!
Nedgören dem.

Och störtande på matroserne, svängde han sina kedjor
och krossade hufvudskålen på den närmast stående. Blod
och hjerna sprutade omkring, och den dödade föll. Denna
anblick retade de svartes blodtörst, och med raseri rusade
de på matroserne. En fruktansvärd strid började.
Besättningen, med kaptenen i spetsen, försvarade sig med
förtviflans mod. Rummet genljudade af negrernas gälla skrik,
af Loangos rop om hämnd, af kaptenens högljudda kommando,
af vapnens skramlande, af de döendes och sårades jemmerrop.
Vattnet i rummet blef mörkrödt af blod. Lik, svarta och
hvita, summo omkring, och deras antal ökade sig med hvarje
minut. Negrerne fäktade med afrikanskt raseri, som icke
skonade de sårade och döda, ännu mindre de lefvande. Till
och med de, som fallit, upphörde icke att tillfredsställa sin
hämnd. Med tänderne höggo de fast i de hvitas lemmar,
ryckte omkull dem och strypte dem med sista kraften i
deras näfvar.

Loango rasade omkring, såsom det af ett skott träffade
lejonet. Hans ögon tycktes spruta gnistor, hans stämma,
som blef hesare af det ständigt upprepade hämndskriket,
uppäggade alltid ånyo hans landsmäns raseri. Såsom en
ursinnig störtade han sig i det förfärliga tumultet och
svängde med aldrig hvilande raseri de tunga kedjor, som
hade tryckt hans kropp.  Med öfvermensklig ansträngning
sökte han framtränga till kaptenen. Att mörda denne sin
plågare, att krossa hans lemmar, detta var målet för alla
hans önskningar, den sporre, som äggade honom till de
oerhördaste ansträngningar.

Fem minuter hade förlupit, och den täta massa, som
vid början af slagtningen bildat sig, upplöste sig i särskildta
envig. Än föll en matros, än störtade en svart. Men de
hvita blefvo allt färre, under det de dödade negrerna
ersattes genom deras landsmäns öfverlägsna antal. Loango
bortkastade sina kedjor och bemäktigade sig ett svärd, som han
ryckte från en död matros. Det blanka, skarpa vapnet gjorde
bättre verkan, än de tunga men trubbiga kedjorna. Han banade
sig väg genom de stridande fram till kaptenen; han stod midt
emot honom; ett genomträngande rop till hälften af raseri, till
hälften af förtjusning, undföll honom, och kaptenen, hvilken
hittills fäktat som ett lejon, drog sig tillsammans af
förskräckelse.

— Känner du mig? — frågade Loango. — Kom
ihåg, att du för sju dagar sedan lät gissla mig, emedan jag
icke ville tillåta min vän kastas i hafvet, kom ihåg det och
darra.  Denna arm skall skilja ditt hufvud från kroppen.

Den misshandlade negerns flammande ögon, hans af
raseri och heshet klanglöst och doft ljudande stämma, hans
utsträckta, det blixtrande svärdet skakande arm, hela hans
jättelika, af striden förvildade gestalt föreföll kaptenen som
en hämndens engel.   Han bleknade och darrade.
- Gå! — ropade han, — med dig strider jag icke.

Men redan störtade Loango på honom, och blott med
möda kunde kaptenen afvärja ett fruktansvärdt hugg, som
hotade att klyfva hans hufvud. Han parerade det med
sabeln, sammanbet tänderna och återgaf med hastigt 
återvunnen besinning och full kraft hugget. Såsom ljungande blixtar
foro de slipade klingorna genom den hvinande luften och
rasslade mot hvarandra. Båda kämparne voro hvarandra
jemngoda i kraft, båda hatade hvarandra dödligt, båda
fäktade med lika beslutsamhet. Den större skickligheten var
likväl på kaptenens sida, och han underlät icke att begagna
den mot sin fiende. Ett skickligt utdeladt hugg krossade
Loangos svärd. En blick af den elakaste glädje framsköt
under kaptenens buskiga ögonbryn, och han sänkte för ett
ögonblick sin sabel, för att njuta af sin motståndares
bestörtning och dödsångest

— Du måste dö, hund! — ropade han med ett
hånleende. — Du, icke jag, skall betala striden med lifvet. Dö!

Med blixtens hastighet nedföll hans sabel, och Loango
störtade, i det han sprang åt sidan, till golfvet. Hugget
susade honom förbi, och innan kaptenen med bättre framgång
kunde förnya det, trängde Loango tätt inpå honom, fattade
honom om lifvet och ryckte honom jemte sig ned på de
slippriga plankorna. Liksom två i hvarandra oupplösligt
sammankedjade ormar vältade sig de stridande hit och dit

Sökte att fatta hvarandra i strupen för att strypa hvarandra,
omslöto hvarandra fastare och fastare och skummade af
mordbegär. Vid en strid på så nära håll var kaptenens
sabel ett onyttigt vapen. Han kastade den från sig och grep
efter den breda knifven, som han bar i gördeln. Men innan
han kunde gripa den, ryckte sig Loango med en plötslig
ansträngning lös från honom, svängde sitt svärdfäste, som han
ännu höll fast i högra handen, högt i luften och rände det i
kaptenens hals. Den två tum långa ändan af den
söndersplittrade klingan, som ännu satt qvar vid fästet,
genomborrade den hvites strupe, och en ström af mörkfärgadt blod
följde det åter utdragna stålet. Kaptenen rosslade, ryckte
ett par gånger krampaktigt med händerna, slungade ännu
en hatfull blick på sin lyckliga motståndare, utsträckte sig
derefter så lång han var och afvaktade döden.

— Dö, usling! - ropade Loango, sättande sin fot på
sin fiendes darrande kropp; — dö! Aldrig har en grym
omensklig bof med större rättvisa lidit dödsstraffet, än du.
Dö då!

Ännu en gång rände han återstoden af sitt svärd i den
sårades kropp. Derefter drog han knifven ur hans gördel
och afskar hans hufvud. Hållande det blodiga hufvudet högt
i luften, närmade han sig de få ännu stridande matroserne,
och ropade till dem att bortkasta vapnen och gifva sig.
Matroserne, uttröttade af den vilda striden och måhända
äfven hoppandes, om de gåfvo sig, på ett mindre förfärligt
öde, än en oundviklig död, nedlade vapnen och läto utan
motstånd gripa sig. Nästa ögonblick voro de mördade.
Loangos befallning att skona de afväpnade blef antingen icke
märkt af hans landsmän, eller ock försmådde de att lyda
honom. Deras blodtörstighet var en gång väckt, och den
kunde icke släckas förr, än äfven den sista fienden låg död
för deras fötter.

Striden upphörde, ty det fanns ej något mer att bekämpa.
Stilla summo de svartes och hvites talrika lik på vattnet.
Loango ryste för det förfärliga skådespelet. Hans rop
samlade de af döden skonade landsmännen omkring honom, och
han tilltalade dem.

— Vänner! — sade han, — friheten är tillkämpad,
men lifvet ännu icke räddadt, vi måste arbeta för att
bibehålla det. Vattnet måste pumpas ur rummet och läckan
tillstoppas. Kasten de döda öfver bord och pumpen, så
länge J hafven andan i bröstet. Jag vill vara den förste,
som går till verket, men J skolen komma och bistå mig.

Ehuru fäktningen icke räckt längre, än en fjerdedels
timma, hade vattnet dock redan stigit en half fot. Alla, som
gått oskadde ur striden, och hvilkas antal belöpte sig till
mer än etthundra, grepo sig skyndsamt an, slungade liken
öfver bord och gingo derefter till pumparna. Loango, icke
helt och hållet obekant med dessa maschiner, ordnade och
ledde arbetet. 

De svarta arbetade oförtrutet, och deras kraftiga
armar hvilade icke.  Men Loango fruktade, att all 
ansträngning var förgäfves; dock inneslöt han denna tröstlösa
öfvertygelse inom sig sjelf, för att icke göra sina landsmän
modlösa. Äfven hoppades han på en lycklig tillfällighet. Och
se, plötsligen aftog vattnet betydligt i rummet! Loango
uppgaf ett glädjerop, underrättade negrerne om den lyckliga
framgången och uppmanade dem att fördubbla sina
ansträngningar.  Innan natten inbröt, visade sig rummet tomt.

Loango lät hämta ljus, för att undersöka, på hvad sätt
de blifvit räddade. Han lyste omkring, såg, ryste och
uppgaf ett skrik. Negrerna omringade honom och följde
riktningen af hans blick. De sågo den dödade kaptenens
hufvudlösa kropp. Fattad af vattnets strömmande, hade hans
kropp blifvit drifven i öppningen genom hvilken vattnet
inträngde, och på detta sätt tillstoppat läckan.

Sedan liket blifvit kastadt i hafvet och läckan
tillstoppad, begaf sig Loango till gossen Kassango och underrättade
honom om den blodiga slagtningen och den underbara
räddningen.

</chapter>

<chapter name="Mörka utsigter">

SJUNDE KAPITLET.

<b>Mörka utsigter.</b>

Solen sken klar från den nu åter molnfria himmelen,
då Loango, vaknande ur djup slummer, sprang upp,
eftertänkande lade banden på pannan och skådade omkring sig.

Rundtomkring honom i kaptenens kajuta lågo på bord, på
soffan, på bara golfvet hans kamrater och slumrade. Den
förlamande mattighet, som följt på gårdagens strid, den i
dryckenskap tillbragta natten hade fängslat deras lemmar
med väldiga band. Loango skred försigtigt förbi sina
kamrater och uppgick på däck.

Stormen hade fullkomligt lagt sig; blott en lätt, men
jemnt blåsande sydost krusade de glänsande vågorna. Negern
lade sina armar på skeppets bröstvärn, böjde sig och skådade
grubblande ned i vågorna. En stund stod han sålunda
orörlig; derpå uppreste han sig, vände sig om och lät sina
blickar sväfva öfver skeppet. En sorglig bild mötte hans ögon,
och han suckade. Beröfvadt masterna och dess starka och
prydliga tågverk, var det dagen förut ännu så ståtliga
skeppet nu ingenting mer än ett eländigt vrak. Full af
bekymmer skakade Loango sitt hufvud, och förgäfves sökte han
efter en stråle af hopp. Ingenstädes visade sig någon
utväg ur hans bekymmersamma läge. Hvarken han sjelf eller
någon af hans landsmän hade den ringaste kännedom om ett
skepps styrande. Loango förstod endast så mycket att han
insåg, att skeppet mer och mer aflägsnade sig från Afrikas
kuster, att det icke stod i hans makt att gifva det en annan
riktning och att han med alla sina kamrater ofelbart skulle
omkomma på hafvet, om icke händelsen förde fartyget till
någon räddande strand. Alla hans kamrater trodde, att del
bar: af raka vägen hem, och Loango höll det för grymt att
taga dem ur denna lyckliga villfarelse. Han förföll i ett
dystert grubblande, hvarur han uppväcktes genom Kassango.
Denne hade sakta smugit sig upp på däck och slog den
trogne negern, som ännu alltid ansåg sig för gossens tjenare,
på axeln. Hastigt vände Loango sig om och mötte gossens
glada blick.

—  Ah! — ropade han, — du har hastigt hämtat dig
från följderna af en sömnlös natt. Kunde du icke sofva
längre? Jag skulle hafva vakat för dig.

Kassango tryckte hjertligt den trogne negerns hand.

— Jag vet och ser, huru du sörjer för mig, — sade han.
— Hvarmed har jag förtjenat detta af dig, Loango?
Mången gång har jag under fordna tider förolämpat, till och
med äfven slagit dig.  Hvarföre uppoffrar du dig för mig?

— Emedan jag älskar dig, — svarade Loango lugnt.
— Emedan du, ehuru en uppbrusande, häftig yngling, dock
har ett godt och deltagande hjerta.

— Det är icke endast detta, som fäster dig vid mig!
— utropade gossen, — din trohet, din uppoffring har en
annan grund.  Jag beder dig, meddela mig den.

Loango tänkte en stund efter; derpå yttrade han: —
Hör, gosse! — Då du föddes, var din far ännu en mäktig
höfding, och jag var en af hans ringaste undersåter. Han
herrskade öfver Cassancernas talrika stam, och hans bostad
läg vid stranden af Cuttua-sjön. Han regerade väl och
rättvist, och  hans folk älskade honom.  Fursten öfver de
närboende Zambrenegrerna hatade din far. Han inföll med
beväpnad hand i hans land och dödade många af hans folk.
Din far samlade sin härsmakt, och i en vild strid besegrade
han fursten Mongo. Han gaf vika och underkastade sig din
fars välde, men i hemlighet tänkte han på hämnd. Han
kallade de hvita till sin hjelp, lofvade dem slafvar och guld,
och de hvita kommo med stor makt. Förrädiskt öfverfallne
blefvo vi besegrade. Hela ditt folk måste böja sig i slafveri,
och blott med möda undkommo vi, din fader, hans familj
och min, döden, eller det ännu svårare ödet, slafveriet. Men
under den slagtning, som föregick flykten, räddade din far
med egen hand mig och mitt barn ur de hvita djeflarnes
slafveri. De hade gripit mig, då jag bar mitt barn på
armen, och bortsläpade mig. Förgäfves försvarade jag mig
mot det öfverlägsna antalet. Jag dukade under, och mitt
förtviflansfulla rop skallade öfver stridsplatsen. Din far
hörde det. Han skyndade mig till hjelp, slog de mig
omringande fienderna till marken, uppryckte mig, grep mitt barn
och förde oss tillbaka till våra leder. Vi fäktade länge;
slutligen måste vi ge vika. Under natten gingo vi till
Cuttuasjön, sammanrafsade de dyrbaraste ägodelarne, de bästa
vapnen, alla skatter i guld och ädelstenar, satte oss upp på
fågelsnabba hästar, och flydde med hustru och barn i vestlig
riktning åt den aflägsna hafskusten. Der anlade vi ett
nybygge och lefde lugna och dolda. Döden borttog min
hustru och mitt barn. Din far uppmanade mig att lemna 
honom, för att söka en ny lycka i andra trakter. Men jag hade
under den förskräckliga natten svurit en ed att egna hela
mitt lif åt din far och åt allt, som tillhörde honom, att
troget förblifva hos honom och bistå honom i hvarje nöd och
fara. Du är Zambo's son, gosse.  Förstår du mig nu?

— Jag förstår dig och älskar dig för din trohet och
tacksamhet, — svarade Kassango rörd. — Förlåt mig det
onda, jag fordom i obetänksamhet och hetta tillfogat dig.

Loango omfamnade honom och tryckte honom till sitt
bröst. — Älska mig, om du kan, sade han. — En vänlig
blick ur ditt öga är min herrligaste belöning.

De båda negrerna språkade länge med hvarandra om
fordna tider, och Kassangos bröst höjde sig, hans öga glödde
Stoltare, under det han lyssnade till Loangos berättelser om
hans faders stora makt och herrlighet.

På Kassangos fråga, hvarest Zambos fordna
undersåter nu voro, upplyste Loango, att de försmäktade under
fursten Mongos välde och att en liten del af dem blifvit
bortförd öfver hafvet för att tjena de hvita som slafvar.

Under det de så språkade och Kassango yttrade sin
lifliga glädje öfver att snart få återvända hem, störtade med
vilda glädjerop de svarta upp på däck.

— Låtom oss sjunga, låtom oss sjunga!—— jublade
de. — Låtom oss kalasa och dricka, dricka de hvitas
smakliga eldvatten.

Förgäfves bemödade sig Loango att hålla sina 
landsmäns utsväfvande glädtighet inom förnuftets gränser. De
skrattade åt hans varningar och langade ur det understa
rummet de rikliga munförråden upp på däck. De slogo
in bottnarna på vin- och vattenfaten, de kringkastade i sitt
öfvermod utan eftertänka bröd- och köttförråden på däcket.
Många fat rullade genom de sönderbrutna bröstvärnen i
hafvet, utan att man träffade anstalter att åter uppfiska
dem. Vin och vatten flöt i strömmar öfver plankorna, och
Loangos bedjande och hotande ord öfverröstades af de nu
mera druckna negrernas vilda tjutande. Han suckade,
emedan han förutsåg det förskräckliga öde, som ofelbart
förr eller sednare skulle blifva en följd af det vansinniga
slöseriet. I hemlighet undanskaffade han en tunna
skeppsskorpor, ett fat vatten och några köttförråder, för att i
händelse af nöd åtminstone äga något för Kassango.

En vecka förflöt och ännu en, och ständigt blåste
vinden från sydost och dref det mastlösa vraket oupphörligt
mot Amerikas kuster. Skeppets ymniga munförråd hade
på ett förskräckligt sätt sammansmält, och Loango
beräknade, att de knappt skulle räcka åtta dagar till, om
slöseriet icke tog en ända. Ännu en gång föreställde han med
allvarliga ord sina kamrater, att de med stora steg gingo sitt
eget förderf till mötes, men uträttade ingenting annat, an att
han ånyo hånades och utskrattades. — Vi böra nu snart
vara hemma, — svarade de. — Lemna oss i fred, Loango!
Vi vilja göra oss lustiga!

En dag satt Loango med Kassango på fördäcket och
spejade vidt omkring. Ingenstädes visade sig en räddande
strand. Men afgörandet nalkades, ehuru på annat sätt, än
han hoppades. Fjerran bort vid yttersta horizonten
upptäckte han en mörk punkt, som synbarligen kom allt
närmare. Han gjorde Kassango uppmärksam derpå, och båda
bemödade sig att utforska det obekanta föremålets egentliga
beskaffenhet.

— Det är ett skepp! — ropade Kassango.

— Nej, det är icke möjligt, — svarade Loango. —
Jag ser hvarken segel eller master; det måste vara ett litet
fartyg, en svag, obetydlig båt.

Och Loango förmodade riktigt. Vraket kom med
hvarje minut närmare det obekanta föremålet, och snart
igenkände båda tydligt en lätt båt, som sattes i rörelse af
en enda hvit man. Han rodde skeppet till mötes, vinkade,
ropade och bemödade sig på hvarjehanda sätt att leda
uppmärksamheten på sig. Loango tvekade, om han skulle hjelpa
den hvite eller om han skulle öfverlemna honom åt hans öde.
Han misstrodde hela slägtet; men Kassangos hjerta kände
deltagande för den ensamme mannen, och han bad Loango
upptaga honom.

— Det är ju blott en! — sade han. — Han kan icke
skada oss, men väl torde det stå i hans makt att styra vårt
skepp och föra oss till hemmet. Vi vilja lofva honom rik
belöning, om han för oss till Afrika, och hota honom med
flöden, om han skulle våga föra oss vilse. Upptag honom,
Loango!

Den försigtige negern öfvertänkte Kassangos förslag
och godkände det. Under tiden kom det lilla fartyget
närmare, och utmerglad såsom ett spöke, blek, utmagrad, bad
den hvite mannen att blifva upptagen. Man drog honom
upp på skeppet, vederqvickte honom med mat och dryck och
bragte honom ned i kajutan, på det han måtte få njuta en
ostörd sömn. Först dagen derpå frågade Loango honom,
huru han kommit i den bedröfliga belägenhet, hvarur han
räddat honom.

Den hvite berättade, att han hette Courval, vore en
fransman, en plantageägare på S:t Domingo och genom en
mängd olyckshändelser blifvit kastad ut på hafvet
Loangos fråga, om han kunde föra vraket till Afrikas kuster,
bejakade han utan betänkande, och syntes mycket förnöjd, då
en stor belöning lofvades honom, om han åtoge sig detta
uppdrag. Snart var saken uppgjord, och de svarta jublade,
då de erforo, att det nu verkligen bar af mot Afrika. Till och
med Loango glömde sina bekymmer och lefde glad med de glada.

</chapter>

<chapter name="Slafmarknaden">

ÅTTONDE KAPITLET.

<b>Slafmarknaden.</b>

Courval, en illparrig, listig menniska, förstod att
ganska snart af de svarta utleta skeppets historia.  Han ryste, 
då han erfor kaptenens öde, och beslöt att handla
försigtigare, än denna. Han sökte på allt sätt narra negrerne och
vinna deras förtroende. Han uppreste med tillhjelp af
Loango och andra en nödmast, fästade segel dervid och gaf
skeppets lopp en helt annan riktning. Men oförmärkt föll
han in i den förra kursen, och då natten inbrutit, seglade
han rakt på S:t Domingo. Han var blott några dagsresor
från denna ö och hade beslutit att landa der och bemäktiga
sig negrerne.

Courval var icke, såsom han påstått, en plantageägare,
utan endast slaf-fogde åt en sådan, vid namn Bombelles,
hvars besittningar lågo på Domingos fruktbara kuster. Vid
en lusttur på hafvet hade han genom en plötsligt
uppkommande vind från land blifvit drifven ut på öppna sjön och
slutligen, då nöden var som störst, upptagen af negrerne.

På aftonen af andra dagen, sedan Courval öfvertagit
skeppets ledning, såg han Domingos kuster uppstiga ur
hafvet. De svarta upptäckte ingenting deraf och begåfvo sig
vid nattens inbrott ned i hytterna för att sofva. Straxt
efter midnatt låg skeppet vid ön utanför Bombelies
besittningar. Courval smög sig sakta ned till hytterna, för att
öfvertyga sig, att de bedragna lågo i djup sömn. Han
återvände till däcket och tillreglade luckorna, som ledde ur
rummet. Med mycken ansträngning kastade han derefter
ankar och refvade seglen. Nu nedsteg han i sin båt, som
var fästad vid vrakets akter, och rodde öfver till den
närbelägna  stranden.  Han  skyndade till herrgårdshuset och
bultade på. Så snart han blifvit insläppt, bad han att
genast få tala vid herr Bombelles. Denne, en lång, mager man
med hårda anletsdrag, förundrade sig icke litet öfversatt
återse sin slaf-fogde, hvilken han redan trott förlorad. Med
få ord berättade Courval sitt äfventyr och den lyckade listen.

—  Ni är en djefvulskap Courval, — sade Bombelles
under ett lustigt skratt. — Ni har gjort en fångat, som
bröder emellan är värd sina trettiotusen dollars. Ni kan nu
sjelf köpa er en plantage och använda de svarta till eder nytta.

—  Jag föredrager, herre, att bli qvar hos er, — sade
Courval. — Bistå mig att fängsla de svarta, och vinsten
skall delas lika oss emellan.  Vill ni?

— Topp! — ropade herr Bombelles och gaf sin fogde
ett handslag.  Vi skola genast träffa de nödiga anstalterna.

Några minuter derefter afgick ett bud till
kommendanten i den närbelägna hamnstaden, och vid morgonens
inbrott marscherade en bataljon väl beväpnade soldater till
plantagen. Soldaterna inskeppades, bestego vraket, öppnade
luckorna, trängde ned i hytterna och bemäktigade sig de
öfverraskade svarta utan allt motstånd. Fängslade
uppfördes de på däck och sattes i land, der de för någon tid i
fasta hvalf måste afvakta sitt öde.

De arma, sina förhoppningar så plötsligt beröfvade
negrernes qval var gränslöst. De greto, de svuro, de
jemrade sig, de tjöto. Tusenfaldiga förbannelser öfver den
förrädiske Courval genljudade från de fuktiga murarne i deras
fängelse.

Kassango, hvars sår ännu icke var riktigt läkt, hängde
badande i tårar vid Loangos hals, hvilken sjelf, djupt
bedröfvad, knappt kunde finna ord att trösta den olycklige
gossen. Dock gjorde han sitt bästa och svor honom ånyo
att äfven, nu heldre dö, än någonsin skiljas från honom.

Några dagar förflöto utan några serdeles märkvärdiga
händelser. Negrerne blefvo temligen väl behandlade och
försedda med nödiga näringsmedel. Ingenting annat felades
dem, an friheten och frisk luft. En morgon skramlade
nycklarne, dörrarne till deras fängelse öppnades, och de
fängslade utfördes på en stor gård. Man uppställde dem i en
lång rad. Slaf-fogden Courval, försedd med en piska,
tecknet till hans tjenst, befallde dem att förhålla sig stilla och
utdelade några slag, då hans befallning icke punktligen
efterföljdes. De svarta slungade vilda blickar af hat på den
man, som förrådt och narrat dem. Courval besvarade dem
med ett hånleende.

Vid fönstren af den långa byggnad, som intog ena
sidan af gården, visade sig hvita ansigten, som kastade
pröfvande blickar på de nedanför stående negrerne. De tillhörde
plantageägarne, hvilka hade kommit för att göra handel
och öka antalet af sina slafvar med en frisk vara. Bombelies,
som gick från den ena till den andra, gjorde dem
uppmärksamma på hans negrers öfvervägande egenskaper och inbjöd
dem slutligen att gå ned på gården, för att bättre på
närmare håll kunna undersöka de svarta.

Man mönstrade dem, kände på deras lemmar, sökte
utforska fastheten af deras muskler, lät dem intaga
hvarjehanda ställningar, pröfvade deras tänder, deras hud med
skarpa blickar och behandlade dem ungefär så, som en häst
eller något annat nyttigt djur, som man är sinnad att köpa.

— Hvad är priset på detta krushufvud? — frågade
en tjock plantageägare, som med handen mildt och vänligt
beströk en stark, frisk neger.

— Fyrahundra dollars! — ljöd svaret; — icke en
skilling mindre. Pojken är värd sina femhundra, bröder
emellan.

Plantageägaren log hånfullt. — Tvåhundra dollars
skulle redan vara för mycket, — ropade han; — likväl vill
jag af gammal vänskap bjuda tvåhundrafemtio.

Bombelles gjorde en åtbörd af förvåning, — Hvad
tror ni? — utropade han. — Anser ni mig för en
nybörjare, granne? Se på karlen! Hvad har han icke för muskler!
Hvilken proportion! Hvilken kraft! Denne arbetar för två,
min vän!  Fyrahundra dollars är priset.

Den tjocke plantageägaren bjöd mer, Bombelies lät
pruta med sig.  Man blef ense om trehundra dollars.

Sedan handeln fortsatts på detta sätt, kom slutligen
ordningen till Kassango och Loango. På den sårade gossen
ville ingen bjuda; men Loangos kraftfulla, höga,
muskelstarka gestalt väckte köparnes begär att äga honom;
Man bjöd fyrahundra, femhundra dollars för honom.
Bombelles begärde sexhundra.

—  Jag släpper honom icke för bättre pris, — sade
han; — och vill ingen ha honom, så behåller jag honom
sjelf.

Slutligen, då man icke kunde komma öfverens,
upphörde handeln, och Bombelles ropade: — har ingen lust att
köpa den här gossen? Hans sår skall snart vara läkt. För
hundra dollars står han till tjenst.

Den tjocke plantageägaren vände sig till Kassango och
betraktade honom ett ögonblick. — Nå väl, femtio vill jag
gifva, — sade han likgiltigt.

— Tag honom! — svarade Bombelles.

Den tjocke plantageägaren befallde en tjenare att föra
Kassango till de andra svarta, som han handlat, och vände
sig bort för att gå. Ett vildt rop, som skallade öfver
gården, hämmade hans steg, och han vände om jemte de öfriga
plantageägarne.

De blefvo vittnen till en sällsam scen. Loango höll
med den ena armen Kassango omsluten, tryckande honom
fast till sig; den andra sträckte han med knuten näfve mot
den tjocka plantageägarens tjenare och tillropade honom
med hotande ord att aflägsna sig.

— Våga att vidröra gossen, och dö då för min hand!
— ropade han darrande af rörelse och passion. — Endast
med mitt lif lemnar jag honom ifrån mig!

— Hvad säger den hunden? — frågade Bombelles,
som kom ditspringande, fogden Courval, hvilken redan
svängde piskan öfver Loangos rygg. — Hvad säger han?

— Han vill icke släppa ifrån sig den svarta pojken.

— svarade Courval, i det han lät piskan falla. De äro
hvarandra mycket tillgifna, och kanhända vore det bäst att
icke skilja dem åt.

—  Sliddersladder! — ropade Bombelles leende. —
Ryck dem från hvarandra, och om det svarta djuret icke
släpper sitt tag, så piska honom, tills han blöder.

Men så väl Courval, som ett par tjenare, hvilka
kommo honom till hjelp, veko tillbaka för Loangos rullande ögon
och afvrede vanställda drag. Redan befallde Bombelles att
man skulle hämta bössor och nedskjuta negern, då denne
plötsligen släppte Kassango och ödmjukt kastade sig på knä.

— Behåll gossen, herrel — bad han; — behåll
honom, och jag vill tjena eder troget och lydigt, jag vill arbeta
för eder bittida och sent, dag och natt. Behåll honom, och
det skall icke ångra eder.

Courval, som förstod negerspråket, förklarade
Loangos bön; men Bombelles var obeveklig.

Plötsligen gjorde den tjocke plantageägaren ett slut
på uppträdet, i det han lugnt yttrade: — Jag köper den
svarte, sexhundra dollars har ni begärt för honom; jag
betalar dem.  Man skall icke skilja de båda.

Då Loango underrättades om sitt öde, uppgaf han ett
glädjerop, slöt Kassango i sina armar och vände sig derefter
till sin köpare. En blick, full af kärlek, hängifvenhet och
tacksamhet strålade ur hans ögon.

—  Herre! — sade han, — vid den store anden svär
jag, att ni aldrig skall beklaga, att ni visat medlidande med
en stackars svart. Måhända kommer en tid, då Loango skalf
vedergälla hvad ni gjort för honom» Loango skall blifva en
trogen tjenare.

Den tjocke plantageågaren klappade den rörde negern
vänligt på kindbenet och gick. Men Loango oeh Kassango
greto af glädje och motsågo med glad tillförsigt framtiden»
</chapter>

<chapter name="Herr Barbier">

NIONDE KAPITLET.

<b>Herr Barbier.</b>

Våra båda svarta framlefde flere år lugnt och stilla i
regelmässigt arbete. Den tjocke plantageägaren, herr
Barbier, var ett sällsynt undantag bland Domingos plantageägare.,
Han behandlade sina slafvar med faderlig mildhet, och
Loango så väl som Kassango voro hans favoriter bland negrerne.
Slaf-fogden var tillsagd att aldrig genom ett slag med piskan
vanära dessa båda. Om längtan efter fäderneslandet, efter
föräldrar oeh syster icke varit, skulle Kassango och Loango
måhända känt sig lyckliga. Emellertid älskade de sin
ädelmodige herre, och Loango vakade öfver hans väl med
argusögon. Han så väl som Kassango hade afsvurit
hedendomen, antagit Christi milda lära och förlåtit sina fiender.

En dag vid middagstiden inträdde Loango okaliad i sin
herres rum och bugade sig djupt för honom. Hans ögon
glänste, och han syntes mycket upprörd.

— Hvad vill du, Loango? — frågade herr Barbier med
mild stämma. — Har du någonting att meddela mig?

- Herre! — ropade Loango, — vill ni skänka mig
förtroende? Ni vet, hvad jag lofvade er, då ni lösköpte mig
från den grymme Bombelies, er granne. Vedergällningens
tid är kommen, och jag vill vedergälla.

Herr Barbier såg förundrad på sin neger. — Tala! —
sade han kort, — jag tror dig.


— Herre, bringa alla edra penningar, edra juveler, edra
förråder, hela er egendom pä det första skepp, som afseglar
från ön, — ropade Loango. — Sälj, om ni kan, edra
besittningar och fly sjelf utan dröjsmål denna ö. Ni står på en
farlig grund, och inom kort skall en låga bryta ut, som skall
förtära de hvitas lif.

Herr Barbier blef förskräckt och betraktade negern med
tviflande blickar. Dock återvann han snart sin fattning och
skakade på hufvudet. — Dårskap! dårskap! — sade han. —
Jag vet väl, att negrerne här och der äro oroliga och till och
med redan föröfvat våldsamheter mot sina herrar, att några
svaga hufvuden frukta ett allmänt uppror af de svarta och
att de icke tala om något annat, an blodsutgjutelse, mord,
brand och plundring. Men hvad skulle de arma slafvarne
kunna uträtta mot staden Domingos regementen? Några
kanonskott skulle skingra dem, om de voro nog förvägna att
anstifta myteri. Gå, Loango! Du anser en mygga för en elefant.

— Herre, — sade Loango, och hans röst blef mera
öfvertalande, hans åtbörder häftigare. — Herre, hör på min
röst och förakta icke min varning. Betänk, att de hvita äro
få på ön, de svarta en oräknelig mängd. Man har bragt dem
till det yttersta. De skola mörda sina herrar, innan hjelp är
möjlig, och för sent skall ni ångra er, om ni icke följer
mitt råd.  Ni kan endast rädda er genom flykt.

— Hör på, — sade den tjocke plantageägaren, — antag
äfven, att allt är sannt, som du påstår, hvad skulle till och
med i sådant fall jag hafva att frukta? Mina slafvar älska
mig, jag behandlar dem väl, skola de vilja mörda mig?
Äfven kan jag kalla soldater till mitt beskydd.

— Soldaterna skola mördas, och äfven ni, herre!
— ropade Loango med passion. — Slafvarne älska friheten mer,
än allt annat. Hör er fogde! Han skall kunna säga er, om
edra svarta äro desamma, som för en månad sedan.  Hör
honom, och fatta derefter ert beslut.

Herr Barbier började dock känna någon oro och lät
kalla fogden. — Hvad är det åt mina svarta? — frågade
han. — Loango har berättat mig en sällsam historia, och jag
vill se klart.

Fogden vred och svängde sig och ville icke riktigt ut
med sanningen, emedan han fruktade herr Barbiers
förebråelser. Slutligen bekände han dock, att de svarta voro alldeles
förändrade, att de icke mer voro så lydiga, så villiga, så
arbetsamma, som förut och att en elak motsägelseanda inrotat
sig hos dem. — De bära hufvudet så högt, — sade han, —
som de voro landets herrar.

Herr Barbier blef mycket allvarsam vid denna berättelse.
Han skakade högst missbelåtet på hufvudet. Fogden försvann
på en vink af sin husbonde, och herr Barbier såg tankfullt
på den svarte. — Hör, Loango, — sade han efter en lång
paus, — jag tror, att jag kan lita på dig. Säg mig öppet,
hvad du känner om sammansvärjningen bland slafvarne, nämn
deras anförare och säg mig, huru jag skall kunna gripa dem:
Uppgif för mig de missnöjda på min plantage, och jag vill
belöna dig kungligt. Jag vill till och med följa ditt råd, om
du ingenting döljer för mig.

En mörk skugga fördystrade Loangos drag. — Jag kan
icke förråda mina bröder, herre! — sade han sakta och sorgset.
— Jag vill dö för er, men förrädare mot mitt folk kan jag icke bli.

Herr Barbier sprang upp, ryckte en laddad bössa från
väggen och sigtade på Loango, hvilken full af förundran åsåg
sin eljest så milda och lugna herres sällsamma beteende.

— Dö eller bekänn! — ropade herr Barbier med vild
stämma, och spände geväret.

Loango kastade en förebrående blick på sin herre. 
derefter yttrade han lugnt, i det han lade armarne i kors öfver
bröstet, med låg, men beslutsam röst: — Döda mig, herre!

Herr Barbier bortkastade bössan och räckte slafven sin
hand. Ett mildt leende sväfvade på hans läppar. — Gif mig
din hand, Loango, — sade han med rörelse. — Du är en
trogen och redlig menniska och förtjenade att vara en hvit.
Jag skall följa ditt råd, utan att vidare yrka, att du skall
förråda dina landsmän.  Du skall icke bli obelönt.  Gå.

Trohjertadt skakade Loango herr Barbiers hand och
lemnade rummet, för att gå till sina vanliga göromål. Endast
för sin vän Kassango, som nu uppväxt till en ståtlig yngling,
meddelade han det hållna samtalet.

En morgon, åtta dagar efter detta samtal, långt innan
solen ännu gått upp, stod herr Barbier med de båda negrerne
på däcket af ett vackert, väl bemannadt och tackladt
handelsfartyg, som låg segelfärdigt utanför herr Barbiers
besittningar. — Nå, mina vänner, sade han, — hvad kan jag göra
för er? Föredragen J att stanna qvar på ön, så vill jag icke
hindra er, utan belöna er trogna hjelp. Viljen J följa mig,
så skolen J icke längre vara mina slafvar, utan aktade
vänner, och aldrig skolen J sakna hvad J behöfven. Besluten er!
men glömmen icke, att det skulle vara mig hjertligt kärt,
om J icke lemnaden mig.

Kassango och Loango sågo på hvarandra, gripna af en
och samma tanke, med blixtrande ögon.                    

—  Herre! — ropade slutligen Loango, — om ni vill
fylla måttet af er godhet, så tag oss med er, men låt oss
derefter återvända till vårt hemland. Återgif en sörjande
moder och fader deras länge saknade och begråtne son. Låt
oss gå till Afrika.

—  Må så ske! — svarade herr Barbier. — Och på det
du må se, Loango, huru mycket jag vet att skatta din
tillgifvenhet och redlighet, så skall skeppet först landsätta er i
Afrika och derefter återföra mig till mitt fädernesland, mitt
sköna Frankrike.

De båda svarta uppgåfvo ett glädjerop och föllo till den
ädelmodige herrens fötter, betäckande hans händer med
kyssar. Herr Barbier strök godlynt deras ulliga hufvuden och
uppreste dem. — Tacken mig icke, — sade han. — Det
tyckes mig, som om jag stode i djupare skuld hos er. Men håll,
hvad är det!

Från plantagen trängde ett vildt skrik, och man såg ljus
och facklor, som rörde sig omkring herrgårdshuset och
upplyste det med ett bjert sken.

— Tacka den store anden, herre! — sade Loango. —
Ni har undsluppit en stor fara. Upproret bryter löst. Inom
mindre än en timma skall hela ön stå i lågor.

— Ha! så nära faran! — ropade herr Barbier. —
Hvarföre varnade du mig icke förr, Loango?

— Mina landsmän misstrodde mig; de dolde för mig,
liksom för er, stunden för upproret. De kände min
tillgifvenhet för er.  Jag sjelf trodde icke, att faran var så nära.

Snärt uppsteg en låga från husets tak och grep med vild
häftighet omkring sig. Man såg de svarta, huru de med
vilda språng dansade omkring huset. Denna anblick smärtade
herr Barbier, och han bad kaptenen att lyfta ankar och
långsamt segla utåt kusten. Seglen utbreddes, och med lugn fart
genomskar skeppet böljorna. Man närmade sig Bombelies
plantage. Redan på något afstånd såg man äfven der de
antända byggnaderna färga himmelen och upplysa natten. Då
skeppet seglat förbi en liten skogbeväxt landtunga, låg
Bombelles' plantage alldeles midt för detsamma, och med
rysning såg herr Barbier herr Bombelles och hans fogde Courval
i de rasande negrernes händer. Han såg på det korta
afståndet, huru de svarta sönderslogo hufvudskålen på hans
granne och dennes fogde.

Efter någon stund visade den öfverallt upplysta
himmelen, det dofva bullret, att negrerne på hela Domingo hade rest
sig såsom en enda man, för att bryta sina bojor och mörda
sina plågare. Herr Barbier, hvilken denna syn smärtade,
emedan han på ön hade många vänner, begaf sig ned i sin hytt
och lät icke se sig på flera timmar.

Men Kassango och Loango tryckte hvarandras händer
och skådade med inspirerade blickar på ön, som nu började
försvinna i fjerran.

— Våra bröder svänga vedergällningens svärd, — sade
Loango med djup, energisk röst. — De skola blifva fria män,
och aldrig mer skall de hvites ok trycka deras nacke. Låtom
oss önska dem lycka, Kassango!

</chapter>

<chapter name="Återseendet">

TIONDE KAPITLET.

<b>Återseendet.</b>

Aftonen inbröt. Strålande i gyldene glans hade solen
gått ned, och i ett behagligt halfmörker vandrade tvänne
negrer, en yngre och en äldre, från Afrikas vestra kust åt det
inre af landet. De gingo längs utåt en sakta sorlande bäck. Med
bevingade steg ilade de framåt.

— Ack! — sade den yngre till den äldre, — hvilken glädje,
då vi inträda i hyddan och återse mina föräldrar och min
syster! Månne de skola känna igen oss?

— Tvifla icke derpå, — svarade Loango leende, —
modersögon se skarpt.

— Så låtom oss skynda! — bad Kassango.

Och utan att vidare yttra några ord påskyndade de sina
steg. Innerligt jublande igenkände Kassango hvarje trädgrupp,
på hvars grenar han uppklättrat, hvarje fri plats mellan
buskarne, der han hvilat, ja nästan hvarje sten, öfver hvilken han i
sin ungdom sprungit. Hans hjerta klappade häftigt i förkänslan
af återseendets glädje.

— Ännu tvåhundra steg och vi äro framme! —
hviskade han andtruten.

Han gick ännu hastigare; han trädde fram ur buskarne;
han skådade och utstötte ett rop af förskräckelse.

— De äro borta, Loango! — ropade han i tröstlös sorg.
— Hvar skola vi söka dem?

Loango framträdde hastigt och kastade en skarp blick
omkring sig. Hyddan låg ännu der, sådan han sista gången sett den,
i spillror, som syntes svärtade af branden; de förstörda stallen
voro icke åter uppbyggde, de ödelagda maisfälten icke åter
odlade och besådda. Men längre upp vid bäcken höjde sig
en lätt byggnad.  Dit begaf han sig.

Innan han uppnådde huset, öppnade sig dess dörr, och
en svart kom ut. Han blef varse Loango och hans unga vän
och närmade sig dem raskt.

— Hvilka ären J? Hvem söken J här? — frågade han lifligt.
Loango, som icke hade någon orsak att dölja sitt och
Kassangos namn, nämnde dem. Den främmande uppgaf ett
glädjerop och kastade sig ned för Kassango, böjande pannan ända
ned i stoftet.

— Var helsad i ditt hemland, son af min konung! —
ropade han. — Länge, länge hafva vi med otålighet väntat dig!

Kassango studsade; men Loango inföll hastigt: — så
har min dyre herre då åter bestigit sina fäders thron? Tala,
hvar finna vi honom?

— Hvar är min far? — ropade Kassango. — Lefver
han? Lefver min mor, min syster?

— De lefva, men i sorg, ty du fattas i deras lycka. Nu,
då du är tillbaka, skall allt blifva glädje och lycksalighet.

— För mig till dem! — befallde Kassango. Mitt hjerta
slår dem till mötes. Jag längtar att sluta dem i mina armar.

Den svarte framförde tre dyrbara, snabba hästar. Man
satte sig upp, och i kapp med stormvinden flögo de ädla
djuren fram i nattens mörker. Under vägen berättade
vägvisaren på Kassangos mångfaldiga frågor följande:

— För flere år sedan blef under ett uppror furst Mongo
dödad af sina undersåter. Med jernhand hade han fört
spiran, och folket längtade efter en mildare styrelse. Man
erinrade sig den ädle Zambo, och några af hans fordna
undersåter trodde sig veta, att han flytt vester ut till hafvet, der
han lefde lugn och okänd. En beskickning afgick till honom.
Den bestod af gamla, trogna tjenare, hvilkas varmaste önskan
var att finna sin goda herre och åter insätta honom i sin
fordna makt. De mötte på vägen en man, en qvinna och en
flicka, hvilka drefvo stora hjordar framför sig. De närmade
sig den lilla karavanen, de betraktade mannen, och se, de
igenkände i honom Zambo, deras rättmätige konung. Jublande
helsade de honom, berättade honom sakernas vändning och
förde honom med sig tillbaka i hans land. Han uppsteg på
thronen och herrskar nu öfver ett folk, som välsignar hans
vishet och skulle offra lif och blod för honom.

— Och mår han väl, riktigt väl? — frågade Kassango.
— Har han icke berättat om de hvitas anfall? Sade han icke,
att han blifvit sårad, att jag och min trogne vän blifvit ryckta
ifrån honom?

— Han sade det, — svarade den främmande. — Men
hans sår läktes snart, och han hoppades på er återkomst.
För att finna er och föra er till honom, sändes hvarje år en
af hans fältherrar till hafsstranden, der han afbidade er
ankomst. Mig gynnade den store anden, och jag ledsagar er
till hans herrskaresäte. Det skall jublas öfver hela landet,
då er hemkomst blir känd. Ty nästan med samma längtan,
som konungen, väntar er hela hans folk.

— Och hvar skall jag finna min far? — frågade Kassango.
— Vid Cuttua-sjön, i hans fordna palats.

— O ve, då hafva vi ännu långt att rida! — suckade
ynglingen och gaf sin häst sporrarna, liksom för att ännu mer
påskynda hans snabba språng. Loango billigade hans otålighet.

— Innan tre dagsresor förgå, — sade den trogne
tjenaren, — äro vi framme.  Tygla din hetta, Kassango!

Ynglingen räckte den bepröfvade vännen handen och
följde det välmenande rådet.

På aftonen af tredje dagen stannade de svettiga hästarne
framför Zambos palats. Ryttarne stego af, störtade in i de
inre rummen af den vidlyftiga byggnaden, och Kassango samt
Loango lågo i de lyckliga föräldrarnes, den af glädje gråtande
systerns armar.

Hvilket återseende efter så lång skilsmessa, så många
överståndna faror! Låtom oss kasta en slöja deröfver; den
högsta lycka, den djupaste smärta kunna blott kännas, icke
med ord skildras.

Loango skördade lönen för sin tillgifvenhet, sin
uppoffring. Konungens dotter blef hans maka; han stod närmast
thronen. Zambo betraktade honom som en broder; Kassango
vördade och älskade honom som sin andra fader. Han
verkade kraftigt för sitt folks väl. Han spridde christendomens
frö i konungens och hans undersåters hjertan, och fröet sköt
upp och frodades, och Zambo herrskade efter några få år
öfver ett bildadt, fromt och gudfruktigt folk.

Ännu lefver och verkar Loango, en vördnadsvärd gubbe,
i palatset vid Cuttua-sjön, och hans kungliga vän Kassango,
som på thronen efterträdt sin ädle far, lyssnar till hans råd
med vördnad och kärlek, och glömmer aldrig, hvilken tack
han är skyldig den trognaste af alla tjenare, hans lifs
räddare och beskyddare. Folket välsignar konungen och hans
vise rådgifvare, Loango.

*

</chapter>





<img></img>
<img></img>
<img></img>

