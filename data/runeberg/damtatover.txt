<table o>
<td c><h1>OM TATOVERINGER</h1>
<td>
<td c>HOS
<td>
<td c><h2>DE OFFENTLIGE FRUENTIMMER</h2>
<td>
<td c><sc>ved</sc>
<td>
<td c><sc>overlæge, dr.</sc> <b>R. BERGH</b>
<td>
<td c>MED TO TAVLER
<td>
<td c>SÆRTRYK AF „HOSPITALS-TIDENDE“
<td>
<td c>KJØBENHAVN
<td c>L COHENS BOGTRYKKERI
<td c>1891
</table>



<chapter name="Om Tatoveringer hos de offentlige Fruentimmer">

Den faretruende Bevægelse, som siden 1875 er bleven vakt og
vedligeholdt ved Mrs. <i>Butler</i> og hendes naive internationale
Federation samt af alle Prostitutions-Abolitionisterne, har idetmindste dog
gjort den Nytte, at der som en Art Modvægt er fremkommet
Undersøgelser, som have paaviist visse <i>Overensstemmelser mellem
Forbryder- og Prostitutions-Naturellet.</i> De have viist, at det for
en stor Deel ikke er de forkeerte Samfundsforhold, som directe avle
Prostitutionen, men at samme maaske meestendeels rekruteres af fra
tidlig Tid lastefulde Individer, som saa at sige vare selvskrevne til
Prostitution. For Forbryderen som for den Prostituerede gjælder
det om Frihed for Arbeide, om et utvungent og hasarderet Liv, om
Tilfredsstillelse af visse Arter af lav Forfængelighed, om ett stadig
Leven i en Sind og Tanke døvende Tummel, og for mange dertil
ofte om en ubunden kjønslig Tilfredsstillelse. Det er alt Dette, som
danner Tillokkelserne til og i deres Væren. Men disse samme
Undersøgelser synes saa tillige for ikke faa Prostitueredes
Vedkommende at have kunnet eftervise forskjellige lignende psychiske og
physiske Degenerations-Tegn<footnote>Pauline Tarnowsky, ét anthropométrique sur les prostituées et les volenses.
1889. av. tabl. et dessins.</footnote>, som de, der ere' paaviste hos
Forbrydere.

Særligt <i>Lombroso</i>  har<footnote>C. Lombroso, l'uomo delinquente,   Quarta ediz. 1889. 1. p. 287–323, (294),
645, Tav. XVI, XVII, XXVIII, XXIX — II. p. 453-461.</footnote> udhævet den iøvrigt  længe kjendte

<i>hyppige Forekomst af Tatoveringer hos Forbrydere. Lombroso</i>
fandt imellem et meget stort Antal af saadanne voksne Individer
omtrent 10 pCt. tatoverede, og særligt hyppigt og med et endnu
højere Procenttal saaes disse Mærker altid hos de værre Klasser af
Forbrydere. Atter paa dette Punkt træder et vist Slægtskab med
Forbryderne frem hos de offentlige Fruentimmer. <i>Skjøgerne findes
ikke sjældent tatoverede,</i> ulige oftere<footnote>En virkelig Statistik over <i>Hyppigheden</i> af Forekomsten af <i>Tatoveringer</i>
hos Skjøger mangler, eller er kun repræsenteret ved A. Orazio's Angivelse
om Fundet af saadanne hos 28 af 300 Skjøger i Genova {Lombroso, l. c.
II. p. 453—457).

Iligemaade mangler ganske en virkelig Statistik over Hyppigheden af
Tatoveringer paa de Lig, som komme til Section. Ifølge Erfaringerne i
det Berliner pathologiske Institut skulde omtrent 4 pCt. af samtlige
mandlige til Section kommende Individer vise Tatoveringer. Sml. W. Joest,
Tätowiren. 1887. p. 109.</footnote> end andre Kvinder uf de
lavere Klasser. Af de 804 Individer, som i de sidste 5 Aar virkeligt have
practiseret som Skjøger i Kjøbenhavn og have været indlagte paa
Vestre Hospital, have de 80 eller omtrent de 10 pCt. viist sig
tatoverede.

<i>Tatovering</i> er den Skik, den Kunst at danne mere
uforgængelige, farvede Figurer i Huden ved (Smaarids eller) Prikninger med
Naale under samtidig eller straks paafolgende Indførsel af
Farvestoffer i Stikstederne.<footnote>En med Tatoveringen beslægtet, men maaskee i det Hele ældre og mere
raa Smykkemaade er den, hos vilde Stammer rundtom paa Jorden ret
hyppige Skik at frembringe <i>grovere Rids eller Snit i Huden,</i> ofte i
Forbindelse med Indbringelse af Farvestoffer. Denne Skaben af ufarvede eller
farvede stærke Ar benævnes af Australierne sædvanligviis <i>Manka.</i> Den er,
særligt af Reisende, ofte bleven sammenblandet med den <i>ved Punktering
frembragte Tatovering.</i> Wuttke har (Die Entsteh. d. Sehrift. 1877. p. 86)
først saaledes fremdraget Benævnelsen Manka og skarpere adskilt disse
to Skikke.</footnote> Navnet, Tatow, er först indført af <i>Cook</i>
(1773) og stammer fra Sydhavsøernes Beboere, særligt fra Venskabs-
og Selskabsøerne (Tatov) og fra Skipperøerne (Ta-tatau). Det skal
være et onomatopoietisk Ord, som skal <i>(Wuttke)</i> gengive den ofte
i Triol-Takt foregaaende Banken med en lille Hammer paa
Tatoverings-Instrumentet. Iøvrigt gaaer denne Skik under adskillige andre
Navne hos de forskjellige Stammer, som beboe Øerne i det
stille Hav.

Missionærerne  have stadigt modarbejdet denne hedenske Skik;

allerede ved deres voksende Indflydelse synes Tatoveringen mangesteds
at være ifærd med at uddøe, idetmindste i sine udprægede Former,
og særligt gjælder dette netop Sydhavsøerne. Den største Deel af
Jorden synes jo efterhaanden at skulle komme til at tilhøre den
hvide Race: de Indfødte af de laveste Racer ville absorberes eller
uddøe, og dermed vil Tatoveringen, idetmindste i sine egentlige
dekorative Former, være forsvunden: Oultur og Tatovering forliges ikke.
For den sammenlignende Anthropologi vil det derfor være af stor
Betydning, at der i de sidste og især i det sidste Tiaar er skænket
denne mærkelige Skik en betydelig videnskabelig Opmærksomhed.<footnote>E. Berchon, hist. médic. du tatouage. 1869.

H. Wuttke, die Entstehung d. Schrift. m. 34 T. 1877, p. 79—140.

Lacasssagne,  les tatouages,   ét.  anthropolog.  et médico-légale, av. pl.
1881.

W. Joest, Tätowiren, Narbenzeichnen und Körperbemalen. m. T. 1887.
Folio.</footnote>

Disse, de senere Tiders Undersøgelser synes at have viist, at
der vel neppe gives nogen Stamme eller noget Folk, hos hvilket
Tatovering ikke, idetmindste paa enkelte Steder eller til enkelte
Tider, har været eller endog endnu er Skik. Visse som Minder om
det praehistoriske Menneske paa enkelte Steder i Europa
(Aurignac-Hulen) fundne Redskaber<footnote>Lartet, nouv. rech. sur la  coëxistence de l'homme et des grands
mammifères fossils. Ann. des so. nat. Zool. 4 S. XV. 1861. p. (177—253. pi. 10—
13) 189. pl. 11. f. 3.

Det er vel iøvrigt højst tvivlsomt, om det af Lartet afbildede
Instrument har tjent til Tatovering; det ligner ikke ret de andre fra vilde
Stammer kjendte Redskaber til denne Brug.</footnote> ere blevne tydede som
Tatoverings-Instrumenter <i>(Lartet)</i>; under alle Omstændigheder og ganske bortseet fra
denne Tydning er det sandsynligt, at disse Aboriginer have pleiet
Tatovering. Denne Skik var kjendt af Ægypterne og af de hedenske
Folk, med hvilke Hebræerne kom i Berøring; Tatovering blev derfor
strengt forbudt af Moses (Levit. XIX, 28). Romerne fandt Picterne
og Briterne (ikke alene malede, men) tatoverede<footnote>Sml. Joest, Kørperbemalen u. Tättowiren bei den Völkern. d. Alterthums.
Ztachr. f. Bthnologie. XX. 1888. p. 412-414 (416).</footnote>, og de Romerske
Historiographer omtale denne Skik som udbredt hos Thracerne,
Illyrieme, Dacerne o. a. østeuropæiske Folkefærd. Saavidt historisk
Forskning og Kundskab strækker, synes Forholdet at have været
det samme i alle Verdensdele.<footnote>»Not one great country can be named, from the polar region in the north
to New Zeeland in the south, in which the aborigines do not tattoo
themselves.» Darwin, the descent of man. 7 ed. II. 1871. p. 339.</footnote> Men mærkelig er den forholdsviis


ringe Udbredning, som denne Skik dog i det Hele synes at have
havt hos den begavede og saa tidligt udviklede ariske Race, hos
hvilken den ialtfald synes i det Væsenlige tidligt uddød.
Sanscrit-Sprogene besidde intet Udtryk for Tatovering; ikke at tale om, at
der hverken i den islandske eller i det Hele i den ældste Nordiske
Litteratur findes nogen Hentydning til, at denne Skik har været
kjendt eller anvendt.<footnote><i>Tatoveringen</i> har, saa at sige, overhovedet neppe været paa Tale <i>i den
nordiske Litteratur.</i> Fraregnede nogle ældre Bemærkninger af Cranz og
af Rink om Tatoveringer hos Grønlænderinder, har kun S. Hansen Om
Stigmata hos Forbrydere. (Hosp.-Tid. 3 R. VII. 1889. p. 422. Anm.) og v.
Düben (Ymer, Tidsskr. utg. af Sv. Sällsk. f. Arthrop. och Geogr. VI, 1886.
1887. p. XVIII) leveret nogle herhen horende Meddelelser.</footnote> Hos Zigeunerne skal Tatovering saa at sige
ikke forekomme, saalidt som i deres (Rom-)Sprog, hvad der maaskee
hænger sammen med deres ariske Afstamming.<footnote>Sml. Joest, l. c. p. 101—102.</footnote>

<i>Oprindelsen og Betydningen</i> af denne Skik synes nu at have
været saare mangeartede og forskjellige hos de forskjellige vilde Folk
og Stammer. Oprindeligst har Tatoveringen maaskee været benyttet
som Skrækkemiddel ligeoverfor Fjender. Men i sine mange
forskjellige Former har den desuden ofte været Stammetegn; eller været
brugt som Mærke for indtraadt Pubertet, og det baade hos Piger og
hos Ynglinge. Fremdeles have Tatoveringerne, idetmindste i visse
Former, været et Udmærkelsestegn, som kun blev baaret af
Høvdinge og berømte Krigere. Oftest have disse Forsiringer dog
vistnok tjent Forfængeligheden, været Prydelse, og Tatoveringen optræder
allerede af den Grund i sin største Udvikling, hvor den virkeligt
ogsaa er en kunstfærdig Decoration<footnote>Ifølge Joest (l. c. p. 49, 58, 59, 125. Taf. VIII-XI) er Japan det Land,
hvor de i skønneste og kunstfærdigste Tatoveringer udføres. Jeg har i de
sidste Aar to Gange havt Leilighed til, hos Skibscapitainer, at see meget
smukke Tegninger, som jeg rigtigt diagnosticerede som udførte i Japan.</footnote>, næsten kun hos Stammer, som
beboe Egne, hvis Klima tillader en næsten absolut Nøgenhed.
I samme Forhold, som de Vilde vænne sig til Beklædning, forsvinder
Tatoveringen og sees væsenligst indskrænket til de ubedækkede
Legemsdele, til Ansigt og til Hænder.

Alle disse Betydninger har Tatoveringen i sine forskjellige
Former endnu bevaret hos saa mange vilde Stammer, medens den i

Europa allerede hos Grækerne og Romerne langt tilbage i Tiden var
bleven indskrænket til at mærke Forbrydere, Slaver og Fanger (Lex
Remmia) eller var bleven til et Slags Laugsmærke med et til
Lauget Hensyn havende Emblem. Dog anvendte ogsaa de første
Christne som Samfundsmærke et eget Symbol eller Monogram (X,
IN, Lammet, Pisken) eller et Kors, anbragt paa Armen, meest ved
Haandleddet, og endnu ned til vore Dage har det været Skik, at
Pilgrimmene til Loretto<footnote>Sml. Lombroso, l. c. I, p. 291.</footnote> og til den hellige Grav i Jerusalem lode
sig saaledes mærke paa en Arm, og mellem disse Fromme have
været saa notable Personer som russiske Storfyrster og Prindsen af
Wales.<footnote>Sml. Lacassagne, l. c. p. 97.
Joest, l. c. p. 107.</footnote> Under den Begejstring, som i Frankrig hilste Udbruddet
af den store Revolution, blev dens Program — liberté, fraternité,
égalité — indristet paa saa mangen Arm og læstes ogsaa paa Liget
af Bernadotte.<footnote>I tidligere Tid  bleve <i>Hittebørn</i> i Hospitalerne  og  af Jordemødrene ofte
mærkede med en Tatovering, saafremt de ikke allerede vare mærkede før
Udsættelsen. Sml. Beaumarchais, le mariage de Figaro. Acte III, Scéne XVI
(hiéraglyphe—spatule).</footnote>

Nutildags er Brugen af Tatoveringer i Europa højst indskrænket.
Den er sunken ned til næsten kun de laveste Klasser, benyttes der
nu kun som en, rigtignok tvivlsom, Prydelse eller som Monument
over en nærværende, maa saa ofte kun forbigaaende Tilbøjelighed
for et andet Individ og da meest af andet Kjøn. Hyppigst sees
Tatoveringer da, og saaledes ogsaa hos os, hos <i>Soldater og
Matroser, hos Forbrydere og hos Prostituerede.</i> De sees hos
Individer, som tilhøre disse mere kasteagtigt udprægede Samfund og
ere saa ofte vistnok kun Frugt af Efterlignelsesdrift eller af en af
Leddiggang fremkaldt eller begunstiget øjeblikkelig Indskydelse.

Men ogsaa i <i>Armeerne</i> og især i <i>Marinerne</i> synes Brugen af
Tatovering at aftage stærkt. Ved Undersøgelsen af 3000 gamle
Soldater i Invalidehotellet i Paris fandt <i>Hutin</i><footnote>Hutin, réch. sur les tatouages. Bull de l'ac. de méd. XVIII. 1853.
p. 348.
E. Berchon, l. c. 1869. p, 32—33.</footnote> 1853 dog 506
Tatoverede, og tvivler ikke paa, at adskillige endda havde skjult deres
Mærker. Men denne Skik skal i senere Aar være bleven noget
sjældnere i den franske Armee. Sikkre Meddelelser herom
mangle imidlertid overalt. Endnu mere gjælder denne Aftagen af Brugen
af Tatovering den franske Marine, i hvilken man i den senere Tid
ganske har forbudt Tatovering under Tjenestetiden, belært ved mange
uheldige Erfaringer om Opstaaen af Phlegmoner, Erysipelas, Syphilis
m. m. efter saadan Operation. I den italienske Marine bar man i
de sidste Aar adopteret dette Forbud.

<i>I sin fulrie Kraft staaer Tatoveringen</i> derimod endnu i den
Bærme af Befolkningen, som afgiver de fleste <i>Forbrydere</i>; et stort
Antal af disse viser sig, som anført, altid tatoveret. Det var
egenligt først <i>Casper</i><footnote>Casper, üb. Tätowirungen. Vierteljschr. f. ger. u. öffentl. Med. I. 1852. p.
274-297.</footnote> (1852) og <i>Tardieu</i><footnote>Tardieu, ét. médico-lég. sur le tatouage.    Ann. d'hyg. publ. 2 S. III. 1855.
p. 171—206.</footnote> (1855), som paaviste den
væsenlige Nytte, som Kjendskab til saadanne individuelle Tatoveringer
paa forskjellig Maade kan yde den medico-legale Undersøgelse. Den
afsluttende Rolle, som Mangel af saadanne Mærker kom til at spille
i den berygtede Tichborne'ske Arvesag, henledede ydermere
Opmærksomheden paa dette Forhold, som yderligere er konstateret gjennem
forskjellige nyere Arbejder og særligt af <i>Lomhroso.</i>

Om Tatoveringerne hos de <i>offentlige Fruentimmer</i> vides saare
Lidet  og  næsten kun det, som derom findes meddelt i
<i>Parent-Duchatelet'</i>s klassiske Bog,<footnote>Parent-Duchatelet, de la prostitution dans la ville de Faris, 3éd. I. 1857.
p. 123—126.</footnote> Man søger forgjæves nogen herhen
hørende Oplysning i de mange andre baade ældre og nyeste specielle
Arbeider over Prostitution og Prostitutions-Forhold, saaledes  hos
<i>Rétif de ta Brétonne</i> (1770), <i>Potton</i> (1842), <i>Jeannel</i> {1874}. <i>Lecour</i>
(1874), <i>Mireur</i> (1875), <i>Després</i> (1883), <i>Martineau</i> (1885),<i> B.
Tarnowsky</i> (1889) o. fl. Ifølge <i>Parent-Duchatelet</i> er denne Skik
næsten kun i Brug hos Skjøger af de laveste Klasser, særligt hos
de Individer, som leve af og med Militær. Tatoveringerne findes
ifølge den franske Forfatter ikke anbragte paa de sædvanligt blottede
Legemsdele, men oftest paa den øverste Deel af Overarmene, mediant
paa Brystkassen forpaa eller under Brysterne. Tatoveringerne dannes
af Bogstaver og Navne, meest vedkommende disse Fruentimmers
mandlige Elskere (med  indtil 30 Navne) eller af Figurer. Hjerter
og Hjerter gjennemborede af Pile, Blomster og Blade danne de
sædvanlige banale Ornamenter; ved Navnene er hyppigt vedføjet et »for
Evigt«. Efter de vekslende Tilbøjeligheder og skiftende kjønslige
Forhold overtatoveres et Navn af og til med et andet. Saaat sige
aldrig sees nogensomhelst obscoen Figur eller uanstændig Antydning
i Tatoveringerne; der viser sig her en højst mærkelig Modsætning
til de raae Mandfolk, med hvem disse Fruentimmer omgaaes, og som
ofte bære og fremvise de meest uanstændige Tatoveringer.<footnote>Sml. Lomhroso, I. c. I. p. 299–302. Tav. XVI, XVII, XXVIII, XXIX.
Lacassagne I. c. p. 28.</footnote>
Derimod udhæves det curiøse Forhold, at adskillige af disse Fruentimmer
og især af de ældre, have deres Elskerinders Navne indristede i
Egnen mellem Pubes og Navlen.<footnote>Dog synes der ogsaa at kunne findes andre Tegninger paa Underlivet af
Prostituerede. Sml. Journ. des Goncourt. II. (1862-1865). 1888. p. 80.</footnote> <i>Parent-Duchatelet</i> udhæver, at
Tatoverings-Skikken synes at tabe sig hos disse Fruentimmer. —
I Forsommeren ifjor havde jeg Lejlighed til at konferere om disse
Forhold med Dr. <i>Passant,</i> den mangeaarige Chef for Visitationerne
af de offentlige Fruentimmer (chef du dispensaire de salubrité).
Ogsaa han mente, at Tatoveringer nutildags forekom mindre hyppigt
hos Skjøgerne end tidligere<footnote>E. Goncourt præsenterer i »la fille Elisa» en af Bordellets Pensionærer
tatoveret (éd, Charpentier. 1877. p.  118).</footnote>; iøvrigt vare Forholdene omtrent som
angivne af <i>Parent-Duchatelet,</i> dog mente <i>Passant</i> næsten kun at
finde disse Mærker paa Forarmene, næsten aldrig paa Laarene, og
paa Underlivet skulde de nu aldrig sees. Visitationen af alle disse
Fruentimmer er imidlertid fordeelt paa saa mange Læger og ofte ret
overfladisk; jeg er derfor ikke ganske sikker paa Rigtigheden af disse
senere Angivelser.<footnote>Ogsaa Lacassagne  (I. c. p. 102) synes at have seet Tatoveringer paa
Underlivet.</footnote>

Hos <i>vore offentlige Fruentimmer</i> svnes Tatovering tidligere
ikke at have været i nogen udstrakt Brug, men paalidelig
Underretning herom mangler ganske. Jeg mindes tydeligt for 30–35 Aar
siden at have seet Navne anbragte paa Armene af enkelte af disse
Fruentimmer; men kun to af de (henimod 40} ældste, for Øjeblikket
her i 20–30 Aar praktiserende Skjøger bære saadanne Mærker,
henholdsviis i 15 og i 13 Aar. Denne Skik synes næsten at have
været ifærd med at uddøe. I de senere Aar har en yngre Mand
med Talent for Tegning og for sin specielle Kunst, en forhenværende
Sømand Fr., som søger meget paa Steder, hvor offentlige
Fruentimmer holde til, udbyttet disses Efterabelseslyst og Letsindighed og
har atter bragt Tatoveringen paa Mode, og det i den Grad, at der,
som anført, imellem de 804 Individer, som i de sidste 5 Aar have
praktiseret som Skjøger, findes 80 tatoverede, og hos de 49 af
samme er Operationen foretagen af ham. De øvrige Individer ere
for største Delen tatoverede af »Veninder» i Tvangshuset eller i vore
usle Politiarrester, under Paavirkning af Ørkesløsheden og Minderne
om erotiske Forbindelser; enkelte ere ogsaa mærkede af deres private
Elsker (Souteneur).

<i>Tatoveringen</i> optræder ofte, hos de 34 (af 80), kun som
Bogstaver og Bogstavpar, hos ikke faa, hos de 10, som Navne, oftest
da tillige sammen med Bogstaver. Hos mange, hos de 22, saaes
Bogstavpar og Figurer og hos 11 Navne og Figurer; kun hos tre
Individer forekom Figurer alene. Flertallet af alle disse Arter af
Tatoveringer, saaledes ogsaa de 45 af Figurerne, vare udførte i Rødt
og Sort; Mindretallet, og derimellem 22 Figurer, i Sort alene; kun
sjældent (2) vare de i Rødt og Blaat (1) eller i Rødt alene (1).

Hos 73 (af de 80) Individer vare nærværende eller tidligere
<i>mandlige Kjærester</i> foreløbigt forevigede ved de med to eller tre
Bogstaver (Forbogstav til For- og Efternavn) eller ved Fornavn alene
(Fig. 4. 11) mere discret antydede (Fig. 5, 6, 7, 9, 13, 17, 18}
eller fuldt udførte Navne (Fig. 8). De 23 af disse Fruentimmer
havde desuden vedføjet deres eget Navn (Fig. 11), ogsaa enten kun
antydet eller fuldt ud; sjeldnere (5) fandtes Datum og et Aarstal
tilføjet. Hos de 26 forekom Navnet paa to, hos tre paa 3, hos fire
paa 4 og hos eet henholdsviis paa 5 og 6 Kjærester. Hos 5 fandtes
Minde-Mærker efter tidligere Inclination fortrængte og overtatoverede
med Navnet paa en ny Elsker eller (!) dækkede med et Gravkors.
To Individer bare kun deres <i>Elskerindes</i> Navn, to baade et saadant,
deres eget og en Elskers; eet havde sit eget under Elskerindens Navn.
Hos fire Individer fandtes kun eget Navn. Hos eet forekom sammen
med andre Initialer det til en Broders Navn, hos et andet
det til et Barns. Navn paa Moder eller Fader syntes aldrig at
forekomme.

Meget ofte, som anført hos 35 Individer, optraadte Tatoveringen
som en eller flere, mindre eller større <i>Figurer eller Billeder,</i>
næsten altid i Selskab med Bogstaver eller Navne. Der viser sig
ikke nogen rig Variation i disse, ialt 70, Figurer og en uendeligt
langt ringere Variation end den, der sees hos Mandfolk. De samme
Mønstre gjentage sig altfor ofte. Og naturligt nok er det saa
hyppigt de samme naivt symbolske Figurer, som ogsaa ere i Brug i

Frankrig<footnote>Sml. Laoassaghe, I. c. Fig. 15, 35, 36 (Calquer).</footnote> og i Italien<footnote>Sml. Lombroso,  I. c. p. 287—323. Tav. XVI. Fig. 2, XVIII. Fig. 1,
2 p. p.</footnote>. Hyppigst, hos 15 Individer, saaes to fra
en Art Knude i modsat Retning udgaaende Blade (Fig. 1, 3, 11, 17);
dernæst, hos 7 Individer, en Rose med Blade (Fig. 12); derefter,
hos 6 Individer, et Hjerte (Fig. 3, 11, 14), ofte med to hinanden
tvært over dette trykkende Hænder (Fig. 3, 11) eller med to
Bogstaver i Hjertets Centrum; eller, hos 4, et af en Piil gennemboret
Hjerte (Fig. 4, 13). Hos 5 Individer saaes Brystbilledet af en ung
Mand (Fig. 2); hos 4 et Par sammenknyttede Hænder, som hos 5
andre deelviis dækkede tværs over et Hjerte (Fig. 3, 11). Hos 6
Individer saaes et Anker, omslynget af et Toug (Fig. 16), og hos 3
det banale Emblem for Tro og Haab og Kjærlighed (Fig. 14). Hos
3 Individer fandtes et Slags Tværbaand (Fig. 6), hos to en Green
med Blade og hos 2 et enkelt Blad; hos 8 andre henholdsviis et
Armbaand, et Gravkors, en Krands, en Kringle, en Ring, en Stjerne
(Fig. 15), et stort Skib for fulde Seil (Fig. 10) og en patriotisk
Flagdecoration med Kanoner (Fig. 1). – Hos 9 af disse Individer
fandtes to, hos 2 fire og hos eet 5 saadanne Tegninger, og, som
anført, hos de allerfleste i Forbindelse med flere eller færre
Bogstaver eller Navne; 2 individer havde saaledas 9, eet 11 og eet 15
Tatoveringer paa deres Legeme.

Alle disse Tatoveringer havde sædvanligviis deres <i>Sæde</i> paa
Overlommerne, ulige sjeldnere paa Underlemmerne (Laarene) og paa
Brystet; paa andre Legemsdele saaes de aldrig, paa; Underlivet altsaa
heller aldrig. Deres hyppigste Sæde var Indsiden af venstre
Forarm. 25 Individer bare Tatoveringer der; lidt mindre hyppigt, hos
21 Individer, saaes de paa Indsiden af højre Forarm, og de 21
havde Tatoveringer paa begge Forarmes Indside. De forefandtes
fremdeles hos 8 Individer paa Udsiden af venstre og hos 2 af højre
Forarm, hos 4 paa Forsiden af den venstre og hos 4 af den højre
Forarm. <i>Paa Forarmene forekom Tatoveringerne altsaa hyppigst,
særligt paa den venstre.</i> Paa Udsiden af højre Overarm viste 6
Individer disse Indristninger, og hos eet fandtes en saadan paa
Forsiden; hos 4 forekom Tatovering paa Udsiden af venstre Overarm og
hos eet højt oppe paa Udsiden af venstre Skulderledsegn. Paa
Rygsiden af højre Haandled saaes Tatoveringer hos 4 Individer, og hos
eet forekom lignende paa begge Haandled. Paa venstre 
Mellembaand, svarende til Mellemrummet mellom Tommel- og Pegefinger,
saaes Tatoveringer hos 9, hos 4 paa tilsvarende Sted paa høire
Haand; hos henholdsviis eet Individ forekom saadan paa
Mellemhandsegnen af høire eller venstre Tommel. Hos 3 Individer saaes
en Ring ristet henholdsvis paa venstre Tommel-, Pege- eller
Mellem-finger. Tre Individer havde Figurer over venstre, eet over høire og
tre over begge Knæer. Kun hos eet Individ saaes en Tegning i
Egnen af Manubrium sterni, hos et andet sammesteds en Elskers
Navu, og hos et tredie en Tegning længere nede, mellem
Brysterne.

Tatoveringerne stemme, saaledes som de vise sig hos de
Kjøbenhavnske Skjøger, altsaa næsten ganske med de Forhold, hvorunder
den optræder hos de Pariser offentlige Fruentimmer: denne Kaste
viser jo næsten ovoralt de samme Trask. Her som i Paris er det <i>i
Reglen kun de unge og de til de laveste Klasselag hørende
Individer,</i> som lade sig saaledes mærke; men <i>aldrig</i> her saalidt som
der <i>forekommer der obscoene Figurer</i> eller Antydninger til
uanstændige Tatoveringer. Her som hist antyde Navne og Figurer
alleroftest Kjærlighedsforhold og oftest til mandlige Individer.
Tatoveringerne forekomme væsenligt paa de samme Steder og ere af de
samme Farver, og her som i Paris søger man ofte at dække Minder
om tidligere Tilbøjeligheder med friske Præg. Eiendommelig for
Paris er eller var kun den Lokalisation, som Fruentimmerne der
undertiden forbeholdt deres (kvindelige) Catamiter; noget Lignende
er neppe seet her.<footnote>Ifølge Parent-Duchatelet (l. c. I. 1857. p. 159-169) vare henimod <sup>1</sup>/<sub>4</sub> af
de offentlige Fruentimmere i Paris <i>Tribader,</i> hvad vel baade for Paris og
for Kjøbenhavns Vedkommende ikke er altfor højt anslaaet (sml. R. Bergh,
Vestre Hosp. i 1888. p. 13).</footnote>

Naar fraregnes Brugen af Hammer, adskiller den <i>Maade, paa
hvilken Tatoveringerne udføres</i> hos os (og i Europa i det Hele),
sig ikke væsenligt fra den, som anvendes hos de vilde Folkeslag.
Tatoverings-Instrumentet dannes af nogle faa, (meest 5—6) Naale,
som omvundne med Traad indtil omtrent 2—5 mm. fra Spidsen og
stillede ved Siden af hverandre i en Linie, forsynes med en fælleds
Omvikling og befæstes til et Skaft; Naalespidserne staae enten i
Jævnhøjde eller i en Skraaning.<footnote>Sml. Joest, l. c, p. 72. Fig. a—c.</footnote> For at sikkre en nøjagtig
Udførelse af Tatoveringen anbringer Operateuren med Tusk oftest et


Udkast eller en Fortegning til den paa Stedet eller overfører en
Calquering paa Huden. Naalespidserne dyppes saa i en vandig
Opløsning eller Opslemming af forskjellige Farver, sædvanligviis chinesisk
Tusk og Cinnober; i Straffeanstalterne henvttes Blæk eller
Farvningsstoffer, som lade sig skrabe af forskjellige Brugsgjenstande.
Stikkene anbringes nu i Huden, tæt ved hverandre, meest skraat,
undertiden ogsaa lodret, oftest med Naalerækken parallel med
Retilningen af Contourerne af de Tegninger, som skulle fremstilles<footnote><i>Betalingen,</i> som ydes <i>for disse Tatoveringer,</i> er ret ringe. For en
Seance, som kan omfatte baade Navn og een eller et Par Figurer, betales
sædvanligviis 25 Øre til 1<sup>1</sup>/<sub>2</sub> Kr., og undertiden erlægges Salairet som
Naturalpræstation (Øl m. M.). Omtrent saaledes er Forholdet ogsaa i
Frankrig, hvor Betalingen oftest er 50 (Centim. til 2—3 Fr.. naar ikke
andre Ydelser træde istedenfor Betaling. Sml. Berchon, l. c. p. 63 Note.</footnote>.

Smerterne ved de Tatoveringer, om hvilke der her er Tale, ere
sædvanligviis kun ringe. Operationen medfører i de første Dage
nogen Rødme og Svulst, Tegningen sees bedækket med lidt indtørret
Blod og Farvestof og er saaledes utydelig; først efter nogle Dage
træder den tydeligt frem; men er da, paa Grund af resterende
Svulst, bredere, end den senere viser sig. Derefter henstaae disse
Tatoveringer i Reglen uforandrede et endog langt Liv igjennem, kun
med Aarene oftest noget afblegede, de sorte blive oftest mere
blaalige, de røde mere violette, tildeels fordi det i Huden indførte
Pigment og da særligt det røde efterhaanden absorberes<footnote>8ml. Filomusi e Rezzonico, sul trasporto alle glandole linfat. della
materia color. dei tatuaggi. Giorn. intern. d. sc. med. 1888, 12. (Arch. f. Derm.
u. Syph. XXI. 1889. p. 760).</footnote> forat afsættes
i de til Tatoverings-Egnen svarende Lympheglandler <i>(H. Meekel
Follin,  Virchow);</i> de sorte Tegninger ere altsaa de holdbareste.

<i>Spørgsmaalet om Varigheden</i> af disse Tatoveringer har ofte,
især retsligt været fremme. Det var egenligt først <i>Rayer</i><footnote>Rayer, tr. théor. ei prat. des mal. vénér. II. 1827, p. 391—392.</footnote>, som
paaviste, at en vellykket Tatovering paa Grund af Afsætningen af
Farvestoffet i Læderhuden var saa at sige uudslettelig. 1 Anledning
af den i sin Tid saa megen Opsigt vækkende Schall'ske Retssag og
den, som det syntes, derunder constaterede Forsvinden af Tatoveringer
foretog <i>Casper</i><footnote>Casper, üb. Tätowirungen. Vjschr. f. ger. u. öff. Medicin. I. 1852. p. (274—
297) 288-290.</footnote> en Række Undersøgelser af gamle Soldater i
Berliner-Invalidehuset; hos 3 af 36 vare Tatoveringerne afblegede, hos
2 deelviis og hos 4 fuldstændigt forsvundne, medens de hos mange
endnu stode særdeles udprægede endog efter 40 Aar. Senere har
<i>Hutin</i> leveret en Oversigt<footnote>Hutin, rech. sur les tatonages. Bull. de l'ac. de méd. XVIII. 1853.
p. 348.
Hutin, recherches sur les tatouages. Paris. 1853. p, 15—25.</footnote> over Resultatet af Undersøgelsen af 506
tatoverede Veteraner i Invalidehotellet i Paris; kun hos 47 vare
disse Mærker forsvundne i Løbet af 28—60 Aar. Kort derefter
paaviste <i>Tardieu</i><footnote>Tardieu, ét. médico-légale sur le tatouage. Ann. d'hyg. publ. 2 S. III. 1855.
p. 171—206.
</footnote> ydermere den store Holdbarhed af disse Tatoveringer.
Vore to ovennævnte, 15 og 13 Aar gamle Tatoveringer stode endnu
saa friske, som om de nyligt vare udførte. Men Tatoveringer kunne
altsaa dog undertiden i Aarenes Løb forsvinde, særligt sker det
selvfølgeligt, naar de ere udførte altfor overfladisk.

Hyppigt og af meget forskjellige Grunde <i>ønske tatoverede
Individer at befries for de Mærker,</i> hvormed de af Efterabelsesdrift
og tanketomt Letsind eller af en øieblikkelig Caprice ere blevne
belemrede. Det har altid været saaledes. Allerede de græske og
romerske Skribenter og senere de arabiske Læger have meddelt en
Række herhen hørende og efter Sigende tjenlige Midler og Recepter.
Af virkeligt virksom Betydning for saadant Formaal ere dog kun
Vesicantia og Escharotica, og selv disse ere saa ofte ikke istand til
fuldstændigt at tilintetgjøre disse Mærker. Det Samme gjælder tie
ret hyppigt anvendte Ny-Tatoveringer, Overtatoveringer. gjennem
hvilke man dog oftest ved nøiere Tilsyn kan læse de oprindelige
Mærker. Ifølge <i>Variot</i><footnote> G. Variot, nouveau procédé de destruction des tatonages. Compt. rendus de
la soc. de biol. Juillet 1888 (Ann. de dermat. et de syphilige. 2 S, X. 1889.
p. 848).</footnote> skal man kunne bringe Tatoveringer til
Forsvinden ved en Overheldniug af dem med en concentreret
Tannin-Opløsning med paafølgende tæt adaeqvat Tatovering samt straks følgende
Anvendelse af en Helvedstensstift, hvorved der i Hudens Overflade
dannes garvesuurt Sølvilte; efter 2 Maaneder skulde Tatoveringerne
være forsvundne. Underligt nok har der ned til vore Dage, ogsaa
hos os og særligt hos de offentlige Fruentimmer, bevaret sig den
Overtro, at Vadskninger med og Ny-Tatovering med Kvindemælk skal
kunne borttage disse Indretninger.

Intet af de ovennævnte 80 Individer synes at have havt
nogetsomhelst væsenligt Besvær eller Ulempe af Anbringelsen af de ialt
252 Navne og Figurer, hvormed de ere blevne udstyrede. Men det
er bekjendt nok, at Tatoveringen kan medføre meget betydelige,
farefulde og selv dræbende Oomplicationer<footnote>Berchon, l. c. p. 105-(130)149.</footnote>, Phlegmoner. Gangræner,
Lymphangiter, Blødninger, Erysipelas o. s. v. Syphilis er desforuden
temmelig hyppigt overført ad denne Vei<footnote>Sml. Litteraturfortegnelsen til: Pospelow, üb. extragenitale Syphilisinfect.
Arch. f. Dermat. u. Syph. XXI. 1889. p. 235—256.</footnote>, ligesom Lupus saavelsom
local og generel Tuberculose er seet udviklet efter Tatovering, naar
Operateuren har været Phthisiker<footnote>Jadassohn, üb.   inoculationslupus. Virchow, Arch. CXXI. 1890, p. 223–225.
O. Liebreich,  die Möglichkeit  d.  Tuberkuloseinfect. durch Tättowirung.
Therap. Monatsh. V. Sonderheft. 1891. p. 89—90.
Det af Tournier refererede (noget tvivlsomme) Tilfælde af »tuberculose
de la peau inoculée  par  tatouage» (Mém. et Comptes rendus de la soc.
des sc. méd. de Lyon. XXIX. 1889. p. 81) angaaer en phthisisk Patient, til
hvis Tatovering der anvendtes Tusk, udrørt i hans egen Mundvaedske.</footnote>. Det er derfor berettiget, at
man baade i den franske og i den italienske Marine i de senere Aar
har forsøgt at hæmme denne Uskik, mod hvilken der nu ogsaa synes
at skulle skrides ind i den østerrigske Hær<footnote>Sml. Töply, die vener. Krankh. in den Armeen. Arch. f. Dermat. a. Syph.
XXII, 6. 1890. p. 850.</footnote>, ligesom den japanske
Regjering skal have nedlagt visse Indsknenkninger og Forbud mod
den i dens nye Straffelov<footnote>Sml. Ymer. VI, 1886. 1887. p. XVIII.</footnote>.

Medens <i>Tatoveringer</i> altsaa saaes endog ret hyppigt <i>hos</i> de
offentlige Fruentimmer, forekomme de derimod hos andre Kvinder kun
sjeldent og endog næsten kun hos dem. der høre til <i>den hemnelige
Prostitution,</i> fra hvilken den offentlige for en saa stor Deel
rekruteres. Men selv hos dem sees disse Mærker kun sjeldent; i Reglen
er det først efter at være indskrevne som Skjøger, at disse
Fruentimmer lade sig tatovere. Af de 1502 forskellige, næsten altid unge
eller endog ganske unge Kvinder, som fra 1886—1890 (inclusive)
ere behandlede paa Vestre Hospitals anden Afdeling (den for den
hemmelige Prostitution reserverede), have kun de 31 viist
Tatoveringer, og af samme vare de 15 ganske unge, særligt depraverede
Piger, som færdedes meget paa Beværtninger af laveste Art. Disse
sidste vare alle tatoverede af den oven omtalte Kunstner (Fr.); de
andre vare fordetmeste mærkede af Veninder, meest i Arresterne,
ganske enkelte af en Kjæreste. Tatoverings-Forholdene stemmede
iøvrigt ogsaa væsenligt med dem hos de offentlige Fruentimmer.
Alleroftest fandtes Mærkerne paa Forarmene, hos 13 paa høire, hos
12 paa venstre og hos 3 paa bægge; hos 3 saaes de paa venstre
Overarm, hos eet paa Radialranden af venstre Mellemhaand og hos
to i Egnen af Mellemrummet imellem første og anden
Mellemhaandsknogle. Tatoveringerne dannedes ogsaa her alleroftest af Bogstaver
eller Navne, men særligt ofte forekom Fruentimmernes eget Navn.
Hos de 12 fandtes kun eget Navn eller Initialer til samme, hos 11
een og hos 1 to Kjæresters Navne, hos 4 eget og Kjærestens; hos
2 eget, en Kjærestes og en Venindes Navn, hos tre dertil endnu en
ny Venindes; hos eet Individ saaes kun en Broders Navn. Figurer
forekom sjeldnere; hos to et Par sammenfføiede Hænder, hos tre et
Hjerte; henholdsviis hos eet en Rose, en Green eller to divergerende
Grene, og hos to et Anker. Navne og Figurer vare hos de 16 alene
udførte i Sort, hos de 15 i Rødt og Sort. Hos intet af disse
Fruentimmer forekom mange Navne og Figurer, og til Overtatovering var
endnu intet af dem naaet. Disse 31 Individer havde ialt kun 62
Tatoveringer.

Tatoveringer antyde hos Fruentimmer næsten altid psychisk
Degeneration, ligesom tatoverede Fruentimmer undertiden ogsaa vise
physiske Degenerationsfænomener, og disse Tatoveringer høre derfor
ind under den <i>sociale Pathologis</i> store Omraade.
</chapter>

<chapter name="Tavleforklaring">
<table o>
<td c><i><h4>Tavleforklaring.</h4></i>
</table>
Figurerne ere et Udvalg af Forfatterens farvetroe Calquer over
Tatoveringer:
<table o>
<td r>Fig. 1.<td>Fra høire Overarm.
<td r>2.<td>Fra venstre Overarm (med Fig, 8).
<td r>3.<td>Fra høire Forarm (med Fig. 1).
<td r>4.<td>Fra hoire Forarm (med Fig. 7).
<td r>5.<td>Fra hoire Forarm.
<td r>6.<td>Fra venstre Forarm (med Fig. 9).
<td r>7.<td>Fra venstre Forarm.
<td r>8.<td>Fra venstre Haand.
<td r>9.<td>Fra venstre Tommel-Mellemhaand.
<td r>10.<td>Fra Udsiden af høire Overarm.
<td r>11.<td>Fra høire Forarm (med Fig. 12, 13).
<td r>12.<td>Fra Egnen af Manubrium sterni.
<td r>13.<td>Fra venstre Forarm.
<td r>14.<td>Fra høire Forarm (med Fig. 15, 16).
<td r>15.<td>Fra venstre Forarm.
<td r>16.<td>Fra høire Tommelfinger.
<td r>17.<td>Fra venstre Forarm (med Fig. 18).
<td r>18.<td>Fra høire Forarm.
</table>

*

</chapter>

<chapter name="Tab. 1. - 2.">
<b>Tab. 1.</b>
<img>1. - 9.</img>


<b>Tab. 2.</b>
<img>10. - 17.</img>
</chapter>

