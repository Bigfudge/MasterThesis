<chapter name="Titelsida">
<h2>Kort Beskrifning

om

<b>Solen, Jorden och Månen.</b>

Med 6 Träsnitt.</h2>

<img id="4688">Solförmörkelse.</img>


Konst. och Wetensk. N:o 8.<tab><tab>6 öre R:mt.
</chapter>


<chapter name="Astronomien är läran om himlakropparne">
<b>A</b>stronomien är läran om himlakropparne i allmänhet 
och om deras skenbara och werkliga rörelse i
synnerhet. Den lärer oss att urskilja dem ifrån hwarandra, 
bestämma deras storlek, natur och beskaffenhet
samt lagarne för deras rörelser.

Med himlakroppar förstås alla de kroppar, wi se
pryda himmelen, såsom om dagen solen och ömsom
månen, och om nätterna månen, stjernorna och
planeterna.

De för oss mest i ögonen fallande himmelskroppar
äro solen och månen. Stjernorna och planeterna
synas blandade om hwarandra.

Himlakropparne äro af tre slag: Fixstjernor, som
äro alldeles orörliga, Planeter, som röra sig på
beständigt samma afstånd omkring en sol, och Kometer,
som röra sig omkring sin sol i mycket aflånga banor
och äro åtföljda af en dunstmassa, utbredd efter sjelfwa 
kroppen i form af en swans.

Himlakropparne indelas i solsystemer, som hwardera 
bestå af en sol med de planeter, månar och
kometer, som röra sig omkring denna. 


Wårt solsystem består sålunda af wår sol, åtta
större planeter: Mercurius, Venus, Jorden, Mars,
Jupiter, Saturnus, Uranus och Neptunus med deras
månar, ett stort antal mindre planeter, som hafwa
sitt lopp omkring solen mellan Mars och Jupiter, samt
en mängd kometer, af hwilka många troligen ännu
icke blifwit sedda.

Wi wilja i denna lilla afhandling framställa en
kort beskrifning om wår Sol, Jorden och dess Måne,
för att i N:o 9 af wåra afhandlingar om Konst. och
Wetensk. återkomma till wårt solsystems återstående
planeter med deras månar samt himlafästets öfriga
stjernor och kometer.
</chapter>

<chapter name="Solen">
<h2>Solen.</h2>

Af alla himmelskroppar är solen för oss den
wigtigaste, till följe af det inflytande hon utöfwar på wår
tillwaro. Genom solens närwaro eller frånwaro
bestämmas wåra dagar och nätter; det är genom hennes 
skenbara årliga rörelse, som wi erfara omwexlingarne 
af wärme och köld, eller ombytet af årstider.

Solen, som för wåra swaga ögon synes så liten,
är likwäl en och en half million gånger få stor som
jorden; men det kan ej förundra oss att den ej synes
större, då wi weta på hwilket betydligt afstånd den är
ifrån jorden. Detta afstånd är nämligen öfwer 14
millioner mil.

Wår sol hörer till de orörliga stjernorna eller, 
såsom de wanligen kallas, Fixstjernorna. Den tyckes wäl
dagligen röra sig ifrån öster till wester, uppgå på den
ena sidan och nedgå på den andra; men denna rörelse
är blott skenbar, ty det är icke solen, utan wår jord
som rör sig, under det den dagligen, såsom ett hjul,
wänder sig omkring sin axel ifrån wester till öster.
För att något förtydliga detta förhållande, wilja wi
anföra ett exempel. Då man åker i en wagn med
raska hästar, tyckas träd, hus och fält flyga en förbi,
men det är ju icke dessa, utan wi sjelfwa som färdas
framåt, på samma sätt är det med jorden och solen.
Jorden är wagnen, på hwilken wi färdas, wi röra oss
framåt med den, men solen står orörlig.

Om man betraktar solen med mycket starka
förstoringsglas, finner man att på dess yta äro fläckar, af
hwilka några äro mörka och andra lysande; de
sistnämnda har man kallat solfacklor. Deras form är
mycket oregelbunden, deras waraktighet ganska olika
och i allmänhet omgifwas de af en halfskugga. De
ligga alltid i en zon, hwars utsträckning i norr och
söder om solens equator är föränderlig.

Man har på olika sätt sökt förklara dessa fläckar
eller solfacklor. Några hafwa antagit, att solen, från
hwilken oupphörligt utströmmar en stor mängd ljus
och wärme, är en brinnande kropp och att de mörka
fläckarne icke äro annat än slagger, som flyta på ytan.
Facklorna deremot skulle härröra från vulkaniska
utbrott af denna smälta massa. Det största felet hos
denna hypotes är att den ingalunda egnar sig, att 
förklara de ifrågawarande fenomenerna, har derför icke
heller erhållit astronomernas bifall. Enligt den
mening, dom för närwarande är allmännast antagen,
betraktas solen som en mörk och fast kärna, hwilken är
omgifwen af twänne atmosferer, den ena mörk och
den andra lysande. Uti denna hypotes förklaras
fläckarnes uppkomst på det sätt, att i de nämnda
atmosfererna bilda sig öppningar, genom hwilka solens
kärna låter se sig. Halfskuggan är gränsen för den
mörka atmosferen, hwars öppningar icke äro så
widsträckta, som den lysande atmosferens, och som derför
är synlig rundtomkring kanten af den öppning,
hwarigenom solens kärna synes.

<b>Solförmörkelse</b> är en särdeles märkwärdig
företeelse. Denna förmörkelse, som rätteligen borde
kallas jordförmörkelse, emedan det är jorden som förmörkas, 
infaller då månen träder emellan solen och jorden.
Men emedan månen är långt mindre än solen och
jemwäl betydligt mindre än jorden, så betäcker hans
skugga, när den hinner fram till jorden, alltid blott en
liten del af dess yta på en gång och breder sig endast
småningom öfwer henne, i den mån han hwälfwer sig
kring sin axel. Widare se blott de ställen af jorden,
öfwer hwilka månens hufwudskugga breder sig, solen
helt och hållet förmörkad eller hafwa en total (fullständig)
solförmörkelse; de åter, hwilka månens halfwa skugga
träffar, se blott en del af solen förmörkad, och de ändtligen, 
dem hwarken månens hela eller halfwa skugga
hinner, hafwa alldeles ingen förmörkelse. Både 
sol- och månförmörkelser har man flera år förut beräknat
och redan långt förut hade astronomerna förutsagt,
att wi den 9 Oktober 1847 skulle få en total
solförmörkelse. Den största af detta slag hade wåra nejder
den 12 Maj 1706, då det på klara middagen blef så
mörkt, att man måste upptända ljus och att stjernorna
syntes på himmelen. Höns och andra djur begåfwo
sig till hwila, läderlapparne framkommo ur sina
smygwrår och marken betäcktes med dagg, liksom efter
solens nedgång.

För att förtydliga denna företeelse, hafwa wi på
titelbladet framstält en figur, som wisar huru månen
bortskymmer solen för en del af jorden och sålunda på
denna del åstadkommer total solförmörkelse.

—
</chapter>

<chapter name="Jorden">
<h2>Jorden.</h2>

Jorden är en rund, wid båda polerna något
afplattad kropp. Att hon är rund, kan redan förmoda, 
emedan alla himlakroppar äro runda. Men man
wet det äfen med wisshet, emedan hon wid
månförmörkelser kastar en mörk skugga på månen, emedan
hon kan kringseglas <footnote>Sedan 1519, då Portugisaren <sp>Ferd. Magellan</sp> första
gången kringseglade jorden, har detta många gånger skett
och sker ännu beständigt.</footnote> emedan solen förr går upp för 
jordens östra inwånare, än för de westra, och man
af föremål på haf eller land alltid warseblir de högsta
delarne och först efter hand föremålen helt och hållet.
De många höjderna och djupen komma derwid ej i
betraktande, emedan de ojemnheter, som de åstadkomma
på jordens yta, äro så obetydliga att de wid det
helas betraktande förswinna som stoft-grand. Jordens
afstånd från solen är öfwer 14 millioner mil. Sitt
omlopp kring solen fullbordar jorden på ett år, eller
en tid af 365 dagar och 6 timmar, Dess bana har
nära 86 millioner Sw. mil i omkrets. Hon
tillryggalägger således i hwarje timme nära 9800 Sw. mil,
och i hwarje secund, det will säga den tid, som
fordras för att uttala ett, tu, tre, nära 3 Sw. mil.
Med en så förwånande hastighet flyger wår jord, och
wi med henne, genom den omätliga himlarymden. På
23 timmar och 56 minuter wänder hon sig omkring
sin axel, ty hon har, såsom andra planeter, twänne
rörelser, den ena omkring solen, och den andra
omkring sig sjelf. I afseende på sin skapnad, är hon
icke ett fullkomligt klot, utan något plattare wid
polerna, så att hennes axel är wid pass 4 mil kortare
än equatorns diameter.

Wi känna af wår jord i sjelfwa werket icke mer
än den yttre skorpan. Huru den i sitt inre är
beskaffad, torde wäl ewigt blifwa oss obekant. Men så
mycket wete wi, af hwad wi funnit wid djupare
gräfningar, såsom wid bergwerk, att dess skal består af
omwexlande lager af jord och sten, ibland hwilka man 
ofta påträffar förstenade öfwerlefwor af ej mer bekanta
wäxter, af land- och sjö-djur, hwilket gifwer oss anledning 
att sluta till wårt jordklots ganska höga ålder
och till många wåldsamma förändringar, som det i
forntiden har undergått.

Det är bekant, att wår jord till större delen är
betäckt med watten, ur hwilket fasta landet höjer sig
såsom stora öar. Jag nämner intet om dess haf, berg
och dälder, o. s w., hwarom talas i den physiska
Geographien. Wid pass 1000 millioner menniskor bebo
dess yta, och hwilken kan räkna alla djuren?

Jorden är till en höjd af några mil omgifwen
med luft, hwilken tjenar menniskan och alla djur till
inandning och till uppfriskande af deras blod och
wätskor. Den befordrar äfwen örternas wäxt, underhåller 
eldens wärme och låga, och fortplantar ljudet. Sitt
ljus och sin wärme, sitt lif och sin fruktbarhet erhåller 
jorden af solen, hwilken hon äfwen, såsom jag
redan wisat, hafwer att tacka för omwexlingen af dag
och natt och de olika årstiderna.

I tankarne drager man nu kring jorden åtskilliga
cirklar, enligt hwilka man kan bestämma hwar och
under hwilket himmelsstreck ett land ligger.

Man föreställe sig ett i en swarfstol spändt klot.
De båda punkter, der klotet wänder sig i jernstiften,
wilja wi kalla poler, den ena nord- och den andra
sydpol. Wi hålla nu en blyertspenna midtpå klotet
och wrida det omkring. Den derigenom uppkomna cirkel 
delar det i twå hälfter, dem wi wilja kalla den 
norra och södra. Denna i tankarne på jorden dragna cirkel
kallar man equator (dagjemningslinie) eller linien. Här, hwarest
solstrålarne falla lodrätt på jorden, är det warmast. Man
delar denna cirkellinie likasom hwarje annan i 360 delar eller
grader, hwaraf hwarje på equatorn innehåller 15 mil;
equatorns hela omfång utgör således 5400 mil.

<img id="4689"></img>

Nu hålla wi blyertspennan en tum långt till höger och
wenster. Wi wrida klotet omkring och få ännu twå cirklar. På
jorden är rymden mellan båda dessa cirklar eller kretsar — 

wändkretsarne <footnote>Så kallade, emedan solen öfwer dem synes wända tillbaka.
De ligga 23 1/2 grad från equatorn, polarkretsarne 23 1/2 
grad från polerna. </footnote> — 705 mil bred. Inom denna rymd eller
gördel (zon) är det mycket warmt, emedan solen lyser derpå
mycket lodrätare, än på jordens öfriga delar. Dag och natt äro
här nästan lika långa. Winter känner man icke, blott twå
årstider: den torra som warar i 8, och den wåta i ungefär 4
månader.

Wi göra ännu twå cirklar på klotet, nära polerna, 345
mil från hwarje; de heta polcirklar. Mellan dem och
wändkretsarne är den tempererade eller måttligt kalla och warma
zonen, inom hwilken wår werlsdel Europa ligger. I denna och
den södra jordhalfwans lika så beskaffade zon är dagarnes och
nätternas längd alldeles olika. Hos oss utgör den längsta dag
öfwer 18 och den kortaste natt icke ens 6 timmar. Men inom
polerna är det ganska kallt. Redan wid nämnda kretsar räcka
den längsta dag och natt fulla 24 timmar och bortom dem allt
längre. I Lappland, som ännu hör till Europa, är midt om
wintern i 49 dygn oafbruten natt och midt om sommaren lika
så länge dag. Blott ett par timmars gryning och skymning
intaga under den långa natten dagens och under den långa
daggen nattens rum. I Oktober börjar det redan frysa och isen
upptinar först i Maj eller Juni. Närmare polen och wid
denna wexla dag och natt blott en gång om året och ingen
menniska kan lefwa der.

Lika skiljaktig som klimatet, är äfwen skuggan. Medan i
wändkretsarne ett föremål om middagen twå gånger om året
icke ger någon skugga, faller hon i den tempererade norra zonen
denna tid på dagen åt norr, men i den södra åt söder; i de
yttersta polarkretsarne swäfwar deremot skuggan hwarje dag kring
hela menniskan.

—
</chapter>



<chapter name="Månen">
<h2>Månen.</h2>

Månen är, såsom I redan hört, 50 gånger mindre än jorden 
och följer henne på hela sin bana, den han tillryggalägger
på 365 dagar, 5 timmar och 48 minuter, hwarunder han
kringlöper henne något mer än 12 gånger. Till sitt omlopp kring
jorden behöfwer han wäl blott 27 dagar, 7 timmar och 43
mininuter, men från den ena fullmånen till den andra förflyta
29 dagar, 12 timmar och 44 minuter. I sitt medelafstånd är
han öfwer 36,000 mil från oss <footnote>Månens omlopp kring sin planet och dennas kring solen är
nemligen icke fullt cirkelrundt, utan eliptiskt, d. w. s.
aflångrundt, så att hwarken solen eller planeterna befinna sig
helt och hållet i medelpunkten, hwadan ock afståndet än är
större, än mindre.
</footnote>. Då han sjelf lika litet lyser som
jorden, så synes han för oss blott då, när hans mot oss wända
sida eller en del deraf upplyses af solen. Genom månens
rörelse omkring jorden och tillika med henne kring solen, händer
nemligen, att han ömsom synes oss i olika gestalter, emedan han
än kommer att stå mot solsidan, än på motsatta sidan,
hwarigenom nymåne, första qwarteret, fullmåne och sista qwarteret
uppkomma. När månen står i jemn linie mellan solen och
jorden, och således wänder sin upplysta hälft mot solen, men den
mörka åt jorden, så se wi honom icke, och denna ståndpunkt
kallas nymåne. Han går då upp och ned mot solen. Efter 3 3/4 
dagar wänder månen redan något af sin upplysta sida till oss och
liknar en skära och man säger då: månen tilltager. Då
månen nu befinner sig till wenster om solen, går han först upp
efter denne och lika så ned. Denna skära blir nu allt bredare
och efter 7 2/3 dagar se wi halfwa månskifwan upplyst. Detta
kallar man första qwarteret. Wid denna tid går månen upp
mot middagen och ner wid midnatt. Numera blir med månens
ständiga framskridande denna upplysta del allt större, tills
månen uppnått hälften af hela sin bana, står på jordens motsatta 
sida och wisar sig som en rund, fullkomligt upplyst skifwa. Han
heter nu fullmåne och befinner sig midtemot solen, så att jorden
står mellan honom och solen och wi se honom hela natten, 

<img id="4690"></img>

emedan han nu går upp då solen nedgår. Från denna tid kommer
månen åter solen närmare, han går allt sednare upp och ned
och hans skifwa börjar att fördunklad på westra kanten, och man
säger då: månen aftager. När han nu efter widare 7 2/3
dagar åter tillryggalagt en fjerdedel af sin bana, wisar han oss åter
liksom wid första qwarteret, den halft upplyfta och halft mörka
delen af sin skifwa, dock så, att hans östra sida nu synes oss
upplyst. Han uppgår nu wid midnatt och ned om dagen och wi 

hafwa sista qwarteret. Ju mer han nu åter nalkas solen, desto
mer aftager skifwans upplysta del och öfwergår ånyo till form
af en skära, men på månens östra kant, tills han ändtligen
åter går upp och ned med solen, förlorar sig i dess strålar, blir
osynlig för oss och nu åter nymåne.

Då månen på år och dagar wisar sig ungefär 12 gånger i
sitt fulla ljus, så gaf detta anledning att indela året i 12
månader. Då widare från nymåne till första qwarteret, från detta
till fullmånen o. s. w. ungefär 7 dagar hwarje gång förflyta,
så indelades året i 52 weckor af 7 dagar hwardera. Men hela
årets längd bestämmes icke efter månens, utan efter jordens
omlopp kring solen.

Om månen wore en plan yta af likformig beskaffenhet, lik
en stor ocean eller en sandöken, så skulle den wara lika upplyst
öfwer hela ytan. Men endast blotta ögat wisar att detta icke
är fallet; wi kunne se höjder af starkt ljus och slätter med en
mörkare färg. Dessa höjder måste ega större reflexionskraft än
de mörka slätterna, såsom om de wore af en tydligt kritalliserad 
yta, medan andra äro betäckta med sand eller jord, eller
något mörkt färgadt ämne.

En lysande fläck, med en skugga utom den, är, om skuggans 
rigtning emotswarar solens läge för tillfället, ett säkert
bewis på en upphöjning eller ett berg, hwars topp upptager och
reflekterar solens strålar samt kastar skugga på dess fot. Nu äro
dylika fenomener talrika hos månen. De äro följaktligen alldeles 
olika dessa ständiga förändringar i glans hos olika fläckar,
som enbart kunna förklaras genom olikartad substans eller 
beskaffenhet på särskilda delar af ytan. Bergens skuggor synas
bäst på den ojemna kanten af ljus och mörker, då månen är i
tilltagande. Om månens yta eller wall wore jemn och slät,
skulle kanten wara en fullkomligt oafbruten linie af föga
krökning. Men bergen giwa dem ett ojemnt utseende. Inom den
mörka ytan synas ljusfläckar, såsom om bergens höga toppar
ännu upptogo strålarne, under det att deras fot wore utom
upplysningens område, alldeles som ett högt berg på jorden, hwars 
spets är upplyst ehuru solen förswunnit från de låga slätterna.
Dessutom kasta bergen inom den upplysta halfwan först skugga
på de delar, som ännu ej träffats af solstrålarne, och som 


<img id="4691">Månens utseende i teleskopet.</img>


derföre förblifwa mörka. Sådana skuggor synas såsom mörka
ställen på den upplysta ytan. Wi ha således ljusa punkter inom
den oupplysta delen och mörka ojemntheter på den upplysta sidan
och dessa äro bewis på ytans bergiga beskaffenhet. Man kan
sluta till bergens höjd genom utsträckningen af deras skuggor.
Ju högre ett berg är, desto längre skall dess topp förblifwa
upplyst, sedan det gått in på den mörka sidan. Sålunda skall en
lysande fläcks största afstånd från den upplysta kanten tjena till att
wisa höjden af den reflekterande toppen.   Genom erforderliga 

mätningar och beräkningar ha många af höjderna blifwit
uppskattade; men de stjernkunnige öfwerensstämma ej i afseende på
resultaterna. John Herschel påstår att det högsta berg är
omkring 1 3/4 engelsk mil eller 9000 fot, men andra anse några
af månbergen wara högre än de största berg på jorden.
Månbergen, som i mängd finnas på dess yta, äro af åtskilliga slag.
1) Ett stort antal äro ensamma, för sig stående, kägelformiga
upphöjningar, som resa sig upp från en widsträckt slätt och
sluta med spetsiga pikar. 2) Många äro i form af kedjor eller
bergsryggar, lika de flesta af wara berg på jorden. 3) Är det
en klass af formationer, hörande till <sp>kratererna</sp> eller stora
håligheter, omgifna af bergwallar. Dessa äro af olika storlek;
hos några är håligheten wid, hos andra är den trängre och
omgifwen af djupa klippiga mallar, ojemna och med klyftor. Stundom 
reser sig en kägelformig pik upp i midten och ger det hela
utseendet af en wulkan. Hela månytan har alltid förekommit
obserwatorerna wara lik wulkaniska trakter på wår jord; äfwen
ha fenomener stundom blifwit obserwerade såsom om
eldsprutande berg woro i werksamhet.

Det finnes ej något säkert spår till en luftkrets hos månen.
Den har inga moln och ingen sådan werkan på stjernorna, då
de äro nära dess kant, som en luftkrets skulle ega. På de stora
slätterna finnes ej något watten; den har inga sjöar. Det är
owisst om något slags flytande ämne finnes på dess yta. Det
är en ödslig, torr, bergig region; då dess berg ej utsättas för
regn och luften ej hemsökes af orkaner, måste de bibehålla
samma former som de hade wid deras första daning. Der finnas
inga tecken till wäxt- och djurlif, som, enligt wår erfarenhet icke
kunna existera i ett tomrum, eller lefwa på ödsliga klippor och
torra öknar. Olika delar af ytan skulle synas wara af olika
geologiska formationer, om wi kunde dömma efter ljusets olika
skuggor. Så widt det rörer de mäktiga, werkande krafter, som
ha sitt ursprung i det inre, synes månen likna jorden; men då
den är utan watten och luft, måste den hafwa ett utseende
alldeles olika det, som wår af stormar upprörda jord har erhållit.
</chapter>

<chapter name="Månförmörkelse">
<h2>Månförmörkelse.</h2>

Ofta inträffar i fullmånen den händelsen, att jorden under
sitt lopp kommer att stå i en rak linie mellan solen och månen.
Då uppfångar hon solens strålar och kastar sin skugga på
månen. Derigenom uppkomma månförmörkelserna, såsom
närstående figur utwisar.

<img id="4692"></img>

</chapter>

<chapter name="Tryckort">
Stockholm.   Tryckt hos P. G. Berg, 1859.
</chapter>

