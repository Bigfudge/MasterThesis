MÄNNISKOKÄNNAREN

ELLER KONSTEN ATT, VID FÖRSTA ANBLICKEN, OFELBART
BEDÖMA DE PERSONERS KARAKTÄR, BÖJELSER,
LEFNADSVANOR O. S. V., MED HVILKA MAN UNDER
LIFVET KAN KOMMA I BERÖRING.

EN I VÅRA TIDER ALLTMERA OUMBÄRLIG

HANDBOK

FÖR ALLA, SOM FRÅN DET YTTRE AF MÄNNISKAN
VILJA SLUTA TILL HENNES INRE.

AF

D:r ROBERT CUNNING.

ÖFVERSÄTTNING.

FEMTE UPPLAGAN.

STOCKHOLM
ADOLF JOHNSONS FÖRLAG.

Pris: 50 öre.


Till salu uti alla boklådor i riket:

<b>Den stora hemligheten</b> ej blott att förvärfva sig hvarje
mans kärlek, utan äfven att inom fyra veckor blifva en
lycklig maka, 30 öre.

<b>Fruntimmersvännen</b> eller konsten att inom kort tid blifva
fästmö och fru. En vägledning för älskande Damer,
hvilka önska eröfra och bibehålla männens hjärtan, af
Grünau, 75 öre.

<b>Konsten</b>, icke allenast att förvärfva sig hvarje flickas kärlek,
utan äfven att vinna en rik och dygdig maka, 30 öre.

<b>Kyssarnes bok</b>, Teoretiska och praktiska studier i »det
muntliga förfarandet", med illustrationer, 75 öre.

<b>Kärlekens bok</b>. En skrift af högsta intresse för alla ogifta
herrar och damer, innehållande en mängd formulär till
kärleks bref, kärleksförklaringar, o. s. v., 70 öre.

<b>Kärlekens vägledare</b> och lifvets lyckostjärna eller anvisning
till att göra lycka hos fruntimren, af Don Juan, f. d.
förste kammarpage hos drottning Isabella, 75 öre.

<b>Tio äktenskapsbud</b> för unga fruar eller den enda rätta och
sanna vägledningen för gifta fruntimmer att behaga sina
män och göra dem till lyckliga människor och goda
husfäder, 25 öre.

<b>Tio äktenskapsbud</b> för gifta män eller en upplysande
vägledning huruledes en gift man skall uppföra sig på det
att hustrun alltid må känna sig lycklig och i allo
tillfredsstäld; den bästa gåfva en hustru kan gifva sin man, 25 öre.

<b>Vägledning för unga kvinnor</b> att inom kort tid lära känna
en mans karaktär samt kropps- och själskrafter till
ernående af ett lyckligt äktenskap, af E. Rheder, 30 öre.

<b>Vägledning för unga män</b> att lära känna en flickas
karaktär samt kropps- och själskrafter, af E. Rheder, 30 öre.

<b>Sommer, M. A.</b>, Den lille Amerikanen. Enkel men god
vägledning för en hvar, som inom kort tid önskar lära sig
läsa, tala och skrifva det engelska språket. Med
upplysningar om engelsk uttals- och formlära, äfven rikhaltigt
ordförråd, nödiga fraser och talesätt m. m , 0:85, inb. 1: —

<b>Den svenske handsekreteraren, af Petterson.</b> Anvisn till
uppsättande af alla slags <i>Bref</i> och <i>Juridiska skrifter</i>,
såsom inlagor, kontrakt, fullmakter, skuldebref samt
räkningar och bokhålleri, 15:de uppl. 716 sid. (Den billigaste
och i sitt slag fullständigaste af på svenska utgifna
handböcker), 1:30, inb. 1:75.
MÄNNISKOKÄNNAREN

ELLER KONSTEN ATT, VID FÖRSTA ANBLICKEN, OFELBART
BEDÖMA DE PERSONERS KARAKTÄR, BÖJELSER,
LEFNADSVANOR O. S. V., MED HVILKA MAN UNDER
LIFVET KAN KOMMA I BERÖRING.

EN I VÅRA TIDER ALLTMERA OUMBÄRLIG

<sp>HANDBOK</sp>

FÖR ALLA, SOM FRÅN DET YTTRE AF MÄNNISKAN
VILJA SLUTA TILL HENNES INRE.

AF

D:r ROBERT CUNNING.

ÖFVERSÄTTNING.
FEMTE UPPLAGAN.

STOCKHOLM
ADOLF JOHNSONS FÖRLAG.

NORRKÖPING.
JOHAN JÖNSONS BOKTRYCKERIAKTIEBOLAG

1906.
<chapter name="Inledning">
<h1>Inledning.</h1>

För oss människor är icke något nödvändigare
och nyttigare, än Människokännedom, och likväl
finnas så få, som förvärfvat sig en noggrann, grundlig
och vidt omfattande insikt i konsten att af det yttre
och under det vanliga umgänget riktigt sluta till hvad
inom människan är, hvad hon tänker, önskar och vill,
samt hvad man af henne kan vänta. — Mången
genomreser städer och länder, umgås med många
människor, lärer sig känna deras konventionella
lefnadssätt och tror nu, att han är djupt invigd i den
mänskliga naturens hemligheter. — Men huru mycket
vet han om människorna? Dessa antaga skenet af
att vara goda, visa sig, så att säga, i
söndagskläder, men äro slafvar under sin egenkärlek och sin
egennytta. — Och detta kallar han
människokännedom! — Dock, hvarföre handla människorna så,
och icke annorlunda, hvarföre bära deras tänkesätt
och uppförande denna prägel? Detta bekymrar
honom föga eller alldeles icke. Han förstår att
instinktlikt umgås med dem, de motsvara detta på
samma sätt, och båda söka att uppnå sina afsikter,
så mycket som möjligt.

Denna skugga af människokännedom är likväl
på långt när icke tillräcklig, utan man bör alltid
tränga till djupet och uppdaga orsakerna till
företeelserna. Man bör icke stanna på ytan, utan
därifrån intränga i de hemliga verkstäder, hvarest
tankarna födas, böjelserna och begären bildas,
önskningarne och besluten befordras i dagern, samt
hvarest urkällan till allt lif och all verksamhet flyter.

Den, som vill grundligt lära känna människorna,
han måste förut ha utforskat sig själf; han bör veta
hvilka själskrafter han äger, huru dessa verka,
hvarefter de sträfva och huru de dels strida emot
hvarandra, dels i förening gå till ett föresatt mål.
Den, som är hemmastadd i sitt eget bröst, han
gissar till andra, han förstår dem, och vet att
begagna dem till sin egen fördel; i djupet, hvarest
driffjädrarne verka, upptäcker han det, som andra
tänka och vilja.

Den ena har något större beslutsamhet,
fattning eller slughet än den andra; han förstår att
förställa sig och uppnår genom list sitt ändamål,
hvilket en tredje vinner genom öppenhet.

I världen visar människan sig sådan, som hon
finner öfverensstämmande med sin fördel. Icke
sällan betäcker här den ena med skenhelig fromhet
sitt falska hjärta, icke sällan döljer en stor egoist,
eller en bedragare eller en skurk sina laster under
skenet af redbarhet och humanitet. — Men då är
det människokännedomen, som bör genomskåda
masken och igenkänna hycklaren, på det vi må
kunna väpna oss emot hans dåliga sidor och
uppföra oss <i>riktigt</i> emot honom.

Huru detta är möjligt skall uppgifvas å
efterföljande blad.

*

</chapter>

<chapter name="Det allmänna intrycket">
<h1>Det allmänna intrycket.</h1>

Om man också icke af det allmänna intrycket
ensamt kan draga så säkra slutsatser till en
människas inre beskaffenhet, som af ansiktet, så är likväl
det förra mycket viktigt för observatören, så
mycket mera, som det icke tillåter någon förställning,
liksom ansiktet. Kroppens växt och den proportion
som finnes emellan dess särskilda delar, hafva ett
ganska väsentligt inflytande på en människas
moraliska och intellektuella karaktär. Den som därföre
vill se in i hennes inre, bör lika mycket gifva akt på
det allmänna yttre, som på kroppens särskilda delar.

En människas hela kropp har likaså väl sin
fysiognomi som ansikte, och därföre må några
betraktelser öfver det allmänna intrycket här finna en plats.

Att en fullkomlig öfverensstämmelse finnes
emellan människans kropp och hennes karaktär, visar sig
redan, då man jämför den feta och den magra, den
storväxta och den lilla, den oregelbundet och den
proportionerligt danade människan.

Då den feta alltid har en böjelse för tröghet,
för flegma eller åtminstone för stillhet, har den
magrare alltid ett mer eller mindre retligt, häftigt,
oroligt och lifligt temperament. Då en mycket
storväxt människa merendels visar allvar och fasthet,
är den mycket kortväxta människan i allmänhet
lättsinnig och icke sällan liknöjd. Då slutligen en
regelbundet bildad kropp vid de flesta tillfällen
utgör en borgen för en ädel karaktär, kan man vara
säker, att i en oproportionerligt formad kropp också
bor en med brister befläckad själ.

Själen, hvilken, såsom man vet, ju är källan till
människans alla handlingar, beslut, böjelser och
känslor, uppenbarar sig alltid synbarligt i det yttre
allmänna intrycket. Att genom viljans makt dölja denna
själ, för att med den antagna masken förborga de
verkliga känslorna och böjelserna, utgör
vissserligen målet för många, ja, till en viss grad för alla
människors bemödande; men om också detta
ändamål i många fall åtminstone till en del vid
ansiktets bedömande vinnes hos den mindre öfvade
observatören, så är dock en förställning icke möjlig
inför den, som dömer efter hela det yttre.

Visserligen kunna dygd och vishet förekomma
i hvarje kropp, som håller sig inom de naturliga
gränserna; dock kan man bestämdt draga den
slutsatsen, att ju fullkomligare kroppsformerna äro, ju
mera proportion hvarje särskild del har till det
hela, desto mera skola goda egenskaper och dygder
innebo i en sådan kropp.

Ju mera däremot kroppen aflägsnar sig från
denna fullkomlighet, desto mera underordnadt,
bristfälligt och ensidigt skall också förhållandet vara
med de förmögenheter, som en sådan kropp äger.

<i>Halsen</i> gifver ämne till mångfaldiga
iakttagelser, och man kan antaga såsom säkert, att en lång
och smal hals är tecken till en kvinnlig och
flegmatisk karaktär, hvaremot en lång och tjock hals är
ett tecken till kroppsstyrka och ädelmodig karaktär.

En tjock och oproportionerlig hals förråder en
uppbrusande och för vrede fallen karaktär; är
halsen missbildad, berättigar han merendels till den
slutsatsen, att det icke förhåller sig så särdeles väl
med ägarens intellektuella förmögenheter.

En hals, som är lätt böjlig och elastisk, antyder
en likaså böjlig och elastisk karaktär, hvaremot en
tjock och styf hals gifver anledning att sluta till en
hård och oböjlig karaktär. En vackert formad hals,
är ett säkert tecken till en solid och pålitlig
karaktär; men visa sig senor och pulsådror tydligt på halsen,
så kan man sluta till en egensinnig, ja stundom elak
sådan. Är halsen starkt framåt böjd, antyder detta
nyfikenhet och girighet; är han böjd åt höger, kan
man däraf sluta till forskningsförmåga, klokhet och
förstånd; är han däremot böjd till vänster, förråder
han slöseri och dristighet, ja stundom skamlöshet.

<i>Armar</i>, som göra anspråk på att vara
proportionerliga, böra vara så långa att, då de äro
nedhängande, handleden ligger nära höftbenen. Längre
armar äro i allmänhet ett tecken till yppighet och
vällust, kortare däremot till sjuklighet eller i någon
riktning sjuklig själ. Smala armar med löst kött
gifva anledning att sluta till svaghet i själen eller
brist på omdömesförmåga, hvaremot tjocka och feta
armar merendels äro tecken till tröghet och ovighet.
Ovanligt hårbeväxta armar låta oss sluta till böjelse
för vällust, hårlösa däremot till en god, redlig
karaktär, stundom också till en, som saknar energi.
Armar, som stå i en riktig proportion och svara
emot kroppens bildning, äro ett tillförlitligt
rekommendationsbref på hjärtats redlighet och soliditet.

<i>Händerna</i> äro likaledes mycket viktiga för
observatören, så mycket mera, som äfven de icke
medgifva någon förställning och icke kunna
undandraga sig våra blickar.

En riktig proportionerad hand — d. v. s.
räknadt från sin början till spetsen af långfingret —
bör vara så lång som en tredjedel af hela armen
från axeln ända till handlofven. För långa händer
förråda merendels klandersjuka, inbundenhet och
listighet, för korta däremot slughet, spetsfundighet
eller benägenhet för slöseri. Äro fingrarna ovanligt
långa, så kan man däraf sluta till brist på
sanningskärlek samt opålitlighet och oredlighet; äro de
däremot för korta och tjocka, utmärka de böjelse för
tröghet och vårdslöshet.

Korta, tjocka och feta händer med lika
beskaffade fingrar berättiga att sluta till försiktighet,
djupsinnighet och företagsamhet.

Af naturen små tummar äro ett tecken till
mycket svag själ; stora tummar däremot till en
ovanlig kraft i viljan.

Väl proportionerade fingrar gifva anledning att
sluta till en människa med godt och böjligt hjärta,
hvaremot små, smala fingrar förråda afund,
djärfhet och illistighet.

Äfven fingrarnas rörelser erbjuda observatören
mycket intressanta iakttagelser och berättiga
merendels till säkra slutsatser angående karaktären.

Den, som ofta trummar med fingrarna eller rörer
tummarne omkring hvarandra, har aldrig sina tankar
tillsammans, utan är merendels tankspridd och
försumlig.

Den som under lindriga darrningar utsträcker
handen efter något föremål, förråder
själfbeherskning och att han undertrycker en häftig vrede.

Naglarna erbjuda i och för sig själfva föga
anmärkningsvärdt, emedan de merendels forma sig efter
olika människors arbeten och skulle gifva anledning
till många oriktiga slutsatser, om man ville döma
efter dem; dock bör här endast anmärkas, att
hvita och glänsande naglar äro tecken till en frisk
själ, rosenfärgade med hvit nyansering, till flit,
sparsamhet och trohet, däremot gula naglar till
afund, trätgirighet och lömskhet.

Hår på handen, isynnerhet nära intill tummen,
antyda en frisk natur och ett klart, vidt omfattande
förstånd, men händer, som äro alldeles utan hår,
ange vankelmod, lättsinne och inbilskhet.

<i>Skuldror</i>, som småningom slutta, samt tillika
äro breda och proportionerliga, låta oss sluta till
hälsa, äfvensom till kraft i både själ och kropp.

Snedt sluttande skuldror äro ett tecken till
känslighet, äfvensom till arbetsamhet samt kärlek
till punktlighet och ordning.

Framåt stående skuldror tillkännagifva
vårdslöshet och liknöjdhet; för höga skuldror, emellan
hvilka hufvudet liksom är gömdt, äro ett säkert
tecken till girighet, hårdhet och fallenhet för ironi.

Ett bredt och fyrkantigt bröst med
proportionerlig hvälfning låter oss sluta till hälsa och
själsstyrka. Är däremot bröstet platt eller intryckt, så
förråder detta vankelmod, tröghet och liknöjdhet.

<i>Lår</i>, som äro tjocka och muskulösa, äro
tecken till en solid karaktär; äfvensom till
själsförmögenheter, hvaremot magra lår alltid visa
kraftlöshet, likväl förenad med förstånd; men korta lår
tillkännagifva elakhet och afund.

<i>Knän</i>, som äro feta, låta oss sluta till en svag
dygd, ett torrt och benhårdt knä däremot till kraft,
verksamhet och flit. Krokiga knän och ben skall
man sällan finna hos personer, begåfvade med mod
och snille, men däremot hos fega och inskränkta
människor.

<i>Fötter</i>, som äro små, fina och skarpt
markerade, gifva anledning att sluta till en liflig själ, flit
och verksamhet, mycket feta fötter däremot till
veklighet och mindre goda seder.

En lång och smal fot är aldrig tjänlig att
väcka förtroende. Stora och regelbundet formade
fötter tillkännagifva en människa med solid och
kraftfull karaktär.

*

</chapter>
<chapter name="Hållning, rörelser o. s v.">
<h1>Hållning, rörelser o. s v.</h1>

Mycket viktigt är, att fästa i minnet det
intryck, som en människa gör på oss i det ögonblick,
då vi första gången se henne. Är detta fördelaktigt,
känner man sig icke tryckt i hennes närhet, väcker
hon hos oss förtroende, till och med om hon icke
smickrat oss eller ens talat med oss, så kan man
vara öfvertygad, att denna person under ytterligare
umgänge icke skall förlora, men väl vinna. — Men
nu bör man isynnerhet fästa sin uppmärksamhet
vid nämnda persons hållning och rörelser.

Rörer han sig beständigt fram och tillbaka,
finner han ingen ro, öfvergifver han ofta utan något
ändamål sin plats då han sitter, så kan man vara
öfvertygad, att man har att göra med en hetsig
och uppbrusande karaktär. Likaledes är en sådan
människas gång ojämn, än hastig, än långsam.

Den som beständigt iakttager en lugn hållning
och ett stadgadt uppförande, undviker hvarje rörelse,
som är konstlad och visar anspråk, samt tillika har
en lugn och jämn gång, ett bestämdt och tydligt
språk, han uppenbarar en god, en förträfflig karaktär.

Äro däremot rörelserna konstlade, kanhända
äfven långsamma och släpande, är kroppen lutad
något framåt, talar han kort och osammanhängande,
blir, under det han talar, blicken orolig och
omkringsväfvande, då står du framför en karaktär,
som har få goda, men många dåliga egenskaper.

Den förståndiges hållning tillkännagifver
eftertanke och öfverläggning, hvaremot dumhufvudets
säger lika så litet, som han själf.

Hvarje hållning och ställning, som visar att
man gör anspråk på öfverlägsenhet, antyder
narraktighet och enfaldighet, och aldrig skall en blygsam
och förståndig människa antaga en hållning som
vittnar om ett konstladt väsende och inbilskhet.

Man kan alltid antaga, att en människas
rörelser motsvara hennes karaktär, och isynnerhet skall
denna merendels visa sig tydligt genom sättet att
gå. Naturligtvis kan här blott vara fråga om det
sätt att gå, som en människa vanligtvis har, och
icke om det, som hon antager för något visst ändamål.

En djärf och modig människa skall alltid gå
med jämna och säkra steg, hvaremot den fege har
en orolig och obeslutsam gång.

För en människa, som har en smygande och
långsam gång, bör man akta sig. En sådan
person skall åtminstone hafva få goda egenskaper.

Den stolta utmärker sig genom en afmätt, mera
långsam än rask gång och har mycken likhet med
den fåfänga, endast med den skillnad, att man hos
den senare finner mera tillgjordhet.

Den girige, liksom den afundsamme, har en
långsam och försiktig gång; han går merendels på
tårna. En häftig och ojämn gång är ett säkert
tecken på uppretning och vrede, hvaremot den
saktmodiga går med jämna steg och undviker allt
uppseende. Hos sanningsälskande och uppriktiga
människor skall man, liksom hos glada och
lefnadslustiga, finna en lätt gång med medelmåttig hastighet.

Äfven <i>skrattet</i> tillkännagifver säkert
människans karaktär.

Den som aldrig ler och skrattar annorlunda,
än på ett motbjudande sätt, samt kanhända
därunder trummar med fötterna eller fingrarna, för
honom bör man akta sig.

Ett behagligt leende är säkert tecken till
sedernas renhet och hjärtats godhet.

Den som lätt skrattar åt allt, han visar att
han icke har någon fast karaktär eller att han äger
ett inskränkt förstånd.

Den som endast skrattar, då andra skratta,
förråder mycken öfverläggning. Drages under skrattet
munnen på ett onaturligt sätt, är detta ett säkert
tecken till lömskhet och förställning. Den som vid
intet tillfälle kan utbryta i ett hjärtligt skratt, är
icke någon god människa.

Äfven med sitt öra kan människoforskaren göra
skarpa och säkra iakttagelser. Röstens klang, dess
ton, dess mjukhet eller sträfhet o. s. v. hafva
väsentligt inflytande på karaktären, och ett fint samt
öfvadt öra skall också på en förställd röst vid de flesta
tillfällen upptäcka den verkliga karaktären, därpå
stödja sina iakttagelser och oaktadt förställningen
finna sanningen.

Saktmodet och godheten, äfvensom
uppriktigheten och oskulden hafva alltid ett hjärtligt och
välljudande uttal.

En röst som är stark och djup tillkännagifver
i allmänhet en egensinnig och häftig människa; är
hon tillika ojämn, än hastig och än långsam, så är
detta ett osvikligt tecken till begifvenhet på starka
drycker och på andra laster.

En stark, men tillika likformigt liflig röst
antyder många goda egenskaper, isynnerhet energi, mod
och ståndaktighet. Däremot låter en osäker och
darrande röst sluta till motsatsen, men en sträf röst
alltid till en grof människa. Svag röst är ett
tecken till god omdömesförmåga och ljust hufvud, men
tillika till modlöshet och feghet.

En ihålig och skärande röst är tecken till snille,
men tillika till böjelse för satir och skryt. För en
person med hviskande, långsam och tillika ängslig röst
bör man akta sig; han skall hafva få goda egenskaper.

En människokännare bör äfven vara
uppmärksam på <i>klädseln</i>; ty också af denna kunna många icke
oviktiga slutsatser göras till beskaffenheten af en
människas inre. Man skall mycket lätt kunna skilja
på klädseln den stadgade mannen från narren, den
flitige från den sysslolöse, den gudfruktige från
skrymtaren. Också skall troligen hvar och en ha
gjort den erfarenheten, att en god och dygdig
människa aldrig går smutsig och oordentligt klädd.

Isynnerhet erbjuda damernas toaletter forskaren
många tillfällen att rikta sin människokännedom.
Fåfängan pryder sig med tusentals grannlåter, för
att dölja den inre tomheten, hvaremot ett sedligt
och dygdigt fruntimmer utmärker sig genom
synnerlig enkelhet och renlighet. Den vårdslöse och
tröge skall sätta föga värde på snygga och
ordentliga kläder, men den verkligt ädla, sedliga och
dygdiga människan skall alltid visa sig i enkel,
ordentlig och snygg klädsel.

*

</chapter>
<chapter name="Kännetecken af hufvudet">
<h1>Kännetecken af hufvudet.</h1>

Hufvudet, hvarmed man här förstår hela den
delen, som höjer sig öfver halsen, utgör för
observatören den viktigaste delen af människokroppen,
och emedan det tillika är hans ädlaste del, sätet
för själen, så måste vi däråt lämna vår särskilda
uppmärksamhet.

Hufvudet måste framför allt stå i riktig
proportion till kroppens öfriga delar. Är det för stort,
betyder detta i högre grad, är det för litet, i
mindre, en människa med inskränkt förstånd. Till och
med vid en riktig proportion till de öfriga
kroppsdelarna, bör hufvudet hvarken vara för rundt eller
för långt. Ju fullkomligare det är, till desto större
fullkomlighet kan man sluta hos dess ägare.

<i>Avicenna</i> säger, att de, hvilkas hufvud är för
litet, skola vara opålitliga, fallna för vrede och
beständigt obeslutsamma. <i>Gall</i> säger, att de skola
vara falska, häftiga och icke äga något öfverlägset
omdöme, samt tillskriver detta brist på hjärna.

Men ett hufvud, som väl passar till de öfriga
lemmarne, är icke underkastadt de brister, som
uppkomma af en öfverdrifven storlek eller litenhet.
För att vara så beskaffadt, som det bör, måste dess
form vara något oval och något låg samt platt emot
tinningarne. Därigenom uppkommer ett slags
upphöjning vid nacken och vid pannan.

Men slutar bakhufvudet spetsigt, så har det ett
för litet hufvuds fel; är det för mycket upphöjdt
framtill, har det ett för stort hufvuds.

Man har i afseende på fysiognomien indelat
hufvudet i tre delar. Den första går uppifrån ned
till ögonbrynen, den andra från ögonbrynen till
näsans spets och den tredje därifrån ända till
spetsen af hakan.

Ju större nu dessa tre delars symmetri är
sinsemellan, desto mera förvissad kan man vara, att i ett
sådant hufvud finnas karaktärsstyrka, förstånd och dygd.

Är ansiktet för spädt eller äro dragen för
skarpa, så gör man bäst, att bedöma det i profil,
emedan konturerna då framträda skarpare och mera
karaktäristiskt, och dessutom emedan profilen
medgifver mindre förmåga till förställning.

Ett köttigt ansikte visar lefnadslust och munterhet,
men tillika obeständighet, fåfänga och dåligt minne.

Ett litet och rundt ansikte förråder merendels
föga snille, svaghet samt brist på beslutsamhet.

Ett rödt och pussigt ansikte låter oss sluta till
en grof och mycket sinnlig människa.

Ett långt ansikte med utstående benknotor
antyder stränghet och klokhet.

Ett magert och blekt ansikte förråder svaghet,
lättsinnighet och böjelse för utsväfning, ofta äfven
stolthet och afund.

*

</chapter>

<chapter name="Om håret">
<h1>Om håret.</h1>

Hvar och en är öfvertygad därom, att man af
hårets elasticitet kan sluta till karaktärens elasticitet.

"Hufvudets hår", yttrar <i>Lavater</i>, "om det också
icke kan räknas ibland människokroppens lemmar,
är likväl en med densamma sammanhängande del.
Håret erbjuder mångfaldiga kännetecken på
människans temperament, hennes energi och sätt att tänka,
samt följaktligen äfven på hennes själskrafter; det
tillåter icke den minsta förställning, det motsvarar
vår kroppsbeskaffenhet, liksom växterna och deras
frukter motsvara jordmånen ur hvilken de uppstått."

Man bör vid håret åtskilja dess längd, dess
myckenhet, och sättet huru det är ställdt, dess
beskaffenhet, om det nämligen är slätt eller krusigt,
äfvensom dess färg.

Långt hår är alltid svagt och tecken till en
kvinnlig karaktär. Är det tillika rakt, så passar
det aldrig tillsammans med en manlig själ.

Är håret kort och krusigt, men tillika har en
mörkare eller svart färg, så tillkännagifver det mod
och styrka, men också ofta trätgirighet och illistighet.

En stor myckenhet med hår på pannan och
vid tinningarne, är ett tecken till stolthet och
fåfänga; tjockt och styft hår betecknar lättsinnighet
och dåliga seder.

<i>Rödt</i> hår betyder afund, falskhet och lömskhet;
men är det förenadt med en fin hy i ansiktet, så
vittnar det vanligtvis om ett ganska godt hjärta.

<i>Kastanjebrunt</i> hår finnes merendels förenadt
med utmärkt snille; men däremot låter hår, som
redan i ungdomen skiftar i hvitt, sluta till
pratsamhet och lättsinne.

Vill man bedöma en människa efter håret, så
bör man i synnerhet gifva akt därpå, om det är
mjukt, styft eller krusigt och om det är tjockt.

Naturligen rakt hår eller som sedan raknat,
eller som nedfaller i små otrefliga lockar, samt
tillika är hårdt och torrt, skall man icke ofta finna
förenadt med goda egenskaper.

God betydelse har hår, som visar guldgul eller
ljus färg, äger en mild glans, och som lätt kan krusas.

Är håret glatt och tjockt, så låter det oss sluta
till föga snille, dock till sinne för ordning och
renlighet. Tunnt, svart hår på ena hälften af ett kalt
hufvud, hvars panna är hög, förråder ett sundt
förstånd och riktig omdömesförmåga.

Finnes en tydlig motsägelse i huvudhårets och
ögonbrynens färg, så kan detta ingifva misstroende.

*

</chapter>
<chapter name="Tecken af pannan">
<h1>Tecken af pannan.</h1>

Man kallar pannan med rätta <i>själens port och
blygsamhetens tempel</i>, och redan de gamle
författare påstodo, att uppmärksamhet på pannan skulle
ensamt vara tillräckligt att upptäcka en människas
hela karaktär och däraf draga slutsatser om
beskaffenheten af hennes inre, ja, de gingo ännu längre
och förutsade af pannan till och med en
människas tillkommande öden.

Men vill man också icke göra sig skyldig till
några öfverdrifter, så måste man dock medgifva, att

på pannan afspegla sig munterhet, allvar, oro,
glädje, kvickhet, dumhet, lärdom eller tanklöshet,
elakhet eller godhet.

Man antager i allmänhet tre hufvudsakliga
arter af pannor, nämligen bakåt böjda, raka och som
stå i samma riktning med ansiktet, samt slutligen
framlutande. Om dessa pannor nu äro höga eller låga,
hvälfda eller platta, glatta eller fåriga, därpå bör
man fästa sin uppmärksamhet. Vid allt det, som
vi i det följande skola nämna om vecken och fårorna
i ansiktet, måste vi anmärka, att de visserligen icke
tydligt framträda förr, än på ålderdomen, men att
de likväl förut äro antydda och isynnerhet blifva
synliga vid uppretning och andra sinnesrörelser.

Veck i pannan, som sänka sig vid den minsta
rörelse, antyda inskränkt förstånd. Blifva vecken
orörliga, men äro mycket djupa, så är detta ett
säkert tecken till småaktighet och girighet.

En kantig, vid sidan mycket spänd panna visar
pålitlighet och klokhet. Hvälfda pannor tillhöra i
allmänhet fruntimmer och låta oss hos dessa sluta
till ett ljust förstånd och klart åskådningssätt.

De förnämsta karaktäristiska kännetecken på
pannan äro följande:

En tänkare har alltid en hög och hvälfd panna,
hvaremot en panna som faller ned alldeles lodrätt
från håret till ögonbrynen, visar fullkomlig brist på
intellektuella förmögenheter.

En sammanträngd och låg panna förråder en
fast och solid karaktär.

Aflång panna med slät hud, utan några skrynkor,
då äfven vid en oväntad glädje icke något angenämt
lifvande veck blir synligt, finnes blott hos kalla,
egensinniga, misstänksamma och pretentiösa karaktärer.

Ju mindre upphöjningar och insänkningar, ju
jämnare ytor eller konturer, som synas rätliniga, visa
sig på en panna, desto vanligare och medelmåttigare,
desto mera oförmögen till uppfinningar är denna panna.

Det finnes vackert hvälfda pannor, som synas
nästan stora och genialiska, men som tillhöra en
visserligen begåfvad, dock icke mycket rikt
begåfvad ägare: på ögonbrynens felaktiga beskaffenhet
har man ett tecken att åtskilja dem.

Långa pannor äro vanligtvis icke mycket
sluttande bakåt och hafva alltid en oskiljaktig trefaldig
karaktär: — genialisk blick med föga lugnt
beräknande förstånd, — styfsinthet med ostadighet, köld
och häftighet; men tillika något fint och ädelt.

Sneda veck i pannan, isynnerhet om de äro
eller synas vara nästan parallela, äro ett säkert
tecken till ett misstänksamt hufvud.

Parallela, regelbundna och icke för djupa
skrynkor i pannan, eller ock parallelt brutna, finner man
sällan hos andra än mycket förståndiga, visa,
redliga och uppriktiga personer.

Pannor, hvilkas öfre hälft är försedd med
tydliga, isynnerhet cirkelrunda skrynkor, men den
nedra hälften slät och utan veck, äro merendels
tecken till inskränkthet.

Skrynkor i pannan, som vid minsta rörelse af
densammas hud i midten sänka sig djupt nedåt,
antyda svaghet. Äro dessa drag stadigvarande,
djupa och mycket nedåtgående, så är sinnesslöhet
otvivelaktig. Man bör endast ihågkomma, att de
med talenter rikast begåfvade snillen hafva en linje,
som ibland tre nästan horisontelt parallela linjer i
midten märkbart nedsänker sig; och böra de
senare alldeles icke förblandas med de förenämnda.

Lindrigt böjda linjer förråda en mild, raka
linjer en fast karaktär.

En panna med vacker hvälfning, hvilken visar
en enkel eller dubbel lodrät linje mellan
ögonbrynen, antyder hos mankönet klokhet och manlig
karaktär, hos kvinnokönet foglighet, sedesamhet,
rättskaffenshet och själsstorhet.

Hos särskilda slags konstnärer visar sig
dessutom följande åtskillnad:

Skaldens panna är mera lutande bakåt, men
alltid proportionerlig och hvälfd. <i>Schiller,
Shakespeare</i> m. fl. äro bevis därpå.

Målarens panna är fyllig, men något
tillbakagående; tillika framstår det eldiga ögat skarpt.

Musikvirtuosens öga ligger mera inåt, pannan
är böjd mera tillbaka, och på båda sidor
framträder tonsinnets organ.

*

</chapter>
<chapter name="Tecken af människans ögon">
<h1>Tecken af människans ögon.</h1>

Liksom pannan är själens port, så är ögat
hennes <i>spegel</i>, och ögats språk, ehuru ljudlöst, är dock
för människokännaren ett ibland de begripligaste.
Ögat emottager både själens ljus och skuggor, samt
utstrålar dem båda.

Stora ögon visa tröghet eller dum stolthet,
om de äro för litet betäckta af ögonlocken.

Ögon, som ligga djupt i hufvudet, finner man
vanligen blott hos dåliga människor. Utstående
ögon kunna visserligen vara förenade med snille
och hjärtats godhet, men förråda böjelse för
utsväfningar och fullkomligt förakt för penningarnes
och tidens värde.

Ögon, som fräckt blicka omkring och sällan
slutas till, tillkännagifva en människa, som icke
skyr några medel för att vinna sitt ändamål.

Små och runda ögon äro ett tecken till
svaghet och lättsinne.

Blåa ögon förråda en svagare karaktär än
bruna eller svarta, men däremot låta de oss sluta
till snille och en djup samt innerlig känsla.

Äro ögonen mycket glänsande och, sedda i
profil, nästan genomskinliga, så antyda de en karaktär
med stor fattningsförmåga, men tillika retlighet och
böjelse för girighet.

Fuktiga ögon förråda djup känsla, frikostighet
och välgörenhet; darrar ett sådant ögas blick, är
detta ett tecken till kärlek. Dock är ett fuktigt öga
icke alltid ett osvikligt tecken till goda egenskaper;
ty många människor förstå att hålla ögat fuktigt
och gifva det matta en konstgjord glans därigenom,
att de hårdt sammantrycka det. Men den, som
noga observerar, skall genast igenkänna
förställningen på de nästan orörliga ögonlocken och de små
röda ådrorna som synas i ögonen.

Ju mera ögonlocket beskuggar pupillen och ju
mera det upptill skjuter sig tillbaka under
ögonbenen, desto mera utvisar detta snille, slughet, smak
och genialitet. Visa sig i ögonvrårna fina, små
veck, så äro därmed förenade mod, trofasthet,
uppriktighet och finkänslighet.

Små svarta och klart gnistrande ögon under
stora svarta ögonbryn äro sällan utan slughet och
skarpsynthet, men föröfrigt visa de snarare
fallenhet för girighet än frikostighet.

Ögonens färg förklarar <i>Lavater</i> på följande sätt:

<i>Blå</i> antyder snille, innerlighet, djup känsla.

<i>Ljusblå</i>: koleriskt, melankoliskt temperament.

<i>Blågrå</i>: om de äro klara, ett godt och ädelt
hjärta; äro de däremot matta, ingalunda någon
sträng dygd.

<i>Brun</i>: köld och häftig karaktär.

<i>Svart</i>: stark karaktär och ädelt sinnelag.

<i>Gulaktigt brunt</i>: snille, talent, förenade med
lättsinnighet.

<i>Blågrön</i>: liflighet, mod och ädelmod.

Ögon med långa, spetsiga, isynnerhet
horisontella ögonvrår, — d. v. s. som icke gå nedåt —
och med tjocka ögonlock, äro sangviniskt genialiska.

Stora ögon som, öppna, klart genomskinliga
och snabbt rörliga, gnistra under de parallela, skarpt
tecknade öfra ögonlocken, hafva följande
egenskaper: skarp blick, elegans och smak, stolthet och
eldig kärlek till det andra könet.

Lugna, kraftfulla och hastigt träffande ögon
äro ett säkert tecken till ett godt hjärta; men äro
de mycket glänsande, så antyda de vällust.

Ögon, som visa hela pupillen, samt öfver och
under denna till och med hvitögat, lida antingen af
ett sjukligt tillstånd, eller förekomma de endast hos
oroliga och passionerade människor, men aldrig hos
till själen friska och pålitliga.

Vissa vidt öppna och rullande ögon, med
ansikten, som icke säga något, tillhöra dem, som äro
egensinniga utan stolthet, dumma, med pretention
att vara kloka, kalla och hårda.

I allmänhet kan man antaga, att alla ögon med
för mycket framstående egenskaper i hänseende till
färg, storlek eller läge, antyda någon moralisk
bristfällighet, till och med om denna äfven skulle bestå
i öfvermåttet af en i och för sig själf god egenskap.
Också bör man noga fästa afseende på det första
intrycket, som ett öga gör på åskådaren.

Horisontala ögonbryn, tjocka, rika och
välbildade, visa alltid förstånd och originelt sinne. Vilda
ögonbryn finnas aldrig hos en mild och böjlig
karaktär.

Ögonbryn, som ligga tätt öfver ögonen och
beskugga stora och djupliggande ögon, förråda
merendels trotsighet, förakt och hån. De likna en
varnande tafla, hvilken man noga bör åtlyda.

Lindrigt hvälfda ögonbryn häntyda på
sedlighet och enkelhet.

Äro ögonbrynen täta och glatta, samt gå
håren nästan parallelt, så kan man vara säker därpå,
att man har framför sig en vis, förståndig och
förträfflig karaktär.

Ju närmare ögonbrynen äro ögat, desto
allvarligare, solidare och fastare är karaktären;
kantiga ögonbryn vittna om ett tänkande hufvud.

*

</chapter>

<chapter name="Tecken af näsan">
<h1>Tecken af näsan.</h1>

Om också icke så många slutsatser kunna
dragas af näsans form, som af pannans, ögonens o. s. v.,
så böra vi dock här icke förbigå henne, isynnerhet
då hon likväl vid några tillfällen gifver ganska goda
upplysningar, hvilka dessuton hafva den fördelen,
att de äro lättast att upptäcka.

En vacker näsa skall aldrig finnas i ett
missbildadt ansikte. Till och med om man har de
vackraste ögon, kan man vara ful, hvaremot en
verkligt regelbunden näsa gifver, äfven åt ett
mindre vackert ansikte, ett godt utseende.

En näsa, som är skarp och lång, betecknar i
allmänhet godmodighet, klokhet och mod. Är hon
nedtill i proportion bred, visar det tystlåtenhet och
redlighet; men blir hon ovanligt bred, är detta ett
tecken till begär att smäda, samt ett stormande
sätt att vara.

Näsor, som mycket sänka sig nedåt, visa aldrig
några verkligt ädla och goda människor, utan kalla,
inom sig själfva slutna och ondskefulla.

Näsor, som framtill höja sig något uppåt och
vid roten äro tydligt insänkta, förråda böjelse för
vällust, bekvämlighet och svartsjuka, hvilket dock
icke utesluter redlighet och godsinthet.

En spetsig näsa tillika med en genomträngande
blick betyder böjelse för satir; förena sig därmed
tunna läppar och spetsig haka, är det ett säkert
tecken till snålhet.

Stora näsborrar med rörliga näsvingar antyda
ovanligt fin känsla, som lätt urartar till sinnlighet
och vällust.

Rynkad näsa under en hvälfd och hög panna
är ett tecken till häftighet, vrede och grofhet.

Näsor, som mycket lätt rynkas, äro i
allmänhet ett säkert tecken till en godmodig halfnarr.

Näsor, på hvilka icke någon skarp karaktär är
utpräglad, och hvilka lika så litet visa några
bestämda linjer eller böjningar, kunna visserligen vara
förenade med goda egenskaper, men aldrig med
framstående och utmärkta. Däremot kan man
bestämdt draga den slutsatsen, att en stor och
framtill något bred näsa, som midtpå har en såkallad
romersk böjning, alltid är förenad med en särdeles
ädel och stor karaktär.

Små, i profilen lindrigt böjda näsor, med
rörliga näsvingar, berättiga oss att sluta till en böjlig
och tålig karaktär, men hvilken mer eller mindre
saknar mod, ihärdighet och kraft.

För en väl proportionerad och vacker näsa
kunna följande egenskaper framställas:

"Näsans längd bör vara lika med pannans.

Hon bör vid roten vara lindrigt böjd inåt.

Framifrån sedd bör näsans rygg vara bred och
lika mycket sluta åt båda sidor.

Nässpetsen bör hvarken vara hård eller mjuk
eller köttig, och den nedra linjen bör framträda
skarpt och tydligt.

Näsvingarna böra, sedda framifrån, visa sig tydligt,
och näsborrarna böra något sammandraga sig nedåt.

I profil bör näsans nedre del blott utgöra en
tredjedel af hennes längd.

Näsans eller näsryggens sidor böra bilda
liksom två väggar."

Visserligen är därmed icke sagdt, att en
utmärkt karaktär icke är tänkbar utan dessa
egenskaper, men blott att, då alla dessa egenskaper äro
förenade, karaktären är likaså fullkomlig som näsan.

*

</chapter>
<chapter name="Tecken af människans mun">
<h1>Tecken af människans mun.</h1>

Att munnen utgör själens och hjärtats tolk,
skall troligen ingen betvifla. Må man vara stilla
eller i rörelse, så innesluter han likväl inom sig så
oändligt många karaktärer och är till och med
genom sin tystnad vältalig.

Det, som munnen antyder, har så ovanlig
mångsidighet, att det skulle öfvergå till oändlighet, om
vi ville beskrifva alla de finare nyanseringarne, hvilka
ju i hvarje särskildt fall äro fullkomligt olika, men
hvilkas tydning skall med lätthet finnas af den
uppmärksamme forskaren. Vi uppgifva därföre i det
efterföljande endast de hufvudsakliga formerna,
sådana de först framställa sig för betraktaren.

En stor mun med något tjocka läppar antyder
svagt förstånd och pratsjuka; detsamma kan sägas
om en mun, som är något sned och svulstig;
endast skall vid den senare äfven tillkomma
falskhet och lömskhet.

En mun, som vid mungiporna betydligt böjer
säg nedåt, vittnar om kallt hjärta, egoism, afund
och obarmhärtighet.

En liten, smal mun visar en lättskrämd, feg
och svag karaktär. Komma därtill stora och
framstående ögon, så är detta, då munnen är tillsluten,
ett tecken till föga snille.

En lugn, otvunget tillsluten och proportionerlig
mun, förenad med en hög och starkt fårad panna,
antyder en fullkomligt ädel och pålitlig karaktär.

Så, som en människas läppar äro beskaffade,
så är äfven hennes karaktär.

En grop i midten af nedra läppen låter oss
sluta till en liflig och verksam karaktär; äro
däremot läpparna mjuka och lättrörliga, är detta ett
tecken till en vacklande karaktär.

Läppar, som lägga sig tätt på hvarandra, så
att man blott märker obetydligt af dem, äro ett
säkert tecken till kallblodighet, ordningssinne, flit,
verksamhet och punktlighet.

Finnes ett tydligt missförhållande mellan den
öfra och nedra läppen, så kan man vara säker, att
det icke förhåller sig väl med en sådan människas
karaktär. Narraktighet, böjelse för det onda och
ojämnt lynne visa sig i sådana läppar.

Ju mera en människas nedre läpp är urhålkad
i midten, desto mera skall man hos henne finna
nyckfullhet och illistighet.

En ryckande öfverläpp är ett osvikligt tecken
till böjelse för satir och att vilja göra narr af andra.

Köttiga och svulstiga läppar äro tecken till
tröghet och vällust.

Fasta läppar, fast karaktär.

Mjuka och hastigt rörliga läppar förekomma
alltid hos en lättrörlig människa med angenäm
karaktär, stundom äfven hos mycket lättsinniga.

Skarpt tecknade, liksom skurna läppar äro
förenade med ängsligt lynne och girighet. Däremot
äro lugnt tillslutna och bestämdt tecknade läppar
alltid ett säkert tecken till öfverläggning, klokhet,
redlighet och ståndaktighet.

Lindrigt öfverhängande öfverläpp är en borgen
för ädelmod och hjärtats godhet. Men äfven en
framstående underläpp är ofta ett tecken till godhet;
ehuru förhållandet är blott sådant, då nedra läppen
är något klufven eller åtminstone visar en märkbar
fördjupning i midten.

*

</chapter>
<chapter name="Tecken af människans tänder">

<h1>Tecken af människans tänder.</h1>

Också tänderna hafva en bestämd fysiognomisk
betydelse, och detta såväl genom sin form och
ställning, som äfven genom sättet huru de visa sig.

Redan <i>Aristoteles</i> yttrar: "Tänderna äro ett
kännetecken på lefnadssättet och karaktären;
människans dygder och laster uppenbaras genom dem."

Hvita, renligt hållna och väl vårdade tänder
antyda hos fullväxta, men isynnerhet hos fruntimmer,
hjärtats godhet, redlighet och älskvärd karaktär.

Äfven tändernas form står i nära förhållande
och växelverkan till människans böjelser.

Om man vid munnens öppnande ser en stor
del af tandköttet, är detta ett tecken till flegma
och grofhet.

Korta, breda och nära intill hvarandra stående
tänder häntyda på kraft och mod.

Långa tänder äro ett säkert tecken till räddhåga.

Framskjuta tänderna långt eller ligga de på
nedre läppen, betyder detta brist på kraft att
handla och föga förstånd.

Spetsiga, långa och starka tänder låta oss
sluta till en lång lefnad, men visa dessutom äfven
oförskämdhet, glupskhet och en bedräglig karaktär.

Af naturen gula tänder förråda lättsinnighet
och böjelse för dårskap.

*

</chapter>
<chapter name="Tecken af hakan">

<h1>Tecken af hakan.</h1>

Äfven här visar sig människans karaktär. Ser
man en stark insänkning i midten af hakan, är detta
ett tecken till öfvadt omdöme, lugn och beslutsamhet.

En mjuk och köttig haka är alltid ett tecken
till yppighet och vällefnad.

En tillbakalutande haka, sådan många
fruntimmer hafva, låter oss alltid sluta till en svag sida.

Med mycket goda och förträffliga egenskaper
är alltid en sådan haka förenad, som från
underläppen nedgår perpendikulärt och visar en
regelbunden afrundning.

En lång och spetsig haka är merendels förenad
med stort förstånd och vidt omfattande snille.

En haka, som är kantig, finner man endast hos
tänkare och goda karaktärer.

Däremot låter en platt haka alltid sluta till
ett häftigt och förbittradt temperament.

En rund haka, hvilken en liten grop pryder,
är ett tecken till godhet, stundom också till
skälmaktighet.

En liten och mager haka finnes blott hos
ängsliga och rädda människor.

*

</chapter>
<chapter name="Öron och kinder">
<h1>Öron och kinder.</h1>

Dessa erbjuda föga ämne till fysiognomiska
forskningar; hvarföre vi blott i korthet skola
uppräkna det mest anmärkningsvärda.

Äro öronen små och vackert afrundade, så kan
man alltid sluta till en snillrik och mycket
begåfvad människa.

Sakna öronen däremot kanter, är detta ett
tecken till oförstånd och enfaldighet.

Långa och breda öron betyda detsamma.

Stora och glatta öron, som äro utan betydlig
afrundning, kunna icke sammanparas med snille,
men låta oss däremot sluta till en hög grad af
godmodighet. Denna igenkännes äfven på öron med
en i bukter gående omkrets, i hvilken visa sig
tydliga fördjupningar.

Ännu mindre fysiognomiska kännetecken
erbjuda kinderna, därföre att deras tillstånd och form
merendels äro beroende af hälsan. Dock kunna
följande regler uppgifvas:

Fylliga kinder utmärka i allmänhet böjelse för
sinnlighet, men tillika ett känslofullt temperament.
Magra, infallna samt till och med under det friska
tillståndet med blek och gulaktig hy försedda
kinder äro ett tecken till häftiga passioner och
njutningslystnad; blifva däremot kinderna skrynkliga,
så visa de inskränkt förstånd.

Små gropar i kinderna låta oss sluta till ett
skälmaktigt lynne, men om de antaga formen af en
trekant, tillika till svartsjuka och afund.

Proportionerliga och fina kinder utgöra borgen
för ett ädelt och mildt hjärta och för en karaktär,
som är oförmögen till hvarje nedrig känsla. Kinder
däremot, som alltid bibehålla samma form och
äfven vid leende alldeles icke eller blott föga förändra
denna, förråda aldrig några goda egenskaper.

Af mycken betydelse är draget, som från
näsborren går till mungipan. Är detta drag
bågformigt, utan att afvika i våglinjer, förråder det ringa
sundt omdöme, ja merendels dumhet. Försvinner
denna linje i midten åt munvinkeln till, eller
grenar den sig i flera mycket små linjer, så
tillkännagifver detta en öppen och redbar karaktär.
Sammanfaller slutet af detta drag utan något
mellanrum med öfra läppen, antyder sådant fullkomlig
brist på märkeliga själsförmögenheter.

Det torde kunna förutsättas, att man af sig
själf bör förstå, att allt, som hitintills blifvit anfördt,
blott har afseende på den friska människan. Men
ehuru åtskilliga sjukdomar kunna ganska mycket
vanställa kroppen och isynnerhet ansiktet, så blifva
dock för den tänkande forskaren de hufvudsakliga
dragen synliga. Likväl är hos sjuka nödvändigt, att
man gör sina undersökningar flitigt och med lugn,
på det man icke skall komma till falska slutsatser.

*

</chapter>
<chapter name="Om temperamenterna">

<h1>Om temperamenterna.</h1>

Det kan icke nekas, att det är ovanligt viktigt
att lära sig känna en människas temperament,
emedan det utgör liksom källan till alla känslor, alla
dygder och fel, som tillhöra människan.
Temperamentet bildar ju af hvar och en liksom ett porträtt,
som tydligt framställer för våra blickar alla
egenskaper och i hvilket man ser karaktären sådan den
i verkligheten är. Uppmärksamheten på
temperamentet lärer oss, huru man bör uppföra sig emot
de människor, med hvilka man umgås, men tillika
— och detta är det viktigaste — hvilka dygder och
laster, passioner och böjelser finnas hos dem.

Man antager i allmänhet fyra slags
temperamenten nämligen det sangviniska, koleriska,
flegmatiska och melankoliska.

Dock bör man icke under hvarje sangvinisk
person föreställa sig ett snille, under hvarje
melankolisk, som hänger ned hufvudet, under den
flegmatiska alltid en försumlig person och under den
koleriska ett brushufvud, hvilka alla genast
igenkännas vid deras första rörelser; utan man bör erinra sig
hvilka mångfaldiga modifikationer hvarje naturel
bildar, samt att ofta en forskares hela uppmärksamhet
erfordras, för att göra tydliga och pålitliga
slutsatser, men hvilka också äro så mycket mera lönande
och viktiga, som temperamentet yttrar sig i allt.

Det <i>sangviniska temperamentet</i> har ett öfverflöd
på känsla och mycken retlighet. Likaledes väckes
hos detsamma begärelseförmågan hastigt och lätt.
En sådan person lofvar lätt, men man kan icke lita
på dess löften, emedan han snart glömmer dem och
ofta icke eftertänker om han är i stånd att uppfylla
desamma. Han har anlag för älskvärdhet och
ädelmod, men också för sinnlighet och lättsinne.

Det är därföre nödvändigt att vara på sin vakt,
då man märker detta temperaments tecken.

Tydligast tillkännagifver sig det sangviniska
temperamentet genom ett fylligt ansikte, prydt med
blomstrande färg, genom friska och röda läppar,
som äro lindrigt tillslutna, samt genom ordentligt
stående tänder.

Håret har merendels blond eller ljusbrun färg
och är lindrigt krusigt; ögonen äro blåa och
glänsande, samt uttrycka munterhet och
bekymmerslöshet. Ansiktet är skarpt markeradt, pannan slät
och böjd bakåt, och ett mer eller mindre djupt
veck från munvinkeln till hakan tillkännagifver
sorgfrihet och glädtighet.

Det <i>koleriska temperamentet</i> består i stark
känsla, som emellertid sällan blir långvarig.
Sinnesrörelserna bära merendels prägeln af skärpa och
bitterhet. Begärelseförmågan upplågar häftigt och
öfvergår till stark kraftyttring, men den har större
böjelser för hat, än för kärlek.

Motstånd är alltid en ny väckelse till verksamhet
för en kolerisk person. Alla dess känslor äro häftiga,
men hafva ingen varaktighet. Han skyr icke arbete,
till och med det tyngsta; men han arbetar icke gärna
länge och är en fiende till allt mekaniskt arbete.

Han uppgör högt flygande planer och förslag,
men öfverlämnar merendels deras utförande åt andra.
Rykte och ära utgöra de lysande fantomer, efter
hvilka han jagar med alla krafter. Han älskar yttre
prakt och emottager gärna de lägres hyllningar.

Tygladt genom förnuftet, bilda sig af detta
temperament tapperhet och ädelmod, men om
passionerna öfverväldiga det, så göra de honom till en
despot och grälmakare.

Ett sådant temperament tillkännagifver sig

isynnerhet genom stora och tjocka ögonbryn, hvilka
merendels beskugga ett grått och klart öga. Näsans spets
är kantig; läpparna äro tunna och blekröda; ögat,
hvars konturer äro skarpt tecknade, ligger djupt i sin
håla och öfre ögonlocket drager sig långt tillbaka.

Blicken är liflig, håret merendels svart eller
mörkbrunt, men tillika styft och rakt.

Pannan är hvälfd och visar tre horisontella,
parallelt gående skrynkor, som försvinna öfver ögonen.

Det <i>flegmatiska temperamentet</i> kan långsamt
och med svårighet uppröras; men sker detta någon
gång, så visar det merendels en djupare och
innerligare känsla. Verksamheten är icke stor, af brist
på energi, äfvensom passionerna aldrig antaga
någon stor utbredning.

Vrede, ånger och grämelse anfalla sällan
flegmatikern; han är svår att röra, men blir känslan
en gång upprörd, så är hon också varaktig. I sina
handlingar är han långsam och betänklig, samt
håller sig alltid vid en viss grad af tillbakadragenhet.

Han är en trogen vän, en god make. Sällan
låter han bedraga sig, och öfverilade gärningar äro
vanligtvis för honom främmande.

Flegmatikern har de lyckligaste anlag för en
stilla dygd och förnöjsamhet; han förrättar med
pliktkänsla och flit sina göromål, men tunga
arbeten äro motbjudande för honom.

Finnes detta temperament i hög grad, kan det
urarta till apati, liknöjdhet och lättja.

Kännetecken på en flegmatisk person äro: mjuk
och slapp ansiktshud, proportionerliga ögon med en
föga liflig blick; tydligt framstående och lättrörlig
underläpp; tunnt hår med blond eller kastanjebrun
färg, hvilket merendels nedhänger rakt.

Det <i>melankoliska temperamentet</i> har en
långsammare upprörd, men varaktigare och djupare
känsla, med en stark och uthållande verkningsförmåga.
Af sinnesrörelser anfalles detta temperament sällan;
men har en sinnesrörelse en gång öfverfallit en
melankolisk person, så behärskar den honom
vanligtvis länge. Han öfverlämnar sig sällan till
glädtighet och ännu mera sällan till en högljudd glädje.

Hans passioner äro icke stormande, utan stilla
och slutna inom honom själf, men de behärska
honom likväl icke mindre. Hans allvarliga fruktan
för framtiden gör honom fallen för girighet.

I kärleken är han visserligen tillgifven, älskvärd
och trogen, men ovanligt fallen för svartsjuka. Att
sluta vänskapsförbindelser hindra honom merendels
hans betänksamhet och misstroende. I sina
göromål är han flitig och punktlig samt skyr till och
med icke det tyngsta arbete; han lärer sig med
svårighet, men det som han en gång har begripit,
kvarhåller han också.

I sitt uppförande är han sträng emot sig själf,
äfvensom i sina fordringar på andra. Han älskar ett
stilla nöje bland några få, samt allvarliga och djupa
samtal öfver ett ämne. Merendels söker han
ensamheten och föredrager denna framför alla sällskaper.

Detta temperament igenkännes isynnerhet på
näsan, som nedsänker sig emot munnen, hvilken
vanligen är hårdt tillsluten samt omgifven med
tunna och bleka läppar.

Pannan är i åtskilliga riktningar genomkorsad af
små linjer; ett tunnt och sparsamt hår, vanligtvis med
brun färg, betäcker det runda hufvudet. Kinderna
äro merendels insjunkna och anletsdragen lättrörliga.

Vid denna indelning bör man likväl icke glömma,
att äfven ibland dessa temperamenter oändligt
mångfaldiga modifikationer förekomma, men som
alldeles icke bestå i en blandning af
temperamenterna, såsom många ha trott, utan i olika grader
af långsamhet eller hastighet utaf den känsla, som
djupare griper själen.

Därföre bör man icke tro, att ett temperament
utesluter ett annat; utan härmed är endast sagdt,
att det ena förekommer mer eller mindre i
öfvervägande förhållande till ett annat och på sådant
sätt utgör grunden till skiljaktigheten.

Men aldrig kan ett temperament fullkomligt
förvandlas, emedan det beror på fysiska
förhållanden, som äro för djupt sammanväfda med hela
organismen, att de skulle kunna alldeles förändras.

Den tänkande forskaren skall säkerligen af
dessa antydningar kunna utan stora svårigheter
upptäcka hvarje människas temperament och
karaktär, igenkänna hennes dygder och fel, samt
därefter rätta sitt handlingssätt.

*

</chapter>
<chapter name="Människans olika dygder och laster, samt huru de riktigt igenkännas">

<h1>Människans olika dygder och laster, samt huru
de riktigt igenkännas.</h1>

För att gifva vår lilla skrift en större
fullständighet, är tjänligt att slutligen uppgifva en allmän
karaktäristik på de olika dygder och laster, som
finnas hos människan, samt sättet huru de igenkännas:
</chapter>
<chapter name="Ädelmod">
<h2>Ädelmod.</h2>

Denna dygd uppenbarar sig genom vackra och
klara ögon, en kantig panna och höga skuldror;
munnen är otvunget tillsluten, samt öfra läppen
något inböjd och framstående.

</chapter>
<chapter name="Kärlek till sanningen">
<h2>Kärlek till sanningen.</h2>

Den, som älskar sanningen, utmärker sig genom
ett ovalt ansikte och starkt hvälfd panna;
tinningarne och kinderna äro fylliga och näsan är
vackert tecknad. Ögonen äro öppna, håret har en klar
glans, och gången är säker och afmätt.

</chapter>
<chapter name="Välgörenhet">
<h2>Välgörenhet.</h2>

Den välgörandes ansikte prydes af en lindrig
schattering i rödt; det milda, sänkta ögat är
fuktigt, pannan bred och öppen, näsborrarna äro
något urgröpta och gången är lätt.

</chapter>
<chapter name="Fromhet">
<h2>Fromhet.</h2>

En hög och ren panna, samt stora ur hufvudet
framstående ögon, med liflig blick, antyda denna
dygd. Håret är fint, munnen något bred och
lindrigt tillsluten, rösten och gången äro lugna.

</chapter>
<chapter name="Hjältemod">
<h2>Hjältemod.</h2>

Hjältemodet utmärker sig genom ovanligt stort
hufvud, stora, klara och med genomträngande blick
begåfvade ögon beskuggas af stora och tjocka
ögonbryn; ansiktet är starkt markeradt och de särskilda
delarne äro proportionerliga.

Munnen skrattar föga, utan förråder allvar och
värdighet, förenade med foglighet och mildhet;
läpparne äro skarpt klufna och öppna sig lätt vid
hvarje upphetsning. Matt glänsande, mörkt eller
blondt hår, hvarken för rakt eller krusigt, betäcker
ett vackert hvälfdt hufvud, å hvilket visar sig en
öppen och stark panna.

</chapter>
<chapter name="Enfaldighet.">
<h2>Enfaldighet.</h2>

Den enfaldiges hufvud är starkt hvälfdt och
försedt med en hög panna, som icke har något
utmärkt; ansiktet är fylligt och huden utan glans.
Hans ögon äro små och framskjuta ur sina gropar;
händer och fötter äro tjocka och oproportionerliga;
halsen är lutande åt vänster. Munnen är
merendels tillsluten, näsan något uppvikt och oregelbunden.

Hans hår är utan glans, tjockt och lätt krusadt;
hans hållning prydlig och hans steg äro öfverilade.

</chapter>
<chapter name="Styrka och kraft">
<h2>Styrka och kraft.</h2>

Dessa utmärka sig genom ett stort hufvud; som
har goda proportioner och sitter på en tjock hals;
blicken är manlig och fast, ögat gnistrande och
försedt med stora, böjda ögonbryn. Näsan står i ett
riktigt förhållande till ansiktet, hvaremot munnen
är något stor. Dessutom är muskulösa armar och
ben kännetecken. Rösten är kraftfull och böjliga
gången rask och säker.

</chapter>
<chapter name="Klenmodighet">
<h2>Klenmodighet.</h2>

Klenmodigheten uttrycker sig genom ett
magert ansikte med stora, fuktiga och rörliga ögon.
Därtill komma späda och svaga lemmar, en svag
och torr ofvandel af kroppen, intryckt bröst och
hastig gång. Håret är rakt och tjockt, munnen
lindrigt öppnad och låter se något af de skarpa
och från hvarandra stående tänderna.

</chapter>
<chapter name="Snille och förstånd">
<h2>Snille och förstånd.</h2>

Den snillrike mannen har en hög och ädel
panna, hans hår har merendels ljusare färg, är
glänsande och böjligt. Ansiktet är magert och har goda
proportioner. Starkt böjda ögonbryn, som nästan
sammanstöta, beskugga glänsande och stora ögon,
hvilkas blick är fri och öppen.

Hudens färg är liflig, växten rak och
proportionerlig, armar och ben äro svaga, men väl
formade; rösten är stark och välljudande.

</chapter>
<chapter name="Lynne, fallet för kärlighet">
<h2>Lynne, fallet för kärlighet.</h2>

Kärlighet, som man aldrig får förblanda med
vällust, tillkännagifver sig genom ett medelstort
ansikte, som ganska lätt rodnar och bleknar. Pannan
är merendels låg och glatt, ögat stort, öppet och
fuktigt, ganska ofta i förening med svag
synförmåga. Blicken, gången och hållningen äro osäkra,
samt förråda sinnesrörelse, oro och räddhåga.

</chapter>
<chapter name="Hofsamhet">
<h2>Hofsamhet.</h2>

Den hofsamma har ett öppet, mörkt öga, med
måttlig rörlighet, slät och öppen panna, öronen äro
rodnade och infattade i höga kanter. Kroppen är
något litet lutande, rösten kraftfull och melodisk,
talet afmätt och gången säker.

</chapter>
<chapter name="Redlighet">
<h2>Redlighet.</h2>

Den redliges ansikte är ovalt, hans ögon ligga
något djupt och äro försedda med svaga, men jämna
ögonbryn; ögonkloten äro mycket rörliga och
blicken är öppen samt bestämd. De medelstora
tänderna betäckas af väl formade läppar, öfver hvilka
står en smal och något uppåt gående näsa.

</chapter>
<chapter name="Ärlighet">
<h2>Ärlighet.</h2>

Denna dygd har nästan allt gemensamt med
den förenämnda; dock komma därtill en rask gång
och mycket lifliga rörelser.

</chapter>
<chapter name="Afund">
<h2>Afund.</h2>

Denna last uppenbarar sig genom en spetsig
och framstående panna, blek ansiktsfärg, små djupt
liggande ögon, bruten röst och hårdt tillslutna
läppar. Gången är långsam och osäker, kroppen
lindrigt lutad framåt, och munnen visar långa och
spetsiga tänder.

</chapter>
<chapter name="Ogudaktighet">
<h2>Ogudaktighet.</h2>

Denna utmärker sig genom insjunkna tinningar,
stora och ojämna ögonbryn öfver de infallna och
matta ögonen, med skelande blickar. Därtill komma
en djupt liggande bred mun, med svulstiga, röda
läppar, framåt lutande skuldror, samt en svag
oproportionerlig kropp med osäker hållning och
långsam gång.

</chapter>
<chapter name="Spelsjuka">
<h2>Spelsjuka.</h2>

Spelaren har vanligtvis ett lifligt temperament;
också äro hans gång och ögonens rörelse raska,
men tillika osäkra. Beständig rörelse med
fingrarne, något öppen mun med skarpt tecknade
läppar, som oftast darra, och en skrynklad panna
utmärka honom isynnerhet.

</chapter>
<chapter name="Lögn">
<h2>Lögn.</h2>

Lögnaren har merendels ett fylligt och mera
rundt ansikte, en bred näsa som sänker sig emot
roten, hastigt uttal och skarp röst. Munnen är
alltid något öppen och visar starka samt långa
tänder. Gången är ojämn och det ostadiga ögat
merendels torrt.

</chapter>
<chapter name="Fylleri.">
<h2>Fylleri.</h2>

Den, som är begifven på fylleri, är lättast
igenkänd, emedan denna last verkar de förfärligaste
oordningar i kroppen. Den, som i hög grad öfverlämnar
sig däråt, har alltid ett rödt och uppdrifvet ansikte,
röda och matta ögon, och hans illaluktande
andedräkt är skarp och hastig. Mycket brännvinssupande
medför nästan alltid tändernas förlust. Huden är
vissnad och skrynklig, gången långsam och
släpande, samt håret rakt, glanslöst och tunnt.

</chapter>
<chapter name="Vrede">
<h2>Vrede.</h2>

Äfven vreden åstadkommer stora förstörelser i
människans kropp. Den tillkännagifver sig genom
en rund, men i midten sammantryckt panna, eldiga
och mycket rörliga ögon, öfver hvilka stå starkt
böjda och tjocka ögonbryn. Ådrorna vid
tinningarne och i pannan äro något uppsvällda och
munnen är något öppen.

</chapter>
<chapter name="Pratsjuka">
<h2>Pratsjuka.</h2>

Pratmakarne hafva i allmänhet vackert
proportionerade kroppsformer, hög och lodrät panna samt
fylliga kinder med något gulaktig hy. Ögat, som
är ovanligt rörligt, visar sig vändt uppåt och
lindrigt rodnadt; händer och fingrar äro torra, rösten
genomträngande, samt gången rask och lätt.

</chapter>
<chapter name="Smicker">
<h2>Smicker.</h2>

Kännetecknen på smickraren likna fullkomligt
dem, som vi uppgifvit på den pratsjuka; endast
tillkomma hos den förra en något framåt lutad
kropp och ett förbindligt leende.

</chapter>
<chapter name="Utsväfningar och vällust">
<h2>Utsväfningar och vällust.</h2>

Denna last tillkännagifver sig genom en liten
mun, stora fylliga läppar, hvilka visa en stor del
af tandköttet, då de öppnas; håret är tunnt,
ögonen äro stora och vattenaktiga. Bröstet och
armarne äro hårbeväxta, gången är vacklande och
kroppens hållning vårdslös.


Ett försmäktande och matt ansikte med infallna
ögon, omgifna af mörka ringar, låta oss, i förening
med ofvannämnda tecken, sluta till själfbefläckelse.

</chapter>
<chapter name="Lättja och tröghet">
<h2>Lättja och tröghet.</h2>

Böjelsen till overksamhet kan hafva två orsaker,
antingen brist på krafter eller lättja. I förra fallet
yttrar den sig genom blek ansiktsfärg, matta och
djupt liggande ögon, som merendels sakna ögonbryn.
I senare fallet åter visar den sig genom en låg och
glatt panna, tjockt, rakt hår, hängande kinder samt
tjockt belagda eller anfrätta tänder. Den trögas
gång svarar mot hans böjelse; också skall han i
de flesta fall befinnas vara osnygg.

</chapter>
<chapter name="Räddsla">
<h2>Räddsla.</h2>

Lättskrämda människor hafva vanligtvis ett rundt
hufvud, håret är tjockt och krusigt, pannan glatt
och låg, munnen något öppen, ögat stilla och fuktigt.
Gången förråder mest den rädda genom sina små
oroliga steg och den försiktighet, hvarmed den sker.

</chapter>
<chapter name="Djärfhet">
<h2>Djärfhet.</h2>

Den djärfves ansikte är hårdt och strängt,
pannan lindrigt fårad, ögonen äro klara och öppna med
långa, böjda ögonbryn. Hakan är spetsig, halsen
muskulös, ryggen och bröstet äro breda och visa
styrka, munnen är i de flesta fall snarare stor än
liten, och läpparne äro hårdt tillslutna, men öppna
sig vid det minsta tecken till någon fara.

</chapter>
<chapter name="Elakhet">
<h2>Elakhet.</h2>

En elak människa har sällan något väl formadt
ansikte, utan ganska ofta ett förvridet, med blek
färg på huden. Munnen är stor, läpparne äro
färglösa och tunna; liksom hos den vrede, äro äfven
hos den elake pannans och tinningarnes ådror
uppsvällda samt visa ofta en darrande rörelse. Ögonen
kasta sneda blickar, äro tillika torra och hafva små,
röda ådror. Benen äro torra och gången mycket
rask, men ojämn.

</chapter>
<chapter name="Skamlöshet">
<h2>Skamlöshet.</h2>

Denna har samma kännetecken, som vällusten;
endast komma därtill en stark andedräkt, en fräck,
stor mun och en vårdslös hållning. Den
skamlösas röst är merendels något hes.

</chapter>
<chapter name="Råhet">
<h2>Råhet.</h2>

Också denna tillkännagifver sig på samma sätt,
som skamlösheten, men gör sig isynnerhet
igenkänd genom en gapande mun och mycket tjock
näsa.

*

</chapter>
<chapter name="Slutord">
<h1>Slutord.</h1>

Vi tro oss i det föregående hafva anfört allt
som är nödvändigt för att göra den uppmärksamme
och förståndige läsaren till en skicklig
människokännare, som icke skall låta förvilla sig af någon
antagen mask, icke bedraga sig af något hyckleri.

Visserligen måste denna lilla skrift icke <i>flyktigt
genomläsas</i>, utan studeras med uppmärksamhet och
flit. Den ena afdelningen bör jämföras med den
andra; det ena karaktärsdraget passas till det
andra samt den ena karaktären ställas emot den andra.

Den, som vill uträtta något i en sak, måste
med fullt allvar ägna sig däråt.

Dock skola äfven då fysiognomiska gåtor möta
forskaren; han skall ofta se människor framför sig,
emot hvilka hela hans konst synes stranda. Då
gäller det att kalla i minnet <i>Shakespeares</i>
förträffliga ord:

<poem>"Sporra på nytt ditt sjunkande mod,
Du segrar, om du ej upphör att forska."</poem>

Flitigt forskande och jämförande skall likväl
leda till målet, och segren skall då blifva så
mycket större, om det lyckas den fysiognomiska
vetenskapen att upptäcka hycklaren bakom
förställningens mask, med hvilken han bedrog människorna.


Men vi vilja icke sluta denna lilla bok, utan
att ännu en gång hänvisa till det i inledningen
nämnda: <i>Hvar och en bör bemöda sig att framför
allt lära känna sig själf</i>, och har han vunnit denna
kännedom, känner han sitt eget hjärta ända ned i
dess största djup, så skall han också, handledd af
denna lilla bok, blifva en <i>skicklig människokännare</i>,
samt genom denna kunskap kunna gagna sig själf
och behärska andra.

*

</chapter>
<table>
<td>Innehåll. <td r>Sid.
<td>Inledning ................................................................<td r>3
<td>Det allmänna intrycket .............................................<td r>5
<td>Hållning, rörelser o. s. v. .........................................<td r>10
<td>Kännetecken af hufvudet ........................................<td r>14
<td>Om håret .............................................................. <td r>16
<td>Tecken af pannan .....................................................<td r>17
<td>Tecken af människans ögon ...............................<td r>20
<td>Tecken af näsan ..................................................<td r>24
<td>Tecken af människans mun ....................................... <td r>26
<td>Tecken af människans tänder ............................... <td r>28
<td>Tecken af hakan ..................................................... <td r>29
<td>Öron och kinder ..................................................... <td r>30
<td>Om temperamenterna ............................................<td r>31
<td>Människans olika dygder och laster, samt huru de riktigt igenkännas <td r>36
<td><tab>Ädelmod ........................................................... <td r>37
<td><tab>Kärlek till sanningen .......................................... <td r>—
<td><tab>Välgörenhet ......................................................... <td r>—
<td><tab>Fromhet ........................................................ <td r>—
<td><tab>Hjältemod .................................................... <td r>—
<td><tab>Enfaldighet ........................................................ <td r>38
<td><tab>Styrka och kraft ............................................ <td r>—
<td><tab>Klenmodighet ..................................................... <td r>39
<td><tab>Snille och förstånd ............................................ <td r>—
<td><tab>Lynne, fallenhet för kärlighet ............................ <td r>—
<td><tab>Hofsamhet ......................................................... <td r>40
<td><tab>Redlighet ........................................................... <td r>—
</table>
<table>
<td><td r>Sid.
<td><tab>Ärlighet .......................................................... <td r>40
<td><tab>Afund.............................................................. <td r>—
<td><tab>Ogudaktighet .................................................... <td r>—
<td><tab>Spelsjuka........................................................... <td r>41
<td><tab>Lögn .............................................................. <td r>—
<td><tab>Fylleri............................................................. <td r>—
<td><tab>Vrede ............................................................... <td r>42
<td><tab>Pratsjuka .......................................................... <td r>—
<td><tab>Smicker ........................................................... <td r>—
<td><tab>Utsväfningar och vällust ................................. <td r>—
<td><tab>Lättja och tröghet ............................................ <td r>43
<td><tab>Rädsla ............................................................. <td r>—
<td><tab>Djärfhet ......................................................... <td r>—
<td><tab>Elakhet ............................................................ <td r>44
<td><tab>Skamlöshet ....................................................... <td r>—
<td><tab>Råhet ................................................................. <td r>—
<td>Slutord .................................................................... <td r>45
</table>

<b>Sven Lundströms praktiska Bref- och Formulärbok.</b>
Allmän hjälpreda vid affattandet af affärs-, bjudnings-,
kärleks- och lyckönskningsbref m. m.; anvisningar att på
egen hand uppsätta de flesta i borgerliga och affärslivet
förekommande skrifvelser såsom kontrakter, reverser,
vexlar, anvisningar, kvitton, borgensförbindelser,
köpehandlingar, förmynderskap, anmälan till handelsregister,
äktenskapsförord, morgongåfva, boskillnadsansökn., gåfvobref,
testamenten, bouppteckningar, arfskiften, inlagor rörande
urarfvagörelse och konkurs, ansökningar, stämningar,
fullmakter m. m. Häft, 1: -, inb. 1:86.

<b>Rotsehildt, L.</b>, Konsten att inom en kort tid blifva en rik
man. 30 sid. 8:o. 50 öre.

<b>Sa' han och sa' hon</b>. Ordstäfsbok innehållande öfver 1200
ordstäf samlade och ordnade af G. H —m. Tredje
tillökade upplagan. 75 öre.

<b>På hvad sätt</b> kan en god äkta man tämja sin elaka hustru?
En tillförlitlig handbok, innehållande uppgifter på de
svåraste fel, som vidlåda fruarna, jämte åtskilliga nyttiga råd
i den svåra konsten att kurera elaka hustrur.
Öfversättning. Andra upplagan. 48 sid. 8:o. 30 öre.

<b>Den tillförlitlige bokföraren</b>, af Courtin och Smedman, lär
att själf snabbt och praktiskt kunna <i>enkelt</i> och <i>dubbelt</i>
bokhålleri i alla dess delar. Klar och lättfattlig. 75 öre

<b>Blomsterspråk på vers af Alaric</b>. 345 svenska blommors
namn och betydelse, lämpade efter flickors smak och
känslor, 50 öre.

<b>Doktor Frank's nyaste husapotek</b>. Rikhaltig samling af
enkla bepröfvade medel för en mängd sjukdomar,
omsorgsfullt utarbetad. Jämte Hufelands Husapotek och en
tillförlitlig sundhetslära, 40 öre.

<b>Människospegeln</b>. Lättfattlig anvisn. att af ansiktets och
hufvudets daning sluta sig till människans böjelser m. m.
Efter Lavater, 50 öre.

<b>Sättet att vara</b> eller etikettens fordringar. En fullkomlig
ledning i sällskapslifvet, för herrar och damer, 50 öre.

<b>Könshemligheterna</b>, praktiskt belysta till själfbevarelse
eller bot för gifta och ogifta af båda könen. En
Rådgifvare såväl för dem som lyckats afhålla sig från
könsorganernas missbruk, som för dem, hvilka öfverlämnat sig
åt dels naturliga, dels onaturliga utsväfningar, eller
ådragit sig veneriska åkommor. Med förtydligande träsnitt.
Efter berömda utländska läkares skrifter bearbetad för
svenskar af alla åldrar. Pris 1 kr. 50 öre.

<b>Den goda tonen</b> och den sanna belefvenheten. Säker
vägledare att rätt skicka sig inom sällskapslifvet af Louis
Verardi. 60 öre.

<b>Huru tio öre kunna skapa en förmögenhet</b>. Praktiska
vinkar och råd för hvar och en som genom en ringa
grundplåt vill förvärfva sig välstånd och oberoende. 1 kr.

<b>500 Present-Verser</b>. Oumbärlig hjälpreda vid versskrifning
å namnsdags-, födelsedags- och julpresenter af Jeremias.

<b>Tillfällighets-talaren</b>; 150 Gratulationer och Tal vid skålar
å födelse- och namnsdagar samt vid förlofningar,
lysningar, bröllop, barndop, silfver- och guldbröllop, kalaser,
bortresa och återkomst m. fl. tillfällen af B. U. Pettersson,
förf. till "Den Svenske Handsekreteraren". Pris 1:50.

<b>Albertus Magnus</b> Redivivus, eller Naturhemligheternas bok.
En samling af flera hundra, till största delen bepröfvade
Sympati och Huskurer, till botande af en mängd
sjukdomar och kroppsliga åkommor, jämte åtskilliga andra, i
forntiden begagnade sympatiska och magiska konster, till
vinnande af olika ändamål, såsom lycka i kärlek, fiske,
jakt o. s. v. 1:25.

<b>Nyupptäckt Method</b> att i grund tillintetgöra följderna af
Själfbefläckelse och <b>Nattliga Pollutioner</b> samt i
allmänhet förhöja försvagad manlig förmåga. Öfversättning från
tolfte tyska upplagan. Sjunde svenska upplagan. 60 öre.

<b>Amor och Hymen</b> eller Kärlekens och Äktenskapets
afslöjade hemligheter. En oumbärlig rådgifvare för älskande
och gifta, beträffande konsten att ömsesidigt behaga och
fortfarande fängsla så att kärleken ej flyr bort med åren,
utan den äktenskapliga sällheten länge bibehålles. Af
D:r Eduard Winkler. Adertonde betydligt tillökta och
förbättrade upplagan, öfversatt under ledning af en läkare.
75 öre.

<b>Frågar du, så svarar jag</b>. 500 skämtsamma frågor och
svar sammanskrifna af Netob. Pris 50 öre.

<b>Sällskapsoraklet</b> eller femtio frågor med sexhundra olika
svar till tidsfördrif i familj- och smärre sällskapskretsar.
Pris 40 öre.

<b>Stjernstolpe, J. M.</b>, Kärlekens barometer eller konsten att
kyssa. En liten julklapp för herrar och damer. Imitation
med vignett. 4:de upplagan. 32 sid., 0:50.

Norrköping 1906 Johan Jonsons Boktryckfriaktiebolag.
