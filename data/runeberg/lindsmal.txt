<chapter name="Förord">
<b>M</b>ed anledning af den i morgon förestående 
100-årsdagen af Carl von Linnés död hafva 
flere bidrag till belysning af den store 
vetenskapsmannens lif och egenskaper utkommit. 
Dessa bidrag hafva med rätta hufvudsakligen 
stödt sig på hans egna uppteckningar och 
Upsala universitets samtida handlingar.

Från en sida af von Linnés lefnadssaga har 
man dock haft föga att för allmänheten 
förtälja. Det är från den nationsförening, han 
tillhört såsom student och universitetslärare. 
Jag har derför trott mig böra ur Smålands 
nations i Upsala handlingar meddela det, som 
kan i någon mon bidraga att i en eller annan 
enskildhet se von Linné såsom omtyckt 
studentkamrat och såsom en erfaren och afhållen 
ungdomens faderlige ledare. Källorna äro 
nationens samtida protokoll och räkenskaper samt 
i ett fall nationens matrikel. De upplysningar, 
vi der finna, äro visserligen knappa och 
torftiga, men må dock — tidsmålande som de 
äro — i all sin nakenhet meddelas.

Upsala den 9 Januari 1878.

—
</chapter>

<chapter name="Linné i nationens handlingar">
Förste gången jag sett Linnés namn i 
nationens handlingar är i protokollet för 1728. 
Der läses (sid. 122) följande: 
Den 25 Sept. anmälte sig <i>Studiosus</i> från 
<i>Acad. Carolina</i> i Lund <i>D<sup>nus</sup> Carolus 
Linnaeus</i> at blifwa antagen, h<sup>ket</sup> wan sin 
fulbordan, redan han 27 d<sup>r</sup> kopp. til <i>Fiscum 
nat. contribuerat.</i>

Af protokollet for den 13 November s. å. 
finner man, att denna inskrifning försiggått:

l. Blef <i>D<sup>nus</sup> Carolus Linnaeus</i> med de 
öfrige <i>Messiurs Stålhös, Kielman, Klintin, 
Fonten, Tegnelin, Rosbeck</i> och <i>Alanus i 
nations albo immatriculerade,</i> hwar på de 
alfwarl. til alt dygdigt lefwerne och flit i 
<i>Studier</i> blefwo af högädle H<sup>r</sup> <i>Inspectorn</i> 
[professor J. Hermansson] förmante.

I nationens matrikel har han sjelf skrifvit:
[Novemb.] 14. <b>Carolus Linnæus.</b> — 
<i>antea civis Lundensis Upsaliam 
accessit die 5 Sept: 1728</i>

Af flere senare händer är sedermera tillagdt:

<i>Ad exteros abiit 1735 eodem anno Doctor 
Medicinae Hardervici creat(us) est. In 
patriam rediit 1738. 1738 fact(us) Medic. 
Amiral. Holm. A<sup>o</sup> 1741 consti(tu)tus Anatom: et 
pract. Professor Reg: et ord: Upsalæ. deinde 
Botanicem Celeb. docuit. Archiater Regius 
1747.  Eques de stella Polari 1753. 
Nobilitat(us) von Linné dictus 1757.  1763 d: 
6 Dec. membrum ordinarum acad. Parasin.</i> 
med 800 <i>livres</i> årlig lifstids <i>pension:</i> den 
förste Swänske Man, som någon tid, med 
then hedern blefwit bewärdigad: den 
förste Swänsk, som fådt <i>prémium</i> ifrån någon 
utrikes wettenskapssocietet; han fick 100 sp.
<i>Ducat.</i> ifr. <i>Acad. Scient. Petropol.</i> 1761. 
Den förste Swänske Man, som för blott 
<i>Studier</i>, blefwit Riddare. Död d. 10 <i>Januar</i>. 
1778. af slag. — <i>Botanicorum Princeps.</i>
</chapter>

<chapter name="Linné för nationens protokoll">
Att Linné efter några års förlopp vann sine 
landsmäns förtroende inom nationsföreningen, 
framgår der af, att han från och med den 4 
April till och med den 21 Oktober 1733 fört 
nationens protokoll. Såsom prof å hans skrifsätt 
vid denna tid må ett utdrag ur protokollet 
för den 26 Maj meddelas:
. . . . . . . . . . . . . . .
. . . . . . . . . . . . . . .

Samma dag blef H<sup>r</sup> <i>Littorin</i> och H<sup>r</sup> 
<i>Santeson Curatores ordinarii, Seniores</i> blefwo 
H<sup>rr</sup> <i>Liungvald, Spelin, Linnæus</i> och <i>Kiellman.</i>

Höglärde Hr <i>Inspector Nationis</i> upläste 
twänne bref från Biskop <i>Humble</i> i <i>Wexiö</i>, 
som nyligen ankommit, af hwilke, uti dett 
ena förmältes huru han <i>vocerat</i> åtakillige af 
Herrar Landzmännerne till <i>sacros ordines</i>, 
dem de <i>recuserat</i>, ty giordes förmaning att 
om de sådant mehr funno nödigt, måste de 
ej taga illa upp om han då nödgades 
inkalla andre från andre <i>Nationer</i>, och de 
således i framtijden af en annors <i>meriter</i>, 
blefwo <i>præjudicerade</i>. Dett andra war en 
<i>invitation</i> till prästämbete i Lappland, 
hwaremot försäkrades att de som sådane tienst 
sig påtogo, skulle då de där nog <i>meriterat</i>, 
wara wissa på forhielpning och <i>promotion</i> 
i fäderneslandet. 

<tab><tab><tab><tab><tab><i>annotavit</i> 

<tab><tab><tab><tab><tab><i>Carl. Linnæus.</i>
</chapter>

<chapter name="I begrepp att företaga sin resa till Holland">
Då Linné stod i begrepp all företaga sin 
resa till Holland, skulle han först hafva det 
sedvanliga nationsbetyget. Här om innehåller 
protokollet för den 25 September 1734 (sid. 
182—83):

<i>Curator</i> [Odman] lät H<i>rr</i>. Landzmännerna 
wetta, det vår landzman och <i>Senior, 
Medicinæ Studiosus</i> H: <i>Carl Linnuæs</i>, begiärte 
af <i>Nationen</i> et behörigt <i>testimomium</i> om sitt 
wählförhållande, som han sedermera motte 
wisa Hans <i>Magnificence</i> och <i>Ven: Consist: 
Academicum</i>, at där uppå få härifrån 
<i>Academien</i>, sitt <i>Academiska</i> witnesbörd och 
<i>recommendation</i> til uthrikes orter och <i>Academier;</i> 
frågades derföre, om någon af H<sup>rr</sup>. 
Landzmännerna hade något häremot at inwända? 
Swarades ney, utan önskades Hr. <i>Linnæus</i> 
til sina resor och förehafvande mycken 
lycka och wälsignelse.
</chapter>

<chapter name="Sedan Linné återkommit">
Sedan Linné återkommit till fäderneslandet 
och 1741 utnämnts till professor efter 
Roberg, ville nationen visa sin högaktning för 
denne redan mycket namnkunnige man. 
Protokollet för den 14 November (s. 269) 
upplyser:

Kommo Landzmännerne öfwerens, at som 
<i>Professoren</i> H. <i>D<sup>r</sup>. Linnæus</i>, som snart 
kommer at <i>introduceras</i>, är <i>natione Smolandus</i>, 
och dessutom bewist åtskillige af <i>nationen</i> 
mycken gunst, det wille de wisa wid detta 
tillfälle så wäl sin högachtning för för 
wälbe<sup>te<sup> H<sup>r</sup> <i>Professor</i>, som sin fägnad at 
åter en af <i>nationen</i> til ett sådant ämbete 
blifwit uphögd, hwaräst han icke allenast 
kan wara nationen til prydnad, utan ock 
förmohn och nytta, medelst ett litet 
<i>honorarium;</i> hwilket bestältes och bestod af 
2<sup>ne</sup> Silfwer <i>pocaler</i> om [lucka] lod, som 
kostade 313: D. 16 (öre) k<sup>mt</sup> hwilka hos 
wälbe<sup>te</sup> H. <i>Professor præsenterades</i> dagen 
för än han skulle hålla sin <i>introduction</i>, el. 
d. 23 af denne månad; hwilket gunstigt och 
benäget uptogs.

Möjligen är här något fel med afseende å 
dagen, då Linné högtidligen tillträdde sin 
professur. Han har nämligen — enligt benäget 
meddelad uppgift af dr E. Ährling — i sin 
almanack för år 1741 antecknat: "October 27 
Jntroducerades jag" och "November 2 Begynte 
Lectionerne". Längre ned i anförda 
protokollsbok läses:

<tab><tab><tab><i>Decembris</i> 

. . . . . . . . . . . . . . . .
. . . . . . . . . . . . . . . .
d. 7. woro samtel. Landzmännerne <i>inviterade</i> 
til H: <i>Professor Linnæus</i>, och blefwo 
der wäl undfägnade.

Sedan nationens inspektor professor A. 
Celsius 1744 aflidit, uppsatte kurator och 
seniorerne den 27 Oktober professorerne Winbom, 
Solander, Linnæus, Ekerman och Ihre såsom 
valbare vid det vardande inspektorsvalet. 
Beskrifningen här om lyder:

[1744] <i>Novembr.</i> 24. Församlades 
enhälligt <i>Nations</i> Ledamöterne hos <i>Curator 
Mag<sup>r</sup> Gumér;</i> då <i>Curator</i>, efter aflagd 
tacksäjelse för Landzmännernas benägenhet at 
hedra thes kallelse, berättade, at han, 
sedan sidsta sam(m)ankomst hade utsändt bref 
uti det bekante ährendet, så wäl til Herrar 
<i>Populares</i> i <i>Stockholm</i>, som de frånwarande 
<i>Seniorer</i>, samt fått swar therpå. Sedan 
upläste <i>Curator conceptet</i> af brefwet, som 
afgått til de frånwarande H<sup>r</sup> Landzmän; 
derpå d. 7<sup>de</sup> §. utaf <i>Lib: actor: fol.</i> 45, som 
tydel. gifwer tilkiänna, huru många böra 
<i>votera</i>. Der uppå gick <i>voteringen</i> för sig, 
således at den yngste började; sedan detta 
war skiedt, räcknades rösterna, hwilka <i>in alles</i> 
woro 55, ibland hwilka 9 fallit på Herr 
<i>Professor Jhre</i>, 15 på Herr <i>Professor Ekerman</i>, 
och 31 på Herr <i>Professor Linnaeus</i>, 
så at den sidsta, efter rösternas <i>pluralitet</i>, 
utwaldes til <i>Nationens Jnspector</i>, Herren 
låte alt aflöpa til sit nams[!] ära, Herr 
<i>Inspectoris</i> nöje, och Landzmännernas förmån, 
nytta och wälgång! Landzmännerne 
<i>deputerade</i> straxt H. <i>Mag<sup>r</sup>. Jngerman</i> och 
<i>Curator Mag<sup>r</sup>. Gumér</i> med befallning at gå til 
Herr <i>Professoren</i> och i ödmjukhet 
kundgiöra <i>Nationens</i> giöromål, lika ödmiukt 
anhållandes, det Herr <i>Professorn</i> behagade 
antaga <i>Jnspectionen</i> öfwer Småländska 
<i>Nationen</i>, dragande <i>Nationen</i> så mycket säkrare 
hopp, at hos honom winna wår önskan, 
som wi tilförene fägna oss öfwer den 
hedren att hafwa honom til Landzman. 
<i>Deputati</i> gingo åstad och föredrogo saken för 
Herr <i>Professorn</i>, som med mycken nöje 
ansåg och uptog <i>Nationens</i> förtroende för 
sig, räcknandes för den största heder, som 
honom wederfaritz, at <i>Nationen</i> så 
enhälligt[!?] har welat honom sig anförtro.

Sedan detta <i>Professorns</i> swar war för 
<i>Nationen</i> förebrakt, frågade <i>Curator</i>, om det 
färdigt giorde <i>honorarium</i> skulle then 
nyligen walde <i>Jnspector</i> denna <i>Termin</i> 
<i>præsenteras?</i> hwartil gafs enhälligt ja. Derhos 
förfrogade sig äfwen <i>Curator</i>, om de 
bokstäfwer <i>A.</i>[ndreas] <i>C.</i>[elsius] uttagas och 
<i>S.</i>[målands] <i>N.</i>[ation] i stället sätjas skulle? 
hwartil äfwen bejakades.

Om denna hedersgåva inhämtas ur nationens 
räkenskaper för 1744 och 1745 följande 
upplysningar:


<b>1744.</b>
<table> 

<td><i>April</i> d. 14. Betalt thet           <td>D: (öre)
<td><i>Honorarium,</i> som bestält och 
<td>förfärdigat blef hos H. 
<td>Rådman <i>Bengt Collin,</i> gafflar 
<td>och knifwar ...................................... <td r> 699. <td>20. 

<td>Til Gesällen för 
<td>namnstickning <i>etc:</i> .........................  <td r>    3: 

<td>Plåtbärare ....................................... <td r><td>12. 

<td>Efter H. H<sup>r</sup> <i>Prof. And:</i> 
<td><i>Celsius</i> döde förr, än thet 
<td>kunde <i>presenteras</i>, 
<td>aflefwererades med thet andre 
<td><i>Inventario Nat:</i> 

. . . . . . . . . . . . . . . . . 
. . . . . . . . . . . . . . . . . 
<td>Vtgifwit effter öfwerenskommande <td>D. (öre)
<td>til Rådman <i>Collin</i> för thet är uttagit 
<td>Bokstäfwerne <i>A. C.</i> och 
<td>insatt <i>S. N.</i> på thet 
<td>bestälte <i>honorarium</i> bestående 
<td>i gafflar och knifwar 
<td>effter hans <i>quittence</i> .......... <td>18—
</table>

Den 6 der på följande December var nationen 
förste gången samlad hos professor 
Linnaeus såsom nationens inspektor, då 
hedersgåfvan högtidligen öfverlemnades. Denne höll 
tal och tackade dels för hedern och förtroendet 
att få vara nationens inspektor, dels för den 
hederliga gåfvan. Den 8 voro alla i staden 
varande landsmän inbjudne till middag hos 
honom och undfägnades rikligen.

Professor Linné deltog också i nationens 
festligheter. När kronprinsen Adolf Fredrik 
antagit kanslersämbetet för universitetet, firades 
denna tilldragelse den 2 April 1747 med 
tal och illumination i Linnés bostad samt fest 
— med 8 kungliga skålar — till kl. 3 å 
morgonen. I denna deltog äfven "Fru <i>Linnæa</i> 
med åthskilliga flera förnäma Fruntimber".

Liksom nationens förut varande inspektörer 
ihogkoms Linné flere gånger med rätt dyrbara 
hedersgåfvor. Man förvånas sannerligen öfver 
nationsmedlemmarnes förmåga att bära de tid 
efter annan förekommande utgifterna. Låtom 
handlingarna tala:

[1748] Den 23 <i>Aprilis</i>, lefwererades til 
Högädle Herr <i>Inspector</i> det wanliga 
<i>Honorarium</i>, bestående uti en <i>Plat de menage</i> 
eller Ståndare, af Ethundrade Tretton lod 
silfwer. Hwilken blef af H: Herr <i>Inspector</i> 
mycket gunstigt emottagen, hwarföre 
ock Landzmännerna woro, d: 1 <i>Maji, 
inviterade</i> til H: Herr <i>Inspector</i>, och med en 
prägtig måltid, samt annor wälfägnad, ganska 
wäl <i>tracterade</i>.

Den mottagna gåfvan hindrade likväl icke 
Linné att den nämnde 1 Maj gifva nationens 
medlemmar åtskilliga förmaningar, bland annat: 

Påminte H Herr <i>Inspector</i>, at när man 
komer på Landskap, eller ock går til 
någon af Herrar <i>Professorerna</i> bör man altid 
hafwa wärja på sig, och utom des hålla 
sig snygg och ren i kläderna.

Vid nationssammankomst den 22 April 1749 
anmälde inspektor, att han om få dagar komme 
att anträda den af regeringen anbefalda resan 
till Skåne, hvadan han sade nationen sitt 
farväl för en tid. Professorerne Strömer, Celsius 
d. y. och Amnell skulle under tiden föra 
landsmännens talan. Den 25 Oktober var han 
återkommen, framförande hälsningar från Småland.

Vetenskapsmannen Linnés stora inflytande 
på studiernas riktning börjar vid denna tid 
tydligt visa sig. Vid disputationer och 
föredrag å nationen hade man förr nästan allmänt 
rört sig inom teologien och filosofien samt på 
Romar-språket. Nu förekomma föredrag på 
Svenska om naturvetenskapliga, historiska och 
andra ämnen. Den 11 December 1749 höll 
Samuel Krok ett föredrag om <sp>Urshults och 
Almundsryds inbyggares seder</sp> — 
sedermera tryckt, men sällsynt —, i följd hvar af

Herr <i>Archiatern</i> icke allenast betygade 
sitt fulla nöge öfwer bem<sup>te</sup> arbete, utan 
tog sig anledning at föreställa <i>Nationen</i> 
huru nyttigt och angenämt det woro, om 
<i>Nations</i> Ledamöterne wille, på samma sätt, 
hwar och en, i sin ordning, afgifwa någon 
uplysning om födslo-orten. <i>Nationen</i> 
förbehölt sig et <i>exemplar.</i>

Den 28 Januari — Karlsdagen — 1750 lät 
nationen sin kurator M. Elg uppvakta Linné, 
som då var universitetets rektor. Protokollet 
mäler:


Aflades <i>Nationens</i> fägnebetygelse 
deröfwer, at himmelen nu åter låtit den dag 
framlysa, som wore tecknad med et så för 
<i>Nationen</i>, öfwer hela <i>Euopeiska horizonten</i>, 
wärdigt namn, som Herr <i>Archiaterns</i> är, 
under försäkran, at emedan denna dagen 
wore en af Nationens högtidelige, skal 
<i>Nationens</i> göromål wara, at af almagten 
utbedja sig dess ewärdeliga firande.

Tillika anhöll kurator å nationens vägnar 
att få räkna Linnés son, Carl von Linné d. y., 
såsom nationsmedlem, hvar till fader och son 
samtyckte.

Efter protokollet öfver landskapet den l3 
Juni 1751 läses följande om en ny gåfva:

Wid denna tiden öfwerlemnade <i>Curator</i> 
til <i>Jnspector Nationis</i> det förut bestelte 
<i>honorarium</i>, bestående af en skifwa til den 
tilförene gifne ståndaren [se under den 23 
April 1748], som, effter räkning från H<sup>r</sup> 
<i>Kiellsson</i> i <i>Stockholm,</i> kostade 600 D k<sup>mt</sup>. 
Några dagar derefter wardt <i>Nationen</i> kallad 
til middagsmåltid hos H: Hr <i>Jnspector</i>, 
vid hvilket tilfälle H: Hr <i>Inspector</i> wänligen 
betackade <i>Nationen</i> för den undfångne 
gåfwan, hwaremot han tilsade <i>Nationen</i> all 
tjenstfärdighet. <i>Tracteringen</i> nyttjades, med 
alt nöge, in til afftonen.

Den 5 December 1752:

Blef <i>Nationen</i> af <i>N<sup>mo</sup> Jnspectore</i> 
sammankallad, då Hr. <i>Archiatern</i> effter <i>Conisistorii</i> 
Författning til förekommande af de 
Oordenteligheter, som nyl. spordts med <i>Masqueringar</i> 
och Wåldsamheter i Folcks egna hus, 
gaf Landskapet wederbörligen tilkänna, at 
eho som effter denna Förmaning, ehuru han 
giorde sig det glada hopp, at ingen af 
Landsmännerne ännu kunde för sådana Brott 
misstänckas; skulle befinnas emot detta 
<i>Consistorii</i> Påbod Brottslig, at den då finge 
skylla sig sjelf, om honom den strängaate 
Dom skulle öfwergå. Härwid Befaltes at 
de, som från detta Landskap wore bortowarande, 
skulle antydas, at sig hos H. <i>Archiatern</i> infinna kl. 2 e. M. 
hwilket ock skedde. Slutel. och til at hafwa de yngre 
och mera oförsökte Landsmännerne i 
wederbörl.<sup>t</sup> sigte, tyckte H. <i>Archiatern</i> 
Rådeligt, at H. <i>Seniores</i> åtogo sig, hwar i sitt 
granskap, at effterse om de yngre om 
afftnarna höllo sig hema på sina kamrar, h<sup>ket</sup> 
<i>Seniores</i> lofwade.

Samma förmaning upprepas den 26 November 
1757 och den 6 November 1765. — I 
sammanhang här med torde böra nämnas, att 
under Linnés långa inspektorat nästan inga 
sedlighetsbrott eller gröfre oordningar 
förekommit inom Smålands nation, med undantag af 
att on Jonas Hyllengren för liderlighet och 
fylleri den 21 Mars 1753 erhöll af inspektor 
inför nationen varning, och, då detta ej hjälpte, 
den l8 April följande år uteslöts ur nationen. 
Linné ansåg dock, att man borde skrifva till 
hans bror och hos honom anhålla, det han 
ville taga den uteslutne om hand, innan saken 
kom för rektor.

Under den 29 Maj 1754 läses:

Sedan alt detta war bestält blefwo 
Landsmännerna qwarbudne af Herr <i>Archiatern</i> 
och Riddaren till middagsmåltid, och 

präktigt undfägnande, emedan <i>Nationen</i> dagen 
förut lefwererat <i>Honorarium,</i> bestående af 
Fyra silfwer Liusstakar med Sax och dess 
fot, som kostade 923 Dr 14 öre k<sup>mt</sup> 

Den 18 Oktober 1755:

3<sup>o</sup> Förestälte wälborne Herr <i>Archiatern</i> 
Lands-männerne, om det ej skulle wara 
både nyttigt och artigt at införa uti <i>Album 
Nationis,</i> jemte Lands-män(n)ernes namn, 
deras födelse år, fäder samt den Sysla de 
sam(m)e beklädt; hwarmed <i>Nationens</i> 
Ledamöter woro ganska nögde, och lemnade 
saken åt Herrar <i>Mag. Curatoribus</i> straxt 
at werckställa.

Betecknande for partistridernas inflytande 
till och med vid universitetet är följande 
förmaning den 24 Mars 1756:

1<sup>o</sup> Herr <i>Archiatern</i> och Riddaren, uti en 
kort, men ganska sinnrik <i>oration,</i> förmanade 
Landsmännen att agta sig för otidiga 
utlåtelser om Regerings <i>form</i> etc.

Den 11 Maj 1757 erhöll inspektor å nyo 
en dyrbar gåfva nämligen ett par silfverljusstakar 
och 13 silverskedar, hvilket alt kostade 747 
daler 30 öre kopparmynt. Gåfvan betalades 
med en präktig middag "och fägnad långt 
in på affton, tå wi skildes åt ganska wäl 
plägade". — Men det dröjde allenast 3 år, innan 
nationen åter anskaffade en gåfva, ty den 7 
Maj 1760 förevisades för nationsledamoterne 
ett "Honorarium" af 2 sockerdosor, 2 
förläggareskedar samt 6 par knifvar och gafflar, alt 
af silfver till 100 lods vigt och köpt för 1,000 
daler kopparmynt. Der talas dock intet om.

öfverlemnandet och den följande sedvanliga 
middagen.

Linnés omsorg om näringar och slöjd i landet 
visade sig också inom Smålands nation. 
Fil. kand. N. P. Isenberg höll den 18 Mars 
1761 ett föredrag om "Linhandteringen i Småland", 
hvilket så aflopp till talarens heder och beröm 
samt till inspektors och landsmännens belåtenhet,

att Herr <i>Achiatren</i> och Riddaren sjelf 
åtog sig att till then(n)a <i>oration</i> skrifwa 
Företal och till Trycket befordra, till upmuntran, 
icke allenast för sine egne Landsmän, utan ock för androm, 
att tänka på en sådan för Landet både nyttig och möjelig 
handtering.

Den 16 Mars 1763 förekommer i nationens 
handlingar förste gången namnet <sp>von Linné</sp>, 
ehuru han adlats redan 1757 och långt förut — 
förmodligen såsom innehafvare af 
Nordstjerneorden — kallats <sp>välboren</sp>.

Den vanliga treårsgåfvan till inspektor 
bestod den 5 Maj 1763 af ett par ljusstakar och 
ett dussin skedar, till hopa 118½ lod silfver 
och kostande 1586 daler 19 öre. Middagen 
hos inspektor hölls den 22 s. m.

1763 D. 3 <i>Decembr:</i> woro samteliga i 
Staden warande <i>membra Nationis</i> efter 
befallning samlade hos <i>Nationens Inspector,</i> 
Wälborne Herr <i>Archiatern</i> och Riddaren <i>von 
Linnée</i> [!], hwilken yttrade sig; att ehuruwäl 
Han om samteliga Landsmännernas dygd och 
mognad wore så öfwertygad att han trodde 
deras sammankallande för de förestälningar, 
han nu ärnade göra, wara 

onödigt; kunde dock han ei mindre än andre 
<i>Nationers</i> Herrar <i>Inspectores,</i> undgå, att 
til följe af <i>Academiae ProCancellerns</i> 
Högwördigste Herr <i>Doctoris</i> och <i>Archi</i> 
Biskopens <i>Troilii</i> befallning och <i>Consistorii 
Academici</i> beslut, göra <i>Nationen</i> följande 
förestälningar och warningar, neml: 

1<sup>o</sup>. Att granneligen achta sig för 
besmittelse af det sig inritande Fritänckeriet och 
<i>Hernhuteriet</i> och för läsandet af det med 
grofwa willfarelser upfylte <i>Prof: Iohan 
David Michaelis Compendium Theologiae 
Dogmaticae;</i> hwar om ock <i>Inspector Nationis</i> 
lät för Nationen upläsas ett <i>Consistorii 
Academici Majoris Extractum Protocolli</i> af d. 19 
<i>Novembr:</i> hwarutaf inhämtas att 
<i>Consistorium Academicum</i> af Högwördige 
Dom-<i>Capitlet</i> här i <i>Upsala</i> blifwit tilstäld Kongl: 
May<sup>ts</sup> och Riksens Höglofl: <i>Cancellie Collegii</i> 
skrifwelse af d. 13 <i>Nov:</i> hwaruti bemälte 
<i>Michaelis</i> bok ei allenast i Stockholm utan 
öfwer hela Riket blifwer til försälgning 
furbuden. Hwarföre ock Högwördige Dom-
<i>Capitlet</i> anmodar <i>Consistorium Academicum</i> 
att här på Boklådan ställa samma förbud 
i wärkställighet och att genom Herrar 
<i>Inspectores Nationum</i> warna de <i>Studerande</i> 
för denna boks missbruk, hwilket ock 
<i>Consistorium Academicum</i> gjör i detta sitt 
<i>Extractum Protocolli,</i> hwilket i <i>Nationen</i> 
förwaras bör.

2<sup>o</sup>. Att noga afhålla sig från det så 
skadeliga och gängsna kort och tärning 
Spelandet, på hwars skadeliga fölgder man 
desse dagar haft ett obehageligit <i>exempel,</i>

då, en <i>Studerande,</i> som til sin wälfärds 
förstörande, och sina hederliga Föräldrars och 
Anhörigas sorg ej allenast förspeldt alt 
hwad han om händer haft utan ock fördjupat 
sig i flere 1000 dahl<sup>rs</sup> skuld, 
genom en neslig flyc[kt] måst rädda sig här ifrån.

3<sup>o</sup>. Att när någon Landsman på <i>Condition</i> 
eller eljest någon tid är borto från 
<i>Academien,</i> bör och skall han, åtminstone en gång 
om året skrifwa <i>Inspector Nationis</i> til 
och låta weta sitt tillstånd.

Vidkommande den ofvan omtalade religiösa 
frågan var nog den på befallning gifna 
föreställningen ej så aldeles allvarligt menad af 
Linné. Han hade ju redan 15 år förut gjort 
sig af teologerne misstänkt för "irrlärighet", 
hvar om ett par uppsatser i "Sanningsökaren" 
1877 af dr A. Ahnfelt och en insändare 
— rli — upplysa oss. Åtskilliga uttalanden 
i hans "Anteckningar öfver Nemesis Divina" 
gifva också vid handen, att han ej fann behag 
i dåtidens teologiska spetsfundigheter.

Vid landskapet den 24 Oktober 1764:

Betygade <i>Curator</i> för HögGunstige Herr 
<i>Inspector Nationens</i> hjerteliga fägnad at se 
Sin högt älskade och vördade Hr <i>Inspector</i> 
wid hälsan och wälmående uti deras 
Samfund närwarande; ty det war i friskt minne 
hos <i>Nationen</i> med hwad grämelse <sp>Han</sp>, 
uti deras sidsta Sammankomst [den 15 
Maj s. å.], saknades; och det så mycket 
mer, som en swår sjukdom då tycktes wilja 
betaga oss det kjära hopp, at någonsin 
mera få se wår wärdaste och huldaste 

<i>Inspector</i> fägna och hedra <i>Nationen</i> med Sin 
närwarelse.

Den 6 November 1765 var nationen samlad 
till höstlandskap, då

I H: Herr <i>Jnspector</i> siälf <i>parenterade</i> 
öfwer en wår afleden LandsMan, <i>Academie</i> 
Bokhållaren och <i>Docens</i> wid denna Kongl. 
<i>Academlen,</i> Sal: <i>Magister Andreas Neander,</i> 
där uti han wisade

1. Hans <i>Genealogie</i> 

2. Hans födelse och upwäxande 

3. Hans <i>Academiska Studente</i> åhr 

4. Hans <i>conditionerande</i> 

5. Hans 20 ansökningar till tjänster 

6. Hans seder uti 

<tab>l. Gudsfrugtan 

<tab>2. Ordentelighet 

<tab>3. Agtsamhet 

<tab>4. Arbetsamhet 

<tab>5. Lärdom 

<tab>6. Beskedelighet och ärlighet 

<tab>7. Höflighet 

7. Änteligen förestälte honom såsom ett 
Mönster och Mästerstycke, som lyckan hatat 
och dygden förswarat.

Som detta war hos oss en owanlig 
heder, så kunde den ej annat, än på det 
ömmaste röra <i>Nationen,</i> att derföre wisa Herr 
<i>Archiatern</i> och Riddaren all uptänckelig 
wördnad och ärkänsla, hwilket ock straxt 
å <i>Nationens</i> wägnar betygades af <i>Curator.</i>

En samtida afskrift af denna Linnés 
minnesteckning öfver Neander förvaras ännu i 
Smålands nations bibliotek.
</chapter>

<chapter name="Den 12 Mars 1766 Uplästes ett bref ifrån Doctor J. O. Hagström">
Den 12 Mars 1766:

3. Uplästes ett bref ifrån <i>Doctor [J. O.] 
Hagström</i> [död såsom provinsialläkare 1792] 
i <i>Linköping</i>, hwar uti Han förklarat 
mycken wördnad och tillgifwenhet för wår 
Herr <i>Jnspector</i>, som warit dess trogne 
handledare i <i>Natural</i> Wettenskapen, hwarföre 
han till att betyga sin ärkänsla mot wår 
wärdaste Herr <i>Jnspector</i> behagnde till 
Smoländska <i>Nationen</i>, som äger lyckan wara 
under dess Jnseende, skäncka Sextijo Dr 
k<sup>mt</sup>, att för desse peningar upköpa några 
af wår Herr <i>Jnspectors</i> wittre arbeten, till 
upmuntran för dem, som af Nationen äga 
lust att göra sig kunnoga om en så ädel sak. 
Som denna skänck således härrört och 
<i>Nationen</i> tillfallit för Herr <i>Jnspectors</i> skull och 
han äfwen för bemelte pg<sup>r</sup> behagat lämna 
<i>Nationen</i> följande af sine arbeten, neml 
<i>Genera et Species plantarum, Museum 
Reginæ</i>, och gifwit löfte, att få <i>Systema 
Naturæ</i>, så snart det kom(m)er ut af trycket, 
hwilka böcker i wärde långt öfwerstiga 
omrörde <i>Summa</i>, så kunde detta alt ej 
annat, än förbinda hwar ock en af <i>Nationens</i> 
ledamöter, att för Herr <i>Jnspector</i> betyga 
sin uprigtiga och wördnadsfulla ärkänsla 
för all gunest[!] Han både wid detta 
tillfälle och altid tillförene behagat wisa 
<i>Nationen</i>.

Dr Hagström lade den 20 Maj följ. år till 
denna gåfva andre delen af “Systema Naturæ“, 
som då utkommit, och Linné sjelf den 22 
December 1770 tredje delen af samma arbete.



Det sedvanliga, efter 3 år återkommande, 
"Honorarium" till inspektor aflemnades den 6 
Maj 1766 och utgjordes af 2 dussin skedar 
och en punschslef, i alt 119 lod silfver, hvar 
för betalts 1302 daler 13 öre kmt. I gengäld 
inbjuds hela nationen till Hammarby, hvarest 
efter hållet landskap intogos middag, qvällsvard 
och annan välfägnad till sent på aftonen.

Den 5 April 1769 håller Linné ett 
förmaningstal till nationen, enär det kommit för 
hans öron, att någre yngre landsmän "idkade 
källaregång och spelande". Kurator och 
seniorerne fingo med anledning här af ytterligare 
påminnelse att noga vaka öfver de yngres 
heder och lefnad.

Nationen sammankallades af Linné den 19 
i s. m., emedan kronprinsen Karl, prins 
Fredrik Adolf och prinsessan Sofia Albertina kort 
förut "lyckeligen igenomgått koppympning"! 
Nationens undersåtliga känslor och "glädje 
öfwer den nåd den högste behagat låta hela 
riket wederfaras" tolkades i bunden form på 
Svenska af P. J. Hielm. Å eftermiddagen 
voro nationsmedlemmarne jämte inspektor åter 
samlade och "fägnade sig af ett så glädjefullt 
tillfälle".

Sedan åter en gåfva af 106 ¾ lod silfver 
den 3 följande Maj gifvits Linné, fortsätter 
protokollet:

1769. d. 21. <i>Maji</i> behagade <i>Nationens</i> 
högGunstige Herr <i>Inspector, Archiatern</i> och 
Riddaren wälborne Herr <i>Carl von Linné</i> 
samtelige ledamöterne af <i>Nationen</i> till Sin 
Gård Hammarby bjuda, hwaräst the på 
thet hederligaste långt inpå natten 
undfägnades och roades. Ibland annan heder, 
som <i>Nationen</i> således wederfors, hade hon 
äfwen den, att få inwiga thet Stenhus, som 
Herr <i>Archiatern</i> låtit på 14. dagars tid 
färdigt göra uppe på backen till sin <i>Naturalie</i> 
kammare, hwaräst alla Herr <i>Archiaterns</i> 
samlingar, hwilka äfwen wisades, i 
<i>Natural-Historien</i> icke mindre wärdigt och säkert 
förwaras, än wistandet deruppe är friskt, 
samt utsigten fri, behaglig och widsträkt.

Den 22 Mars 1770 håller Linné ånyo ett 
förmaningstal till någre yngre studenter, som 
fört kroglif med nattligt spelande.

Herr <i>Archiatren</i> tilfrågade dem således 
om de warit på källare, sutit der til kl: 
3 <i>a</i> 4 på natten, och fördrifwit tiden med 
spelande samt blifwit sedde med käppar och 
påkar i händerna? Någre tilstodo sig wäl 
hafwa warit på källaren understundom, 
endast för at dricka et glas swagdricka [!], 
emedan the ingen annorstädes kunde det 
få; andre nekade dertil, men <i>Curator</i> 
öfwertygade dem om motsatsen, då de äfwen 
medgofwo at det händt en afton. Härwid 
förestälte Herr <i>Archiatren</i> på det 
eftertänckeligaste, huru illa, de således anwände 
tiden, hwilken af dem endast borde 
tilbringas i <i>studiers</i> flitiga idkande; samt utom 
det de skada sig sielfwe, tilfoga <i>Nationen</i> 
wanheder, hwilken redan begynt taga 
beklageliga rötter.

Herr <i>Archiatren</i> sade sig bettre tycka 
om, at de på sina <i>Camrar</i> släkte sin torst[!], 
samt tilbragte någon stund i sina 
Landsmäns sällskap; hwartil wederbörande då 
lofwade sig foga.

Vid samma tillfälle tog Linné med faderlig 
omsorg noga reda på, hvilka föreläsningar de 
yngre åhörde. Sammankomsten slöts der efter 
med förmaning.

Ett af kurator P. J. Hielm den 25 November 
1769 väckt förslag att hyra ett rum för 
nationens sammankomster och böcker m. m. — 
förste gången ett sådant förslag framställes — 
och af nationen gilladt synes icke hafva 
vunnit Linnés godkännande, enär det den 7 
Oktober 1770 heter alt "detta <i>project</i> ej 
kommer til werkställighet".

Såsom en egendomlighet förtjänar antecknas, 
att Linné, som förut ifrat för föredrag i 
naturvetenskap och praktiska ämnen, hvar till 
modersmålet bäst lämpade sig, den 14 November 
1770 "påminte det Herrar LandsMännen 
hädan efter ville hålla sina tal, wid <i>nations</i> 
möten, på Latin".

Vid sammankomsten den 28 Mars 1772 
upplästes ett bref från Växjö domkapitel, i 
hvilket detta kräfver af inspektor att vidkommande 
dem, som ämna inträda i presttjänst inom 
stiftet, noga tillse, dels att desse ej förr lemna 
universitetet, än de för denna tjänst inhämtat 
nödiga insigter, dels att de äro försedde med 
betyg öfver så väl sin akademiska vandel som 
sitt tillbörliga bruk af salighetsmedlen. 
Svaret, som dikterats af Linné och nedskrifvits 
af den sedermera namnkunnige teologen 
Samuel Ödmann, är rätt betecknande för den 
först nämndes åsigter i dylika frågor. 

Herr <i>Archiatren</i> förehöll <i>Nationen</i> det 
<i>V. Consistorium</i> funnit sig föranlåtit att i 
thenna skrifwelse fordra trenne omständigheter, 
som ej kunde annat änn ådraga sig 
<i>Nationens</i> upmärksamhet.

Hwad <i>Testimonia Academica</i> anginge, så 
borde man förmoda, thet <i>M. V. Consistorium</i> 
ej kunde annat änn anse dem för öfwerflödige, 
då ännu ingen <i>Nationens</i> medlem sig till 
<i>Sacrorum Ordinum</i> undfående anmält, 
utan att wara försedd med <i>Testimonio Nationali,</i> 
hwartill <i>M. V. Consistorium</i> så mycket mindre 
lärer bära ett skäligt mistroende, som desse tagas till grund wid 
<i>Akademiska</i> witnesbörders utfärdande; utan 
det, att den anförda Kongl. Förordningen [af den 9 Mars 1750] 
såsom endast rörande dem, hwilke sig till 
Rättegångswerken <i>applicerat,</i> icke tillägger <i>M. V. 
Consistorium</i> stöd till sitt påstående. Det 
tycktes således strida med <i>M. V. Consistorii</i> 
billiga ömhet att inleda Stiftets barn i en 
onödig och för de flästa känbar kostnad.

Beträffande de af <i>M. V. Consistorio</i> 
fordrade Prestebewis om <i>Ministerii Candidatorum</i> 
sorgfälliga nytjande af sina Salighets medel, 
så woro det en sak hwilken man aldrig 
förmodat bordt komma i fråga. H. 
<i>Archiatren</i> hade af andra <i>Nationers 
Inspectorer</i> gjort sig underrättad att deras 
<i>Consistorier</i> aldrig fordrat sådane betyg. Herr 
<i>Archiatren</i> wore öfwertygad det <i>Nationens</i> 
medlemmar hade af <i>M. V. Consistorii Assessorer</i> 
fått hugna sig af så grundeliga underwisningar 
i Salighets läran att han för

sin del icke kunde mistänka dem för en 
grofware afwäg; och alraminst dem, hwilka 
under <i>M. V. Consistorii</i> noggranna upsigt 
erna upoffra sin framtid åt Församlingens 
tjänst.

Sidst har <i>M. V. Consistorium</i> anhållit, 
det wille Herr <i>Archiatren</i> alfwarligen 
förehålla <i>Nationen</i> att the ej sig från <i>Academien,</i> 
begifwa innan the hunnit den förkofran, 
hwilken kan göra them, till befordran wärdige. 
Herr <i>Archiatren</i> hade icke underlåtit 
något tillfälle att förehålla den förbindelse 
hans Landsmän ålåge till att gjenom tidens 
rätta anwändande göra sig till nyttige 
medlemmar för Kyrkan och <i>Staten.</i> Men 
såsom somlige få fägna sig af lyckeligare 
tillfällen och fördelaktigare snillegåfwor änn 
andre, så wore det omöjeligit att binda allas 
förkofran så till wiss tid som till wiss högd. 
Dock ehuru han icke funne sig med skäl 
kunnit hindra den att wid <i>Clericie Staten</i>, 
söka sin lycka som sjelf trodde sig derwid finna 
utwäg, wille han dock hafwa <i>Nationens</i> 
medlemmar gunstigt påminte att förwärfwa sig 
behörig insikt innan de wåga anträda ett så wigtigt 
Embete.

Ehuru, såsom det i protokollet öfver 
sammankomsten den 29 April 1772 omtalas, 
nationen måste till guldsmeden rådman C. 
Falberg, i anseende till bristande tillgångar, 
utgifva en skuldförbindelse å 200 daler kmt för 
en hedersgåfvas anskaffande till Linné, finner 
man dock, att gåfvan i slutet af då varande 
vårtermin verkligen lemnats honom. Middagen

kom dock först i December månad s. å. Protokollet 
nämner icke, hvar uti gåfvan bestod; 
men af räkenskaperna för detta år, vid den l 
Maj och den 28 Oktober, framgår det, att hon 
utgjorde 98 ½ lod silfver samt kostade 923 
daler 27 öre kmt.

I protokollet öfver en nationssammankomst 
i Mars (dagen ej utsatt) 1773 läses:

Herr <i>Inspector</i> erhindrade Herrar 
Landsmännen, att wid tals hollande på 
<i>Nationella</i> sammankomster icke förgäta, att för 
wårt Höga Konunga Hus och öfrige höga 
wederbörande fälla trogna förböner.

Vid landskapet den 23 Februari 1774

Gaf Herr <i>Archiatern</i> och Riddaren 
tillkänna, det han på någon tid wore 
nödsakad, att, enligt Hög Kallelse, biträda 
den i <i>Stockholm</i> tillförordnade <i>Bibel-
Commissionen;</i> men wille förut hafwa <i>Nationen</i> 
sammankallad, att om des(s) angelägenheter 
rådgiöra. <i>Curator</i> yttrade wäl den 
känbara förlust <i>Nationen</i> af des(s) 
frånwaro måste widkännas; men tolckade tillika 
des(s) hierteliga önskan, att städse få wara 
innesluten uti Herr <i>Archiatern</i> och 
Riddarens wanliga ynnest och omvårdnad.

Linné synes dock vara i Upsala åter redan 
den 26 Maj.

Ett nytt "honorarium" (2 ljusstaksarmar 
och en sockerask) aflemnades till Linné vid 
sammankomsten den 4 Maj 1775. Till detta, 
som vägde 110 (i räkenskaperna: 112) lod 
silfver och kostade 1130 daler kmt, hade 
hvarje när- och från-varande landsman enligt 
ett den 23 föreg. November fattadt beslut fått

bidraga med 12 daler kmt. På sammankomsten, 
då gåfvan öfverlemnades, följde den vanliga 
middagen hos inspektor.

Under den 12 Mars 1777 heter det, att 
inspektors sjuklighet orsakat landskaps 
uteblifvande hela föregående år. Man skulle dock 
denne termin hålla sina vanliga talöfningar 
hos kurator.

<tab><tab><tab>1778. 

Den 10. <i>Januarii</i> dödde Kongl. 
<i>Archiatern</i> och Riddaren af Nordstjerne <i>Orden</i> 
Wälborne Herr <i>Carl von Linné,</i> till största 
och ömaste afsaknad för <i>Nationen</i>, som 
allt sedan År 1744, haft den lyckan, att få 
wörda Sal. Herr <i>Archiatern,</i> såsom sin 
<i>inspector</i>.

Denne allmännt kände och werldskunnoge 
Herren war Ledamot af följande 
Wetenskaps<i>Academier</i> och Lärda <i>Sociteter</i>, neml. 
i <i>Paris, Petersburg, Naturae Curiosorum</i> i 
<i>Wien, Stockholm, Upsala, London, Florentz, 
Berlin, Montpeiller, Toulouse, Bern, 
Edinburg, Roterdam. Trundhem, Celle, 
Philadelphia, Zeeland, innominata</i> och Kungl. 
Swenska <i>Patriotiska</i> Sällskapet i Stockholm, samt 
<i>Adsessor Honorarium</i> i <i>Medicinska Faculteten</i> 
i <i>Edinburg.</i>

<tab><tab>Den [22] <i>Ian.</i>,

wid det tillfälle, att Framledne Herr 
<i>Archiaterns</i> Begrafning i <i>Upsala</i> Domkyrka 
skjedde, företrädde Herr <i>Professor 
Floderus,</i> Herr <i>Adjuncten Hageman</i> och Herr 
<i>Magister Hallenberg, Archiaterns</i> frånwarande 
Slägtingars ställen.
Jbland flere Grafskrifter, som öfwer detta 
dödsfall utkommo, war äfwen en på <i>latinsk 
Vers</i>, som Herr <i>Magister Hallenberg</i>, i 
<i>Nationens</i> namn, författat.

Följande Dagen woro samtelige 
Landsmännen budne af framledne H. <i>Archiaterns</i> 
Enke-Fru, och blefwo hederligen undfägnade.

Till och med Linnés änkefru skulle hafva 
en hedersgåfva af nationen. Men enär man 
der jämte borde lemna nationens, efter Linné, 
nyvalde inspektor professor J. Floderus en 
dylik, beslöt man den 8 April s. å., att hvarje 
landsman skulle för detta ändamål erlägga 24 
daler kmt eller l rdr 16 sk. specie, hvilken 
extra afgift utginge af både när- och frånvarande, 
för så vidt de senare vore att anse såsom 
nationsmedlemmar. Handlingarna förtälja 
dock icke närmare om den beslutna gåfvan 
till änkefru Linné.

Der efter förekommer icke Linnés namn i 
protokollen förr än under 10 December 1789, 
der nationens då varande inspektor prof. C. P. 
Thunberg berättar följande yttrande om 
nationen af Linné. Vid ett tillfälle hade nämligen 
i universitetets konsistorium hållits rådplägning 
med anledning af något timadt oväsen bland 
studenterne. Linné har då förklarat: 
"Jag är wiss på, at det ej warit någon <i>Smålänning</i>."

Om firandet år 1807 af hundrade årsdagen 
af Carl von Linnés födelse meddela natienens 
protokoll följande upplysningar:

<tab><tab><tab><tab>1807.
. . . . . . . . . . . . . .
. . . . . . . . . . . . . .


 (Februari) d. 22. sammankallades Nationen 
utaf Inspector till Lanskap, där Konungens 
Förste LifMedicus, Assessoren Herr Doctor 
S. Hedin hälsade sina Landsmän uti ett 
grannt Tal, samt proponerade Nationen 
någon Högtidlighet till firandet af Archiater 
v. Linnés Sekular-födelsedag. som infaller 
den 24 nästkommande Maj. Detta bifölls.

<i>Mars,</i> d. 14. beslöt Nationen att 
kostnaden för en Gravur utaf Archiater 
v. Linnés Bust skulle utaf Nationskassan 
bestridas.

Maj d. 4. var Nationen samlad och 
beslöt att till ofvannämnde Gravur utur 
Nat. kassan betala 25 à 30 Rdrr.

d. 5. var Nationen åter sammankallad 
till låta sig föreläsas ett Bref ifrån 
Nationen till Konungens förste LifM. 
Herr S. Hedin, angående Gravuren.

Den bröstbild af Linné, hvilken här åsyftas, 
är utan tvifvel den, som modellerades 1807 
af Jonas Forslund och tillhör Upsala universitet. 
— Det synes, som om lifmedikus Hedin 
blifvit i hög grad missnöjd med utförandet af 
denna gravyr och här för skjutit skulden på 
Smålands nation, hvilken åter i sin ordning 
vardt mycket uppretad mot dr Hedin; ty

d. 22 var Nationen tillsammans och 
beslöt, att den icke skulle uti Procession 
uppgå på Akademien till att afhöra Herr 
LifM. S. Hedins Oration eller Äreminne 
öfver Archiater v. Linné, samt att tillsäga 
Rector Magnificus, att nämnde Äreminne 
icke måtte uppläsas likasom i Småländska

Nationens namn, eller att Sm. Nationen 
icke ville att den Högtidligheten skulle 
anses för deras. Detta anmodades Inspector 
att för Rector kunngöra. Men, då han icke 
ville åtaga sig det, blef det af kurator 
[P. Sjöbring] kunngjordt.

(Maj) d. 25, då Akademien firade det 
nya Botaniska Auditoriets invigning, samt 
Archiater v. Linnés Sekularfest voro 3 utaf 
den studerande Småländska Nationen bjudna 
utaf Akademien att såsom representanter af 
Nationen bevista denna fest, gå med uti 
processionen, samt spisa Middag med 
Akademie Staten uti stora Orangeriet.

Samma dag utdelte Småländska Nationen 
åt Akademie Staten, åt Närvarande 
Mecenater och förnäme Främmanden, 
som bevistade Högtiden, 400 exemplar utaf 
Gravuren af Archiater v. Linnés Bust.

Den bildstod åter, som nu finnes i Linnésalen 
uti botaniska byggnaden, är bekostad med 
medel, insamlade åren 1822—29 inom 
Upsala studentkår. Smålands nations 
protokoll förtäljer:

<tab><tab><tab><tab>1822. 
<tab><tab><tab><i>Mars d. 9.</i>

Sammanträdde Nationen på Curators 
kallelse, hvilken meddelade Nationen det 
förslag Professor Byström gjort Studerande 
Corpsen, att hugga Archiater Linnéis [!] 
Statüe; och omfattade alla i gemen och 
hvar och en i synnerhet med största 
värma detta sätt att föreviga minnet af denne 
Nationens fordne store Medlem; hvarjemte 
Nationen beslöt, att 32 sk<sup>r</sup> B<sup>co</sup> i terminen


skulle af hvarje bland Nationens Medlemmar 
erläggas, tills, genom ett dylikt 
sammanskott af de öfrige Studerande Nationerne, 
den för Statüens betalning öfverenskomna 
summan hunnet blifva afbetald, 
enligt det sedermera afslutade Contract 
imellan Professor Byström å ena, samt 
Kgl. Academiens nu varande Rector och 
samtelige Nationernas Curatorer å andra 
sidan, hvaraf vidimerad afskrift förvaras 
bland Nationens handlingar. Nationen gaf 
åt detta sitt beslut lika gällande kraft med 
Nationens öfrige lagar, för så lång tid 
afbetalningen på den i Contractet öfverenskomna 
summan kommer att räcka. — Efter 
Contractets afslutande förklarade 
Curatorerne å sine respective Nationers 
vägnar för Prof. Byström deras erkänsla och 
tacksamhet för Herr Professorns liberala 
och Patriotiska anbud.

I Nationens närvaro upläst och 
vidkändt, in fidem 

<tab><tab><tab>P. R. Bråkenhielm 
<tab><tab><tab><tab>Curator.

Vid nationssammankomsten den 9 Juni 1829 
anmältes att marmorbilden ankommit till Stockholm, 
och skulle man förena sig med öfriga 
nationers beslut i fråga om dennes hitförande 
och uppställning. Tillika beslöts, att studentkåren 
skulle till prof. E. G. Geijer, som haft 
åtskilligt besvär med detta ärende, öfverlemna 
hans porträtt, måladt i olja af prof. Sandberg. 
Bildstoden aftäcktes den 12 Oktober s. å. med 
mycken ståt och högtidlighet.


Till slut må ett par upplysningar meddelas 
om trenne Smålands nation tillhöriga 
Linnéminnen från senare tid.

Kand. C. P. U. Nordstedt gaf nationen den 
11 November 1822 ett mindre porträtt af Linné, 
stucket i koppar och infattadt i glas och ram. 
Bröstbilden i gips af Linné, hvilken ännu 
finnes å nationssalen, bestäldes i Stockholm af 
dr C. H. Ekstrand enligt nationsbeslutet den 
28 Maj 1834. Smålands nation äger också 
ett Linnéporträtt i oljefärg, hvilket utan 
tvifvel är en kopia efter den namnkunnige J. H. 
Scheffels (f. 1690, d. 1781) tafla å Hammarby. 
Det lär hafva tillhört ärkebiskop C. von 
Rosenstein (d. 2/12 1836) och sedermera såsom 
gåfva öfverlemnats till nationen af kyrkoherden
dr S. F. Nordstedt (d. 1861).

—
</chapter> 



