<table o>
<td>﻿<h1>SAGAN</h1>
<td c><big>Om</big>
<td><h1>Hästen</h1>
<td c><big>Utgifwen</big>
<td><h2>1740.</h2>
<td c><img></img><br><big><sp>STOCKHOLM,</sp></big><br>Tryckt hos <sc>Nyström</sc> och <sc>Stolpe</sc>.
</table>



<table o>
<td><poem><i>﻿Athenæ quum florerent áquis legibus,
Procax Libertas Civitatem miʃcuit,
Irenumque ʃoluit priʃtinum licentia.
- - - - - 
Æʃopus talem tum Fabellam rettulit.</i></poem>
<td r>Phædr. Fab. III
</table>

<chapter name="Förspråk">
<img></img>
﻿<h2>Förspråk:</h2>

<big><b>D</b></big>Å denna Saga först föll Utgifwaren under
händerne, fan han henne intet aldeles wärdig
at se dagsljuset: men när han besinnade desz
korthet och det tålamod, hwarmed det almänna
ofta bemöter skrifter af mindre ämne, än et så ädelt
Diur, som här omtalas, så war han mindre
granräknad. Hästen är et kreatur, som med sin hurtighet
gifwit ursprung til alla de ridderligheter, som
öfwerswämt werlden: De tapre bedrifter, som i Sagor
läsas, de wärnlösa älskeligheters beskydd, de rycktbare
kampar, tornèrspel och ringränningar, de blänkande sinnebilder 
och wördade wapn, som genom widlyftige Anor blifwit 
odödeligheten inwigde, ha til större delen at tacka
wår Häst för sin lycka. Jag nekar icke, at jag ju för
detta kreaturet har et särdeles tycke. <b>Homerus</b>, den
förgudade Fadren för <b>Poëter</b>, talar derom på dett sätt: 

<poem>
﻿Man ser en modig Häst ur slitna betzlet fri
Med stolthet gjöra spe af präktigt slafweri:
Inunder snabba språng det wida fält förswinner,
Han öfwer bärg och dal ej minsta motstånd finner.
När i sin älskogs brunst han wädrar sitt begär,
Så krossas eller wins alt hwad hans hinder är.
Han wet med snälla fiät den gensta wägen följa
Til släckning af sin törst uti den sunda bölja:
Der stillas hitzighet i mera kyligt mod,
Och hettan spädes ut i mindre glödgad blod:
I strida strömmens kraft han utan skräck sig slänger,
På halsen hurtig mahn för wästanwädret swänger:
Han gnäggar i sin lust mot <i>Echos</i> frögde swar.
I rädslan för hans kraft til boten näcken far.
</poem>

<small><b>Virgilius</b>, den odödelige Skalden, som än intet haft sin öfwerman och
kanskie intet sin like, sätter wår Häst i ännu wackrare dag:</small>

<poem>
En stolt och hitzig Häst, när långt ifrån han hör
Krigsludren, wapnebrak och folk, som folk förstör,
Upresern örat qwickt, af ifwer strax han flämtar,
Och smickrar ädelt mod med lek, som intet skiämtar:
Han sparkar jorden up med snabb och kitzlig fot,
Och mödar ryttarns hand med höga satzers hot.
Hwar ställning i hans kropp förnäma ämnen delar,
Och kring en frodig hals hans man med stolthet spelar.
</poem>


<poem>
﻿Hans hof en senig fot mot fältet wäpnad gör,
Och för hans bång och språng man jordens darran hör.
Af tapperhet och kraft hans runda bringa giäser,
Och ur en hurtig nos han tiocka molnen fräser:
Hans gnäggan långa dön i höga luften gier,
Och ögats dierfwa eld gier blixtran hwart han ser.
Så snart han tyglen får, hwarom han sig bemödar,
Inrusarn som en blixt bland mord och tusen dödar.
</poem>

<small><b>Lucanus</b>, talar mycket lifligt om Hästen sålunda:</small>

<poem>
När hela nejden fyls af folkets gny och brak,
En öfwermodig Häst, som stådt i fängsel spak,
Af ifwer fraggar, slår, gör sprong och betzlet biter,
Tils han sig ändlig lös med dubbla krafter sliter:
Hans wighet rödjer bort all stängsel utan nåd,
Och ritar fältet ut med ädelt öfwerdåd.
</poem>

<small>Den store Engelske <b>Poëten Pope</b>, hwars rykte trotsar tiderne, gör
på et ställe sådan beskrifning:</small>

<poem>
Sitt mod en kitzlig Häst i hwar en åder bär,
En liflig ögats eld det wida fält förtär,
Han ängar, bäckar, bärg tycks redan öfwerilat,
Försummat tusen språng, när han en blink sig hwilat.
</poem>

﻿
Men ingen af alla desze afmålningar är så hög som
den wi se i Hiobs Boks 30:de Capitel, dit man wil wisa 
Läsaren och bedia honom döma, om icke et så afskildrat 
kreatur wäl kan tiena til sinnebild och liknelse af större 
saker. I denna Saga finner man intet så höga och
starka drag: twertom är skrifsättet lågt och enfaldigt: men
ämnet upfyller den bristen.

<img></img>
</chapter>

<chapter name="﻿﻿Sagan om Hästen">
<img></img>
<h1>Sagan om Hästen:</h1>

<big><b>D</b></big>Et war en gång en Häst, som war på
skiutz och blef rätt illa åtgången. Ja
men – – – jag will rätt säya rent ut: det
war wår Grolle: han släpades en gång
på skiutz och blef så obarmhärtigt medfaren, 
fattig kräk, at bloden stod ut genom munn och
liuskar och han wille störta på stunden. En ärlig Man
från Swedienäs i Öfwerbors-sokn fick se honom under
största jemmern, medan han stod och flåsade, och kände 
igen honom: Hästen hade hört til hans släkt och 
wa﻿rit en den hederligaste Fole i häradet: En ewig otack
skullen j få, sade Gubben til den sloken, som hade ridit
honom så illa: det är omenskligt, at så plåga kreatur:
eller hwarföre ha'n j flängt förbi rätta ombytet? Hwad
han j i sinne? – – Den andra rodnade i synen och swälgde:
det är mit ök, sade han, jag rår ju göra med mitt hors
hwad jag vill? Jag köptet på en kyrke-marknad öfwer
tiugo mil härifrån – – – hå, hå, sade Gubben, ästu af
det slags folket? Nu wet jag hwad du är: det war
aldrig dit ök: jag känner hagen, der Hästen är wan at gå
i walle och jag såg honom der i går: så, så, junker, wi
sku talas wid. Den andra hoppade i det samma up i
sadlen och wille sin kos; men Gubben fick honom i
benet och slängde honom öfwer på andra sidan, at han föll
i backen som en miölsäck. Dock, han kom straxt up igen
och in öfwer en giärdzgård: der förbannade han Gubben 
med många blodiga eder och språng til skogs; men
Gubben tog Hästen och låfwade et löfte, at en sådan
kampe aldrig sku bli skiutzmärr så mycket han rådde.

När den ärlige Gubben kom hem, kunde ingen i
hela bygden så wäl laga om Grollen som han: han
wiste så wäl skaffa honom krafter igen, at han nu intet 
﻿kunde trifwas utan Gubben; derföre fick ock Gubben
äga honom genom laga aftal. Kreaturet blef så flinkt
och fick sådant hull, at det war en glädie, och miste
en hel hop små owanor, som det nysz hade fådt: det
skygde stundom, det steglade sig: man kan tänka, det
hade aldeles warit bortskämt i munnen; men det war
nu i så goda händer, at alt blef bättrat. Gubben red
dermed til Kyrkan och måste alla tilstå, at ingen bättre
och sedigare Kyrke-Fole fans i tolf soknar. Men i det
samma dog Gubben: det war stor skada: jag suckar 
deröfwer ännu på Grollens wägnar.

Jerker, som äldste Sonen, tog då denna goda
ägendomen i wård: han satte sig up och red; men det
hade intet den arten: Hästen kände straxt, at det intet
war den rätta. Jerker war enwis och sielfklok: altsom
lunorne togo honom, satte han et par långa fördärfweliga 
sporar i sidan på kreaturet, at bloden spratt ut. Derpå 
kunde ej annat följa, än at Hästen giorde en gång et
snedsprång, så at Jerker tumlade i et dike och bröt af sig
lårbenet; aldrig kunde han sen stiga på Grollen: det täncte 
jag wäl, sade Ifwar: det var Jerkers Bror, som gådt
och wäntat på denna leken; håll nu til goda, Jerker, du 
﻿har nog farit willer en stund, at jag intet undrar på
kreaturet: Styrbiörn och jag ha nog gådt i fruktan, at du
skulle rida osz omkull: se här, wi äro aldeles nedstänkte.

Derpå tilägnade sig Ifwar den gode Hästen, som
gick tämmeligen spak under honom, och i sanning war
Ifwar intet den sämste Ryttare: han lät Hästen rida ut,
när det skulle wara, och desz emellan gaf han honom sitt
rätta foder; men Ifwar war något fallen til skråck: han
hängde skator öfwer Hästen i krubban, at afwärja krankt,
och giorde helgedomar af en hop widskepelige marlockar
i mahn, hwaraf Hästen mådde wärre, än af gasten: dertil 
förmante han ock lilla Sigge, sin Son: Pilten hade
lust at rida: han war redan god busz med Wallacken och
färdig i sadlen, innan han nånsin fick lof, at stiga på
Grollen; men Styrbiörn, Farbror hans, som såg
gossens handlag, gick och log och tänkte giöra honom
et spratt. Styrbiörn wiste wäl hwartil Grollen dugde: 
han wille äga honom sjelf.

Då Sigge skulle rida, såg Styrbiörn efter
boningarne, om alt war i sin riktighet, och smög så oförmärkt
en gammal sporre under sadlen. Sigge lilla war intet 
﻿wäl til häst förän kampen begynte göra satz på satz, så
at hatten flög af Ryttaren: han gret och war glad, at
han fick stiga af en stund: Farbror, sade han, jag rider
på wallacken så länge, medan j kommen Grollen til
gångs: jag wil ymsa och stundom rida på den ena, stundom 
på den andra. Ja wäl, lille wän, sade Styrbiörn;
men derföre bör Hästen intet wårdslösas och få oseder:
han bör åtminstone känna sin Herre; härup ännu en gång
och war karlwulen. Sigge steg til Häst igen, giorde
kors för sig, som hans Mor hade lärt honom, och klämde 
til det bästa han kunde; men Styrbiörn gaf Grollen
en dryg snärtsläng: wisp, dermed war det giort: kampen 
kände en hop owanligheter på sig, så at han slog
bak ut och giorde så mäktiga språng, at Sigge tumlade
långa stycket bort i en dam. Styrbiörn tog sig en trumpen 
upsyn och bannades; men log i sitt sinne, och efter
den stunden torde Sigge aldrig up på Grollen. Han
hölt sig sen wid Walacken och swor illa på
Styrbiörn, som narrat honom.

Men nog kände Hästen, at han fådt husbonde,
när han fådt Styrbiörn. Det är wist, Styrbiörn war
en käck Ryttare; men hård, så at röda bloden syntes på 
﻿spiltbalkarne i de första dagar: gemenligen fick Grollen
smaka karbasen och mycket liten hafra. Han gick så agad,
stackars kreatur, som en moderlös flicka: icke en otidig
krumning en gång, icke et wårdslöst steg förän han wäkte 
up sig af sig sjelf, och när Styrbiörn mystrade, stod
hwar lem i lydna. Man skulle aldrig trodt, at det war
samma Häst, som hade wräkt af sig Jerker och Sigge.
Imedlertid trefs han wäl och det skadade honom intet, at
han blef strängt hållen: Styrbiörn lät honom tämmeligen 
skala ut, så at han nog fick wisa sin hurtighet för
grannarne; men nu kommer jag til at tala om wår
Häst i sin rätta glans: man hade til den tiden intet
så stort wetat af honom at säja.

Hilmer war Son i huset och förstod ridkonsten af
grund; det war en kämpa god Ryttare: maken hade man
intet hört talas om: när han satt i sadlen, så måtte hwar
man tilstå, man aldrig sedt bättre Ryttare och aldrig
bättre Häst. Hilmer arbetade up munnen på Grollen med
en lindrig trentz; han trafwade ut honom, så at han
höll jämn ordning med sina fötter och hade bogarne ledige; 
Grollen gick då i helt och kort galop, til höger och
wänster, i slapp, i traf och i all slags gång med sådan 
﻿behagelighet, at ungdomen kom löpandes från alla byar,
at se på, när Hilmer red. Hästen fick lagom och godt
foder, god ans, lagom aga, mycken frihet och intet
sielfswåld: det kan skiämma den bästa Häst. När Hilmer 
aldrig så litet rörde tygeln, så wiste Grollen hwad
han mente, och han hade deszutan sådan kärlek för sin
Hilmer, at hjertat wäxte i honom hwar gång han kände
hans minsta rörelser: Så, så, min Grolle stackar, sade
Hilmer stundom, och klappade honom under halsen: Då
fick kreaturet sådant mod, at det krummade sig som en
skiönhet. När han hörde ludren, så reste han up et
hurtigt hufwud och man kunde losza den största murbräcka 
bredwid örat, utan at han skulle göra den minsta
nyck af skrämsel. Hilmer giorde med honom et skutt
öfwer en stor bäck, så at alla skreko til, som sågo derpå,
och red in i Garpmåsen, dit ingen wågade sig: man kan
tänka, der war så farligt, at många af grannarne mist
der sina kreatur, och Holger på öen hade der nysz förut
så när förlorat sitt röda stod; men detta war nu tappert
ridit, at hela häradet förundrade sig. Hilmer synte då
ut måsen, hwaraf sen et godt stycke blef intagit til
beteshage för Grollen.


﻿Det kan dömas, huru artig och sedig Grollen
war, när Hilmers Dotter, en öfwermaga fänta, red
honom rätt flinkt: Blända war en hurtig flicka och satt
så tappert i sadlen, at folket omkring kom hopetals at
se derpå, och berömde henne: det tyckte fäntan om;
hon klädde sig som en skiöldmö och prunkade för åskådarne: 
altid skulle Grollen gå i dans under henne: det war
intet annat at tala om: hon hängde granna band på
honom, bandrosor och tofsar, at han geck hel Spansk
och begynte liksom tycka om sig sjelf: dertil kom ock
det goda fodret, som, sannigen at säja, war något
öfwerflödigt, så at Hästen blef smällfet och temmelig
sjelfrådig: han giorde med Blända en och annan satz,
som kom henne til at hisna och rodna. Hon satt intet
som hennes Far til häst: könet, kan man tro, giorde
en åtskildnad: hon lade högra knäet öfwer sadelknappen,
som war giord derefter på nya wiset: således satt hon
wäl fastare, än en annan qwinna i twärsadel; men
intet så fast som en Hilmer. När då Grollen begynte
dansa något förstarkt, så blef hon rädd: kära min frände, 
sade hon til Bragge, som mötte henne, håll i tygelen
och tag emot mig: aldrig skal jag mer stiga på det
enwisa kreaturet: hon hoppade derpå Brage i famnen och 
﻿bad honom behålla Hästen: i sanning war det ock i
hög tid: ty hon war nästan på wippen at falla, när
hon så artigt språng af. Hon hade sen större lustat 
gå bort till Rödskiäggen, en Gubbe, som satt
och band not och roade henne med äfwentyr,
bondpraktikor och planetböcker. Hon ångrade likwäl
stundom sedan, när hon såg Brage och hans Son rida, 
at hon skänkt bort Grollen.

Brage war tapper och wäl öfwad i alla idrotter,
sådan Ryttare til sådan Häst: Grollen fick intet hwila
stort under honom; men han mådde intet desz wärre:
han fick god skötzel och härligt foder, så at han war
rask som en hjort: ingen war så ringa, ingen så inmurad
i hela bygden, som icke wiste tala om Brage och säija
hwad Grollen war för en Häst. När brage wille, så
war intet dike så bredt, som han icke satte öfwer som en
blixt. Man wille en gång skryta för honom med
Walacken, trotza honom och stänga honom wägen, at han
skulle bli efter; men Brage red omkull Walacken med
ryttaren, som satt på honom, så at alla sex benen stodo i
wädret. Han slog wad med Holger på öen, at han
skulle komma til honom i Julstuga en qwäll, när det 
hwarken bar eller brast: pytt, sade Holger, sådane
Hofmän snacka altid stora ord: Brage satte up tolf
silfkappar och Holger deremot strand-ängen, som ligger
på Swedienäslandet och har i fordna dar hört dertil:
det slog intet felt för Brage: han red inöfwer til Holger
på isen, fastän Grollen intet war så särdeles bråddad,
så at folcket, som såg derpå, stod och häpnade: Holger 
betalte laget och Brage tog ängen, som sen
intet har kommit Grollen illa til pasz.

Men nu wil jag berätta om Frey, Brages Son,
som fick Grollen af sin Far. Det är sant, at Hästen
hade bewist en makalös hurtighet och styrka under Brage; 
men det hade något kostat på: han war nu så matt,
at han behöfde komma på stall: der lät Frey laga om
honom på bästa wis och hans tienstehion sparde ingen
flit; men det säges derhos, at de ock intet sparde fodret
nog, liksom i Bländas tid, utan at Grollen fick öfwer
sin höfwa. Han gick, sade man, i ängen innan hon war
slagen, så at gräset gick honom til bringan: ware huru
det wil, så blef Hästen fet deraf och qwick; men
temmelig yr, så at han intet gerna wille under sadel: Frey
tog likwäl rätt på honom och red honom så hurtigit, 
﻿at det war en lust åt. Det bar så til i de dagarne,
at Frey skulle bli Måg hos Holger på öen; men innan
desz, kan jag täncka, wille wäl Swärfadren se, om
Riddaren war karl för sina sporrar: Holger blänkte på
sin brunte och de redo kapp hela tre slag kring fälten
flinkt och ifrigt; men huru det gick, så blef Holger
efter, och Frey wann Bruden med all ära och Höfwisko. 
Med alt detta hade ändå Hästen af de goda
dagarne sina små nycker; han hade stundom ängen och
den goda hafreblandningen i hufwudet, när han gick
under öfningen: hå, hå, buszer, tänkte Frey, wet du et,
så wet jag et annat: wi sku wäl få råd. Han lät göra
sig en art af betzel, som kallades kapson, och då måtte
Grollen hålla här, alt efter som Frey wille. Han gick
då sedig, stackar, som et lam, fast han war hurtig som
et lejon. Han blef tilreden med snällhet, och de bästa
ryttare hade nöje at se, huru Frey tumlade sin Häst: för
skiänkelen och den minsta hiälp hade Grollen wördnad
i hwar blodsdroppa, och blef et prof i sitt släkte af all
god gång och skickelighet: korteligen, det war nu et skönt
kreatur och Frey satt wäl til häst. Frey war god
hushållare och tålte intet tramp i gräswallen: Grollen fick
derföre intet frihet, at gå och gona sig hwar han wille: 
﻿hans foder blef honom riktigt utmätit: intet mer och
intet mindre. Deraf hade han dock god trefnad och
bewiste mot alla will-kladdar, huru hälsosamt det är,
at lefwa i ordning.

Frey lämnade Grollen åt sin Son, den modige
Härkuller, som så wida är känd i alla Härader. Det
war en kämpe til at rida: Grollen fick ingen skiörbiugg
i lifwet under honom. Han ärnade först rida dust med
Holger på öen, som han fick se til häst; men i det samma 
fick han höra, at en farlig hop boskap och småkreatur 
woro inkomne i ärtåkrarne på andra sidan åen från
Holmgårds-hagen: han samm med Grollen öfwer stora
bält-älfwen och lät köra ut dem eller ta dem i hus. Han
red obeskrifligt och otroligt: sällan lät han up någon
grinn: det gick öfwer i första språng eller ock grinnen
omkull, och ingen giärdsgård war så hög, at ju Grollen 
såg honom under sina fötter. Härkullers frände red
på walacken: han sade en gång til Herkuller: hålla
frände, intet så ifrigt: låt osz försöka hvem som sitter
bäst i sadlen. Må giöra, sade Härkuller: de togo
hwarannan i hand och redo: de woro armstarke bägge;
men huru det bar til, så red Härkuller så hwaszt, at 
﻿walacken blef bakom, och ryttaren släpade han efter
sig tils han damp i backen. Han gaf då walacken en
annan ryttare och fränden måtte rida på sin gamla snopp,
fast han sen, då Härkuller war borta, lurade sig til
walacken igen. Man kan döma, huru behiärtad Härkuller 
war, när han til at råka Pelle i Holmgård, som hade
giort åwärkan på hans skog, red in på sena qwällen i
de tiockaste Holmgårds-kiärren bland wärsta hängfly
och bottenlös gyttia, så at Grollen satt ofta i moraset
under buken. Det är sant, at han en gång så när hade
sunkit ned öfwer bringan; men ryttaren war käck och
kampen hurtig, så at de kommo lyckligen på torra
landet in i portängen: andra öden, andra farligheter:
Härkuller måtte bli der öfwer hela natten i månskinet; ty
han fastnade åter i den diupa qwicksand, som dölgde sig
i portbäcken: hans folck begynte grufwa sig hemma och
gråta öfwer hans frånwaro: der war i gården bara
förwirring och ömkan; men grannarne begynte skratta och
roa sig åt Härkullers dristighet: der ha wi den ryttaren,
sade de, wi wiste wäl det skulle ta en sådan ände; men
saken war intet så aldeles klar: de miste några 
ohägna-kreatur i et och annat sänke på Swedienäs-ägor och i det
samma kom Härkuller som et åskeslag tilbaka, då ingen 
﻿wäntade honom. Han ärnade då roa sig åt dem i sin
börd och känna efter dem, hwad de förmådde. Han
gaf Hästen sporarne och drog med sig Holger på öen i
bittraste kölden på en ägotwist up i stengrytet, der knapt
något kreatur kunde gå, och tänkte han då syna ut den
marken och lägga hällhagarne under gården; men en
afton såg han Hilmer komma til sig i en klar sky med
gladt ansikte, som bad honom nu hwila sig efter sin
möda: ditt lopp är fullbordadt, sade han, och din ära
odödelig: kom nu och smaka med mig de renare
nöjen. Detta wardt sagt och gjordt, och Grollen miste
sin Herre. Stackars kreatur, han höll så af sin
Härkuller, at när han först saknade honom, det är
otroligt, så darrade han som et aspelöf.

Hemsk, utmattad och blodstänkt i så många risp
kom nu Hästen hem och det goda hionelaget, i hwars
händer han råkade, lagade om honom det bästa det
kunde: han fägnade sig wäl först i krubban och gjorde
språng, så at dagen syntes under fötterne; men han war
temmelig sadelbruten och borde nu intet aldeles brukas
på samma wis som förr: kapsonen blef borttagen och
man satte honom för en wacker kärra, som kallas 
﻿Karriol. I det ståndet war han nu, då jag sidst såg
honom. Han har tagit sig mer, än man kan tro, och
om jag känner Grollen rätt, så kan han wäl ännu göra 
sina modiga språng; men – – – – – om jag med min
enfaldighet i rid- och körsel-konsten får yttra mig öfwer
Grollens bästa och den nytta och heder han kan gie,
så menar jag oförgripeligen det är wäl, om han styres
med förstånd och granlagenhet under sehle och redskap,
som han wäl intet aldeles känner eller är så wahn wid
ännu; men som han genom wisz god ordning lätteligen
kan wänjas wid. Betzlet bör wara alfwarsamt; men
dock så lindrigt, at det ej fördärfwar munnen, och
tömarne i stadiga händer, at Hästen förstår och wördar
sin ledare. Inga barnsliga näfwar, som willa köra
på skräpp och i kapp och intet rätta sig efter backarne.
Det skämer Hästen och Karriolen går intet mer på stora
Kungswägen, än i krumslinger från det ena diket til
det andra. Ingen skrämsel, intet stojande, intet
hwiftande af snärtar och all slags bonad, hwaraf Hästen
blir yr: kreaturet kunde få kollern och skiena en gång,
at kärran stadnade bort ur wägen i wärsta moras. Det
wore en jemmerlig tilställning och bättre, at man aldrig
hade åkit. Nej tömen bör hanteras af wisz trofast arm 
﻿med upmärksamhet och ordning och intet nu den ena,
nu den andra, som står bak på eller löper bredwid,
rycka deruti, än til en sida, än til en annan, så at
Hästen intet wet hwad han skal lyda. Beware osz den
heliga Enighet från kif om tömarne, af många små
kitzliga kuskar! det är värre, än alt annat ondt: då
går åktyget sin gena snedgång på slump och lyckans
barmhärtighet öfwer högder och dälder, medan de
tömlystne ligga hwarannan i håret. At bli hemma och
skiöta god hushållning är wäl olika bättre, än et
äfwentyrligt flaskande, som sällan gier fulla lador och
wisthus; men det kunde så bära til, at här en gång
stodo lång och angelägen resa före, resa, som ej kunde 
undgås för hela gårdens wälstånd: bäst at tänka
på den i stillhet och säja och intet förlora redskapen eller
utmatta Hästen i de onödiga kringel-äcker, som bara
gå ut på, at den ena må wisa den andra hwad karl han
är. Jag wil wäl intet tro, at så sker; men jag håller
så af Grollen, at jag gerna talar om hwad honom
likar – – – han bör ha sin riktiga och ordenteliga ans,
han bör ständigt öfwas och muntras, fast än han
icke brukas på resa, så at ingen wårdzlöshet gör
honom wårdzlös, och ingen wanskiötzel wantrefwen. 
﻿Aldeles är han för god til at gå i skiutz eller altid stå
tilreds för folk, som mena de sku få hantera honom som
de willa. Sitt goda och bekanta foder bör han ha af
egen mark, som han är wahn wid, sitt goda
Hårdwallshö af Swedienäs-ägor, som bäst kommer
öfwerens med hans natur och som nog räcker til, när det
i rättan tid inbärgas och med förstånd utdelas. Då
slipper man hämta pundtals det långwäga fodret, som
både tryter, när en swinckande ägare behagar, och
intet tjenar Grollen: han mår bättre af egen halm, änaf 
det fetaste hö stå främmande wall, upfylt med blommor 
och lök och all slags örtekraft, af sådant blir han
bara yr i hufwudet, bortskiämd i smaken och ojämn i
hull och trefnad: han står då bara och fnyser emot sitt
eget; men wil gerna ur wägen, när han får wäder af
det andra: Skulle det likwäl stundom wara
oundgängeligt i någon oförmodad brist, så bör det med
förstånd blandas och omwäxlas, at intet kreaturet
wänjer sig altid wid et och det samma – – – Här wore
mycket at säja om Hästen; men jag lämnar hans
wårdare mer at tänka, än jag kan säja. Husbondfolken,
som åtminstone hwar tredie dag ser eftr honom, lära
wäl sjelfwe finna hwad nödigt är, hälst när de äro 
﻿frie och obundne utomgårds, och enige sins emellan
hemma. Född i en wrå på Swedienäs, kan jag intet
annat, än taga del i alt hwad Grollen angår; men
ärnar med denna Saga intet mer, än roa barnen för
en spiseld om winterqwällen, när de intet roligare 
eller nyttigare ha at göra.

<img></img>
</chapter>

<chapter name="Saga, om Grållen och dess Stall-Båckar">
<table o>
<td><h1>﻿Saga,</h1>
<td c><big>Om</big>
<td><h1>Grållen</h1>
<td c><big>Och desz</big>
<td><h2>Stall-Båckar.</h2>
<td c><img></img><br><big><sp>STOCKHOLM,</sp></big><br>Tryckt hos CARL STOLPE, <small>1772.</small>
</table>


﻿
﻿<img></img>
<table o>
<td><poem>
<big><b>N</b></big>är Grållen sist från skjuts kom hem,
Utmattad, öm i hwar en lem,
<tab>Han in i Stallet fördes.
Af alla redeliga Män
Och den som rätt war Grållens wän,
<tab>De swår’sta bannor hördes.

De swuro at ej Grållen mer
På skjuts så skulle stänkas ner;
<tab>Så framt de råda fingo;
Kort sagt: de hade i sin magt
At Grållens skötsel ta i agt;
<tab>I Stallet de ock gingo.

En Stallbåck, som af Grållens hö;
Sig ätit stinn, skull’ genast dö
<tab>Och Grållens skjuts betala.
Den ena wille Båcken flå,
Desz hud på Grållens spilta slå
<tab>Och Hornen hålla fala.

En annan sad’: det är ej rätt,
At handla på så grufligt sätt:
<tab>All skuld är ej hos Båcken.
Den Stallets dör ej wäl har täppt,
Men Båcken in i Stallet släppt,
<tab>Den sku wi afklå råcken.
</poem>
</table>

﻿<table o>
<td><poem>
Sen drogos flere Båckar fram,
Som äfwenwäl fått deras ram,
<tab>Alt utur Grållens Lada:
Så Hästen deraf resen står
Och ganska matt för Kärran går,
<tab>Och Gården lider skada.

Man trätte skarpt om Deras brått,
Fast Grållen ej sitt foder fått,
<tab>Men i sin Krubba biter:
Den stackars Hästen hungrig står:
Man frukta han ej hafra får
<tab>Förr än han Grimman sliter.

Han gnägga så det hördes kring,
Där han ändå fick ingen ting
<tab>Som dugde til at äta,
Förr’n Hus-Herrn larmet höra fick,
Och ändtlig sjelf i Stallet gick
<tab>Och skilde deras träta.

Man hoppas at det nu blir godt,
Sem man på Hafran redo fådt,
<tab>Som hittils blifwit spilder:
Och Hästen kan ännu bli god;
Ty hö och hafra ge godt mod,
<tab>Och Grållen blir snart hwilder.

Nu blir han ock wiszt styrder rätt,
Til flit, i Dygd, på bästa sätt,
<tab>At han på skjuts ej skenar:
At Kuskar, Drängar, sämjas hop,
Så Echo hörs af Glädje-rop:
<tab>Twi den som illa menar!!!
</poem>
</table>
<img></img>
</chapter>

