<h1><big>Strindberg frikänd!</big></h1>

<h2><big>Strindbergska målet.</big></h2>

<tab><tab><tab><i>Pris 15 öre.</i>



<tab>“Fritänkare jag nämns, det är min heder“
<br><tab><tab><tab>	<i>J. L. Runeberg</i>

Dyningarna på lifvets ocean förspörjas i alla land.  
Den fria vesterns folk söker med kraft och klokhet
att stadga den frihet, det vunnit. Galliens söner 
bevara, hvad de vunnit och söka vinna mera. Spaniens
och Italiens bebyggare röra på sig för att
sönderbryta de sekelgamla bojorna. I Tyskland har 
frihetsanden rest sitt banér. Czar-riket, fästän visserligen
på ett våldsamt sätt, har ock börjat kämpa för den
frihet, som är menniskan värdig. Vårt broderrike
har med en aktningsbjudande kraft tagit ett steg
framåt till den sociala och intellektuela frihet, som
en gång skall lyckliggöra menniskoslägtet, och äfven
i vårt land har frihetsanden låtit förspörja sig. De
gamla förhållandena, visserligen ett arf ifrån 
vördnadsvärde fäder, söndersprängas, och den andre
uppträder för att ur sin tankes fatabur gifva oss hvad
vi behöfva. Ett exempel derpå hafva vi l dagarne,
då en af ljusets och tankefrihetens väldigaste 
förkämpar dragit i härnad emot sekelgammal öfvertro. 
Väl är motståndet mot honom stort, och det synes,
som om han skulle draga kortaste strået, men fastän
undertryckt, har sanningen alltid gått framåt

Att vi här hafva afseende på det i hela vårt
land och hela den bildade verlden ryktbara s. k. 
Strindbergska målet, inser läsaren ganska väl. Det
beköfver iche erinras, hvarom detta mål handlar. Den
unge, genialiske skriftställaren har i sin utgifna skrift:
“Giftas“ på ett sansadt sätt gifvit ett hugg åt en af
de föråldrade, otroliga dogmer, hvarmed man under
århundraden velat lyckliggöra vårt folk. Att han 
dervid icke sagt någonting annat, än hvad en hvar som
klart tänker måste omfatta, förstå vi väl; men det
oaktadt har han genom sitt uppträdande så retat det
motsatta partiet, att han inför domstol stälts till 
ansvar för hvad han gjort. Konungens justitieminister
har funnit sig föranlåten att indraga den utgifna
boken. Allmänne åklagaren har satt den snillrike 
författaren på de anklagades bänk, och en juru har
sagdt, att han är frikänd.

Hvad är det då som han gjort, och hvari ligger
den himmelsskriande synd, som han begått? Läser man
den förklaring, som han inför Stockholms Rådstufvurätts
sjette afdelning afgaf på den stämning, allmänne
åklagaren utfärdat, så finner man, att han, som 
alldeles icke står på den gamla ortodoxa ståndpunkten
utan i religiösa frågor omfattar en friare riktning,
låtit en nattvardsyngling uttrycka sin förundran 
öfver sanningsenligheten af, hvad presten vid 
nattvardens utdelning i den treenige gudens namn 
förkunnade. Är då detta yttrande af en så brottslig 
beskaffenhet, och behöfde man sätta ett folk, för att
icke säga en hel verdsdel i rörelse för detsamma? 
Vi fråga: hvilken är den nattvardsgäst som icke med
tvifvel och undran tänkt på, hvad som sagts honom
vid sakramentets anammande? Vlil en hvar svara
ärligt, så måste han erkänna att, då han första 
gången knäböjde vid altarrunden, så stod framför 
honom såsom ett svart spöke den frågan: är detta 
sanning? Låt vara, att utaf stundens högtidlighet hjertat 
klappade med häftiga slag och tårarne rullade utför
kindern, så framstod i alla fall tviflet. Detta ligger
alltid såsom ett blindskär, mot hvilket äfven det mest
känslofulla, troende hjerta stöter på grund. Bör man
då undra öfver, att en klart tänkande ande i detta
fall framkastar frågor, på hvilka han äskar svar? 
Och när dertill kommer, att en stadgad öfvertygetse
med ett omutligt <i>nej</i> möter, hvad som säges, så 
synes det oss, att ett sådant uppträdande med all 
vördnad bör upptagas. Och gå vi ännu längre och taga
hänsyn till att den allra mest rena sanningskärlek
är yttersta driffjedern till hvad som skett, så stannar
man slagen med häpnad, inför de åtgärder, som af
vederbörande vidtagits. Klart är ju, och länge har
det varit erkändt, att alla ärliga sträfvanden 
upptagas med välvilja, äfven om de icke alltid gå i den
gamla slentrianens riktning, som af de 
stockkonservativa synes vara särdeles omhuldad. Man hade 
derföre väntat, att det uttryck som blifvit åtaladt skulle
helsats med glädje. Det stora flertalet af folket har
också gjort detta, och pressen har nästan enstämmigt
gjort detsamma, och fastän, detta i närvarande 
tidpunkt icke har den kraft och betydelse som den 
tänkande mannen tillägger det samma, så kommer dock
den dag, när de gamla tilltrasslade härfvorna skola
uppredas, och rätt skall blifva rätt och sanning blifva
sanning.

***

Uttala vi nu till sist vår egen åsigt, så är denna
kort och hastigt uttryckt: hvad Strindberg i sin 
“Giftas“ sagt, är ingenting, som framtiden kommer att
taga fasta uppå, ity att hvad den gamla tiden 
meddelat oss tål vid åtskilliga jemkningar, och likasom
man nödgats kasta öfver bord, på
naturvetenskapernas område ett och annat, så måste man äfven på
det religiösa området suspendera åsigter, som
fromme fäder omfattat. Låt vara, att de med all den
innerlighet, som stod dem buds, underordnat sig under
slika ting. Vi som lefva i en annan tid, i hvilken
förnuftet såsom mensklighetens Ariadne-tråd gör sin
magt gällande, — vi böja oss ödmjukt för de gamles
tankar och iro; men då vi veta något mera, taga vi
fasta på detta och skulle illa handla, om icke vi
gifva sanningen rätt. Vi äro derför djerfva nog att
vänta en ny daggryningen till den samma har 
inbrutit då det föråldrade skall varda till intet och 
allting skall blifva nytt. Ty skalden misstog sig icke
när han sjöng:

<poem>	“Ej kan evigt bli det gamla,
	Ej kan vanans nötta lexa
	Evigt repas upp igen.
	Hvad förmultnadt är skall ramla,
	Och det unga, friska växa
	Upp utur förgängelsen.“ </poem>

Sammanträdde så juryn, och i dag kl. 3 afkunnades
utslaget. Juryn hade med “nej“ besvarat de
tvenne till dem framstälda frågorna. Då domstolen
afkunnade utslaget, syntes en liflig rörelse bland de
talrikt församlade tidningsmännen som voro 
närvarande.

“Strindberg är frikänd“ gick som en löpeld från
man till man och då dagens hjelte trädde ut på 
rådhusrättens trappa bröt ett ändlöst jubel löst från den
till tusental uppgående menniskomassan, som samlats
å rådhusets gård och Riddarhustorget.

Svenska folket ville visa, att de aktade den
modige frihetskämpen, som vågat att öppet säga hvad
största delen af vårt fosterlands befolkning tänker. 
De ville med sina lefverop inlägga en protest och
märk väl — en mäktig sådan mot vår statskyrkas
föråldrade, och i följd deraf otidsenliga dogmer.

Om näsorna kunna växa på vissa “höga“ 
personer, så ha de nu anledning dertill. Om de 
stackars herrar som varit viljelösa verktyg i vissa 
“högas“ hand är föga eller intet att säga. Men huru
hr von Steyern, som går och gäller för en person
utrustad med normala om än icke öfverdrifna 
förståndsgåfvor, kunnat låna sin värda person till att
spela “blarren“ i detta killespel, förstå vi icke. Ett
så okristligt fiasko gjorde icke ens Bomarsunds tappre
kommendant, skräddaren, då han stod på fästningens
ruiner och kastade sten mot förbiseglande ryska 
skutor.

Hur var det den okristligt rolige B. H. Palmér — 
hr von Steyern måtte väl icke anse honom lika 
helig som Högstedts piccardon och Lettströms 
majsoblater — sa’ om kortspelet?

Jo han sa “fy fan“.

Vi våga taga för gifvet att någon galafest i dag
icke kommer att firas i en viss “fyrkant“. Vi vilja
med någon variation citera ett epigram af Goethe:

<poem>	“Ej purpurkjol, ej Steyerns bann,
	Ej fiskus kan dig qväsa.
	Den icke dig begripa kan
	Bör lära bättre läsa.“ </poem>

Det är naturligtvis icke vår mening att säga “fy
fan“ åt den genomhederlige och genomkristlige hr
von Steyern. Han har ju varit så rysligt beskedlig
och ställt till ett religiöst tryckfrihetsåtal, som 
kommit hela den del af vår befolkning, som sofver, att
vakna och ruska på sig. Och då de blicka tillbaka
på sitt gamla, i statskyrkans ledband framsläpade lif,
ha de all anledning att utbrista “fy fan“.

Vi afsluta denna för hvarje rättänkande menniska, 
tragekomiska process med en anvisning, att 
tidningen “Flygande Bladet“ kommer att än vidare
behanda denna fråga.

<tab><tab><tab> ~~~~~~~~~~~
</chapter>
<table o>
<td c><big><big><big><b>Flygande Bladet.</b></big></big></big><br>
<big><b>Nöje och tidsfördrif, råd</b></big><br>
<big><b>och upplysningar.</b></big>

<td c>————

<td c><small><sup>1</sup>/<sub>1</sub></small> år 4:50;  ½ år 2:50;  ¼ år 1:50.

<td c>————

<td c><b>Lösnummer 10 öre.</b>

<td c>————

<td c>Expedition:  Stockholm, Jakobs torg 3, 2 tr.

<td c><over><small>Stockholm, Nya boktryckeriet, 1884.</small></over>
</table>
