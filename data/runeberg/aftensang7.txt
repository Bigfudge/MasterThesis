<img><b>SYV AFTENSANGE</b>
AF
<b>B. S. Ingemann,</b>
<b>SATTE I MUSIK</b>
og
<i>Velærværdige Herr Pastor W. Lindegaard</i>
<b>venskabeligst tilegnede</b>
af
<b>C. E. F. WEYSE.</b>
*
<b>KJØBENHAVN,</b>
<i>forlagt af C. C. Lose & Olsen.</i></img>
<chapter name="N:o 1. Andantino quasi Allegretto">
<h3>N:o 1. Andantino quasi Allegretto.</h3>
<img></img>
<poem>Der staaer et Slot i Vesterled,
tækket med gyldne Skjolde;
did gaaer hver Aften Solen ned
bag Rosenskyernes Volde.
Det Slot blev ei med Hænder gjort:
magelöst staaer det smykket;
fra Jord til Himmel naaer dets Port;
vor Herre selv det har bygget.

<tab><tab>2.
Fra tusind Taarne funkler Guld;
Porten skinner som Ravet;
Med Straalestötter underfuld
Sig Borgen speiler i Havet.
Guds Sol gaaer i sit Guldslot ind,
Skinner i Pupurklæder.
I Rosensky paa Borgens Tind
Staaer Lysets Bannere med Hæder.

<tab><tab>3.
Solenglen svinger Lysets Flag.
Vandrer til fjerne Lande;
Ham fölger Liv og Lys og Dag
Bag Nattens brusende Vande.
Liig Solen farer Livet hen,
Gaaer til Forklaringskysten:
Med Glands opdukker Sol igjen
Fra Paradiset i Öster.</poem>
</chapter>
<chapter name="N:o 2. Andante">
<h3>N:o 2. Andante.</h3>
<img></img>
<poem>Dagen gaaer med raske Fjed:
Dagens Börn maae ile.
Aftenröden bringer Fred,
Nattens Stjerner Hvile.

<tab><tab>2.
Lykken gjækker Store, Smaa,
Leger med Guldtærning.
Lykkeligst at hvile paa
Er fuldendte Gjerning.

<tab><tab>3.
Lidt dog Store, Mindre Smaa
Kan tilgavns fuldbringe;
Villien seer vor Herre paa,
Giver Kraften Vinge.

<tab><tab>4.
Lykkens lunefulde Spil
Leger ei med Sjæle;
Alting föies som Gud vil -
Her er trygt at dvæle.

<tab><tab>5.
Blomst skal bære Frugt engang.
Höst skal fölge Sommer.
Deg er ei saa travl og lang.
Aftenstund dog kommer.

<tab><tab>6.
Lad ved Dag kun op og ned
Lykkens Tærning rulle!
Fandt ved Qvel kun Sjælen Fred,
Gik det som det skulde.</poem>
</chapter>
<chapter name="N:o 3. Andantino. Aftensang for Börn">
<h3>N:o 3. Andantino.<tab><tab>Aftensang for Börn.</h3>
<img></img>
<poem>Til vor lille Gjerning ud
gik vi Smaa fuldglade;
Villien saae den kjære Gud,
hjalp os som vi bade.
Nu er Dagens Lys udslukt,
lukt er snart vort Öie;
giv vor lille Gjerning Frugt,
Fader i det Höie!

<tab><tab>2.
Du, som viser Dag og Nat
Sol og Stjerner Veie!
Livets underfulde Skat
Gav Du os i Eie.
I hver Barnesjæl paa Jord
Har Du lagt en Kjærne
Til en Blomst med himmelsk Flor,
Herlig som en Stjerne.

<tab><tab>3.
Lad den Kjærne underfuld
Voxe i vort Indre.
Naar det skinner Sol paa Muld,
Og naar Stjerner tindre!
Lad det Frö opvoxe smukt
Med din Börnevrimmel,
Til at bære evig Frugt
I din höie Himmel!</poem>
</chapter>
<chapter name="N:o 4. Andantino. Sommer-Aftensang">
<h3>N:o 4. Andantino.<tab><tab>Sommer-Aftensang.</h3>
<poem>I fjerne Kirketaarnen
hist nu Aftenklokkerne ringe.
Snart sover liden Fugl
paa Qvist med Hovedet under sin Vinge.
Nu samles Frænder kjönt igjen,
som Fugleunger paa Grene;
men den, som har slet ingen Ven,
han sidder ved Qvel alene.

<tab><tab>2.
Snart ruller ud den stille Nat
Sit Skyggeflor over Himlen,
Og den, som sidder meest forladt,
Seer op imod Stjernevrimlen.
Og gjennem Himmelslöret ud
Der skinner Öine fuldklare:
Mildt seer den kjære store Gud
Herned med sin Stjerneskare.

<tab><tab>3.
Han seer til sine Börn da vist.
Han seer til Höie og Ringe,
Selv til den lille Fugl paa Qvist
Med Hovedet under sin Vinge.
Til dem, som sove, seer han hen,
Han vugger Fuglenes Grene;
Og den, som har slet ingen Ven,
Han lader ei sidde ene.

4.
Det barn, der synes meest forladt,
Gud Fader selv vil bevare:
Han sender i den stille Nat
Til Jorden sin Engleskare.
De sprede deres Vinger ud,
Nar allae Öine sig lukke.
Selv vaager hele Verdens Gud
Ved Skabningens store Vugge.</poem>
</chapter>
<chapter name="N:o 5. Andante. ”Bliv hos os! thi det er mod Aften og Dagen helder.”">
<h3>N:o 5. Andante.<tab><tab>”Bliv hos os! thi det er mod Aften og Dagen helder.”</h3>
<tab><tab><tab><tab><tab><tab><tab>Luc: Ev: 24 Cap: 29 v:

<poem>Bliv hos os, naar Dagen helder,
Du kjære Fader og Gud!
bliv hos oss, naar Mörket vælder
af Nattens Sluser ud!

<tab><tab>2.
Henspred over Dal og Höie
Dit Stjerneklædebons Flig!
Saa lukke vi trygt vort Öie
Og slumre södt hos Dig.

<tab><tab>3.
Bliv hos os, og vi vil drömme
Om Englebörnenes Fred;
Din Aand gjennem Himmelströmme
Vil suse til os ned.

<tab><tab>4.
Og Kongen i Livets Rige
Vil favne alle de Smaa;
Paa Englenes Hinnelstige
Skal Barnesjæle gaae.

<tab><tab>5.
Bliv hos os, naar Dagen helder,
Du kjære Fader og Gud!
Og Paradiislyset vælder
Af Nattens Sluser ud.</poem>
</chapter>
<chapter name="N:o 6. Maestoso">
<h3>N:o 6. Maestoso.</h3>
<img></img>
<poem><tab>1ste Vers.
Den skjönne Jordens Sol gik ned;
men Stjerneskarerne funkle.
En större Verdens Herlighed
nedglimter nu i de Dunkle.

<tab>2det Vers.
Alverden som en Kirke stor
bag Sky sig hvælver foroven;
i Temlet Krog Guds grönne Jord
er skjult som et Blad fra Skoven.

<tab><tab>3.
Paa mindets Blad i störste Skov
Har glade Skabninger hjemme;
Hvor Liv sig rörer til Guds Lov,
Det mindste han ei vil glemme.

<tab><tab>4.
Gud! din Haand alt Stort er smaat,
Men kjært det Mindste tillige.
Den Barnesjæl er bjerget godt
Som skjuler sig i det Rige.</poem>
</chapter>
<chapter name="N:o 7. Larghetto">
<h3>N:o 7. Larghetto.</h3>
<poem>Den store stille Nat
gaaer frem med Lys fra Himmelens Sale;
hvert Lys er Sol for Sjæles Hjem
i höiere Verdners Dale.

<tab><tab>2.
I himmeloceanets Skjöd
Neddukker Nattenm sin Vinge
Med alle Stjernesolens Glöd.
Mens Sphærernes Harper klinge.

<tab><tab>3.
O, Nat, rul dine Verner frem
I Oceaner af Himle.
Med Priis til Gud fra Engles Hjem
Og Jorderigs Sjælevrimle!</poem>
</chapter>
