<h2>Google</h2>

Det här är en digital kopia av en bok som har bevarats i generationer på bibliotekens hyllor innan Google omsorgsfullt skannade in
den. Det är en del av ett projekt för att göra all världens böcker möjliga att upptäcka på nätet.

Den har överlevt så länge att upphovsrätten har utgått och boken har blivit allmän egendom. En bok i allmän egendom är en bok
som aldrig har varit belagd med upphovsrätt eller vars skyddstid har löpt ut. Huruvida en bok har blivit allmän egendom eller inte
varierar från land till land. Sådana böcker är portar till det förflutna och representerar ett överflöd av historia, kultur och kunskap
som många gånger är svårt att upptäcka.

Markeringar, noteringar och andra marginalanteckningar i den ursprungliga boken finns med i filen. Det är en påminnelse om bokens
långa färd från förlaget till ett bibliotek och slutligen till dig.

<b>Riktlinjer för användning</b>

Google är stolt över att digitalisera böcker som har blivit allmän egendom i samarbete med bibliotek och göra dem tillgängliga för
alla. Dessa böcker tillhör mänskligheten, och vi förvaltar bara kulturarvet. Men det här arbetet kostar mycket pengar, så för att vi
ska kunna fortsätta att tillhandahålla denna resurs, har vi vidtagit åtgärder för att förhindra kommersiella företags missbruk. Vi har
bland annat infört tekniska inskränkningar för automatiserade frågor.

Vi ber dig även att:

•<tab>Endast använda filerna utan ekonomisk vinning i åtanke<br> <tab> Vi har tagit fram Google boksökning för att det ska användas av enskilda personer, och vi vill att du använder dessa filer för
enskilt, ideellt bruk.

•<tab>Avstå från automatiska frågor<br> <tab> Skicka inte automatiska frågor av något slag till Googles system. Om du forskar i maskinöversättning, text igenkänning eller andra
områden där det är intressant att få tillgång till stora mängder text, ta då kontakt med oss. Vi ser gärna att material som är
allmän egendom används för dessa syften och kan kanske hjälpa till om du har ytterligare behov.

•<tab>Bibehålla upphovsmärket<br> <tab> Googles "vattenstämpel" som finns i varje fil är nödvändig för att informera allmänheten om det här projektet och att hjälpa
dem att hitta ytterligare material på Google boksökning. Ta inte bort den.

•<tab>Håll dig på rätt sida om lagen<br> <tab> Oavsett vad du gör ska du komma ihåg att du bär ansvaret för att se till att det du gör är lagligt. Förutsätt inte att en bok har
blivit allmän egendom i andra länder bara för att vi tror att den har blivit det för läsare i USA. Huruvida en bok skyddas av
upphovsrätt skiljer sig åt från land till land, och vi kan inte ge dig några råd om det är tillåtet att använda en viss bok på ett
särskilt sätt. Förutsätt inte att en bok går att använda på vilket sätt som helst var som helst i världen bara för att den dyker
upp i Google boksökning.   Skadeståndet för upphovsrättsbrott kan vara mycket högt.

<b>Om Google boksökning</b>

Googles mål är att ordna världens information och göra den användbar och tillgänglig överallt. Google boksökning hjälper läsare att
upptäcka världens böcker och författare och förläggare att nå nya målgrupper. Du kan söka igenom all text i den här boken på webben
på följande länk <a href="http://books.google.com">http://books.google.com</a>





<table o>
<td c><h2>SKALDESTYCKEN</h2>
<td c>AF
<td c><h2>WALLIN <sc>och</sc> TEGNÉR.</h2>
<td c>*
<td c><h2>Upplästa på Svenska Akademiens</h2><h2>Högtidsdag</h2>
<td c>den 20 December 1839.
<td c>*
<td c>Tredje upplagan.
<td c>*
<td>
<td c>*
<td c><b>STOCKHOLM, 1844.</b>
<td c><sc>på</sc> C. A. <sc>Bagges förlag</sc>.
</table>

<chapter name="Dödens Engel. Religiöst Poem af Johan Olof Wallin">
<table o>
<td c><h2>DÖDENS ENGEL.</h2>
<td c>*
<td c><h2><i>Religiöst Poem</i></h2>
<td c>af
<td c><h3>JOHAN OLOF WALLIN.</h3>
<td>
<td c>*
</table>

<table o>
<td c>En gång dö, och sedan domen.
<td c><tab><tab><tab><tab><tab><sc>Paulus</sc>.
</table>

*
<table o>
<td><poem><b>J</b> Adams barn, som af jorden födens,
Och vänden åter till jorden om!
J ären mine, J ären dödens,
Allt sedan synden i  verlden kom.
<tab>Jag står I öster
<tab>Och når till vester;
<tab>Och tusen röster,
<tab>J tidens gäster!
Jag bär till eder med Herrans ord
Från luft och lågor och haf och jord.

J bon och byggen, som sparfvar bygga
Sitt bo i sommarens gröna lund.
De sjöngo glada, de sutto trygga
J trädens löfviga skygd, en stund:
<tab>Men fågla-nästen
<tab>Ej profvet höllo,
<tab>När deras fästen
<tab>För stormen föllo — —
Och tyst blef sången, och sjöngs ej om,
Och glädjen, gången, ej återkom.</poem>


<table o>
<td><poem>J gån och sucken, som dufvor sucka,
För morgondagen, som J ej sett;
Då oförtänkt, som en fallets lucka,
Sig jorden öppnar för er med ett —-
<tab>Och J försvinnen
<tab>J plötsligt nedan —-
<tab>Och edra minnen
<tab>Försvinna sedan —-
Och nytänd måne ur silfversky
Ser andra komma -— och andra fly.

J sväfven lätta i dansens ringar,
J stojen yra i nöjets lag,
Och myrten blommar, och lyran klingar . . .
Men öfver tröskelen stiger jag:
<tab>Då stadnar dansen,
<tab>Då sänkas ljuden,
<tab>Då vissnar kransen,
<tab>Då bleknar bruden,
Och <i>sorg är änden,</i> som skriften sagt,
<i>Uppå all glädje</i> och glans och makt.

Jag är den starke, som hafver makten,
Till dess en starkare komma skall.
På höga fjällen, i djupa schakten,
Det är min anda, som susar kall.</poem>
<table o>
<td><poem><tab>De smittans ilar,
<tab>Som rensa länder;
<tab>De nattens pilar,
<tab>Som ut jag sänder,
De slå sitt offer, och slaget tål
Ej mur af koppar, ej sköld af stål.

Jag sveper vingen om nordanstormen,
Och rullar dynande våg mot strand.
Af stats-systemer jag krossar formen,
Och vrider viggen ur dundrarns hand.
<tab>Som nattens väkter,
<tab>Jag sekler jagar;
<tab>Och menskoslägter
<tab>Och  verk och dagar
Som böljor hvälfva sig för min fot,
Tills sista böljan der lagt sitt knot.

Mot mig förlora sig vett och vapen,
Mot mig ej lärdom och konst består.
Jag frihet ger åt lifegenskapen,
Och herrskarviljan i jern jag slår.
<tab>Jag striden leder --
<tab>Och härar falla;
<tab>De ligga neder,
<tab>De ligga alla,</poem>
<table o>
<td><poem>Och vakna ej vid larmtrummans bud,
Men först vid domens basuna-ljud.

Min hand blott vinkar -- och jorden sopas:
Allt lefvande till det rummet far,
Der intet öra hör namnet ropas,
Och ingen tunga sig rör till svar.
<tab>Min fot lustvandrar --
<tab>Och stjelper throner;
<tab>Och Alexandrar,
<tab>Napoleoner,
De Herrar fordne i höga loft,
De äro vordne en handfull stoft.

I låga jorden, på den de vandra.
På den de strida om rang och arf.
Jag blandar slägterna om hvarandra,
Jag lägger tiderna hvarf på hvarf.
<tab>I djupa natten
<tab>Ej följer prakten,
<tab>Och icke skatten,
<tab>Och icke makten.
En gång de ägas -- en annan gång
De andras äro, som laga fång.

Ej ofvan jord är en borg belägen,
Som eder tryggar, J vandringsmän!</poem>
<table o>
<td><poem>En egen egendom J ej ägen,
Fast öppet fastebref lydt på den.
<tab>Se, diademen
<tab>Och sorgedoket,
<tab>Och purpurbrämen
<tab>Och arbets-oket,
Sig nya hufvuden sluta kring,
Om nya halsar de slå sin ring!

J ären komne, J skolen gånga;
J hafven här icke hem och hus:
J skolen bo i den staden trånga,
Der sol och måne ej tända ljus;
<tab>Der sköldemärket
<tab>I porten krossas,
<tab>Och ur dagsverket
<tab>Den trötte lossas,
Och fångens länkar och hjertats band
Så spröde brista för samma hand.

Hvar är din Moder? Hvar är din Maka?
Då ha de vandrat den vägen bort,
På den de komma ej mer tillbaka,
På den du följer dem innan kort . . .
<tab>Ty skatten akta,
<tab>Som Gud dig sänder!</poem>
<table o>
<td><poem><tab>Den halkar sakta
<tab>Ur dina händer,
Och ses ej åter af dig, förrän
Du svara skall, hur du vårdat den.

Hvar är din Broder? Hvar är din Like?
Så frågar Herren dig då ej mer.
Då har du bröder, du spotske rike!
Uti de matkar, du näring ger --
<tab>Och när de mätta,
<tab>Som du, aflida,
<tab>Skall efter detta
<tab>En matk dig bida,
Som närs och lefver, i evig tid,
Uppå ett samvete utan frid.

Han bidar eder, som liknöjdt skåden
En annans fall, blott J sjelfve stån!
Som tro och fädernesland förråden,
Och med det Heliga drifven hån!
<tab>Som lagar vriden,
<tab>Och hjertan villen,
<tab>Och oskuldsfriden
<tab>På lek förspillen!
Och ve blir slutet på hån och lek,
Då hämdens vålnad sig reser blek.</poem>
<table o>
<td><poem>Han bidar eder, J lögnens andar!
Då tungan låder vid eder gom.
Åt redligheten sitt gift hon blandar,
Och äran faller för hennes dom --
<tab>Men mot min glafven
<tab>J intet kunnen:
<tab>Jag spärrar grafven
<tab>Och smädemunnen,
Som nästa gång, se'n han målet mist,
För <sp><i>Den</i></sp> skall svara, som dömmer sist!

Ransaken, dödlige! edra syften,
Med bäfvan forsken er själs begär;
Och rena händer och hjertan lyften
Till <sp><i>Den</i></sp>, som vet hvad i menskan är.
<tab>J till den orten
<tab>Dock skolen lända,
<tab>Der öfver porten,
<tab>Till tidens ända,
Det skrefs oryggeligt, det beslut:
<i>Här hvar går in, och går ingen ut!</i>

Er jorden slukar, med värf och planer,
Och lycker åter sin mun igen,
Om likt favoner, om likt orkaner,
J vederqvickt eller härjat den --</poem>
<table o>
<td><poem><tab>Men ej af jorden
<tab>Ert mått begären;
<tab>Ty det J vorden
<tab>Och det J ären,
Det verket, eder blef anbefaldt,
Den Ende känner, som känner allt.

Hvad Herren äskar, till dig Han sade;
Han mätte ut, för ditt vandringslopp,
Hvad du, o menska! att bära hade,
Och hvad du hade att fylla opp.
<tab>Han kraft beskärde
<tab>Till hvad du borde,
<tab>Och vishet lärde,
<tab>Att rätt du gjorde,
Om blott du hörde i lydigt bröst
Den store, helige Andens röst.

Hör ande-rösten, den klara, djupa,
Och i Hans ärende upprätt gack;
Du se'n ej spörje, om du skall stupa,
Ej heller sörje för verldens tack!
<tab>Du fylle kallet --
<tab>Och frukte icke!
<tab>Ur sjelfva fallet
<tab>Du uppåt blicke!</poem>
<table o>
<td><poem>Så skall dig fatta en englahand
Och stilla föra dig till ditt land.

Gack trygg, i styrkan af ädel vilja,
Igenom profvets och mödans tid!
Så kan dig verlden från lyckan skilja,
Men ej från dygdens och sinnets frid;
<tab>Så kan i jorden
<tab>Väl kroppen myllas,
<tab>Dock guda-orden
<tab>På anden fyllas:
<i>Du trofast var intill dödens dag;
Nu, gode tjenare! lönen tag!</i>

Gör rätt åt alla, och lindra nöden,
Och trösta sorgen, hvarhelst du kan!
Försvara sanningen uti döden,
Och vinn som Christen, och fall som Man!
<tab>Ej jordisk vinning
<tab>Till lön du tager,
<tab>Ej kring din tinning
<tab>En snarblekt lager,
Men ljus och evig och skön och hel,
De sälla Heligas arfvedel.

Hvad vore Tron, om den icke låge
En klarögd perla på hjertats grund,</poem>
<table o>
<td><poem>Och upp till himmelen stilla såge,
Då skalet brister i  mognans stund?
<tab>Den sköna hvilan
<tab>Gör slut på plågan . . .
<tab>Och -- blixtrar bilan,
<tab>Och flammar lågan,
Martyr! se himmelen öppnar sig,
Och kronan räcker Försonarn dig!

Hvad vore Dygden, om lifvet vore
Med stoftets flämtande gnista släckt?
Du förste <i>Gustaf!</i> Du andre <i>Store!</i>
Du frie, modige <i>Engelbrekt!</i>
<tab>Och alla visa,
<tab>Och alla ömma,
<tab>Som menskor prisa --
<tab>Och menskor glömma!
Hvad vore ömhet, förstånd och kraft,
Om endast grafven till mål J haft?

Hvad vore Äran, som till er ropar
Att vörda pligten -- att dö för den --
Om hon berodde af fala hopar
Och deras falare hufvudmän?
<tab>Nu strålar friden
<tab>Från hennes anlet,</poem>
<table o>
<td><poem><tab>Om också tiden
<tab>En suck föranlät,
Ty tiden stänker ej upp sitt dam
Till stjernegatan, der hon går fram.

Hvad vore Lyckan? Hvad vore Glädjen,
I kärleksringen så ljuf och ren --
Om, när den bryts, J ej återkedjen
Dess brutna länkar vid Hoppets sken?
<tab>Så ödeblifvet,
<tab>O hjertan såta!
<tab>Hvad vore lifvet?
<tab>En olöst gåta!
Ett obarmhertigt Uriebref,
Som Gud i vrede för menskan skref!

En åldrig Jakob sin Josef mister,
Och Jonatan ifrån David går,
Och pressadt bröst I en suckan brister,
Som ingen tröst i all verlden får!
<tab>Och Rachel gråter
<tab>De kära späda,
<tab>Och sig ej låter
<tab>Af något gläda;
Ty ute är med hvad dyrast var
För hennes hjerta och hennes dar:</poem>
<table o>
<td><poem>Men Gud är Kärleken. -- Lugnen eder,
Betryckta hjertan! och fatten hopp.
Det korn, J laden i jorden neder,
I gyllne skördar skall spira opp!
<tab>O! hvad J laden
<tab>Med sorg i grafven --
<tab>Hvad kärt J haden,
<tab>Hvad kärt J hafven,
Det är ej borta -- men dock ej der --
Det är hos <sp><i>Honom</i></sp>, som evigt <i>är!</i>

I Honom lefver allt lif, och röres
All kraft, och tänder sig klart allt ljus.
Hans kärlek famnar ock det, som föres
Till andra boningar af Hans hus.
<tab>Se genom dimman,
<tab>Du barnasinne! --
<tab>När äfven timman
<tab>För dig är inne,
Så kallar Fadren. Emellertid
Med trohet verka och tåligt lid!

Dröj, lik Maria, med känslor rena,
Vid Jesu fötter, och hör och bed!
Se upp till korset, som Magdalena,
Der nåden blickar till ångren ned!</poem>
<table o>
<td><poem><tab>Johannes! slut dig
<tab>Till Vännens hjerta:
<tab>Han tager ut dig
<tab>Ur tvång och smärta,
Till helig frihet och salig fröjd
Uti sitt himmelska rikes höjd.

Väl dem, som redligt det ädla velat,
Det rätta sökt och det milda tänkt!
Som älskat mycket, fastän de felat!
Dem varder mycket ock efterskänkt.
<tab>De här ej blefvo
<tab>Allt hvad de skulle;
<tab>Men Englar skrefvo,
<tab>Så kärleksfulle,
Hvad genom dem, uti minsta mån,
Den verlden glädt, som de kommo från.

De hafva hållit sig vid det ena,
Att frukta Herran, och intet mer:
De hafva tvagit sin kläder rena
Uti det blodet, som oskuld ger.
<tab>All strid är lyktad,
<tab>All synd förlåten,
<tab>Och oron flyktad,
<tab>Och stillad gråten --</poem>
<table o>
<td><poem>Den store Fadren vet deras namn --
Och trötte sjunka de i Hans famn.

Så fridfullt de uti Herran somna,
Så fröjdfullt helsa de Herrans dag:
De ur bedröfvelse äro komna
Och undan ödenas alla slag.
<tab>Ej mera fångna
<tab>I jordebanden,
<tab>De äro gångna,
<tab>Så talar Anden,
Ur mödans träldom till fridens hem,
Och deras gerningar följa dem!

De äro gångna! De gingo tida
Till rätta hemmet i Fadrens hus.
De skola bo i den staden vida,
Der sol och måne ej skifta ljus:
<tab>Ty klara solen
<tab>Är <sp><i>Han</i></sp>, som råder
<tab>Från höga stolen,
<tab>Och ser i nåder
Till allt, som  rum i den staden fick --
Och lif och salighet är Hans blick!

Och rum for alla, som tro och hoppas,
För alla rum uti himlen är!</poem>
<table o>
<td><poem>Och som, när fikonaträdet knoppas,
J veten sommaren vara när;
<tab>Alltså J kännen,
<tab>Då dagen svalkas,
<tab>Hur Himlavännen
<tab>Till eder nalkas,
Och för till rummet, som Han beredt,
Der J med Honom förblifven Ett.

Då dagen svalkas och skuggan breder
Kring edra dalar och berg sitt flor,
Så kommer Han och förlossar eder,
Hvars makt är såsom hans kärlek stor.
<tab>De ögon trötta,
<tab>En stund de somna . . .
<tab>De verktyg nötta,
<tab>En stund de domna . . .
En annan stund till ett annat lopp
J edra hufvuden lyften opp!

Och ny är himlen, och ny är jorden,
Och ny är himlens och jordens son,
Och saknar icke, odödlig vorden,
Det trånga hemmet, han kom ifrån.
<tab>Det är försvunnit,
<tab>Det är förvandladt ..</poem>
<table o>
<td><poem><tab>Men Tro, som  vunnit!
<tab>Men Dygd, som handlat!
J hafven lotten åt er beredd,
Af låga sinnen ej hörd och sedd. -- --

Då äro torkade alla tårar,
Då äro helade alla sår . . .
Ej mer, på trafvar af lik och bårar,
Med fackla nedvänd och släckt, jag står.
<tab>Jag facklan vänder --
<tab>Och i detsamma
<tab>Den återtänder
<tab>Vid Lifvets flamma,
Och blandar, evig Seraf, min ton
I eder lofsång vid Ljusets Thron!</poem>

*
</chapter>
<chapter name="Öfver Wallin af Esaias Tegnér">
<table o>
<td c>ÖFVER
<td c><h2>WALLIN</h2>
<td c><sc>af</sc>
<td c>ESAIAS TEGNÉR.
</table>

*



*

<table o>
<td><poem><b>D</b>en Svenska kyrkan, Wasas kyrka hvilar
uppå ett hälleberg sin altarrund;
hon darrar ej vid dagens ilar,
ty hon står fast, som jordens grund.
Men hvad den borde, sången der ej sade,
och sömnig kom han ifrån berg och dal;
ty Spegels språk föråldrats hade,
och orden fattades till fädernas choral.
Då kommer från Parnassens branter
en yngling, en af ljusets anförvandter,
med lagren i sitt mörka hår:
den hänger han på Davids harpa
och griper i dess guld och slår
ackord, än milda, som en fläkt i vår,
och än som dunderslagen skarpa
Då smälter hjertat i hvart menskligt bröst,
och englarne från himlens throner
se ner och lyss till broderliga toner
utaf den gudasändes röst,
och hviska tjuste till hvarannan:
"<i>Så</i> sjöngo vi, på samma vis,</poem>
<table o>
<td><poem>när första aftonen, med Hesperus i pannan,
stod öfver nyfödt paradis!
<i>Så</i> klingade ock våra psalmer,
det susade i Edens palmer,
när sången kom från himlens tempelgård,
ett rikt, ett klingande ackord.
Hör hvilken sång, der Gudasonens lära,
som jordens frälsning är och himlens ära, --
den djupa evighets mystér
för menskan satt i toner der!
Ett ljud ur djupet, der det djupast är,
som ordet har till lifvets gåta,
hvarför vi glädjas och hvarför vi gråta,
och nycklarna till sagan innebär
om hvad som varit, hvad som är
och hvad som varda skall! -- En sång som denna
har Delfi ej, har Hellas ej lärt känna,
har sjelfva Roma icke hört ännu, --
urgamla herrskarstaden, hjelteamman,
med marmorgudarne, som störtat samman,
med minnets fästningar på bergen sju, --
knappt Salems tempelkrönta kullar,
der Kidrons mörka bölja rullar
och gjutes i det döda haf,
all skapelsens, allt lifvets graf,
en mörk profet, som sjunger mellan säfven
jordslägtets vaggsång och dess drapa äfven." -- --</poem>
<table o>
<td><poem>Så sjöngo Englarne: en återklang
af deras sång kring bergen sprang
och dallrade i dalar gröna;
men skalden slog sin harpa, och det sköna
stod mellan bergen opp och log
och såg sig om i Nordanskog.
Så lätt, så sorglös, som ur intet sprungen
den sången var, dock djupt ur hjertat sjungen,
men ej ur hjertat, som det låg och skalf
i menskobröst, men i odödlighetens,
i bottenlösa evighetens
grundmurade, höghvälfda tempelhvalf:
en vers så skön, som knappast Kellgren diktat,
så högstämd, som profetens  var,
djup, som de tankar natten biktat,
frisk, som dem dagen skiner på och klar.
Det var den konst, som föds af gudaflamman,
som spänner sinnet och dock ger det ro, --
och formens hedna skönhet växte samman
med djupet af de Christnas tro.

Och när han talade från predikstolen,
hur lyftes sinnet då uppöfver solen!
det var liksom när åskan går --
predikarn i den friska vår --
men dessemellan ljumma droppar</poem>
<table o>
<td><poem>nerdugga öfver lundens toppar
och glänsa i dess gröna hår,
en evangelii bild, men dunderslagen
förkunna Herrans makt, förkunna lagen;
en bäfvan går igenom ben och märg,
det smattrar öfver dal och berg. --
Så stod den väldige profeten,
Guds taleman i dödligheten,
profet till blick, profet till röst --
den rösten, som vi alla känne --
hon kom med hot, hon kom med tröst,
och tempelhvalfven darrade vid henne.
En Gud alltjemt hans tunga hade löst,
och utan tvekan sjöng han ut det sanna.
Han stod med himlens stormar på sin panna,
med himlens thordön i sitt djupa bröst.

Johannisboken, gudasagan,
den bok, som borde skrifvits blott
med blomsterskrift på himmelsblått,
en gudalifvets svanesång, hvars klagan
med hopp och tröst till månget hjerta gått:
en rik Idyll om Gudasonen,
som solen klar, och mild och blid som månen,
den bleke vandraren, som allvarsam
med minnets lampa går i natten fram --
den boken han från himlen länte,</poem>
<table o>
<td><poem>dess ädlaste, dess bästa tolk,
och gaf oss den i testamente,
när han gick bort ifrån sitt folk: --
dess Svenska syskon vi nu fåfängt vänte,
ty han med den lagt ned sin herdestaf;
dess gudatoner susa kring hans graf.

Men -- hvad är skaldens ära, hvad är talarns?
Hon hör Historien mer än hjertat till;
ej dundergudens röst, men ock hugsvalarns
hvart menskligt hjerta höra vill.
Det var ej örnen, men en dufva,
som steg från himlens öppna ban
och sväfvade ner till Jordan;
det starka är en broder till det ljufva.
Hvar ädel man, hvar stor, är from,
och alt slags snille är en Christendom.
Det älskansvärda skadar ej det höga,
de bo tillhop, i broderligt förbund;
der trifvas tårar i profetens öga,
och löjen leka kring den vises mund.
Den man, som, Siarn lik i fordomtima,
blott syntes född för det sublima,
och talarsal och tempelhvalf,
som hvarje hjerta, vid hans stämma skalf;
hur älskvärd var han ej, när aftonstunden
sitt samqväm öppnat, och i slutna runden</poem>
<table o>
<td><poem>den stilla glädjen sitt piano stämt:
af intet tvång, af ingen storhet bunden
han spratt af qvickhet, gnistrade af skämt,
i ständig vexling lik sig sjelf alltjemt! --

Farväl, du store sångarbroder!
Sof lugnt vid hjertat af vår allas moder.
Dröm om ditt Sverge inom grafvens port,
(ty det var ditt) och på den kyrkogården,
som sjelf du helgat, blifver minnesvården
hvad skönt du bildat, och hvad stort!
Det gamla trogna minnet skrifver
din saga upp, och dertill våren gifver
sin bästa färg af guld och rosenrödt.
Den himmel, du predikat, blifver
ditt grafhvalf, högt och stjernbeströdt,
det hvalfvet ingen ålder rifver.
Och tröttnar stundom någon gång
den flygande, den Svenska sång,
låt honom då få hvila vingen
emot din graf, och svinga sig
igen till stjernorna, till <i>dig,</i>
Du första stämman i den vittra ringen,
Du Skald som få, Du Talare som ingen!</poem>
</chapter>
<td>
<td c>=====================================
<td c>STOCKHOLM, 1844.
<td c>P. A. Norstedt & Söner, Kongl. Boktryckare.
</table>





