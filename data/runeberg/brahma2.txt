BRAHMA

HANDBOK I DE HEMLIGA VETENSKAPERNA :
HYPNOTISM, MAGNETISM, TANKEÖVERFÖRING, etc.




BRAHMA

YOGO

BRAHMA

DEN HEMLIGHETSFULLA TROLLDOMSMAKTEN

HYPNOTISMEN I MODERN BELYSNING

ANDRA DELEN

SJÄLENS BEHÄRSKARE

(EFTERTRYCK FÖRBJUDES)

MALMÖ 1919
HANDELSAKTIEBOLAGET SVECIA

MALMÖ  1919
SYDSV. KLICHÉ-
& TRYCKERI A.-B.
II DELEN

SJÄLENS BEHÄRSKARE

<chapter name="FÖRSTA KAPITLET. Själa-tjuven.">

<h1>FÖRSTA KAPITLET.</h1>
<h2>Själa-tjuven.</h2>

Vad är själen? Var har den sitt säte? Har
människan i hela taget någon själ?

Dessa trenne frågor ha alltid varit en
stridsfråga bland de lärda.

Vad är själen?

Några säga, att själen är detsamma som
intelligens, endast detta och intet annat.

Andra åter säga, att själen är något för sig
själv, ett begrepp, som inte kan tolkas, att
själen påverkar hjärnan och föder tanken i denna.
Eller detsamma som blodet är för hjärtat. Om
blodet ej rinner till hjärtat, för att därifrån
prässas ut i kroppens kanaler, ådrorna, så
skulle individen dö.

Själen är hjärnan, och själen är inte hjärnan,
utan något helt annat; om detta har alltid
härskat en ständig strid mellan vetenskapsmännen
— mellan troende och icke troende — mellan
dem, som hylla åskådningen att individen
andligt räknat är odödlig, och dem, som mena, att
då individen dör, så dör den såväl andligt som
lekamligt.

Vad är sanning?

Kristus lärde oss först och främst, att själen
är odödlig men till och med Kristi lära har tid
efter annan gjorts till föremål för kritik.
Likväl trodde man långt före Kristi tid på själens
odödlighet.

Vi måste därför överlämna besvarandet av
frågan: "om människan verkligen har någon
själ", eller "om det blott är hjärnan —
intelligensen — som behärskar individen", åt
vetenskapernas betraktelser, fastän det finnes
mycket, som tyder på att människan verkligen äger
en kraft som behärskar hjärnan, och denna
kraft skulle vara själen. Vi kalla den därför
detta, emedan de flesta tro på, att människan
har något, som kallas för själ. Med säkerhet
veta vi det inte. Sokrates blev ju världsberyktad 
genom att upplysa människorna om, att det
var visdom att veta, att man ingenting vet.

Men vad är hypnotism? Behärskar den själen 
eller hjärnan, eller båda delarna, eller blott
hjärnan?

Vi veta det inte, men vi veta, att hypnotismen 
behärskar individen, hennes förstånd,

intelligens och kropp, kort sagt: individen med
"hull och hår". Därför kan man också mycket
väl säga, att hypnotismen även behärskar
själen, att den ena själen — hypnotisörens —
nästan stjäler den andres själ — mediets.
Hypnotismen är något som berör själen, själva det
ädla i oss.

Människan är i stånd att genom sin viljestyrka, 
genom sin själ, tvinga andra själar, detta är
huvudsaken.

Måhända är viljestyrkan det, som man kallar 
själen? Vem vet?

Det är emellertid klart, att om en människa,
som är energisk och som under alla livets
förhållanden endast tänker på, att genom sin vilja
och sin energi komma framåt, fram mot det
målet att behärska sig själv, och därigenom
kunna behärska andra, att denna människa har
förutsättningar att kunna tillvälla sig den
hemlighetsfulla makten att "stjäla" andra själar.

Den människan, som säger till sig själv:

"Jag vill!"

Den människan är under alla livets förhållanden 
en hästlängd framför andra.

Den hypnotiska makten, förmågan att härska, 
ligger dold i hans själ.

Kristus var en stor hypnotisör. Han kände
den dolda kraften, som låg i blicken, och

testamentet berättar oss även många exempel, att
han genom sin blick behärskade sin omgivning.
Han ägde gudomskraften i sin blick.

Den människan, som är energisk, låter
naturligtvis handling följa på tanken, och varför?
Jo, därför att det inte är möjligt för honom att
hämma den kraft, som ligger dold på bottnen
av hans själ. Handlingen är ju alltid det
naturliga resultatet av tanken.

Men känner nu människan den styrka som
hon i verkligheten besitter?

I de flesta fall ej. I de flesta fall går det
materiella framför det andliga — det kroppsliga
framför det själsliga. Man har sagt, att
bolsjevismen kan bekämpas med mat. Ett mera
slående bevis på, att människan är ett djur,
finnes inte. När lejonet får något att äta, så
knorrar det inte mera, utan blir fromt som ett lam.
Den människan, som förstår konsten att utdela
de största matportionerna, kan bli diktator.

*

För att kunna behärska och "stjäla" själarna
— låtom oss kalla det sålunda — fordras, som
vi förut ha framhållit, övning av ögat och
viljan plus det att kunna vidmakthålla och styrka
sin fysiska kraft, att kunna tillägna sig själv
så stor makt, att den kan behärska andra.

Den fordrar emellertid också något annat —
något mera. Den kräver nämligen en viss
kunskap om människorna. Den kräver ett studium,
som kallas "fysiognomi", d. v. s. konsten att
kunna bedöma en människas karaktär efter
hennes ansikte. Det finnes ett gammalt
ordspråk, som säger, att bakom en tankediger
panna döljer sig ofta en idiot, och det är
tvivelsutan riktigt, ty man skall inte skåda hunden
efter håret.

Men likväl ligger det något i det. Redan den
vise Salomo, Jesu Syrach och Aristoteles
gjorde riktiga fysiognomiska iakttagelser, och
under medeltiden fanns det en riktig vetenskap
om, att ur en människas karaktär kunna sluta
sig till vad hennes jordiska hölster innehöll.

En människa, som önskar utbilda sitt
förstånd och sin själs kraft, måste hava något
begrepp om konsten att kunna bedöma en människas 
karaktär av dess yttre. Man måste veta,
vem man har framför sig, för att därigenom
kunna utöva sin makt över dessa människor.

Här finns böcker, som behandla "fysiognomien", 
och det är ej vår uppgift att här lämna
en fullständig vägledning i denna intressanta
och nöjsamma konst, men någon kunskap om
denna måste en hypnotisör hava, enär han, för
att rätt kunna använda alla medel, måste
besitta så mycken andlig kraft som möjligt.


Vi vilja därför giva ett par vinkar i
fysiognomien, utarbetade efter den berömde
fysiognomen Lavaters metoder. Lavater hade gjort
fysiognomien till sitt specialstudium och utgav år
1775 sin berömda bok "Physiognomische
Fragment", vilken väckte en oerhörd
uppmärksamhet, och efter vilken alla fysiognomer
sedermera gjort sina iakttagelser.

Här vilja vi i korthet efter den berömde
mannens metoder giva ett par upplysningar om
konsten att kunna bedöma en människas karaktär
efter ansiktet, så att man strax vet vem man
har framför sig.

<sp>Pannan:</sp>

En hög, smal panna röjer: tänkande utan
energi.

En hög, bred panna: genialitet.

En sned tillbakalutande panna: djuphet,
viljestyrka, handlingskraft.

En glatt panna utan rynkor: själlöshet.

En låg och bred panna: brutalitet.

<sp>Näsan:</sp>

"örnnäsa": manlighet och bestämdhet.

"Uppnäsa": ett muntert sinne, sorglöshet.

En lång, spetsig näsa: slughet, beräkning.

Kort näsa: uppbrusande karaktär.

Bågig näsa: ädelmodighet.

Böjd, köttfull näsa: elakhet, listighet,
grymhet.

<sp>Munnen:</sp>

Välformad: känslosamhet.

Tunna läppar: energi, även avundsamhet och
girighet.

Framskjutande underläpp: djup karaktär.

Framskjutande ovanläpp: spirituell.

<sp>Tänderna:</sp>

Korta och breda: hälsa och kraft.

Små (muständer): slughet, listighet.

Hakan:

En skarp, markerad haka: handlingskraft,
självsäkerhet, styrka. 

En kort haka, som ligger längre in än
hakspetsen: ringa företagsamhet, vankelmod.

Kluven haka: kultur, smak.

Här ovan hava vi i korthet givit några
vägledningar i Lavaters metoder, men hänvisa
dessutom till böcker, behandlande detta
intressanta studium.

Emellertid är det ännu ett, som vi måste
upplysa om, och detta är det viktigaste för den,
som vill försöka sin hypnotiska förmåga,
nämligen ögonen.

Det är ej endast färgen, som bestämmer en
människas karaktär, utan även ögonens form.

De blå ögonen röja: trohet, blidhet och
klokhet.

De bruna: fasthet.

De grå: djuphet, klokhet och list.

De mandelformiga: blid karaktär.

De små häftiga ögonen tala tillräckligt för
sig själva.

De glänsande berätta om erotiska begär.

Djupt liggande ögon: förakt och trots.

Oroliga: nervositet, ängslighet.

Runda, framstående ögon: kvick
fattningsförmåga.

Ögon av olika storlek: tyranni, inbilskhet.

De s. k. bruna "gasellögonen": tålamod och
hjälpsamhet.

Gröna ögon (kattögon): smygande karaktär.

Nu hava vi omtalat alla slags ögon som äro
de allmännaste.

I nästa avdelning komma vi att beskriva olika
hypnotiska experiment, vilka alla stödja sig på
verkliga fakta och vilka äro försök, utförda av
kända hypnotisörer.

*

</chapter>

<chapter name="ANDRA KAPITLET. Fakirernas konststycken">
<h1>ANDRA KAPITLET.</h1>

<h2>Fakirernas konststycken.</h2>

Innan vi övergå till att beskriva de olika
hypnotiska experimenten, lättare och svårare, vilja
Vi först yttra några inledande ord.

Vi hava givit denna bok namnet Brahma.
Brahma är Indiens förnämsta gudomlighet. För
hans kraft måste alla andra gudar böja sig.
Men — kommer nog mången att invända —
hypnotismen har ju sitt ursprung från det
gamla Egypten, vars förnämsta gud hette Path, och
därför duger ju namnet Brahma inte.

Härtill måste vi emellertid anmärka, att i
Indien dyrkas hypnotismen den dag som i dag är
av tiggarmunkarna, eller de s. k. fakirerna,
vilka underkasta sig Brahmas heliga lära, varemot
Egyptens sandöknar nuförtiden äro kala och
öde. Blott de stora pyramiderna stå som tysta
bevis på ett rike, som sjunkit i sanden.

Men Brahmas lära existerar ännu i dag och
hans anhängare dyrka fortfarande den
hypnotiska kraften, vilken de anse för att vara en
helig kraft, inblåst i dem av den upphöjda
gudomen.

Indiens mark är full av mystik och otaliga
äro de berättelser, som finnas om fakirernas
märkvärdiga trolldomskonster, som från
Lotusblommans heliga land sprides ut över länderna,
vilka med förvåning lyssna till de
hemlighetsfulla historierna.

Ingen känner hypnotismens förunderliga
krafter så väl som fakirerna, men dessa förstå
också att vaka över dem, så att ingen av deras
förunderliga hälbrägdagörelsemetoder bliva
kända. Ja, ingen förstår så omsorgsfullt som
dessa att bevara denna hemlighetsfulla kraft.

Många sjuka människor bliva under årens
lopp botade av fakirerna medelst magnetism och
hypnotism.

Indierna framkalla hypnotismen genom att
låta den sjuke lägga sig raklång på en mjuk
bädd. Därpå sätter hypnotisören sig vid hans
sida och stirrar in i ögonen på den sjuke till
dess sömnen infinner sig. Sedan begynner de
magnetiska strykningarna. 

Fakirerna äro födda hypnotisörer, därför att
de äga den blixtrande blick, vilken ingiver
fruktan hos de svagare varelserna. Men vad som
först och främst gör dessa modärna trollkarlar
till så skickliga hypnotisörer och magnetisörer,
är den klippfasta tron på sig själv.

Just däri ligger en del av hemligheten, eller
en del av kraften dold.

Ty först och främst måste man hava tillit till
sig själv. Man får inte säga till sig själv: "Jag
tror att jag äger den kraften". Nej! Man skall
säga: "Jag äger den!"

Med andra ord, man skall inte ackordera med
sig själv, utan man måste själv tro på sin
förmåga, det styrker viljan och kraften.

Vad som naturligtvis också är en mäktig
drivfjäder hos dessa tiggarmunkar, är den
religiösa övertygelsen, som de hava. De tro fullt
och fast på, att Brahma, den störste av alla
gudar, har skänkt dem något av sin gudomskraft,
och tron förmår, som bekant, rubba berg.

Vi ha framhållit brahmanernas sätt att söva
den, de skola hypnotisera. När sömnen
inträtt, begynner fakiren med de magnetiska
strykningarna. Han koncentrerar så att säga
hela sin kraft i sina händer, i det han i sin själs
innersta beder den vise Brahma låna honom sin
kraft. Varje nerv i honom är spänd och hans
mörka, glödande blick är oavbrutet riktad på
den sovande.

Den sovande befinner sig nu i det första
stadiet, vilket går före den magnetiska kuren, och
nu börjar trollkarlen med sina experiment.
Hans händer och hans fingrar äro hans enda
hjälpmedel. De äro hans medicin. Genom dem
utstrålar hans själs kraft och fortplantar sig
till den, som skall botas. Hans högra hand
behärskar den positiva magnetiska strömmen,
som har sitt säte i honom, och den vänstra den
negativa kraften.

Experimentet eller kuren går ut på att den
magnetiska strömmen skall cirkulera omkring i
den sjukes kropp. Den magnetiska, kraften går
från trollkarlens högra hand genom den sjukes
kropp och återvänder till trollkarlens vänstra
hand.

På detta sätt överför han sin egen
magnetiska kraft till den sjuke och mottager den igen.

Den högra handen begagnar han uteslutande
till magnetiska strykningar, den vänstra
lägger han däremot med innersidan in under
patientens rygg, under det han stryker den
sjukes bröst.

Den kraft, som den sovande sjuke sålunda
emottager, genomströmmar hela hans
nervsystem, ända från hjässan till hälen, så att hans
botande gradvis går framåt, genom den
införlivande naturkraften.


Då hypnotisören anser att den magnetiska
kraften han lämnat ifrån sig, är tillräcklig för
den gången, prövar han patienten.

Här måste vi anmärka, att den, som befinner
sig i hypnotisk sömn, likväl har en dunkel aning
om vad som sker omkring honom, fastän det är
liksom en dröm för honom. Hans medvetande
sover, men det som benämnes drömtillståndet
är vaket. Han anar något men vet ej vad det
är. Det enda av hans sinnen som fungerar, som
om han var vaken, är känseln. Denna är
emellertid ännu finare under den hypnotiska
sömneri, varför han märker hurusom den elektriska
kraften — hypnotismens kraft är just detta —
genomströmmar hans kropp.

Hypnotisören prövar patienten, vilket
försiggår sålunda, att han berör patientens ryggrad
med spetsen av vänstra handens långfinger.
Verkan av denna beröring visar sig
ögonblickligen på den sjuke, emedan då den elektriska
kraften strömmar till beröringspunkten, den
sjuke märker en stickande känsla. Känner
patienten inte denna smärta, ja, då har han inte
mottagit tillräcklig magnetisk kraft, varför
brahmanen fortsätter sina magnetiska
strykningar.

När kuren är fullbordad, reser sig

brahmanen upp och tackar den vise Brahma, alla
gudars Gud, för det han skänkt honom kraft att
styrka andra.

*

</chapter>
<chapter name="TREDJE KAPITLET. Själens hand">

<h1>TREDJE KAPITLET.</h1>
<h2>Själens hand.</h2>

Fortfarande härskar och har alltid härskat
strid mellan hypnotisörer och spiritister.

Hypnotisörerna förklara de s. k. spiritistiska
mediernas trance som ett utslag av ren och
äkta hypnos eller kanhända bedrägeri, medan
spiritisterna hävda, att mediets sömn påverkas av
andar och sålunda ej har det minsta med
hypnotiska att göra.

Var och en, som känner litet till spiritismen,
vet, att det finnes något, som dessa kalla för
"skrivmedier", d. v. s. människor, vilka under
trancen begära papper och blyerts, och vilka
nedskriva det som andarna, som under trancen
behärska deras kropp, befaller dem att skriva.
Andarna hava tagit kroppen, såväl som dennas
och handens kraft i besittning. Handen skriver
de märkvärdigaste ting och underskriver ofta
det skrivna med bekanta namn, vilket således

vill säga detsamma som, att en eller annan känd
död personlighet genom sin kraft har talat till
församlingen.

En bekant fransk vetenskapsman satte sig
ned för att undersöka detta mystiska något
noggrannare, och kom till det resultatet, att
man genom hypnotisk suggession var i stånd till
att befalla de hypnotiserade att anse sig själva
för andra personer. Men inte nog därmed. De
hypnotiserade blevo anmodade om att skriva
och skrevo nu med en handstil, som var
fullständigt olik deras egen, ett eller annat på det
stycke papper, vetenskapsmannen lade för dem.

En och annan lutar därför åt den åsikten, att
de s. k. spiritistiska skrivmedierna äro
personer, vilka genom själv-suggession tro sig
själva vara en annan person, än han i verkligheten
är. Eller med andra ord, deras fantasi har
besegrat verkligheten, utan att de själva ana det.

En bekant dansk grafolog och hypnotisör
gjorde ett försök med ett medium och blev
mycket överraskad av vad hypnotismen förmår.

Den förmår inte mindre än att av en
människa skapa tio, ja, t. o. m. tjugo, om man så vill
säga — andligt räknat.

Hypnotisören befallde mediet att påtaga sig
en eller annan gestalt, ögonblickligen
förändrade sig mediets ansikte, och då hypnotisören

bad honom skriva, skrev mediet med en
handstil, som inte hade den ringaste likhet med den
stil han använde i det dagliga livet.

Sex à sju gånger befallde hypnotisören
honom att skifta karaktär och mediet lydde
honom; inte endast hans yttre förändrades, utan
även hans röst, hans gång och hållning, ja även
hans stil.

Det var ett märkvärdigt resultat, ett absolut
oomkullkasteligt faktum, som bevisar, vilken
allsmäktig kraft hypnotismen är. Av en
individ förmår den att skapa flera, inte endast i tal,
ansiktsuttryck och rörelser utan också i stil.

Nu är emellertid frågan den, om de
spiritistiska trancemedierna, vid självsuggession eller
vid själv-hypnos äro i stånd till att låta
andarna tala genom sin mun, och låta sin hand, ledd
av anden, skriva det anden begär eller är det
endast inbillning, fantasifoster eller — bluff?

Men detta måste spiritisterna vederlägga,
ifall det är bevisat, att hypnotismen förmår
skapa andra individer av en enda. Så
omfattande är denna makt och så oförklarlig och mäktig
är den, att t. o. m. om vi i vår tid ha god
kännedom om den hemlighetsfulla trolldomsmakten,
så är det inte uteslutet, kanske t. o. m.
sannolikt, att den kommer att uppenbara nya och
hittills oanade krafter, emedan kraft utvecklar
kraft, och emedan naturkraften kan användas
på många olika sätt.

Innan vi avsluta detta kapitel, vilja vi
anmärka, att den här ovan omtalade hypnotiserade,
hade begärt hjälp av en läkare, vilken
konstaterade, att mediet verkligen var under hypnotisk
påverkan. Bedrägeri från mediets sida var
således uteslutet.

Vi meddela detta därför, att möjligtvis en och
annan ville göra den invändningen, att mediet
möjligtvis "låtsade" sig vara hypnotiserad, och
att det sålunda var honom möjligt medelst
föreställning föra hypnotisören bakom ljuset.
Detta var emellertid ej fallet denna gång.

*

</chapter>
<chapter name="FJÄRDE KAPITLET. Medierna. I. Den magiska kulan">

<h1>FJÄRDE KAPITLET.</h1>

<h2>Medierna.</h2>

<sp>I. Den magiska kulan.</sp>

Liksom spiritisterna alltid måste hava ett
medium vid sina seancer, ett medium, som —
antingen genom själv-suggession eller genom
hypnotisering blivit det — faller i trance, så
måste också hypnotisören hava ett medium,
som är mottagligt för den hypnotiska kraften.

Det är ej alltid så lätt att finna ett medium,
emedan mediet själv måste vara intresserat i
saken. Endast då uppstår det andliga band,
som binder hypnotisören och mediet till
varandra.

Det finnes många olika sätt att finna ett
sådant hypnotiskt medium, varför vi vilja
närmare beskriva dessa.

Den människa som verkligen är i besittning
av den magnetiska kraften, och som är

mottaglig för hypnotismen, kan komma underfund med
detta genom följande experiment, vilket också
användes av en del spiritister.

Den namnkunnige d:r Robert Freese har
uppfunnit en apparat, varmed man kan mäta en
människas radiumistiska kraft. Apparaten
kallas för "mediumetret", eller mera populärt "den
hypnotiska kulan".

Instrumentet är ganska enkelt. Det består
av en träkula, på 6—7 cm:s storlek.

Den, vars magnetiska kraft skall mätas,
griper fast om kulan och håller den hårt i sin hand
i två minuter. Därefter släppes den, varefter
man håller fingerspetsarna mot kulan på en 9
—19 cm:s avstånd. Kulan kommer då att
svänga som en pendel och svängningarna tilltaga i
styrka, allt eftersom ifrågavarande person är
magnetisk. Äger man ej någon vidare
magnetisk kraft kommer, kulan att bliva hängande
orörlig. Rör den sig emellertid med starkare
svängningar, då är personen ifråga magnetisk.

Samtidigt kunna vi tala om, att personer, som
äro födda somnambula, alltså människor, som
ha vanan att gå i sömne alltid äro goda
hypnotiska medier.

*

</chapter>
<chapter name="II. Den hypnotiska ringen">

<sp>II. Den hypnotiska ringen.</sp>

Ett annat sätt att upptäcka ett hypnotiskt
medium är att bilda en s. k. "hypnotisk ring".

En liten samling, som äro intresserade av
hypnotisering, t. ex. 7 st. damer och herrar,
sätta sig i en krets, en "ring" omkring själva
hypnotisören.

Man sätter sig lugnt tillrätta med ryggen
mot stolen och ser efter att hela foten berör
golvet.

Nu kommenderar hypnotisören:

— Lägg händernas innersidor på knäna.

Sällskapet lyder och lägger händerna på sina
knän.

Därefter befaller hypnotisören, att den högra
handen skall lyftas upp, medan den vänstra
kvarligger på knäet. Handen lyftes c:a 30 cm.
från knäet och sträckes långsamt ut. Hypnotisören 
gör precis samma rörelse som sällskapet.

Under ungefär tre sekunder hålles den högra
handen upplyftad, utan att den vänstra röres,
eller någon av deltagarna flyttar på sig eller
lyfter fötterna från golvet.

Då tre sekunder förflutit, säger hypnotisören:


— Vänstra handen!

Han låter sin högra hand falla slappt ned på
sitt högra knä och lyfter den vänstra handen
till samma höjd, c:a 30 cm., liksom den högra
handen var för en stund sedan.

Övningarna få inte försiggå som övningar vid
en exercis, utan skola försiggå långsamt, lugnt
och noggrannt. Deltagarna i "den hypnotiska
ringen" måste alla lyda hypnotisören.

Övningarna upprepas en 10 gånger med
högra handen och lika många gånger med vänstra
handen, varefter händerna skola falla tungt ned 
och musklerna vara slappa.

Hypnotisören reser sig därpå upp, under det
sällskapet kvarbliver sittande med båda händerna 
mot knäna. Naturligtvis får man inte prata
under övningarna, utan alla måste sitta stilla
och oavbrutet ha sina blickar fästa vid
hypnotisören.

Hypnotisören går därefter från den ene till
den andre av deltagarna och lyfter deras högra,
sedan deras vänstra hand i vädret och låter den
därpå falla slappt och viljelöst tillbaka mot
knäet.

För en van hypnotisör är det inte svårt att
finna den i kretsen, som är mest mottaglig för
magnetisk eller hypnotisk verkan, ty det är den
vars muskler äro fullständigt slappade efter

övningarna, eller den, vars muskler minst ha
kunnat utstå dessa.

Hypnotisören tager denna person ut ur "ringen" 
och ställer honom sålunda att han vänder
ryggen mot deltagarna, vilka bliva kvar på sina
platser. Såväl hypnotisören som mediet stå nu
upp, varefter de hypnotiska experimenten
kunna begynna.

*

</chapter>


<chapter name="FEMTE KAPITLET. Hypnotiska experiment. I. På trolldomens bud">

<h1>FEMTE KAPITLET.</h1>
<h2>Hypnotiska experiment.</h2>

<sp>I. På trolldomens bud.</sp>

Vi ha nu klart för oss huruledes hypnotisören
på tvänne olika sätt kan finna ett användbart
medium till sina försök eller experiment.

Naturligtvis finnes det många andra sätt att
taga reda på medier. Den, som verkligen är i
besittning av den hypnotiska kraften, behöver
som bekant endast se på en, vars vilja han
önskar underkasta sig, men denna skrift är, som
förut nämnts, inte skriven för att utbilda
professionella hypnotisörer, utan endast för att
giva läsaren en föreställning om den allsmäktiga
naturkraften och en liten fingervisning åt dem,
som av intresse och förströelse önska försöka
sig på några lätta experiment.

När hypnotisören således har funnit ett
medium, som vi redogjorde för i förra kapitlet, så
ser han honom ihärdigt i ögonen och försöker
betvinga honom med sin blick.

Även detta är, alldeles bortsett från själva
blickens magnetiska utstrålningar, en konst.
Man får nämligen inte med sin blick så att säga
omspänna mediets öga, utan man skall rikta den
mot mediets näsrot, alltså mitt emellan hans
ögon. Därigenom kommer man i verkligheten
att se mediet rakt in i ögonen. Att man ej får
ha sina ögon åt annat håll och att man måste
vara allvarlig och hava tillit till sig själv är ju
en sak, som vi förut framhållit.

Är hypnotisörens kraft stark nog, kommer
mediet att vackla, då hypnotisören för sina
händer upp mot hans huvud. Hypnotisören lägger
varsamt sina fingerspetsar på var sin sida av
mediets huvud utan att taga sin blick från hans
och håller sålunda händerna en kvarts timme.

Sedan flyttar hypnotisören sin vänstra fot ett
stycke tillbaka och drager långsamt sina
händer tillbaka, liksom om han ämnade draga
mediet med sig; för att giva den dolda
dragningskraften större kraft, lutar han sin ovankropp
bakåt, och därefter föras händerna åter
långsamt mot mediets panna, varefter
strykningarna göres in mot näsroten och så vidare långsamt
tillbaka mot hypnotisören.

Därpå säger hypnotisören kort och bestämt
till mediet:

"Fall framåt!"

Om hypnotisörens kraft är stark nog, och
mediet bra, kommer mediet att lyda befallningen
och falla framåt, varför hypnotisören måste
gripa honom, för att han inte skall falla omkull.

Därefter föres mediet tillbaka till sin plats,
varefter experimentet upprepas med var och en
av deltagarna.

Det säger sig själv, att deltagarna måste
förhålla sig lugna och inte samtala eller hålla
väsen, vilket verkar förvirring.

Samtidigt kan nämnas, att när man utför
hypnotiska experiment, måste alltid en läkare
finnas till hands. Läkaren skall kontrollera
mediet och även konstatera, att mediet verkligen
är hypnotiserat. På så vis är man själv
skyddad mot, att ett "smart" medium narrar
hypnotisören, och mediet å sin sida är säker för
eventuella överansträngningar från hypnotisörens
sida. Läkaren är därför alltid en oundviklig
person vid hypnotiska seancer och måste alltid
åtlydas.

*

</chapter>

<chapter name="II. Små experiment.">
<sp>II. Små experiment.</sp>

Experimentet med att låta mediet falla
framåt kan också utföras så att han faller bakåt.

Grundreglerna äro desamma, som anförts i
första avdelningen, men man bör dock iakttaga
följande förändring:

Om man önskar befalla mediet falla bakåt i
stället för framåt, så går detta till på följande
sätt:

Hypnotisören utväljer av sällskapet trenne
personer, som han anser mest mottagliga för ett
dylikt experiment. (Han har nyligen företagit
första experimentet.)

Han anbringar mediet med ansiktet mot
väggen och ryggen mot sällskapet. Hypnotisören
eller ledaren av sällskapet ställer sig emellan
mediet och sällskapet, med ryggen vänd mot
dem och ansiktet mot mediet.

Hypnotisören lägger sin högra hands
pekfinger ganska lätt under det bakersta partiet av
mediets huvudskål i höjd med nacken, och den
vänstra handen på vänstra sidan av mediets
huvud, rakt över örat, sålunda att hans fingrar
komma att ligga mot mediets vänstra tinning.

Då dessa ställningar intagits, befaller
hypnotisören mediet att sluta ögonen. Mediet lyder,
ögonen slutas, och hypnotisören drager
långsamt sin vänstra hand bort från mediets huvud.
Samtidigt härmed tager han så varsamt, att
mediet ej märker det, pekfingern bort från hans
nacke.

Under detta experiment saknar hypnotisören
sitt viktigaste hjälpmedel — ögonen. Han
måste därför taga tillflykt till sin stämma och den
magnetiska kraft, som ligger i hans
fingerspetsar.

Han befaller därför mediet:

— Fall bakåt! Ni skall falla baklänges! Ni
känner säkert, att ni måste falla bakåt!

Som man finner är hypnotisörens ord både en
befallning och en anmodan, och det är just det,
den skall vara. Han skall påverka mediet
genom sina befallningar och genom att appellera
till mediets känslor.

Medan hypnotisören säger detta, för han
långsamt sin vänstra hand tillbaka till sin plats
vid mediets huvud, och de magnetiska
strykningarna börjar, medan hypnotisören upprepar sin
befallning.

Är hypnotisören i besittning av den kraft,
som fordras, och är mediet bra, så kommer
experimentet att lyckas. Mediet kommer att
falla baklänges och hypnotisören får naturligtvis
taga mediet i sina armar.

*

</chapter>

<chapter name="III. Arons stav.">
<sp>III. Arons stav.</sp>

Innan vi närmare beskriva det roliga
experiment, som kallas "Arons stav", vilja vi nämna
några ord om mediet.

Man bör alltid byta om medium, därför att
ett enda medium lider av att användas för ofta.
Frågan: medium, bör man därför alltid dryfta
med en läkare.

Många påstå, att det icke är någon lätt sak
att förmå en läkare därtill, men det är ett
misstag; de flesta läkare äro nämligen mycket
intresserade av magnetiska och hypnotiska
experiment och använda sig själva av dem
gentemot sina patienter.

De experiment vi redan omtalat, kunna nog
utföras utan någon hjälp av en kunnig man, i
synnerhet om det finns flera personer
närvarande, men gäller det större experiment bör det
alltid finnas en läkare närvarande, som
kontrollerar mediet, antingen en läkare eller också en
mycket tränad hypnotisör, som känner till den
hemliga kraften i alla dess detaljer.

"Arons stav" kallas ett litet experiment, som
består däri, att en hypnotisör ställer ett
medium framför sig med en käpp i händerna.
Mediet håller käppen vågrätt, och hypnotisören
riktar sin "magiska" blick mot honom, under
det att mediet sluter händerna fast omkring
käppen.

När hypnotisören i omkring tio minuter eller
så lång tid han behöver för att betvinga
mediet, ser, att han behärskar mediet, säger han:

— Ni kan inte kasta bort käppen! Ni <sp>kan</sp>
inte!

Mediet försöker men kan icke.

Orsaken därtill är naturligtvis, att
hypnotisören med sin viljestyrka tvingar mediet att
kvarhålla käppen.

När det är konstaterat, att mediet verkligen
icke kan, ser hypnotisören honom åter skarpt in
i ögonen och befaller:

— Släpp käppen!

Om hypnosen verkar, kastar mediet käppen,
Experimentet är mycket roande och skall
alltid göra lycka i ett sällskap.

*

</chapter>
<chapter name="IV. De döda händerna.">
<sp>IV. De döda händerna.</sp>

Ett liknande experiment kan utföras med
mediets händer utan käppens hjälp.

Hypnotisören tager mediet framför sig och
ställer honom med ryggen mot sällskapet.

Vi vilja här fästa uppmärksamheten vid, att
man alltid placerar mediet så, att han vänder
publiken ryggen. Om han ställdes med
ansiktet mot publiken kunde hans intresse lätt tagas
i anspråk på annat håll.

Hypnotisören tager mediets händer i sina så
att hypnotisörens händer vänder insidorna
uppåt. Sedan börjar hypnosen med tillhjälp av
blicken. Slutligen lutar sig hypnotisören fram
mot mediet, stirrar honom in i ögonen, i det att
han fäster blicken på mediets näsrot (som
förut blivit nämnt) och säger därpå långsamt men
bestämt till mediet:

— Ni kan inte taga bort edra händer!

Med andra ord, "trollkarlen" tvingar mediet
med hypnosens kraft att låta sina händer vara
kvar, där de äro — i "trollkarlens". Han har
här liksom i de andra experimenten besegrat
mediets vilja med en som var starkare.

*

</chapter>
<chapter name="V. Händerna i fickan.">
<sp>V. Händerna i fickan.</sp>

Ett annat experiment är följande: att tvinga
mediet att kvarhålla händerna i fickorna.

Förberedelserna äro de samma som vid de
förut beskrivna experimenten.

Mediet sticker händerna djupt och fast ned i
fickorna, och hypnotisören befaller nu, sedan
han fått mediet i sin makt:

— Ni kan icke taga upp edra händer! Ni
<sp>kan</sp> icke!

Man ser mediet försöka frigöra sig från den
behärskande viljan, men hypnotisören binder
honom med makten hos sin blick och tvingar
honom med sin viljestyrka att kvarhålla
händerna i fickorna.

Även detta experiment är mycket roande.

*

</chapter>
<chapter name="VI. De knutna händerna.">
<sp>VI. De knutna händerna.</sp>

Detta experiment utföres utan att
hypnotisören vidrör mediet.

Mediet placeras i en bekväm stol, och
hypnotisören sätter sig mitt framför honom på ett
passande avstånd.

Mediet knyter händerna, och blickens hypnos
börjar. När hypnotisören är övertygad om, att
hypnosen verkat, vilket den erfarne och tränade
hypnotisören strax förstår, säger han:

— Ni kan inte öppna händerna! Ni <sp>kan</sp>
inte!

Och man ser mediet, betvingad av
hypnotisörens makt, ur stånd därtill. —

Vid alla hypnotiska experiment gäller som
regel, att hypnotisören utdelar sina
befallningar långsamt och lägger vikt vid varje ord.
Befallningen skall vara bestämd och koncentrerad
och dock av sådan art, att mediet behärskas
därav, icke endast därför att den är bestämd
utan också därför att befallningen tilltalar
honom själv.

Och hypnotisören bör med sin magiska blick
och sin viljekraft, oavbrutet äga den tanken
klar för sig, att han vill hindra alla andra
tankar hos mediet än dem han själv genom sin
vilja påtvingar honom.

Dessa små experiment kunna alla försiggå i
vaket tillstånd.

Vi skola sedermera skildra den
magnetiskhypnotiska sömnen, det tillstånd mediet råkar i,
då det sover, samt den hypnotiska suggestionen.

*

</chapter>
<chapter name="SJÄTTE KAPITLET. Tankens fånge">
<h1>SJÄTTE KAPITLET.</h1>

<h2>Tankens fånge.</h2>

Tankens fånge, med denna benämning mena
vi mediet. Mediet är just tankens fånge, icke
sin egen tankes utan den, som behärskar honom
genom tankens makt.

Vi ha skisserat upp för läsaren, hur
hypnotisören bör vara. Som människa fin och
kultiverad och utrustad med den kraft naturen
skänkt honom, och som han själv gjort sitt
bästa att utveckla, men mediet?

Vi måste här göra en liten avstickare in på
det spiritistiska området, eftersom hypnotism,
magnetism, spiritism och telepati
(tankeöverföring) stå i nära beröring med varandra, ja ofta
arbeta tillsammans för att nå samma mål.

Det är icke alltid, ja man kan gärna säga, att
det är sällan, som ett medium, antingen
hypnotiskt eller spiritistiskt angiver sig själv,

bortsett från somnambulerna, som vi förut omtalat.
Ett medium blir i regel "upptäckt".

Man har dock vissa yttre kännetecken att gå
efter. Låt oss taga de spiritistiska medierna
först, eftersom dessa ofta även äro goda
hypnotiska medier och tvärtom.

Personer, som aldrig befatta sig med
hypnotism eller spiritism, äro ofta av den
uppfattningen, att ett medium bör vara abnormt till sin
natur, hysteriskt, övernervöst, överspänt e. d.
Detta är långt ifrån fallet. Just de kärnfriska
människorna äro de bästa medierna, antingen
det gäller män eller kvinnor, och det bör helst
vara en person i en kraftig ålder.

Inom den spiritistiska litteraturen finns
otaliga skildringar om medier, som varit fenomen.
I läran om hypnotism finna vi ingen, av det
skäl, att vi <sp>alla</sp> äro medier. Vi ha alla
förutsättningar för att kunna användas som
medier av en kraft, som är starkare än vår egen,
vilket är ett bevis på, att hypnotism är en
naturkraft. Därigenom skiljer sig hypnotismen
skarpt från spiritismen. Hypnotismen är
något man kan taga på, som man säger.
Spiritismen är någonting ovisst, något som är
bevisat, men också motbevisat. På hypnotismens
makt är det däremot ingen som tvivlar. Faktum
bevisar det.

Liksom det finns många olika slags
spiritistiska medier så finns det även en mängd olika
hypnotiska. Det är nämligen icke alltid
självklart, att en person är användbar och påverkas
av alla hypnoser. De hypnotiska medierna
kunna liksom de spiritistiska vara
"specialister".

De spiritistiska medierna indelas i flera
grupper:

I. De fysikaliska medier, som kunna verka
genom knackningar, rörelser och flytta föremål
från det ena stället till det andra, naturligtvis
utan att beröra föremålet.

II. Medier för materiens genomträngande.

III. Medier för musikaliska verkningar.

IV. Medier, som vid beröring göra ting
obrännbara.

V. Medier, som kunna lyfta sig själv,
svävande uppe i luften.

VI. Skrivmedier.

VII. Medier, som utan att själv sätta handen
till papperet mottaga andarnas meddelanden
nedskrivna på papperet.

VIII. Tecknande och målande medier.

IX. Materialisations-medier.

Därtill komma sedan:

Talande medier — sjungande medier —
spelande medier — seende medier — hörande
medier — inspirerande medier — profetiska
medier — läkande medier — somnambula medier.

Som man ser finns det nog att välja ibland.

De hypnotiska medierna äro icke på långt när
så många. Egentligen endast två olika slag:

I. De medier, som äro mottagliga för
hypnotisk sömn, och

II. De medier, som icke äro mottagliga
därför, men som dock äro mottagliga för hypnotisk
påverkan i vaket tillstånd.

Dessa båda grupper äro i själva verket de
enda som finnas, och härigenom framträder
skillnaden skarpt mellan hypnotism och spiritism.

En annan skillnad:

Spiritismen arbetar i dämpad belysning och
under sång och musik. Hypnotismen arbetar
vid fullt dagsljus, utan apparater eller bundet
av andra lagar än lugn och uppmärksamhet.

Spiritisterna skola ha ett särskilt inrett
seancerum. Hypnotisören kan utföra sina
experiment i vilka omgivningar som helst.

Så stor skillnad är det på hypnotism och
spiritism, och vi nämna detta, därför att vi nu
skola få erfara, att hypnotism och spiritism likväl
ha mycket gemensamt och borde samarbeta i
stället för som nu stå så långt ifrån varandra.

Vi skola senare återvända till detta.

Spiritisterna "finna" sina medier först efter
ett långvarigt sökande. Hypnotisören behöver
icke så lång tid av det skälet, att alla mer eller
mindre påverkas av den hypnotiska kraften.

Det finns emellertid även yttre tecken på, om
en person är lämplig som hypnotiskt medium.

Det är alltså en allmän uppfattning, att
blonda personer äro mera mottagliga för hypnotisk
påverkan än mörka, och personer, som icke äro
nyfikna.

Att kontrollera detta noggrannt kan man
naturligtvis icke, eftersom t. ex. en blond person
kan ha så stark vilja, att, han eller hon är
absolut oemottaglig för kraftens påverkan.

Dessutom finnas personer, som hysa en
avgjord motvilja eller fruktan för att låta
hypnotisera sig, och detta kan icke hypnotisören
övervinna.

Vi sade förut, att det trots de många
olikheterna mellan spiritism och hypnotism likväl
fanns en viss förbindelse mellan dessa två
intressanta fenomen, så att de ofta kunna arbeta
gemensamt för att nå samma mål, som båda
sträva efter: lösningen på själens stora och
gåtfulla problem.

Detta samarbete mellan dessa båda
vetenskaper består i att framdraga den magnetiska
kraft, som bor i människan.

Både hypnotism och spiritism använda sig
därav. Spiritismen använder sig ofta av den
magnetiska kraften för att komma till de
resultat de eftersträva.

Den magnetiska kulan, som vi omnämnt,
användes sålunda ofta av spiritister för att
därigenom finna ett lämpligt seancemedium, och
det är ju även konstaterat, att personer med
magnetisk begåvning äro utmärkta spiritistiska
medier.

Magnetismen spelar överhuvudtaget en stor
roll inom spiritismen.

Personer, som för första gången
hypnotiseras, äro mycket svåra att få i s. k. magnetisk
sömn, men för varje gång de hypnotiseras blir
det lättare och lättare att få dem att sova, och
den hypnotiska sömnen är av samma verkan för
den mediumistiska utvecklingen som den
magnetiska.

Därför är det av stor vikt för en spiritistisk
krets att i sin mitt ha en skicklig hypnotisör,
som snabbt får det spiritistiska mediet i
magnetisk sömn.

Den magnetiska livsmakten, eller
livsmagnetismen användes ofta bland spiritister på
följande sätt efter den beskrivning, som den
bekante amerikanske spiritisten Davis givit.

Han säger: "Tag ett omkring 5 meter långt
och 3/4 tum tjockt rep, bekläd det med sammet
och veckla därpå två parallella trådar därom.
Den ena tråden skall vara av stål, den andra av
koppar. Avståndet mellan trådarna skall
utgöra 1 1/2 tum och de snodda trådarna 1/4 tum
längre i bägge ändar av repet. Lägg detta rep i
händerna på en krets, som sitter omkring ett
bord. När repet fasthållits en timmas tid,
skola kretsdeltagarna kasta bort det och räcka
varandra händerna, ty nu är den magiska
kretsen sluten."

Som man förstår härav, tager Davis här sin
tillflykt till magnetismen, som uppstår genom
det omlindade repet, vilket nu är en kabel av
stål och koppar, och som verkar på de
närvarande. Själva naturkrafterna, d. v. s. de
naturkrafter, som alla känna till och förstå, tagas
i anspråk av spiritismen och giva
kretsdeltagarna den magnetiska kraft, som fordras för,
att de skola bli mottagliga för de spiritistiska
försöken.

Samma försök kan göras av hypnotisören för
att därigenom finna ett lämpligt medium.

*

</chapter>

<chapter name="SJUNDE KAPITLET. Den andliga telegrafen">
<h1>SJUNDE KAPITLET.</h1>
<h2>Den andliga telegrafen.</h2>

Hypnotismen har sitt säte i viljestyrkan och
tanken, och därför har telepatin, populärt
kallad "tankeläsarkonsten", liksom spiritismen
sina beröringspunkter med hypnotismen.

Med telepati menas icke detsamma, som de
konststycken man ser tankeläsare utföra på
någon varieté eller marknadsplats.

Telepati är en del av en vetenskap och att
utöva den i verkligheten utan humbug eller
medhjälpare är detsamma som att vara i besittning
av en ofantlig styrka. Telepati är
tankeöverföring. Den ena personen överför sin tanke på
en annan antingen enligt en önskan eller på en
befallning. Det finnes således något av
hypnotismens kraft i telepatin, det är blott detta vi
velat klargöra. Telepati är hjärnans, tankens
trådlösa telegrafering.

Det finns åtskilliga berättelser om telepati, i
synnerhet genom personer, som i
dödsögonblicket, många mil från sina egna kära, ha velat
underrätta dessa om sin bortgång.

Det skulle mellertid föra oss långt bort från
vårt egentliga mål — den hypnotiska kraften —
om vi här skulle omtala de många fall, som
berättats om telepati, men vi veta således nu, att
telepati är ett slags hypnotism, vari endast
tanken utgör den mäktiga kraften, tanken, som är
så stark, att den på många mils avstånd kan
verka från den ena människan till den andra.
Som vi ser, har hypnotismen många avarter
liksom naturkrafterna, vilka återgigen avla nya
krafter ute i naturen. Alltsammans är en
kretsgång. Den ena kraften kan icke undvara den
andra liksom den ena människan icke kan
undvara den andra. Sådan är naturens lag. Vi äro
till för att sträva för ett gemensamt mål: att nå
fullkomligheten så nära som möjligt.

Liksom det finns särskilda små hypnotiska
experiment, som kunna utföras borta eller
hemma, finns det även experiment i telepati, som
kunna utföras i en liten krets.

Vi vilja närmare beskriva ett sådant litet
experiment i telepati.

Man ritar med bläck följande tre figurer på
ett pappersark och i den ordning, som här står
angivet:

Från vänster till höger: En triangel. — En
cirkel. — En kvadrat.

Nu ber man en av deltagarna utvälja en av
dessa figurer, och medan deltagarna överväga,
vilken figur hon eller han kommer att välja, går
tankeläsaren ut ur rummet.

När en av figurerna blivit vald, tecknas på ett
annat stycke papper — för kontrollens skull —
samma figur som blivit vald. Papperet
hopvikes och gömmes av en av sällskapet.

Den, som har valt en av de tre figurerna blir
sittande vid bordet med papperet framför sig.

Nu inträder tankeläsaren och ställer sig med
ryggen vänd mot bordet, bredvid den som valt
en av de tre figurerna, och som alltjämt sitter
kvar vid bordet. Tankeläsaren ställer sig till
vänster om denna person och griper med sin
vänstra hand om mediets vänstra.

Detta grepp bör vara mycket lätt. Det bör
hälst vara blott fingerspetsarna, som beröra
varandra.

I sin högra hand håller tankeläsaren en
blyerts, vars spets han riktar mot ett stycke
papper, som är fastgjort vid väggen eller någon
annanstans, där det sitter fast.

<sp>N u</sp> skall den s. k. telepatin, genom de
magnetiska strömmar, som vandra från mediet över
till tankeläsaren, verka så, att mediets tanke
gör intryck på tankeläsarens hjärna, liksom den
trådlösa telegrafen, som uppfångar gnistan
eller grammofonstiftet, som från skivan för
ljudet upp i membran.

Tankeläsaren håller blyertsen ganska lätt
mot papperet och tillsäger mediet att
koncentrera sina tankar skarpt och bestämt på den figur,
som är vald.

Mediet bör naturligtvis äga förutsättningar
som medium, och tankeläsaren bör genom
träning, övning och hypnotiska experiment ha
kännedom om den magnetiska kraften. Både
tankeläsare och medium böra vara
intresserade av, att experimentet lyckas, och att
därunder bör härska en fullkomlig stillhet är
självklart.

Medan tankeläsaren sätter blyertsspetsen på
papperet, koncentrerar mediet sina tankar fast
och bestämt på den figur, som är vald och fäster
samtidigt blicken därpå.

Tankeläsaren låter på måfå blyertspennan
glida lätt över papperet, och om den magnetiska
kraften — hjärntelegrafien — finnes, så
kommer blyertsen av sig själv att följa bestämda
linjer och så småningom står den figur, som
tänkts på, som en svag antydan på papperet. 
Blyertsen bör vila mycket lätt i handen på
tankeläsaren, som — om kraften är stark nog —
märker, hur blyertsen liksom arbetar av sig
själv, driven av den magnetiska kraften, som
genomströmmar honom från mediets kropp.

När tankeläsaren får den ingivelsen, att den
eller den figuren är den påtänkta, så bör han
icke skjuta denna ingivelse ifrån sig och välja
någon annan genom att tvinga blyertsen till
andra svängningar på papperet än dem blyertsen
företager av sig själv, som ledd av en osynlig
hand.

När figuren står som en svag antydan på
papparet, öppnas kontrollpapperet som en av
sällskapet gömde, och figurerna jämföras.

För att experimentet skall lyckas, är det
naturligtvis en förutsättning, att mediet äger
gåvan att kunna koncentrera sina tankar skarpt
och bestämt på den utvalda figuren och icke låta
leda bort tankarna därifrån, och tankeläsaren
själv bör även frigöra sig för andra tankar
utom denna enda, att mottaga mediets budskap
genom den magnetiska ström, som inverkar på
hans hjärna.

Detta experiment är ett av de enklaste och
lättaste i telepati, och här som överallt annars
gäller det om att pröva sig fram, innan man
övergår till större experiment, som fordra
större behärskning över tankekoncentrationen och
den magnetiska kraften.

Kan man utföra experimentet med de tre
teckningarna, kan man gå ännu ett steg och
försöka med siffror och ord, men innan man
vet, om det första experimentet lyckas för en,
skall man icke försöka sig på andra.

Telepati är mycket intressant, och man har
många bevis på, att den som äger telepatisk
begåvning, har kunnat utföra experiment på långt
avstånd utan att beröra mediet.

*

</chapter>

<chapter name="ÅTTONDE KAPITLET. Självsuggestion">
<h1>ÅTTONDE KAPITLET.</h1>

<h2>Självsuggestion.</h2>

Hypnosen har, som förut blivit nämnt,
många avarter, och många personer hypnotisera —
självsuggerera — sig ofta själva.

Många lida av fixa idéer utan att därför på
något sätt vara otillräkneliga. Någon tror t. ex.
att han går omkring med en obotlig sjukdom.
Någon känner alltid smärtor på en viss punkt
och vid ett visst klockslag. En annan är
mörkrädd och en tredje tror, att han snart skall dö.
Dessa idéer, dessa självsuggestioner äro alltid
av ondo och kan ha allvarliga följder. De
inverka först och främst på humöret och
därefter på hälsan. Den s. k. "inbillningssjukan" är
lika farlig, ja farligare än någon verklig
sjukdom.

"Inbillningssjuka" är ett slags självhypnos,
och här är det fantasin, som övertager
hypnotisörens roll. Fantasien är en farlig makt, som
man bör taga sig i akt för, ty den överdriver i
de flesta fall verkligheten i hög grad och har
mycket större makt över individerna än
hypnotisören.

Det är svårt att besegra fantasien,
självsuggestionen, men ofta lyckas det likväl läkarna,
dels genom magnetisk-hypnotiska strykningar,
och dels genom att suggerera dem, som lida av
någon fix idé.

Doktor Liebrant, en fransk läkare, använder
som många andra utländska läkare,
suggestionen i sin praktik. T. ex.: Den, som lider av
själv-suggestion, låter läkaren slå sig ned i en
bekväm stol, och den sjuke omtalar, att han
lider av smärtor i huvudet. Smärtorna existera i
verkligheten icke. Det är blott inbillning och
själv-suggestion. Läkaren hypnotiserar honom,
och under hypnosen befaller han patienten, att
smärtorna i hans huvud skola upphöra och
aldrig återvända.

När patienten vaknar, märker han, att
smärtorna i hans huvud äro borta. Läkaren har med
hypnosens hjälp suggererat bort dem.

Med andra ord, läkaren har tvungit hans
hjärna att tänka normalt och jagat det sjuka
fantasifostret på flykt.

Självsuggestion och fantasi höra samman,
och en fantasi, som icke låter sig behärskas, är
farlig. Den har fört till mycket, och här är det
åter viljan, tankekoncentrationen och energien,
som jaga de sjuka fantasierna på flykten. En
sund själ i en sund kropp är och har alltid varit
ett sunt livs grundregel. Sund idrott och ett
förnuftigt levnadssätt göra sitt till för att
skapa detta.

*

</chapter>
<chapter name="NIONDE KAPITLET. Experiment. De stora underverken. I. Mesmers metod">
<h1>NIONDE KAPITLET.</h1>

<h2>Experiment.</h2>
<h2>De stora underverken.</h2>

<sp>I. Mesmers metod.</sp>

Uppfinnaren av den s. k. djuriska
magnetismen, den berömde forskaren Mesmer, använde
vid sina experiment många märkvärdiga
apparater, med vilkas tillhjälp han samlade sitt
magnetiska fludium.

Hans egendomliga förfaringssätt var
följande:

Mitt i ett rum fanns ett runt kärl, försett
med ett lock, som var delat i två lika stora
delar. I locket fanns det hål, varigenom man
kunde sticka käppar och kvistar. I själva kärlet
fanns flaskor, fyllda med magnetiskt vatten
(vattnet låter sig nämligen magnetiseras).
Flaskorna voro alla ordnade så, att de vände
halsarna in mot kärlets mitt, och avståndet mellan
dem var fyllt med vatten. Dessutom fanns det
åtskilliga andra saker, såsom järnhyvelspån,
glasbitar, svavel och magnesia, i kärlet.

De personer, som Mesmer nu ville bota genom
magnetisk påverkan, blevo nu placerade runt
omkring kärlet. Några av dem grepo tag i
käpparna eller kvistarna som stucko upp ovanför
kärlet, medan andra bildade kedja med sina
händer.

Magnetisören själv (Mesmer levde under den
franske kung Ludvig XVI:s regering), stod
själv i närheten av kärlet och svängde som en
trollkarl svänger sin stav och besvärjer de
hemlighetsfulla makterna, en järnstång över
kärlet för att leda det magnetiska fludiet från
kärlet och över i kretsdeltagarnas kroppar.

Som man ser, gick det till, som när en
doktor Faust eller någon annan underdoktor gjorde
sina underliga besvärjelser.

Mesmer ger själv ett skriftligt recept, som
bör iakttagas, om den djuriska magnetismen
skall verka. Han säger:

"När man vill magnetisera en person, ställer
man sig mitt framför honom med ryggen vänd
åt norr. Därpå lägger man varsamt båda sina
tummar på hans mage och spärrar ut de andra
fingrarna mot den del av hans kropp, där de
korta revbenen befinna sig. Det magnetiska
fludiet bringas i jämnvikt genom strykningar
från pannan ned över bröstet och till benen."

Denna process — säger en av Mesmers
samtida — var icke underligare än dess verkan på
personer, som Mesmer behandlade.

De magnetiserade hade de egendomligaste
förnimmelser, de fingo susningar för öronen,
blevo yra i huvudet och fingo andnöd.

När de bildade kedja, blev verkningen ännu
kännbarare, och Mesmers makt över dem blev
otrolig. De lydde honom i allting och stodo
fullkomligt under hans inflytande.

På detta sätt skildras Mesmer och hans
hypnotiseringsmetod.

Naturligtvis är en del vidskeplighet
inblandad i spelet. Mesmer ansågs tydligen för en
trollkarl, vilkens ord och befallningar man med
fruktan för hans kraft skyndade sig att
efterkomma. Men likväl är Mesmers metod
intressant att stifta bekantskap med, ty den bevisar,
att man på den tiden liksom nu var övertygad
om hypnosens och magnetismens verkan. På
den tiden använde man emellertid alltid
vidlyftiga arrangemang och redskap, då man utövade
"trolldomen". Nutiden har lärt sig, att den
hypnotiska kraften endast fordrar ett fåtal
apparater, därför att kraften äges av alla och är
en medfödd gåva, mer eller mindre utvecklad
hos olika individer.

*

</chapter>
<chapter name="II. Den delade kraften">
<sp>II. Den delade kraften.</sp>

Vi komma nu att förklara de stora
hypnotiska experimenten, de s. k. stora undren, som
naturligtvis icke kan utföras eller prövas av alla,
som fuska litet i konsten för sitt nöjes skull
borta och bland sina närmaste.

Men som vi redan förut nämnt, är denna bok
ej heller skriven för att utkläcka eller utbilda
hypnotisörer utan blott för att giva läsarna ett
begrepp om hypnotismen och de saker, som stå
i förbindelse med denna underbara makt, på
samma sätt som man har böcker, som behandla
spiritism, somnambulism, elektricitet, teosofi,
telepati o. s. v.

*

Den delade kraften ha vi satt som överskrift

till detta kapitel, och därmed mena vi en hypnos
hos en samlad skara personer.

Till detta experiment hopsamlar
hypnotisören 6—7 personer, som han placerar i en
halvcirkel. Han giver var och en av deltagarna ett
glänsande föremål i handen, t. ex. en glaskula
eller ett nytt silvermynt. Själv ställer han sig
med ansiktet vänt mot deltagarna. Alla
deltagarna rikta sina ögon mot det glänsande
föremål de hålla i händerna.

På detta sätt frambringar hypnotisören den
magnetiska sömnen. Deltagarna somna in den
ena efter den andra, och han företager sina
experiment.

Det finns många hypnotiska experiment, så
många, att vi icke ha plats för dem alla här.

Vi få därför nöja oss med att omtala de
viktigaste och mest överraskande som bevis på,
vad viljestyrka förmår, och hur lätt den ena
människan kan göra sig till herre över den
andra.

Hypnotisören kan kort sagt få
kretsdeltagarna att utföra vad som hälst. De lyda honom
blint, alltjämt försjunkna i hypnotisk sömn.

Han kan således förbjuda dem att tala. Han
kan befalla dem att sitta kvar på stolarna, och
ingen av dem törs resa sig upp. Och han kan
befalla dem att resa sig upp, och alla komma att
som på kommando lyda honom. Hans makt är
obegränsad.

Vi vilja i detta samband omtala en hypnotisk
seance, som ägde rum i Linköping, där en
hypnotisör vid namn Liby uppträdde.

Mr Liby, som uppträdde i Linköpings stora
cirkus, var en man, begåvad med en väldig
hypnotisk kraft och som förstod att använda den.

Det var med en viss svårighet mr Liby fick
några av publiken samlade på estraden som
blivande medier. Det var ingen, som riktigt ägde
mod därtill. Slutligen lyckades han dock
förmå en del ungdomar att gå upp på tribunen.

över hälvten av dem voro okänsliga för mr
Libys kraft. Endast fyra kunde han använda,
men de voro i gengäld så fullkomligt i hans
makt, att de lydde honom blint som en lydig
hund sin herre.

Först tvang mr Liby dem in i den hypnotiska
sömnen. Därpå omtalade han för dem, att
stolarna, som de sutto på voro av glödande järn,
och de sprungo alla upp från stolarna och förde
händerna till sina respektive "ryggslut". De
hade alla en känsla av, att stolarna brände
under dem. Mr Libys ord hade således verkat
övertygande på deras inbillningskraft.

Därpå befallde "trollkarlen" dem att taga av
sig rockarna och vända ut och in på dem, och de
lydde honom alla, och en av dem gjorde på mr
Libys befallning så utomordentliga konster som
trots någon cirkusklown.

Mr Liby visade publiken ännu flera, prov på
sin förmåga och väckte därpå deltagarna.

Mr Libys offentliga förevisningar av den
makt han ägde över andra, blev emellertid på
stadsläkarens i Linköping uppmaning
förbjudna av polisen.

Doktorn yttrade nämligen ungefär följande i
en skrivelse till polisen:

"En person som kallar sig "professor Liby",
giver för tillfället förevisningar i hypnotism här
i Linköping. Jag vill göra Eder uppmärksam på,
att sådana seancer ofta kunna vara till men för
de personer, som låta begagna sig som medier.

Hypnotismen är nämligen en kraft, ett
fenomen, som icke alltid är att leka med. Hos
nervösa personer, som bli utsatta för hypnotisk
påverkan av personer <sp>utan vetenskaplig
insikt eller ansvar</sp>, kunna som följd
av hypnos inträda häftiga nervösa anfall. På
grund härav uppmanar jag Eder att förbjuda
"professor Libys" förevisningar."

Följden härav blev också att "professor
Liby" förbjöds att uppträda mera.

Vi ha i ett, tidigare kapitel omnämnt, att
nervösa personer äro mycket svåra att
hypnotisera, därför att det är så svårt att fästa deras
tanke på en bestämd punkt. De kunna icke
koncentrera sina tankar på något bestämt, utan
tänka på allt möjligt på en gång.

Således kunde stadsläkaren i Linköping vara
tämligen lugn, men likväl har han rätt.
Personer, som icke äga vetenskaplig insikt och ansvar
gentemot de personer, som användas som
medier, böra varken privat eller officiellt få
uppträda och hypnotisera. Följderna kunna vara
svåra både för dem själva och mediet.

*

Den hypnotiska kraften har skapat många
underverk. Man har vittnesgilla, autentiska
skildringar om underbara helbregdagörelser
genom hypnotiska och magnetiska kurer.

Bland dessa märkes följande:

En ung dam, fröken Brackett, var fullkomligt
blind och stum. Hon hade ådragit sig dessa
lyten genom en olyckshändelse.

Doktor Cappon på Rhode Island beslöt att
behandla henne med en hypnotisk kur, som skulle
räcka i fem månader. Efter denna tid var
hennes syn så pass återställd, att hon, som förut
varit fullkomligt blind, nu kunde skilja mellan
ljus och mörker, och föremålen i hennes rum
framträdde för hennes blick som skuggor.

Men icke endast på hennes syn hade den
hypnotiska kraften haft sin inverkan, utan i den
hypnotiska sömnen kunde hon följa varje
människa, som doktor Cappon befallde henne att
följa, och hon kunde beskriva scener och saker,
som befunno sig på många mils avstånd från
den plats, där hon befann sig.

Det finns otaliga andra berättelser om
helbregdagörelse eller delvis helbregdagörelse
genom hypnotisk behandling, och det finns många
böcker, som behandla denna underbara
läkemetod. Vi kunna t. ex. nämna "Den Huth'ska
läkemetoden", Thonning och Appels Förlag,
Köpenhamn, och genomsedd av den bekante
hypnotisören och magnetisören Carl Hansen.
Dessutom finns det flera tyska vetenskapliga verk,
som behandla detta intressanta ämne och
bevisa den läkekraft, som själen är i besittning av.

*

</chapter>
<chapter name="III. Den levande döde">
<sp>III. Den levande döde.</sp>

Vi vilja nu uppräkna en rad egendomliga
experiment, som de offentligt uppträdande
hypnotisörerna visa för publiken.


Ett av de egendomligaste är väl det, som
kallas <sp>katalepsi</sp>.

När hyppnotisören fått mediet i hypnotisk
sömn, befaller han honom att bli stel. Mediet
lyder. Hela hans kropp stelnar. Han är som
en levande död. Han kan lyftas upp och bäras
som ett stycke trä. Och så styv är hans kropp,
att hypnotisören kan lägga honom tvärs över
ryggen på två stolar och ställa sig ovanpå
honom.

Detta experiment är ett av de märkligaste.
Ty häri är det icke endast mediets tanke, och
vilja, som tages i besittning utan varje muskel i
hans kropp.

Katalepsi är det sista stadiet av hypnos, det
är ett slags stelkramp, som är så mycket
underligare, därför att mediet, när det vaknar, icke
känner den ringaste trötthet.

Från detta tillstånd kan mediet i enkla
undantagsfall övergå i det s. k. trancetillståndet,
d. v. s. träda i beröring med en okänd
översinnlig värld.

*

</chapter>
<chapter name="IV. Hallucinationer">
<sp>IV. Hallucinationer.</sp>

Ett annat konststycke, som visas av de
professionella hypnotisörerna, är att giva mediet
en viss sympati eller antipati för det mediet
njuter av eller ser.

Hypnotisören lämnar mediet en kort käpp i
handen sedan mediet kommit i hypnotisk sömn.

Hyppnoptisören säger därpå till mediet, att
den käpp, han håller i handen, är en orm.

Mediets avsky över att hålla en orm i handen
giver sig ögonblickligen tillkänna därigenom,
att han med ett uttryck av vämjelse och obehag
kastar käppen ifrån sig, övertygad om, att han
både sett och känt en orm mellan sina händer.

Ett annat ofta använt experiment är att
inverka på mediets begrepp om, vad som smakar
gott.

Hypnotisören lägger en rå potatis i handen
på mediet och talar om för honom, att potatisen
är en jättevindruva.

Mediet tycker detsamma och äter av den råa
potatisen med så synbar njutning, som om det
verkligen vore en vindruva och icke en potatis,
det är säkert.

Även på lukten kan hypnosen verka.

Hypnotisören kan till exempel giva mediet en
blomma, som har en mycket stark och
genomträngande doft och omtala för honom, att
blomman saknar doft. Mediet tycker detsamma.
Eller omvänt.

Hypnotisören räcker mediet ett gräsknippe
och säger:

— Se, vilka härliga rosor ni håller i handen.
Man nästan får huvudvärk — så starkt dofta
de.

Mediet kommer ögonblickligen att föra
handen till pannan och få ett svimningsanfall.

Även på synen verkar hypnosen.

Hypnotisören säger t. ex. till mediet:

— Er gamle vän A. sitter därborta i stolen
och vill gärna tala med er. Gå bort till honom.

Och mediet ser genast sin vän A. sitta i stolen
och går bort till honom.

På detta sätt kan hypnotisören fortsätta i det
oändliga. Mediet rättar sig efter alla
befallningar, alla nycker. Och allt vad hyppnotisören
tycker, tycker mediet också.

Hypnotisören har således skapat en bild i
mediets hjärna, en bild, som icke existerat förut,
men som på hypnotisörens befallning visar sig
lika plötsligt som en kinomatografisk bild på
den vita duken, och dessa bilder kunna också
med kinomatografisk hastighet komma och
försvinna.

Hypnotism är således i stånd att utföra
underverk, icke endast genom de vanliga
experiment, som användes av alla hypnotisörer utan
även — som vi förut beskrivit — genom att
hjälpa sjuka genom magnetiska strykningar.

Även på det kriminella området har
hypnotismen sina resultat att uppvisa. Förbrytare ha
under hypnotisk påverkan förklarat, hur de
burit sig åt med att utföra detta eller detta, och
ofta har mediet omtalat många intressanta
saker under sin hypnotiska sömn.

*

</chapter>
<chapter name="TIONDE KAPITLET. Den magnetiska sömnen">
<h1>TIONDE KAPITLET.</h1>

<h2>Den magnetiska sömnen.</h2>

Vi ha redan skildrat Mesmer som
uppfinnare av den magnetiska kraften, som är en kraft,
hörande under hypnotismen, ja, utgör ett led av
denna.

Den magnetiska kraften eller den s. k.
Mesmerska metoden, användes mycket inom
läkarvärlden och består av strykningar, som vi redan
omtalat, användes mycket av indiens fakirer.

Den Mesmerska metoden består däri, att
patienten slår sig ned i en bekväm stol, medan
magnetisören sätter sig framför honom och
tager hans vänsta hand i sin högra, och hans
högra i sin vänstra. Armarna korsa således
varandra.

Patienten fäster nu sin blick på
magnetisörens ena öga och måste oavbrutet stirra därpå
utan att taga bort blicken.

När ställningarna intagits, och den
magnetiska kraften satts i rörelse, kommer patienten
att märka ett egendomligt surrande och
stickande i armarna. Den djuriska magnetismen
verkar som elektricitet.

Magnetisören trycker sin tumme mot utsidan
av patientens hand, medan han omväxlande gör
detta tryck svagare och starkare utan att
tummen, som anbringas mellan fingerleden på
patientens andra och tredje finger, flyttas.

Detta tryck verkar egendomligt på patienten
och gör, att hans tankar sysselsätta sig med,
vad som försiggår genom hans händer. Hans
tankar fästa sig vid den magnetiska kraft, som
genomströmmar honom.

Patientens ögon sluta sig, och han faller i den
magnetiska sömnen, och magnetisören reser sig
för att börja de magnetiska strykningarna. Han
håller sina händer över den sjukes huvud på en
höjd av cirka fem centimeter, och långsamt
stryker han med fingerspetsarna den sjuke
ända ned till knäna.

Därpå sträcker han armarna utåt med
handens insida uppåt och för långsamt händerna
upp över sitt huvud, där fingerspetsarna
mötas.

Därpå börjas åter med strykningarna från
patientens huvud till hans knä o. s. v.

Den magnetiska strykningen varar cirka 10
minuter, därpå upplyfter magnetisören den
sjukes arm. Blir armen kvar i denna ställning, är
det ett gott tecken, men faller den däremot ned,
bör strykningarna fortfara på samma sätt som
förut.

Detta ämne kan naturligtvis behandlas mera
ingående, men vi ha blott tagit det med bland
dessa kapitel för att visa vilken intim
förbindelse det finns mellan hypnotism och
magnetism.

Den, som behandlas magnetiskt, blir liksom
vid hypnotiska experiment, väckt på
undergörarens befallning.

*

</chapter>
<chapter name="ELFTE KAPITLET. Fantasiens makt">
<h1>ELFTE KAPITLET.</h1>

<h2>Fantasiens makt.</h2>

Även för en person, som icke önskar inlåta
sig på experiment av något slag, varken
spiritistiska, hypnotiska eller magnetiska, som alla
ha sitt säte i tankekraften och viljestyrkan, är
den ständiga övningen av tanke, vilja och
energi, något som varje människa har bruk för i sitt
dagliga liv.

För att kunna skärpa sin tankekraft är det
nödvändigt, att man alltid förstår att beskriva
något, t. ex. en händelse mycket noggrannt.

Man tycker att det borde vara lätt nog, men
det är det visst icke, ty fantasin segrar ofta
över logiken och den händelse man skall skildra
bli mer eller mindre felaktig. Det är svårt att
se klart på en sak. Hjärnan spelar oss många
spratt, och den mystiska kraft, som kallas
fantasi, besegrar ofta verkligheten.

Man har otaliga exempel på, att t. o. m. män,
som bekläder statsämbeten, kunna låta sin
uppfattningsförmåga vilseföras av sin fantasi. De
inbilla sig själva ha sett något försiggå på det
ena eller andra sättet, och lika många, som sett
det, lika många framställningar finns det av det
skedda. Det är icke lätt att göra sig till herre
över fantasiens makt.

Vi skola giva ett intressant exempel härå.

I ett auditorium i Paris håller en lärare i
rättsvetenskap föredrag för auditoriets elever,
de blivande juristerna och domarna. Plötsligt
uppstår en tvist mellan läraren och en av hans
elever, som slutar med, att eleven rycker upp en
revolver och rusar fram till läraren för att
skjuta ned honom. Den rasande mannen blir
omhändertagen av de övriga eleverna, som
naturligtvis blivit mycket upprörda över händelsen.

Den ende, som bibehållit sin behärskning är
läraren. Han småler och säger till eleverna:

— Bli lugnt på edra platser, mina herrar.
Det är endast ett försök!

Ett försök? Det blir en allmän överraskning
bland eleverna, och nu omtalar läraren, att han
avtalat alltsammans med eleven för att giva de
övriga eleverna uppgiften att nedskriva ett
tillfredsställande referat av det skedda.

Eleverna sätta sig genast ned för att utföra
uppdraget och nedskriva händelsen, och när alla
uppgifterna samlats, ser läraren till sin häpnad,
att icke <sp>en enda</sp> av dem överensstämma
med det som verkligen passerat. Alla voro mer
eller mindre felaktiga.

Och det var blivande domare, som skrivit
dessa referat!

Detta experiment är ett slående bevis på, att
korrekt återgivande av en händelse, som den i
verkligheten försiggått är något, som
förefaller lätt men i verkligheten är svårt. Fantasien
behärskar tanken.

Värre blir det naturligtvis, när en mängd
personer skola avlämna en muntlig redogörelse,
något som man ser dagliga bevis på vid
polisdomstolarna, där det ena vittnet säger ett, och det
andra ett annat.

Fantasien är därför en faktor, som man bör
taga med i beräkningen, då det gäller de okulta
vetenskaperna hypnotism, magnetism, telepati
o. s. v.

Att behärska sin fantasi är liktydigt med att
behärska sina tankar och sin hjärna. Alla
intryck utom de riktiga, skjutas åt sidan, och det
lugna och klara omdömet blir det förhärskande.
Lyckas detta alltid för en person, så äger
denne en kraft, som förmår härska. En skarp
iakttagelseförmåga bör man försöka uppamma hos
sig för att göra sig till herre över fantasins
makt.

Det finns mycket få skarpa iakttagare. De
flesta personer mottaga endast ett ganska
flyktigt intryck av, vad de se.

För en hypnotisör är det — som redan blivit
anmärkt — av stor vikt att kunna koncentrera
sina tankar på en fast och bestämd punkt, och
för vilken person som helst har det sitt värde
att äga en skarp iakttagelseförmåga. Det är
något som man behöver i det dagliga livet, om
man är hypnotisör eller icke.

Vi skola därför i det följande kapitlet giva
några anvisningar om övningar i att skärpa
iakttagelseförmågan.

*

</chapter>
<chapter name="TOLFTE KAPITLET. övningar för att skärpa iakttagelseförmågan">
<h1>TOLFTE KAPITLET.</h1>
<h2>övningar för att skärpa iakttagelseförmågan.</h2>

I. Tag en bok, en figur, ett konstrikt
förfärdigat arbete el. dyl., och betrakta det länge.
Lägg noggrannt märke till föremålets olika
egenskaper, och göm det därefter undan.

<sp>Följande</sp> dag tager man ett stycke
papper och antecknar därpå föremålets utseende,
dess egenskaper och vad som eljest är att
lägga märke till hos det.

Därpå jämför man det antecknade med
föremålet, och man ser att man endast förmått
giva en bristfällig bild av det.

Det är naturligtvis av vikt, att man
omsorgsfullt studerar det föremål, som man valt som
prov, och icke endast giver det en flyktig blick,
Varje detalj därav bör man inrista i sitt minne
och följande dag nedskriva.

Man kommer som sagt till det resultat, att
det är svårare an man föreställt sig. Man
upprepar försöket, tills resultatet blir
tillfredsställande, och tills den beskrivning man givit
noggrant överensstämmer med föremålet.

*

II. Ett annat sätt att skärpa
iakttagelseförmågan är genom teckning. Man väljer ett
föremål, sätter undan detta och börjar teckna av det
på ett papper efter minnet. Man behöver
naturligtvis icke vara konstnär för att göra detta.
Huvudsaken är, att man icke glömmer något på
teckningen.

Man börjar med ett föremål, som är lätt att
återgiva på papperet och övergår så småningom
till de svårare.

*

III. Denna övning kunde lämpligt kallas för
"övning efter levande modell".

De personer man dagligen umgås med, bör
man väl känna, eller hur? Men gör man det?
Nej, visst inte. Om man skulle giva en
noggrann beskrivning på deras karaktärer, så
skulle det misslyckas, ty en persons karaktär
växlar som sol och dimma, notabene de flesta
människors. Och om man skulle giva en
samvetsgrann beskrivning på deras ansikten, skulle
man själv bli mycket överraskad över att
finna, att man i grund och botten alls icke kan
göra detta, även om det gäller personer, som man
dagligen umgås med. Det kommer alltid att
finnas något, som man glömt eller förbigått. Så
flyktiga äro de intryck man får.

övningen går således ut på att genom
iakttagelseförmågan beskriva en persons yttre.

Man kan börja med sina närmaste. Försök
att på ett papper göra en redogörelse för någon
av dina närmastes ansikten och jämför det
antecknade med originalet. Till sin stora häpnad
märker man, att man glömt mycket, som
karaktäriserar ansiktet. Naturligtvis är det så
mycket svårare, när det gäller en främling.

*

IV. Gå förbi en butik och betrakta
uppmärksamt de olika saker, som stå utställda i
fönstret. Gå hem och skriv upp dem i den ordning
de stå utställda i fönstret. Man märker snart,
att man icke är i stånd att nedskriva en
tillfyllestgörande framställning.
Iakttagelseförmågan har svikit.

Ett annat exempel på hur
iakttagelseförmågan kan svika och verka olika hos olika
personer, ha de flesta säkerligen varit föremål för i
det dagliga livet.

Någonting händer på gatan. En bil kör på
en karl med en dragkärra eller har kört över ett
barn, som sprang över gatan, eller någon av de
tusentals andra saker, som dagligen hända på
gatan i en storstad. Man går fram för att se,
vad som hänt. Man frågar någon bland
mängden. Man får beredvilligt svar med förklaring
på, vad som hänt. Man frågar någon annan och
får en fullkomligt motsatt förklaring över det
skedda. Man frågar en tredje och får en ny
förklaring, som icke överensstämmer med de
båda andra man fått. Var och en uppfattar
händelsen, eftersom han själv iakttagit den och
sett den med sina egna ögon.

Ett avgörande bevis på, att
iakttagelseförmågan, uppfattningen om, vad som händer, verkar
på mycket olika sätt hos olika individer.

*

V. Ett intressant experiment som prövar
iakttagelseförmågan är följande:

Man tager en dominobricka, håller den
hastigt upp för ögonen på en person och säger:

— Hur många ögon?

Därefter avlägsnar man den hastigt. Man
kommer nu att få erfara, hur få personer, som
verkligen kunna säga, vilket antal ögon, som
funnos på brickan.

Detta experiment kan emellertid tränas upp
till en verklig övning i snabb
iakttagelseförmåga, liksom man kan träna upp sig till att
korrekt uppgiva det sammanslagna antalet ögon på
flera brickor.

*

VI. Ett experiment är också följande:

Man går in i ett rum och tager en mycket
hastig överblick över vad, som finns i rummet.
Man lägger märke till rummets storlek och
form, hur många dörrar och fönster som
finnas o. s. v.

Man går ut ifrån rummet och nedskriver, vad
man sett. Hur många bord och stolar, som
finnas, o. s. v.

Därefter jämför man det nedskrivna med
rummets utseende, och vad som finns däri.

Samma övning kan företagas genom att
beskriva ett landskap, en hamn, en sjö o. s. v.

Genom denna övning av iakttagelseförmågan
blir man gå småningom i stånd till att hastigt
och korrekt giva en beskrivning av den plats
där man varit. —

Man kunde frestas att kalla alla dessa små
övningar för att skärpa iakttagelseförmågan
och därigenom förståndet, för ett slags
"hjärnfotografering", ty det är ju hjärnan, som
mottager de olika intrycken, liksom den känsliga
plåten i kameran och försöker att återgiva den.

Det är emellertid icke endast genom synen,
som hjärnan mottager intryck utan också
genom hörseln. Genom örat fortplantar sig
iakttagelseförmågan vidare till hjärnan.

Men när det talas om iakttagelseförmåga, om
att mottaga intryck, så tänker man sig i regel,
att detta försiggår genom blicken, men hörseln
kan skärpas och tränas till att uppfånga intryck
av det ena eller det andra i lika hög grad som
synen. —

*

</chapter>

<chapter name="TRETTONDE KAPITLET. Iakttagelseförmågan. II. Hörseln">

<h1>TRETTONDE KAPITLET.</h1>

<h2>Iakttagelseförmågan.</h2>

<sp>II. Hörseln.</sp>

Hos naturfolken, indianerna t. ex., är
iakttagelseförmågan genom hörseln utvecklad i en
häpnadsväckande grad. När en indian t. ex.
lägger sig ned på marken och håller örat
däremot, är han i stånd att urskilja ljud på långt
avstånd, och när han är på jakt hör han varje
blad som rasslar, varje gren, som knakar, och
han är i stånd att på långt håll spåra bytet för
sin pil.

Naturfolken äga över huvud taget mycket
mera utpräglad iakttagelseförmåga än de s. k.
"civiliserade" människorna. Själva den
omgivande mäktiga naturen giva dem impulsen
därtill, och deras lokalsinne, den lätthet, varmed
dessa varelser taga sig fram genom
ogenomträngliga skogar, på ofarbara stigar, som aldrig
trampats av någon människofot och genom
djupa, förrädiska bergsklyftor, äro ju fullkomligt
enastående bevis på lokalsinne.

För övrigt är det ju ett faktum, att de
blindas hörsel är mycket starkt utpräglad och ofta
varna dem för en fara, som de icke kunna se.
Den blinde "ser" med örat, vad den seende
iakttagit med synen.

Även för att utveckla och skärpa hörseln
finnes det övningar.

Vi vilja nämna ett par stycken av dem.

I. Den första övningen går ut på att kunna
urskilja olika röster från varandra. Varje
fågel sjunger efter sitt näbb, och varje människa
har sin säregna röst. Icke alla tala samma
språk, även om de äro från samma land.
Stämman har biljud, och dessa biljud är det, som örat
skall uppfatta och rapportera vidare till
hjärnan.

*

II. övningen nummer två kan företagas som
en sällskapslek, men är likväl en utmärkt
övning, som tjänar att skärpa hörseln.

Ett antal personer sätta sig bakom ett
draperi eller i ett angränsande rum, under det att
den, som skall uppfånga ljudet av rösten
stannar utanför. Någon av sällskapet börjar tala,
säger några ord, men med förändrad röst, och
nu skall man avgöra, vilken av sällskapet det
var, som talade. Det är långt ifrån så lätt, som
man tror.

*

III. En tredje övning går ut på att lyssna till
något musikstycke eller en sångmelodi, och
därpå återgiva detta — är enkelt, men det fångar
örats uppmärksamhet och skärper
uppfattningsförmågan.

Dessa få exempel kunna naturligtvis
kompletteras med många flera.

*

</chapter>

<chapter name="FJORTONDE KAPITLET. Fantasi och verklighet">
<h1>FJORTONDE KAPITLET.</h1>

<h2>Fantasi och verklighet.</h2>

Genom att skärpa sina sinnen, synen, hörseln
o. s. v. skärper man sin iakttagelseförmåga och
lär sig att koncentrera sin tankekraft, som är
ett led i hypnotismen och magnetismen. Det
är således icke så enkelt, som man tror, att
giva sig i lag med de ockulta vetenskaperna. Det
är ett studium, som icke blott fordrar andliga
utan även fysiska ansträngningar. Detta ha
vi beskrivit i de föregående kapitlen.

När en vetenskapsman skall undersöka
beståndsdelarna hos ett ämne, så uppdelar han
ämnet för att kunna säga, att det och det
består ämnet av och så och så mycket därav är
grundämnet.

Likadant är förhållandet med den hypnotiska
kraften. Viljestyrkan är här grundämnet, de
andra ämnena äro av mindre betydelse, men
fordras för att skapa den enhetliga kraften, och,
som vi sett av det föregående, finnes det många
små krafter, som skola till för att tillsammans
skapa den stora, alltbesegrande kraft, som
kallas hypnotism, och av allt, vad vi erfarit och
allt, vad vi veta om denna hemlighetsfulla makt,
förstår vi, att den har sitt ursprung ur den
mäktigaste kraft, som existerar, nämligen:
tanken.

Tanken har inga gränser, det är vad som gör
den till den starkaste av alla makter.

Vi vilja, innan vi sluta denna lilla bok, göra
tanken, den kraft, som skapar energi och vilja,
till föremål för en mycket nykter granskning,
som om den vore ett organ i den mänskliga
kroppen och icke ägde den stora betydelse den
nu har.

Det första, som uppfyller en med häpnad, när
det gäller tankekraften, är den
samvetsgrannhet, och pålitlighet, varmed den arbetar.
Därigenom framträder den för vårt medvetande i
samma rangordning som våra sinnesorgan, och
bland dessa sinnesorgan intager ögat den
främsta platsen.

Låt oss beskriva själva ögat litet närmare.

ögat är hopfogat precis efter samma system
som en fotografiapparat. Huvudbeståndsdelen
däri är en lins, som bryter ljuset och en
känslig hinna.

Men under det att fotografiapparaten är
mycket enkel till hela sin sammansättning, är
ögat en sinnrikt hopfogad apparat, därför att
det arbetar snabbare, uppfångar bilderna
hastigare än fotografiapparaten.

Vi vilja relatera en artikel i detta ämne,
skriven av doktor Eide i tidskriften "Fri
forskning".

"Ögats genomsnittliga delar bestå liksom
kroppen för övrigt av levande celler, och det har
icke varit naturen möjligt att av detta
vanskliga material skapa något så utomordentligt
fulländat som en fotografisk lins.

Det är alldeles ofattbart att naturen av idel
små, levande celler har varit i stånd att skapa
ett sådant organ som ögat.

Ögats yttersta yta borde vara kulformig men
är det icke, och hos det normala ögat är alltid
böjningen starkare uppifrån och ned än från
den ena sidan till den andra. Detta skulle giva
en mycket bristfällig bild som resultat, om icke
linsen låg bakom och rättade detta fel genom en
motsatt oregelbundenhet.

Det finns med andra ord i själva organets
sammansättning en viss svag opålitlighet och
oregelbundenhet, som också visar sig i dess
funktion. En följd av ögats optiska brist på
precision gör t. ex. att man icke kan uppfatta
sjärnorna sådana, som de äro: punkter.

Detta exempel och många andra, som kunna
framställas, visa, att ögats tillförlitlighet har
sina gränser.

De andra sinnesorganen äro svårare att
undersöka, därför att den fysiska apparaten icke
är så lätt tillgänglig som ögat.

Känslan och hörseln ha samma brist på
regelbundenhet.

Vi se sålunda, att det är karaktäristiskt för
alla organ, som stå i förbindelse med
medvetandet, att de icke äro absolut tillförlitliga och
regelbundna.

Hjärnan är också ett organ, som står i
förbindelse med medvetandet, och naturen har här
haft minst lika stora svårigheter vid bildandet
av dessa organ som vid de övriga.

Det ena lagret hjärnceller fogas till det andra
och möjliggör förbindelsen. Och det helt
hämtar sin näring ur ett väldigt system av blodkärl
med biorgan. Finns det då någon som helst
orsak att tro, att naturen här kunnat utföra
något, som den icke på något annat ställe i
kroppen förmått: att skapa ett organ, en funktion,
som med anseende på noggrannhet och
pålitlighet är fullkomlig och icke tillåter några
<sp>normala</sp> missförstånd och misstag?

Nej — det finns intet skäl att antaga detta.

Varje organ och varje funktion har med
andra ord sitt särskilda område, som är dess eget
och inom vilket det arbetar tillfredsställande.
Men utanför dessa gränser kan man icke
längre lita på sina egna sinnesorgan.

Detta bestämda område varierar från
djurart till djurart.

Det karaktäristiska för allt, som är skapat
och lever på jorden, är således dess relativa och
icke dess absoluta fullkomlighet. Finns det
någon anledning att tro att hjärnan, tanken, i
motsats till allting annat i världen är absolut
fullkomlig och pålitlig?

Visst icke.

Man är nödsakad att tro, att liksom det finns
normala synvillor, som icke ha något med
verkligheten att göra utan uteslutande bero på
oundvikliga fel vid synorganets konstruktion, så
måste det också, även under normala
förhållanden finnas förståndsbedrägerier, som intet ha
med verkligheten att skaffa utan äro
oundvikliga fel i hjärnans byggnad.

Med andra ord, varje försök att utnyttja ett
organ utanför dess gränser, upplysa oss endast
om detta organs fel och om ingenting annat."

Vi ha här återgivit ett brottstycke av doktor
Eides artikel för att överbevisa våra läsare om
sanningen av de skildringar vi gåvo om
iakttagelseförmågan i ett föregående kapitel. Varje
person har sin hjärna och sin uppfattning av de
saker, de iakttaga. Men detta förändrar icke
tankens mäktiga kraft utan endast det olika
sätt, varpå människan använder sin
iakttagelseförmåga, och här är det, som fantasin råkar på
villovägar och spelar hjärnan ett spratt.

Den fullt vetenskapligt utbildade
hypnotisören bör icke äga någon fantasi. För honom
gäller endast verkligheten. Hans tanke skall vara
skarp och klar utan vidlyftigheter. Hans
viljekraft bör vara obetvinglig, hans muskler av stål
och hans självförtroende orubbligt. Då är han
icke blott herre över sig själv och sina
handlingar utan också över andra och andras
handlingar.

*

</chapter>
<chapter name="SLUTET">
<h1>SLUTET.</h1>

Hypnotismen var — som vi redan förut ha
nämnt — känd i Egypten, långt innan Kristus
föddes, och hypnotismen kommer att fortfara
att bestå till världens ände, därför att den är en
del av själva den gudomliga makten. Man
kunde skriva tjocka böcker om de underverk den
hypnotiska kraften frambrakt, de sjukdomar
som övervunnits av den magnetiska kraften,
som även är en del av en naturkraft, som är
nedlagd hos människan, och just därför böra
dessa naturkrafter vara välkända för alla, icke
för att utövas utan vetenskaplig hjälp och
vägledning utan för att kunna vara på sin vakt
gentemot dessa krafter.

Hypnotismen är nämligen en lika farlig makt
som den är frestande och intressant. Kraften i
en samvetslös persons händer blir dubbelt
avskräckande och farlig, icke mindre farlig än den
elektriska.

Och denna lilla bok är därför icke endast
skriven för att giva läsaren ett begrepp om
hypnotism utan även för att varna dem, som vilja
fuska i konsten att behärska andra.

En person, som t. ex. är somnambul
(sömngångare), bör aldrig tillåta någon att
behandlar henne som medium med hypnotiska
experiment, utan att en läkare leder dessa experiment.

Vi säga "henne", ty de flesta somnambuler
äro kvinnor.

Man bör över huvud taget alltid vara på sin
vakt gentemot personer, som säga, att de
kunna hypnotisera. I de flesta fall är det
visserligen tomt skryt, men de kunna kanske
skryta med en kraft, som de till sin egen stora
häpnad verkligen äro i besittning av.

Här som överallt annars beror det helt och
hållet på viljan och motståndskraften.

Är man svag och viljelös gentemot
hypnotisören, faller man lätt som offer för denne.
Uppbjuder man däremot sin vilja och kämpar emot
av all sin inre kraft och styrka, så besegrar man
den moderne trollkarlen, och hans kraft studsar
tillbaka mot den ofördragsamhet och ovilja man
visar honom.

Men trots allt är hypnotismen ett intressant
studium, som man bland alla de många andra
intressanta själsproblemen bör skänka
uppmärksamhet och intresse.

SLUT.

</chapter>
INNEHÅLL:

Sid.

Själa-tjuven .......................... 7
Fakirernas konst ...................... 15
Själens hand .......................... 21
Medierna ............................ 25
Hypnotiska experiment ................ 31
Tankens fånge ........................ 41
Den andliga telegrafen ................ 49
Självsuggestion....................... 55
Experiment........................... 57
Den magnetiska sömnen................ 69
Fantasiens makt .................... 71
Övningar för att skärpa iakttagelseförmågan................................ 75
Hörseln.............................. 81
Fantasi och verklighet ................. 85
Slutet................................ 91




