<h1>Reglemente</h1>

för

<h1>Malmö stads folkskolor,</h1>

stadfästadt af Lunds Dom-Kapitel den 10 Juni 1876.

*

<chapter name="Kap. I. Allmänna Bestämmelser">
<h1>Kap. I.</h1>
<b>Allmänna Bestämmelser.</b>

§ 1.

Malmö stads folkskolor äro af tre slag: småskolor, 
egentliga folkskolor och fortsättnings- eller
aftonskolor.

I småskolorna, som äro tvååriga, inhemtas elementerna 
af kristendomskunskap, skrifning och räkning
samt färdighet i innanläsning. De egentliga folkskolorna 
äro delade i tvenne afdelningar, en nedra
med tre och en öfra med två ettåriga klasser. I 
den nedra afdelningen genomgås, utom den i § 
7 af folkskolestadgan angifna minimikursen, inom

hvart och ett af folkskolans läroämnen en kort och 
öfversigtlig, men fullt afslutad lärokurs. Den öfra 
afdelningen är afsedd för äldre eller mera begåfvade 
barn, som under fortsatt skolgång önska förvärfva en 
grundligare och fullständigare folkskolebildning.

Skolornas antal bestämmes af kyrkostämman efter 
förslag af skolrådet.

§ 2.

Skolåldern börjar med det 6:te lefnadsåret och 
räcker i allmänhet till det 14:de. Dock är lärjunge 
berättigad att, om han nöjaktigt inhemtat föreskrifven 
minimikurs, efter fylda 12 år från skolan afgå.

§ 3.

Årets undervisningstid omfattar 35 veckor, påsk- och 
pingstlof, examens- och inskrifningsdagar oberäknade. 
Vårterminen börjar den 15:de Januari; höstterminen 
den 1:ste September. Dock må på skolrådet 
ankomma att efter sig företeende omständigheter 
anordna ökad undervisningstid i en eller flera af skolorna. 
Inskrifning af nya lärjungar eger rum vid höstterminens 
början och verkställes af dertill utsedde lärare 
under tillsyn af stadens folkskoleinspektör. Den 
dagliga undervisningstiden bestämmes af skolrådet i 
öfverensstämmelse med kongl. cirkuläret af den 22:dre 
April 1864, mom. 6.

Examina anställas vid vårterminens slut å tider, 
som af skolrådets ordförande bestämmas.

§ 4.

Afgångsbetyg från folkskolan utfärdas af lärare 
efter särskildt, af skolrådet faststäldt, formulär och bör

innefatta dels intyg, att den afgående inhemtat det 
i folkskolestadgan föreskrifna minimum, dels betyg 
öfver derutöfver gjorda framsteg samt vitsord om 
lärjungens flit och uppförande under sista läsåret. 
Lärjunges flit och insigter bedömas med vitsorden: 
berömlig, med beröm godkänd, godkänd och försvarlig 
samt uppförande med vitsorden: godt, oklanderligt, 
mindre stadgadt.

För afgångsbetygs giltighet erfordras påskrift af 
skolinspektören.

</chapter>

<chapter name="Kap. II. Om undervisningen">
<h1>Kap. II.</h1>

<b>Om undervisningen.</b>

§ 5.

Antalet barn i folkskola bör vara omkring 50; i 
måskola omkring 30. Hvarje skola bildar ett lexlag.

§ 6.

Undervisningsplan och kursfördelning fastställas af 
skolrådet efter förslag af skolinspektören. Läsordning, 
upptagande de särskilda läro- och öfnings-ämnenas 
fördelning på timmar, fastställes af skolinspektören 
efter lärares förslag och anslås i skolrummen.

§ 7.

Repetitionsförhör anställas på de tider och på det 
sätt, som af skolinspektören bestämmas.

§ 8.

I aftonskolorna undervisas efter af skolinspektören 
uppgjord och af skolrådet godkänd plan de barn, 
som efter afgång från folkskolan önska underhålla 
och utvidga det i denna förvärfvade kunskapsmåttet.

</chapter>
<chapter name="Kap. III. Om disciplinen">
<h1>Kap. III.</h1>

<b>Om disciplinen.</b>

§ 9.

Lärare skall hafva noggrann och allvarlig tillsyn 
öfver lärjungarnes sedliga uppförande, uppmärksamhet, 
flit, snygghet och ordentlighet.

§ 10.

För att öfvervaka lärjungarnes förhållande under 
det de samlas till eller aflägsna sig från skolan, bör 
lärare vara tillstädes några minuter både före 
undervisningens början och efter dess slut. Samma tillsyn 
bör utöfvas under fristunderna mellan undervisningstimmarne.

§ 11.

I den betygsbok, som hvarje lärjunge vid inskrifning 
i skolan erhåller, införas på tider, som af 
skolinspektören bestämmas, sede-, flit- och kunskapsbetyg.

§ 12.

Lärare bör med uppmärksamhet följa lärjungarnes 
uppförande äfven utom skolan samt, der behof göres, 
genom besök i hemmen söka åstadkomma samverkan 
mellan dem och skolan.

§ 13.

Olydnad, lätja och annat oskick straffas först med 
tilltal och varning, vid felets förnyande med annan 
lämplig näpst, såsom afskild plats, utvisning från 
lärorummet, qvarsittning under fristund. Vid fortsatt och 
svårare felaktighet må lärjunge med lämplig kroppsaga 
bestraffas. Gröfve förbrytelser anmälas för skolinspektören.

När lärjunge ådömes qvarsittning under fristund, 
må han ej lemnas utan lärares tillsyn. Lärare må ej 
utdela kroppslig aga i vredesmod och ej å sådana 
kroppsdelar, att lärjunge deraf kan lida någon skada 
till sin helsa.

§ 14.

Åt flitiga och sediga lärjungar må vid examen, 
så vidt tillgångarne det medgifva, lämpliga 
belöningar utdelas.

§ 15.

Lärare vare skyldig tillse, att lärjungarne med 
sorgfällighet vårda sina egna och målsmäns 
tillhörigheter som ock skolans böcker, kartor och annan 
materiel, såsom bord och bänkar, väggar och planteringar. 
Skada och åverkan å skolans tillhörigheter, tillkommen 
genom okynne eller vårdslöshet, ersättes af den 
eller de dertill vållande.

Lärare vare ock pligtig att allvarligt beifra af 
lärjunge föröfvad skada eller begånget okynne å allmän 
eller enskild egendom utom skolan, såsom å husväggar, 
plank, plantering m. m., när sådant till lärarens 
kännedom kommit.

§ 16.

Tillsyn öfver lärjungarnes ordentliga skolgång 
utöfvas af skolinspektören med tillhjelp af lärare och 
kretstillsyningsmän.
</chapter>

<chapter name="Kap. IV. Om lärarne">
<h1>Kap. IV.</h1>

<b>Om lärarne.</b>

§ 17. 

Lärare åligger:

att ställa sig till noggrann efterrättelse såväl hvad 
folkskolestadgan med tillhörande författningar 
föreskrifver, som ock hvad detta reglemente innehåller, 
äfvensom de ytterligare föreskrifter, som skolrådet kan 
finna skäligt att dem meddela;

att noggrant följa och iakttaga alla af skolinspektören 
med afseende på undervisningen och ordningen 
inom skolan gifna tillsägelser oeh anvisningar;

att föra matrikel, journal, examenskatalog och 
öfriga anteckningar enligt gifna föreskifter;

att utfärda afgångsbetyg efter hvad som föreskrifves 
i § 4;

att tillse, att skolrummen hållas städade och snygga 
samt att under fristunderna nödig luftvexling 
åstadkommes.
</chapter>

<chapter name="Kap. V. Om skolans vård">
<h1>Kap. V.</h1>

<b>Om skolans vård.</b>

§ 18.

Vården om hela stadens folkskoleväsen utöfvas af 
skolrådet, som utgöres af 10 ledamöter, ordföranden 
inberäknad.

§ 19.

Af skolrådet utses en folkskoleinspektör med de 
närmare skyldigheter, som särskild, för honom utfärdad, 
instruktion angifver.

§ 20.

Ordinarie lärare tillsättes i öfverensstämmelse med 
kongl. brefvet af den 30:de Oktober 1874. Extra 
ordinarie lärare samt lärare i aftonskolorna förordnas af 
skolrådet. Småskolelärarinnor tillsättas af skolrådet 
med tre månaders ömsesidig uppsägningstid. Vid 
lärares tillsättning bör yttrande afgifvas af 
skolinspektören.

§ 21.

Tjenstledighet åt lärare kan, uppå ansökan, af
skolrådet beviljas.

§ 22.

Skolrummens eldning och städning besörjes genom 
dertill antagna personer.

§ 23.

Öfver de för undervisningen begagnade byggnader 
och lägenheter utöfvas tillsyn af dertill utsedde 
ledamöter af skolrådet (ekonomer). Öfver skolornas 
materiel har skolinspektören tillsyn.

§ 24. 

Skolrådet utser inom sig en ledamot att såsom 
kassör förvalta dess om händer hafvande medel, 
verkställa vederbörligen godkända utbetalningar samt 
uppgöra årsräkenskaperna.

</chapter>
________________________________________________
Malmö, Förlags-Aktie-Bolags tryckeri, 1876

