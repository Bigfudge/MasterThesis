<chapter name="Plansch: Lammet och Vargen">
<img></img>
</chapter>
<table o>
<td c><h2><small>TOLF

LÄRORIKA OCH NÖJSAMMA</small></h2>
<td c><h1>FABLER</h1>
<td c>FÖR
<td c><img></img>
<td c>——
<td c><small>MED ÅTTA KOLORERADE PLANCHER.</small>
<td c><img></img>
<td c>STOCKHOLM,<br><i><b>P. Ad. Huldberg.</b></i><br><small>Bazaren å Norrbro.</small>
</table>


<chapter name="Plansch: Katten och Hunden">
<img></img>
</chapter>

<chapter name="1. Katten och Hunden">
<h2>1. Katten och Hunden.</h2>

En rik man egde flera husdjur, hvilka hos honom tillbragte glada och
lyckliga dagar.  Sällskapet bestod af en apa, en papegoja, en hund och
en katt.

En dag smög sig den listiga katten till den bur hvaruti den skönt
befjädrade papegojan bodde och talade med smekande röst: ”ömt älskade vän,
vackraste af alla foglar i verlden, huru älskar jag dig icke!  O, om du kände,
om du anade djupet af den vänskap, som jag hyser för dig!  Kom, kom,
öppna din bur och låt mig trycka dig intill mitt hjerta.”

Den stackars enfaldiga papegojan lyssnade med välbehag på kattens tal
och ämnade just uppfylla hans önskan, och sålunda gå en säker död till möte,
då i detsamma den lustiga apan, hvilken dold af ett förhänge åhört allt,
framträdde och började en väldig straffpredikan.  ”Elake katt!” ropade han
förgrymmad, ”huru vågar du att störa vårt stilla lugn? — Vill du göra den
stackars papegojan till ett offer för din roflystnad? Du borde blygas! Skynda
dig genast härifrån!”

Men katten qvardröjde ännu, då hunden instörtade.  Med vreda blickar
betraktade denne den falske, som nu hastigt skyndade sin väg. — ”Vän,”
sade hunden förebrående till apan, ”hvarföre jagade du icke genast katten
härifrån, då du märkte hans onda uppsåt?  Ditt vackra tal tjenade till intet.
Det är bättre att handla än att prata!”

Då djurens egare blef underrättad om händelsen, skänkte han hunden
ett vackert halsband, såsom lön för hans uppförande; men katten lät han utan
nåd och förbarmande döda.  <big><i>”Den elake undfår förr eller sednare sitt
straff.”</i></big>
</chapter>

<chapter name="2. Lammet och Vargen">
<h2>2. Lammet och Vargen.</h2>
<poem>	Ett lam, vid stranden af en flod,
	Sin törst i klara böljan släckte,
	När vargen, törstig efter blod,
	Sin kosa der i nejden sträckte.
	Vid floden, när hans lystna blick
	Ett önskadt offer varseblifver;
	”Förmätna, grumlar du min drick!”
	Han ropar, med en mordisk ifver:
	”Jag för ditt brott skall straffa dig.”
	Än lammet hade tid att rymma,
	Men tror att blidka denna grymma,
	Och vid sin oskuld trygga sig.
</poem>
<poem>
	”Se, herre,” vågar det att svara,
	”Att högst vid flodens fall jag knappt dess bräddar når:
	Om vattnet upprördt är på höjden der du står,
	Kan jag dertill ej skulden vara.” — 
	”Du är det dock: det är ock du,
	Som förra året sagt att jag i blod mig mättat.” — 
	”Man osant för ers nåd berättat:
	Jag var i fjol ej född ännu." — 
	”Så var det då din bror.” — ”Jag inga syskon äger.”
	Förtretad att ej finna sak
	Emot ett menlöst lam, som retat har hans smak,
	Han rusar till i det han säger:
	”Jag allt för länge öfverväger,
	Ditt öde, djerfva lam.  Din herde och din hund
	Ej pläga oss så länge skona.
	Dessutom med ditt blod man gudar plär försona:
	Du blir mitt offer denna stund.”
<tab>		<big><i>Våldsverkarn, i det grymma nöje
<tab>		Han njuter vid den usles fall,
<tab>		Vill än med ett föraktligt löje
<tab>		Att brottets fasa höljas skall.</i></big> </poem>
</chapter>

<chapter name="3. Casuaren och Skatan">
<h2>3. Casuaren och Skatan.</h2>

Det förtröt högeligen den stolta casuaren att han icke kunde flyga.  
Men då detta ej kunde hjelpas, beslöt han att ej mera tillhöra foglarnes slägte.  
Han inlemnade derföre en böneskrift till djurens konung och anhöll deruti,
att upptagas bland de fyrfotade djuren.  Såsom skäl till denna begäran
omnämnde han sina raggiga fjädrar, hvilka likna en björnhud, sin storlek och
förmåga att springa hastigt. — 

Lejonet bestämde en dag då casuaren skulle undergå prof, huruvida han
vore värdig erhålla sin önskan, och lät kalla alla sina undersåtare tillsammans,
på det dessa skulle fälla domen.

Det första profvet, som bestod i snabblöpning, utföll till casuarens fördel 
och denna fröjdade sig redan att se sin önskan uppfylld, då i detsamma
en skata upphöjde sin stämma och sade: ”hvad bevisar din hastighet och
styrka i konsten att springa?  Huru kan du, som endast eger tvenne smala och
magra ben, vilja räkna dig bland de fyrfotade djuren? Nej, lyd mitt råd och
var nöjd med den plats naturen gifvit dig.” — 

Och Lejonet och alla omkringstående ropade: ”Skatan har talat klokt
och rätt!” — <big><i>Fika ej efter det hvartill du saknar förmåga.</i></big>
</chapter>
<chapter name="Plansch: Casuaren och Skatan">
<img></img>
</chapter>


<chapter name="Plansch: Björnen och Svanen">
<img></img>
</chapter>

<chapter name="4. De tvänne Dufvorna">
<h2>4. De tvänne Dufvorna.</h2>

Djupt in i en tyst och fredlig skog bodde två dufvor, hvilka voro goda
vänner.  Men en elak, som afundades dem deras lugn och lycka, förebrådde
den ena, att hon aldrig varit utom den skog, som sett henne födas.  Detta
uppväckte hos henne en åtrå att se sig omkring i verlden.  Hon underrättade 
sin trogna vän om detta beslut, men denna föreställde henne de många
faror för hvilka man blottställer sig, — men alla förmaningar voro
fruktlösa.  Den dåraktiga dufvan begaf sig på resan. — Första dagen blef hon
fångad i en snara och undgick med knapp nöd denna fara, andra dagen
undkom hon med möda en rofgirig hök och tredje dagen sköt en jägare ett
skott efter henne, hvilket dock lyckligtvis ej träffade.  Blifven klokare, genom
alla dessa besvärligheter, återvände hon hastigt till sin trogna vän och säkra
fristad, hvilka hon aldrig hade bort lemna.

<big><i>Förkasta icke det goda du redan eger och kasta dig i faror. — 
Var nöjd med din lott.</i></big>
</chapter>

<chapter name="5. Björnen och Svanen">
<h2>5. Björnen och Svanen.</h2>

En björn, hvilken framkrupit ur en klipphåla, såg med stor förvåning
huru en bländande hvit svan kringsimmade på de glittrande vågorna af en
närbelägen dam.  En känsla af låg afund uppstod hos honom, då han
jemförde sitt yttre med den sköna fogelns och han mumlade förargad: ”huru nätt
är ej hans hufvud mot mitt, min hals är tjock och hans är smal och vacker.  
Snöhvita glänsa hans fjädrar och min pels är raggig och ful, allt är smidigt
och lätt hos honom, men ovigt och tungt hos mig.”

Rasande af ilska och harm rusade björnen till stranden och röt: ”bort
med dig, du otäcka hvita spöke, din närvaro är en plåga för mig!”  Men
svanen svarade stilla: ”hvarför vredgas du så på mig, käre broder? Huru kan
jag förarga dig, då jag tyst och lugnt simmar genom de skimrande vågorna? 
Låtom oss vara vänner!”  Så talade den beskedliga fogeln, men det oaktadt
fortfor björnen att brumma och smäda.

<big><i>Vakta dig för afund, ty den förbittrar lifvet!</i></big>
</chapter>

<chapter name="6. Björnen och Vesslan">
<h2>6. Björnen och Vesslan.</h2>

Två glada ekorrar firade en dag sitt bröllop.  Der voro gäster från
både när och fjerran belägna länder och intet sparades, hvarken af mat eller
dryck.  Kort sagt, glädjen stod högt i taket.  Ju mera tiden gick, ju mera började
fröjden att stegras.  Till och med den allvarsamma björnen gick så långt i
galenskap, att han band ett rödt skärp omkring lifvet, samt satte en hatt, med
brokiga fjädrar uti, på hufvudet, och började derpå att dansa.  En musikalisk 
apa blåste i ett långt messingshorn, och en annan slog på ett hackbräde.  

Men den lilla Vesslan var ej bjuden till bröllopet.  Han satt ett stycke
derifrån på en klippa och skrattade åt björnens upptåg.  Men detta förtröt
högeligen denne och han ropade vredgad: ”huru vågar du att skratta åt mig.
Betrakta mig blott och darra, jag är större och starkare än du.” — ”Du har
rätt," svarade vesslan leende, <i><big>”du är mycket större och galnare än jag.”</big></i>
</chapter>

<chapter name="7. Korpen och Räfven">
<h2>7. Korpen och Räfven.</h2>

<poem>	På en gren sig korpen sätter
	Med en ost uti sin näf.
	Mindre kräseliga rätter
	Kunna locka mäster räf.
	Van att smila, ”lilla hjerta,”
	Säger han, ”du mig betar,
	Glansen af din höga svärta,
	Alla foglars öga drar.
	Ville du din tystnad bryta,
	Skulle trast och näktergal
	Framför dig ej längre skryta
	I de högsta toners sal.”
	Korpen yfs, det priset gäller,
	öppnar näbben vidt ocb bredt,
	Och sin frukost snörrätt fäller
	I ett gap, som står beredt.
	När han tror att berg och dalar
	Lyssna på hans sträfva drill,
	Ser han räfven, hvar han skalar,
	Och sin ost ej mera till. </poem>
<poem>	<big><i>Bland lögner, smickret är det farligaste,
	En skälm ej bättre födkrok har.
	För honom är en tok i taget,
	Som tål att man hans vett bedrar.</i></big> </poem>
</chapter>

<chapter name="8. Vargen och Haren">
<h2>8. Vargen och Haren.</h2>

En glupsk varg jagade en dag efter en hare, i det glada hopp att snart
få den rädda stackarn i sina klor.  Men snålheten bedrog denna gång
visheten, hans rofgirighet gjorde honom blind för hvarje fara, och han fastnade
med sin högra framfot uti en räf-sax, hvilken skogvaktaren låtit utlägga.

Ursinnig af smärta och hämdbegär, skyndade han till djurens konung
och var nog dåraktig att vilja anklaga den oskyldige haren.  På sin höga
thron satt det ädla lejonet och rundtomkring honom medlemmarne i hans
</chapter>
<chapter name="Plansch: Vargen och Haren">
<img></img>
</chapter>


<chapter name="Plansch: Påfogeln och Mården">
<img></img>
</chapter>
<chapter name="8. Vargen och Haren, forts.">
råd, tigern, leoparden och björnen.  Den listige räfven, hvilken biträdde såsom
sekreterare, hade svept en röd kappa omkring sig och bar ett par ståtliga
guldglasögon på sin näsa och en gåspenna bakom örat.  Med största
uppmärksamhet lyssnade han till alla den anklagandes uppgifter och uppskref
desamma i en framför honom liggande bok.

Vargen, som oaktadt allt bemödande ej lyckats att befria sig ur den starka
saxen, hade släpat densamma med sig in i domsalen, och fordrade att haren
skulle ställas till ansvar för det att han skadat vargen och tillskyndat honom
svåra plågor.

Med oskuldens lugn åhörde den anklagade dessa beskyllningar och
svarade: ”huru kan du tro, grymme och enfaldige varg, att det är jag som
utlade saxen, jag som är så svag att jag knappt kan lyfta den från jorden?  
Nej, din egen mordlust har störtat dig i förderfvet.  Jag är oskyldig!”

Och så tyckte äfven lejonet, hvarföre han lät haren gå i frid till sitt hem
och sade varnande till vargen: ”du har ingen orsak att klaga, den smärta du
känner är välförtjent, <big><i>”roflystnaden blir alltid bestraffad!”</i></big>
</chapter>

<chapter name="9. Påfogeln och Mården">
<h2>9. Påfogeln och Mården.</h2>

Med stolta steg vandrade en påfogel omkring och bröstade sig öfver
sina fjädrars skimrande prakt.  Högmodigt blickade han på alla andra foglar
och utbrast sjelfförnöjd: ”jag är den skönaste! Hvem kan förliknas med mig? 
Ej en gång den glänsande daggdroppen, i hvilken solens strålar skimrar, har
en sådan fägring som jag.” — ”Du har rätt,” sade kråkorna och skatorna, ”du
har rätt, du är den skönaste af alla.”  Men i samma ögonblick störtade
en rofgirig mård fram ur den närgränsande skogen och kastade sig öfver
påfogeln samt dödade honom. — <big><i>Högmod går för fall.</i></big>
</chapter>

<chapter name="10. Räfven och Hönsen">
<h2>10. Räfven och Hönsen.</h2>

En räf hade fallit i en grop och försökte fåfängt att komma derur.  
Han utstod de förfärligaste qval, hvilka förökades vid tanken på en nära
förestående död, ty det var säkert att jägaren, som hade gräft gropen för att
deri fånga rofdjur, så snart han upptäckte räfven skulle utan förbarmande
ihjelslå densamme.

En ung höna, som blef varse detta, skyndade till sin moder och ropade;
”moder, moder! gläd dig, vår ovän är fången och snart är det förbi med
honom.  Kom derföre och låtom oss föröka hans plågor genom våra förebråelser 
och smädelser.”

”Blygs, min dotter,” svarade modren.  <big><i>”Den som kan skymfa och håna
en olycklig, om han ock är vår värsta fiende, bevisar att han är värd
ett lika öde.”</i></big>
</chapter>

<chapter name="11. Tuppen och Skatan">
<h2>11. Tuppen och Skatan.</h2>

En tupp friade en gång till en ung skata, men fick afslag. — Hennes
föräldrar voro för denna förening och förmanade sin dotter att antaga
tillbudet.  ”Hvad har du väl emot honom?” sade modren, ”se, hur vackra fjädrar
han har, hvilken ståtlig hållning, alltid går han med sporrar på fötterna och
är af gammal adel.”

Men den egensinniga unga skatan svarade: ”nej moder, tuppen tar jag
aldrig till man, gifte jag mig med honom fick jag ingen nattro för hans
ständiga galande.”

Så talade den oförståndiga och förkastade det redeliga tillbudet.  Ugglan
deremot behagade henne mer.  ”Denna fogel,” sade hon, ”vill jag ha och ingen
annan.  Betrakta blott, goda mamma, hans ögon, huru mildt glänsande de
äro!  Hvilket lugn är det ej i hela hans väsende, ja, endast med honom kan
jag blifva lycklig.”  Och föräldrarna gåfvo henne sitt bifall och kort derefter
stod bröllopet.

Men knappt voro smekmånadernas dagar försvunna, innan det unga paret
hade ledsnat vid hvarandra.  Om dagen var ugglan stum och dyster, men hvarje
natt ströfvade han omkring i skogarna och lemnade den stackars skatan ensam.

Nu insåg hon sitt okloka val och började klaga och gråta, afundande
dem, hvilka i frid och ro njöto af den husliga lyckan.  Men den försmådda och
förskjutna tuppen sade:  ”nu njuter du din förtjenta lön!  Mig försmådde du
och gjorde narr af mitt uppförande, hvilket ändock var hederligt och aktningsfullt.  
Med mig hade du blifvit lycklig och nu sitter du i elände och bekymmer.” — 
<big><i>”Ransaka innan du dömer, den som ej vill höra han måste känna.”</i></big>
</chapter>

<chapter name="12. Rapphönan och Ufven">
<h2>12. Rapphönan och Ufven.</h2>

En vildkatt och tvänne listiga räfvar hade bosatt sig i en mörk och dyster
skog, och rofvade och plundrade alla hvilka voro nog olyckliga att råka i
deras klor.

En oskyldig rapphöna förirrade sig en dag i skogen och efterjagades af
de trenne lömska djuren.  Trött och utmattad var hon redan nära att falla
i deras våld, då hon i närheten varsnade en väldig gammal uf.  Med
bedjande stämma bönföll hon hos honom om räddning och förbarmande.  Och
hon bad ej förgäfves.  Ufven flög ned ur sitt mörka bo och omfattade
rapphönan med sina klor samt förde henne i säkerhet.

Då vildkatten och räfvarna märkte detta, skyndade de bort och lemnade
den förföljde i sin räddares vård.  Men denne, då han märkte att all fara
var förbi, lät rapphönan gå vidare och sade vänligt: ”äfven jag är din fiende,
men du gjorde rätt att du vände dig till mig.” — <big><i>En öppen ovän är mindre
farlig än en hemlig!</i></big>
</chapter>

<small> STOCKHOLM, P. A. HULDBERGS BOKTRYCKERI, 1852. </small>
<chapter name="Plansch: Tuppen och Skatan">
<img></img>
</chapter>

<chapter name="Plansch: Rapphönan och Ufven">
<img></img>
</chapter>
