SUPPLEMENT
TILL

Fornnordiska väfnader

Upphemtad Dukagång

<img></img>

Adle Brandt

pris 50 öre.





<chapter name="Inledning">

<b>I</b>nom vårt land har på senare tider mycket
intresse blifvit visadt för återupptagandet
af den fornnordiska väfnadsslöjden, och jag är
äfven bland dem, som med glädje hälsat denna
väfnadskonst välkommen igen till det
hedersrum i svenska hem, som de utländska
fabriksalstren för en tid lyckats beröfva den. Det är
mig därför ett nöje att med ledning af den
gamla <i>upphemta väfnaden</i> kunna påpeka en
annan sorts <i>upphemta</i>, hvars trådar i mönstret
icke ligga lösa som i den vanliga, utan bundna
i <i>dukagång</i> (d. v. s. parallelt löpande ränder,
väfda öfver varpen, lika på båda sidor.)

Ett på så sätt upplockadt mönster blir
minst fem gånger så stort som vanligt
upphemtamönster.

Detta väfsätt, <i>upphemtad dukagång</i>, är
särdeles praktiskt och användbart till många 

oumbärliga — och till många prydnadsväfnader
t. ex. dukar, gardiner, mattor och icke minst
i stället för mellanverk till lakan och örngott,
där den ersätter den långsamma virkningen.

Den är äfven mycket vackrare än <i>vanlig
upphemta</i>, emedan den tar sig lika väl ut på
båda sidor och kan med fördel väfvas
färglagd i ylleväfnader.

Rikliga mönster, passande till <i>upphemtad
dukagång</i> finnas i J. Kulles, Maria Collins och
Handarbetets vänners värderika mönstersam-gar.

Den gamla <i>upphemtan</i> plockades upp och
sattes med solf på käppar bakom bottenskaften,
så ock denna nya.

All <i>upphemta</i> väfves gärna, emedan den
går mycket fortare än annan konstväfnad, och
har därför aldrig varit riktigt glömd.

Vanlig upphemta väfves nu mera praktiskt
än förr med dragrustning, och så kan säkert
äfven denna nya upphemtade dukagången
väfvas ännu bättre och lättare än hvad jag
förstår väfva den i min lilla väf. Den anbefalles

därför till det bästa hos väfkonstens vänner,
som kanske kunna, industrien till nytta,
upptänka något ännu bättre sätt att väfva i denna
väg.

*
</chapter>

<chapter name="Allmänna regler för vanlig upphemta och upphemtad dukagång.">
<h2><i>Allmänna regler för vanlig upphemta och
upphemtad dukagång.</i></h2>

*

Man begagnar vanlig väfstol med två eller
fyra skaft.

— Till gardiner behöfvas blott två skaft,
enrörad varp, tretrådigt garn N:o 16, oblekt
eller krämfärgadt. Mönstret väfves med kulört
garn, som är groft och tvinnadt.

Till täcke, vare sig gult eller hvitt, bör
mönstergarnet vara lika med varpen i färgen.
Det är äfven vackert att ha' tomma ränder i
skeden emellan mönsterränderna.

Till lakan och örngott behöfvas fyra skaft.
Man får då solfva hvartannat t. ex. första och
tredje, andra och fjerde o. s. v. Af n:o 40

tvinnadt bomullsgarn till varp och n:o 30
lingarn till inslag blir vackert tyg. —

När väfven så är på vanligt sätt iordningstäld 
och några trådar inslagits i varpen, är
tiden inne att <i>upptaga mönstret</i>. Härtill
behöfves en smal tillspetsad skälsticka samt två
eller tre tunna skälblad, 10 à 11 centimeter
breda, samt ett dussin käppar, lika långa som
solfkäppar, runda och af ett lillfingers tjocklek.
Till att upplocka mönstret, hvilket tar rätt
mycket tid i anspråk, behöfves en person till
hjälp.

Väfnadens afvigsida blir vänd uppåt
under arbetet.

De varptrådar, som komma att utgöra
själfva mönstret, upphemtas af den smala
skälsticka, som användes vid upplockningen.
Mönstret får noga iakttagas. Man väfver
rutan strax efter det man upptagit den på
skälbladet, innan solfven påsatts, för att se efter,
om det är riktigt rätt efter mönstret.

Till <i>ny upphemta</i> måste man förut <i>plocka
upp</i> ett <i>dukagångsskäl</i>, hvilket går så till, att

man i enrörad varp upptager en tråd, går
förbi sex, så en upp, sex öfverhoppas o. s. v.,
eller ock, att man på tvåtrådig, fin varp
upptager på skälstickan två trådar, går förbi tio,
så två trådar upp, tio ner o. s. v. — Jämna
par ifrån skälstickan, som tillhör varpen på
räckan.

Detta <i>dukagångsskäl</i> föres nu på vanligt
sätt bakom slagbom och solf (bottenskaft) och
sättes på käpp medelst lösa solf. — Detta skäl
tages noga vara på under hela den tid man
plockar upp mönstret. —

Så som nu uppgifvits skall dukagångsskälet 
vara beskaffadt, när man vill hafva <i>båda</i>
sidorna på mönstret väfda i parallelt löpande
ränder.

Vill man hafva <i>dukagång</i> på <i>ena sidan</i> och
trådarne lösa på den andra, plockas
dukagångsskälet motsatt, t. ex. sex trådar upp, en
ner o. s. v., eller på fin varp tio trådar upp,
två ner o. s. v. Då får man ett skäl, som
löper <i>under</i> alla de satta lösa solfven.

Detta dukagångsskäl är lättare att plocka

upp mönster efter, men väfnaden blir ej så
stark och vacker.

<i>Dukagångsskälet</i> behöfs för hvarje ny rutrad
i mönstret. Det måste alltid gå <i>före</i> den nya
rutan på mönstret. Det måste tagas upp på
ett bredt skälblad och föras fram till
bottenskaften och resas upp, så att skälet synes
framför bommen. Ofta får man äfven sticka in ett
litet skälblad framför bommen, så att man kan
upplocka styngen eller rutan riktigt rätt efter
det valda mönstret.

När man upptagit efter mönstret i
dukagångsskälet, borttages den skälstickan, som
utmärker dukagången. Det påbörjade mönstret
öfverföres på sedvanligt sätt bakom bom och
bottensolf och transporteras medelst solf på
en käpp.

I gamla tider gick man med den s. k.
<i>rännesölfväfnaden</i>, numera <i>upphemta</i>, till väga på
följande sätt:

Man använde käppar, passande till
väfbredden. Ett bredt skälblad insattes efter den
upplyftade käppen, på hvilken mönstret, som

man sedan väfde efter, var påsatt medelst solf.
Slättramporna begagnades hvarannan gång till
den inslagna mönstertråden; blott en tråd efter
bottenskälen för hvarje mönstertråd. Så ock
nu i <i>upphemtad dukagång</i>. Sålunda förfares 9
à 10 gånger, tills rutan blir fyrkantig i väfven.

På så sätt fortfares, till dess mönstret
blifvit fullt upptaget.

Vid upptagningen är det de sex eller tio
trådarne, som upptagas till mönster, eller
öfverhoppas, och den förste eller andre tråden,
som upptages, när det gäller bottnen emellan
mönsterrutorna.

Det är lättast att plocka upp efter det
<i>dukagångsskälet</i>, som binder blott den <i>ena</i> sidan,
men efter det skälet, som binder <i>båda</i> sidorna,
kan man taga prydligare och mera fristående
mönster.

I första fallet får man för långa lösa
trådar på afvigsidan.

Förfaringssättet vid upplockning af <i>ny
upphemtaväf</i> öfverensstämmer alldeles med den
gamla metoden.

Denna beskrifning på <i>upphemtad dukagång</i>
kan endast tillämpas af dem, som förut kunna
väfva slätväfnad och fornnordisk väfnad.

För dem är det också lätt att förstå, när
man säger, att det ena eller andra <i>dukagångsskälet</i> 
måste gå före upplockningen framför
slagbommen vid mönstrets upptagande och
hvarje gång ditsättas, när ny rutrad skall
bildas.

Sedan hela mönstret blifvit satt på solf
och dessa förlagda i ordning midt på väfven
emellan bommen och bottensolfven, upplyftes
den ena käppen efter den andra för
insättandet af skälblad. Skälbladen föras i sin tur
fram till bottensolfven, resas upp och väfvas
efter.

Man påsätter ej mer än halfva mönstret,
emedan den andra hälften uppkommer genom
att väfva de lösa skaften i omvänd riktning.
Man kan bilda mellanränder och mindre
ränder af samma käppar, som begagnats till det
stora mönstret.

När bottnen skall väfvas, måste andra skäl

fällas ned och föras bakåt, eller stundom
skälbladen helt borttagas, när större slätväfnad
förekommer.

Detta väfsätt, <i>upphemtad dukagång</i>, är
oändligen tacksamt och roligt att väfva, emedan
det är lätt, går fort, och mönstret blifver
mycket större och briljerar därigenom mera än
möjligt är med <i>vanlig upphemta</i>.

*
</chapter>

<chapter name="Slutord">

Det intresse jag hyser för all väfslöjd jämte
min önskan, att just detta väfsätt måtte bli
allmännare kändt och idkadt, har manat mig
att framkomma med de gjorda upplysningarne.

Då de prof på <i>upphemtad dukagång</i>, som jag
företett vid olika industriutställningar, blifvit
med pris uppmärksammade, har jag äfven däri
sett skäl att bringa väfsättet till allmänhetens
kännedom.

Och — till sist! Måtte nu denna lilla
broschyr mottagas med välvilja, och bristerna
fyllas, och väfsättet ytterligare fullkomnas af
dem, som äro längre hunna i väfkonsten!

*

Borrby i November 1893.

<tab><tab><tab>Adle Brandt.


Christianstad, B.-A.-B. Tryckeri, 1893.
</chapter>



