<table o c>
<td><h2>O. CARLÉN</h2>
<td>——
<td><h1>RIDDARHOLMS-</h1>
<td><h1>KYRKAN</h1>
<td><h2>Stockholm 1876</h2>
</table>

<img>RIDDARHOLMSKYRKAN.</img>
<table o>
<td c>——
<td c>Pris: 25 öre.
</table>
<table o>
<td 2 c>INNEHÅLL
<td><tab>
<td 2 c>——
<td 2 r>Sid

<td>Grafchor, grafvar och minnesvårdar <td r>5.
<td>Grafstenarne på kyrkogolfvet <td r>15.
<td>Riddarholmskyrkans troféer <td r>23.
<td>Serafimerorden <td r>21.
<td>Riddarholmskyrkans historia <td r>18.
<td>Historiska händelser i Riddarholmskyrkan <tab><td r>30.

<td><tab>
<td 2 c>——————
</table>
<table o c>
<td><h1>RIDDARHOLMS-KYRKANS</h1>

<td><big><big>HISTORIA</big> OCH <big>MÄRKVÄRDIGHETER</big></big>
<td><tab>
<td>ANTECKNADE
<td>AF
<td><b>OCTAVIA CARLÉN.</b>

<td><tab>
<td>————
<td>ÅTTONDE UPPLAGAN.
<td>————
<td><tab>
<td><tab>
<td>STOCKHOLM,<br><small>BERGSTRÖM & LINDROTH,</small><br>1876.
</table>

<chapter name="Grafchor, grafvar och minnesvårdar i Riddarholmskyrkan">
<h2>Grafchor, grafvar och minnesvårdar i
Riddarholmskyrkan.</h2>

Till tidsbesparing för dem som på stället vilja
begagna dessa blad som vägledare, beskrifvas grafvarne först;
kyrkans historia, märkvärdiga händelser derstädes,
troféerna m. m. omnämnas sedan. (Se innehållsförteckningen.)

Främst i kyrkan, midtför altaret, stå tvenne stora
stenmonumenter i form af kistor; de äro resta öfver
konungarne <i>Magnus Ladulås</i> (hvilken har låtit bygga denna
kyrka och var den förste som der begrofs) och <i>Carl den
åttonde Knutsson</i>.

<br><big><b><i>Konung Magni Ladulås monument.</i></b></big> Ifrån
äldsta tider har ett epitafium med latinsk inskrift öfver denna
konung varit uppsatt; men Johan III lät öfver honom
upprätta det nu varande vackra monumentet i choret;
öfverst ses konungens hela bild i hermelinskjortel, öppen
krona på hufvudet, spiran i högra och äpplet i venstra
handen: kransen och ornamenterna äro af marmor och
minnesvården är prydd med rikets och konungens egna
vapensköldar, samt med flere latinska inskrifter. Jemte
konung Magnus skall hans sonson, den unge tappre prins
Magnus Birgersson, halshuggen 1329, vara begrafven.

<br>Bredvid är <big><b><i>Konung Carl den VIII
Knutssons monument,</i></b></big> förfärdigadt vid samma tid samt af
alldeles lika struktur och arbete, prydt med riksvapnet,
bondevapnet och konungens närmaste anors vapen samt
latinska inskrifter.

<br><big><b><i>Kongl. Gustavianska grafchoret</i></b></big> är på
kyrkans södra sida, till venster från altaret. Det blef 
anlagt på Konung Gustaf II Adolfs befallning, kort före
hans afresa till Tyskland. Grafchoret är bygdt i
göthisk stil med korshvalf och fullbordades 1633. Det
upplyses af 7 höga, smala fönster, under hvilka på yttre
sidan uti stentaflor stå inristade följande latinska inskrifter:
<i>In augustis intravit. Pietatem amavit. Hostis prostavit.
Regnum dilatavit. Suecos exaltavit. Oppressos liberavit.
Moriens triumphavit</i> <footnote>Han började med svåra värf. Han älskade gudsfruktan.
Han nedjorde våra fiender. Han utvidgade riket. Han 
förherrligade svänskarne. Han befriade de förtryckta. Han segrade ännu i
döden.</footnote>. Den präktiga sarkofag af
italiensk marmor, som konung Gustaf III lät förfärdiga uti
Italien, till förvarande af sin faders Adolf Fredriks lik,
blef i början af 1800-talet uppsatt i fonden af öfra
grafchoret, men stod obegagnad ända till Gustaf II
Adolfs sekularfest 1832, då konung Carl XIV Johan lät
uti densamma nedlägga hjeltekonungens lik. Fanor och
troféer, som blifvit tagna under hans krig, äro upphängda
deröfver. Då år 1744 alla likkistorna i Gustavianska
grafchoret, i anledning af ett kongl. bref till kansli-kollegium,
öppnades och besigtigades uti riksråderna Tessin och
Ekeblads samt flera andra tillkallade personers närvaro,
befanns konung Gustaf Adolfs ansigte nästan oförändradt.
Ögonbrynens färg och storlek, äfvensom mustachernas och
pipskäggets, hade mycket väl bibehållit sig, och befanns
han mycket lik de porträtter, som man har af honom.
Mot sin uttryckliga befallning hade han af nödvändighet
blifvit balsamerad i Weissenfels.

Arkadöppningen eller ingången till choret blef försedd
med jerngaller och portar, öfver hvilka Svenska vapnet, 
med Wasavapnet i hjertskölden, är anbragdt, gjutet i brons,
förgyldt och mycket kostbart.  Nedgången till sjelfva
grafhvalfvet är i kyrkan och var förut betäckt med två väl
huggna stenar, men numera, efter branden 1835, med tre
i Kolmårdsmarmor, derå en latinsk inskrift är ristad,
författad af framlidne statsrådet m. m. friherre Adlerbeth <footnote>I afseende på de kongl. grafchoren i Riddarholmskyrkan
må anmärkas, att både det Gustavianska, Carolinska och
Bernadotteska äro så anordnade, att de egentligen hafva tvänne våningar;
i den öfra, sjelfva grafchoret, hvars golf går i jemnhöjd med
kyrkogolfvet, stå de konungars kistor, hvarefter choren benämnas,
nämligen Gustaf II Adolfs, Carl XII:s och Carl XIV Johans.  Under
hvart och ett af dessa chor — således djupt under kyrkogolfvet — 
äro grifthvalfven belägna, och deri stå de öfriga kungliga och
furstliga liken.</footnote>.

<br><big><b><i>Konung Gustaf II Adolf,</i></b></big> född 1594,
död 1632, blef här begrafven den 22 Juni 1633.  Vid
samma tillfälle nedsattes i detta grafhvalf:  Konung
Gustaf Adolfs och Maria Eleonoras äldsta dotter, född
och död 1621, deras andra, äfven i späda år aflidna
dotter, prinsessan <i>Christina</i>, samt prinsessan <i>Agnes af
Holstein</i>, konung Gustaf II Adolfs moster, som kom på
besök till sina höga anhöriga i Sverige, men förkylde sig
här och afled vid några och 30 års ålder.  Konungens
kista är af ek, öfverdragen med violett sammet och prydd
med guldgaloner och kronor, sju fot lång samt innesluten
i en större kista af engelskt tenn.  Denna yttre kista är
prydd med riksvapnet och alla provinsvapnen, med flera
ornamenter och inskrifter.

<i>Drottning Maria Eleonora</i>, född 1599, död 1655, blef
jemväl härstädes begrafven den 13 Maj 1655.  Hennes
balsamerade lik ligger i en, med violett sammet, guldkronor 
och fransar öfverdragen ekkista, som står inuti en
mycket kostbar och väl arbetad tennkista, utsirad med
många, dels förgylda, dels försilfrade ornamenter,
hvarjemte på kransen omkring locket synas åtta försilfrade 
englabilder ofvanpå lika många pilastrar i upphöjda
cherubimsfigurer med utslagna, förgylda vingar.  Kistan
är för öfrigt prydd med Svenska och Brandenburgska vapnen 
i upphöjdt arbete, samt flera latinska inskriptioner.  
På locket ligger ett krucifix af gjutet tenn med
törnekronan och linneklädet.

Sedermera hafva följande kungliga och furstliga
personer i detta grafhvalf blifvit begrafna: <i>Konung Adolf
Fredrik</i>, född 1710, död 1771; dess gemål, <i>drottning Lovisa
Ulrika</i>, född 1720, död 1782; <i>konung Gustaf III</i>, född 1746,
död 1792; dess gemål, <i>drottning Sofia Magdalena</i>, född
1746, död 1813; <i>konung Carl XIII</i>, född 1748, död 1818;
dess gemål, <i>drottning Hedvig Elisabeth Charlotta</i>, född 1759,
död 1818; hertig Carl Gustaf af Småland, född 1782, död
1783 (son till Gustaf III och Sophia Magdalena); hertig
Carl Adolf af Wermland, född och död 1798 (son af Carl
XIII och Hedvig Elisabeth Charlotta); en dödfödd dotter
af samma konungapar; hertig Fredrik Adolf af Östergöthland, 
född 1750, död 1804 (Adolf Fredriks och Lovisa
Ulrikas yngste son); storfursten af Finland, Carl Gustaf,
född 1802, död 1805 (son till Gustaf IV och drottning
Fredrika), samt prinsessan <i>Sophia Albertina</i>, född 1753,
död 1829.

<br><big><b><i>Kongl. Carolinska grafchoret,</i></b></big> uppbygdt
på norra sidan af högchoret, till höger från altaret, der
fordom S:t Fransiski altare var beläget.  Det blef redan
påtänkt åren 1665 och 1667, men fullbordadt först år
1743, då kostnaden under denna tid uppgått till en summa
af 44,000 daler silfvermynt.  Grafchoret, bygdt af huggen
sandsten, utgör en aflång fyrkant med fronderade hörn
och ett soubassement, hvarå tre öppningar äro anbragta,
som lemna dager åt grafhvalfvet.  På de tre platta sidorna
äro avantcorpser formerade med kolonner och ett
entablement af doriska ordningen.  Öfver entablementet höjer
sig en attique med pilastrar och vaser.  Det öfra
grafchoret erhåller ljus genom tre stora fönster och uti 
attiquen genom tre mindre. Dômen är utvändigt prydd
med en kongl. krona; på de rundade hörnen äro
ornamenter af troféer anbragta. Invändigt föreställer det öfra
grafchoret likades en fyrkant, med tre stora nischer och
en arkadöppning åt kyrkan, samt prydes af åtta korinthiska
kolonner, som tillika uppbära arkadhvalfven och dômen,
hvilken senare är prydd med rosetter i fördjupningarna.

På öfra muren och postamentet, å sidorna af
fönstret öfver Carl XII:s sarkofag ooh i de två nischerna på
hvardera sidan af arkadöppningen, äro troféer uppsatta. Utanpå
chorets nordöstra och nordvestra sidor af attiquen äro, på
taflor af brun Ölandssten, latinska inskrifter anbragta med
gyllene bokstäfver.

I sjelfva grafhvalvet äro följande kongl. och furstliga
personer begrafna, nämligen:

<br><big><b><i>Konung Carl X Gustaf,</i></b></big> född 1622, död 1660,
blef nedsatt i Gustavianska grafchoret den 4 November
1660, men flyttades till det Carolinska i November 1697.

<i>Drottning Hedvig Eleonora</i>, född 1636, död 1715,
Carl X Gustafs gemål, begrafven utan ceremoni den 17
Januari 1717, i en med sammet öfverdragen ekkista,
hvilken står i ett tennfoder af besynnerlig form och utan
någon inskription.

<br><big><b><i>Konung Carl XI,</i></b></big> född 1655, död 1697,
blef begrafven den 28 November 1697. Hans
balsamerade lik förvaras i en med sammet öfverklädd och med
guldkronor prydd ekkista, innesluten i en kostbar kista
af zink, som öfverallt är utsirad med åtskilliga
ornamenter af brons samt fyra englahufvuden på hvardera sidan
af locket, hvarpå en kongl. krona af brons hvilar. Vid
hufvud- och fotgafveln äro latinska inskrifter anbragta.

<i>Drottning Ulrika Eleonora</i>, född 1656, död 1693.
Carl XI:s gemål, begrafven den 28 November 1693. 
Hennes kista är alldeles lik med Carl XI:s utom inskriptionerna.

Prinsessan <i>Helvig Sofia</i>, Carl XI:s och Ulrika
Eleonoras dotter, förmäld med hertig Fredrik IV af
Holstein-Gottorp, begrafven på samma gång som hennes farmor,
den 17 Januari 1717. Hennes lik förvaras uti en med
violett sammet öfverdragen och med guldgalloner utsirad
ekkista. Hon var Carl XII:s mest älskade syster.

Prinsarne Gustaf, född 1683, död 1685, Ulrik, född
1684, död 1685, Fredrik, född och död 1685, och Carl
Gustaf, född 1686, död 1687, söner af Carl XI och
Ulrika Eleonora, äro äfven här begrafna uti tennkistor, med
prydliga och kostbara, försilfrade ornamenter.

Kronprinsen Carl August, född 1768, död 1810,
begrafven den 13 Juli 1810, uti en ekkista,
öfverdragen med blå sammet samt prydd med guldkronor och
fransar.

I öfra grafchoret äro följande kongl. personers lik
förvarade:

<br><big><b><i>Konung Carl XII,</i></b></big> född 1682, död 1718,
begrafven den 10 Januari 1719. Likkistan är innesluten i en
sarkofag af svart marmor, som hvilar på en sockel af svensk
grönflammig marmor, midtför ingången i fonden af choret;
ofvanpå ligger en lejonhud af messing, hvarpå kronan, spiran
och svärdet synas, och på en flik eller en del af huden,
som nedfaller på yttre sidan, läses <i>Carolus XII</i>. År 1746
blef Carl XII:s kista öppnad första gången sedan
hjeltekonungen der nedlagts. Ett ögonvittne — baron Carl
Hårleman — berättar derom följande: “Ett hyende
uppfyldt af aromatiska kryddor, betäckte hufvudet som var
bart, men omgifvet af en lagerkrans. Håret var alldeles
oförändradt, af en helt ljusbrun färg, långt som ett
lillfinger, rakt uppstruket på begge sidor, men hjessan och
öfre delen skallot. Å högra sidan strax nedanför
tinningen fanns en plåsterlapp, så starkt fästad att man med
möda kunde den upplyfta och afdraga, då derunder syntes
och kändes en lång öppning på tvären, lutande neder bakåt
hufvudet, lång sju linier, bred tvenne. Å venstra sidan
under en annan plåsterlapp af lika storlek, var hela
tinningen bortrifven och kanterna af benen så
skrapade att skottet derigenom nödvändigt måste hafva
utgått. I öfrigt var ansigtet något förfallet. Under
hufvudet lågo flera hyenden, fylda med aromatiska kryddor.
På sidorna och på armarne lågo långa hvita påsar, fyllda med
samma kryddor. Armarne lågo längs med kroppen, och
händerna emot hvarandra lagda, med hvita skinnhandskar
betäckta. Skjortan var af slissing och svepningen af
holländskt lärft.“

Sedan öppnades hjeltekonungens kista för några år
sedan, då hans utseende lärer befunnits temligen likt det
ofvan beskrifna.

<br><big><b><i>Konung Fredrik I,</i></b></big> född 1676, död 1751,
ligger i en sarkofag af svensk marmor, på högra sidan af
choret. Ofvanpå sarkofagen ligger ett hyende med
kronan, spiran och äpplet, gjutna i bly, och på framsidan
Svenska vapnet Tre Kronor, betäckt med kongl. krona.
Fredrik I begrofs den 23 September 1757.

<i>Drottning Ulrika Eleonora</i>, född 1688, död 1741,
(konung Fredrik I:s gemål), begrofs den 1 December 1742,
och hvilar uti en alldeles lika sarkofag, på den motsatta
eller venstra sidan af choret.

<br><big><b><i>Kongl. Bernadotteska grafchoret</i></b></big> är
beläget bredvid Gustavianska och uppfördes 1850 af vår
utmärkte arkitekt professor Scholander. Choret är bygdt
uti renaissansstil, dock är det ännu ej fullt färdigt
invändigt, hvarest freskomålningar lära komma att anbringas.

I detta grafchor hvila:

<br><big><b><i>Konung Carl XIV Johan,</i></b></big> född 1764, död
1844. Konungen hvilar uti en, på konung Oscar I:s
bekostnad förfärdigad, praktfull sarkofag af porfyr. Den är af
röd Elfdahls-porfyr, och är ett af de yppersta arbeten som
någonsin utgått från Elfdahls berömda porfyrverk. 
Sarkofagen, arbetad efter konduktör Brouhns ritning, är en
afbild af kejsar Augusti fältherre, Agrippas, berömda
sarkofag uti Vatikanen i Rom. På Carl Johans sarkofag
arbetades i 8 år; sjelfva sarkofagen eller kistan är af ett
enda block och väger omkring 67 skeppund; dess form
är halfrund med rika sirater. Locket väger omkring
27 skeppund. År 1856 anlände den till Riddarholmen
och var så tung att en arbetsstyrka af 50 kronobåtsmän
måste införa den i kyrkan. Grifthvalfvet under choret
är hvilorum för nedanstående:

<br><big><b><i>Prins Frans Gustaf Oscar,</i></b></big> hertig af Upland,
född 1827, död 1852. Hans kista är af ek och
öfverklädd med blått sammet och furstliga gyllne kronor samt
försedd med silfverplåt med prinsens namn, födelse- och
dödsår.

<br><big><b><i>Prins Carl Oscar Wilhelm Fredrik,</i></b></big>
hertig af Södermanland, född 1852, död 1854, hvilar i en kista
af ek, klädd med blått sammet med gyllne furstekronor
samt en silfverplåt med prinsens namn, födelse- och
dödsår.

<br><big><b><i>Konung Oscar I,</i></b></big> född 1799, död 1859. Denne
konungs kista är af ek, invändigt fodrad med tenn och
utvändigt öfverklädd med purpursammet, öfversållad med
kongl. kronor af guld. En pressad silfverplåt med
namnchiffret pryder kistan.

<br><big><b><i>Drottning Desideria,</i></b></big> Carl XIV Johans
gemål, född 1781, död 1860. Hennes kista är af ek,
tennfodrad och öfverklädd med rödt sammet med kongl.
guldkronor samt försedd med pressad silfverplåt med kongl.
namnchiffer.

<br><big><b><i>Drottning Lovisa,</i></b></big> Carl den XV:s gemål, född
1828, död 1871. Hennes kista är af ek, öfverklädd med
purpursammet och rikt prydd med guldkronor och
pressade silfverplåtar med kongl. namnchiffer.

<br><big><b><i>Konung Carl XV,</i></b></big> född 1826, död 1872. Han
hvilar i en kista af ek, prydd med pressade silfverplåtar
och kongl. namnchiffer. Öfver locket är kastadt ett
präktigt purpurtäcke, kantadt med hermelin.

<br><big><b><i>Prins Nicolaus August,</i></b></big> hertig af Dalarne,
född 1831, död 1873. Han hvilar i en med blått sammet
och gyllne furstekronor öfverklädd ekkista. Locket är
prydt af tvenne dyrbara kransar, en af guld, skänkt af
frimurare och en af silfver, skänkt af Norrmän.

*

<big><b><i>Grefliga Wasaborgska grafchoret</i></b></big> är af
riksrådet m. m. grefve Gustaf Gustafsson af Wasaborg
uppbygdt på södra sidan af kyrkan. I denna graf, hvartill
nedgången är uti arkadöppningen åt kyrkan, är grefve
Gustaf af Wasaborg med sin gemål, Anna Sophia, grefvinna
af Wied, Runkel och Isenburg, begrafna uti dyrbara kistor
af tenn, med inskriptioner på tyska språket, samt flere af
deras efterkommande och anförvandter.

<br><big><b><i>Banérska grafchoret</i></b></big> i samma stil som de
redan omnämnda, utom Carolinska grafchoret, uppbygdt af
riddaren, riksrådet och fältmarskalken Johan Banér, på
södra sidan af kyrkan, strax bortom södra dörren. Utom
af flera troféer prydes detta chor af Johan Banérs
porträtt, uppsatt i fonden, i kroppsstorlek och full rustning
samt på högra sidan af Banérska hufvudbanéret. Midtuti
öfra choret är en vacker sarkofag af brun marmor,
förärad af riksrådet Höpken, deruti Johan Banérs lik
förvaras. Vid hufvudet ses Banérska vapenskölden anbragt,
samt på sidorna och vid fötterna latinska inskriptioner. I
grafhvalfvet äro flera af Banérska ätten och dess
anförvandter begrafna.

<br><big><b><i>Grefliga Torstenssonska grafchoret</i></b></big> är
beläget vid nordvestra hörnet af kyrkan, der själachoret
fordom var anlagdt. Riksrådet, fältherren m. m. grefve
Lennart Torstenssons enkefru, född friherrinna Beata
De la Gardie, inköpte platsen och lät uppbygga
choret. Utom af flera troféer prydes choret i fonden
af den store fältherrens hufvudbanér och hans anors
vapen samt hans bildstod af hvit marmor, på en rund
piedestal med fyrkantig sockel af svensk marmor, hvarpå
läses med gyllene bokstäfver: <i>Lennart Torstensson</i>.
Ingången till grafhvalfvet är åt kyrkan; öfver densamma är
en list af brun Ölandssten anbragdt, midtpå försedd med
ett ornament, bestående af en kask, omgifven af troféer,
gjutna i bly och förgylda. På listen läses i gyllene
bokstäfver: <i>Här hvilar Lennart Torstensson, född den 17
Augusti 1603, död den 7 April 1651</i>. I sjelfva
grafhvalfvet äro riksrådet och fältmarskalken Lennart Torstensson,
grefve till Ortala, friherre till Wirestad, herre till
Forstena m. m., med sin fru, friherrinnan Beata De la Gardie,
begrafna i präktiga kopparkistor, samt deras barn,
efterkommande och anförvandter.

<br><big><b><i>Grefliga Wachtmeisterska</i></b></big> och <big><b><i>von
Fersiska grafchoret</i></b></big> är uppbygdt på vestra sidan om
norra kyrkodörren, enligt samma byggnadssätt som de
öfriga choren. I öfra choret ses följande hufvudbanér:
riksrådet m. m. friherre Hans Wachtmeisters till Björkö,
omgifvet af hans vapen. Ofvannämnde riksråd, Hans
Wachtmeister, med flera medlemmar af dennes och von
Fersenska ätterna samt deras anförvandter äro här begrafna.

<br><big><b><i>Grefliga Lewenhauptska grafchoren.</i></b></big>
De äro uppbyggda på östra sidan om norra kyrkodörren,
båda under samma tak. Grafhvalfven äro till hälften 
under och till hälften öfver jord, och det östra chorets
arkadöppning är försedd med jerngaller och portar, öfver
hvilka vapenskölden med dess många fält i lifliga färger
är anbragdt. Ett stort antal troféer pryda dessa grafchor.
Riksrådet, generalfältmarskalken och presidenten Carl
Mauritz Levenhaupt, grefve till Raseborg m. m., död den 12
December 1666; generalen, riksrådet grefve Adam Ludvig
Lewenhaupt till Falkensten, död under fångenskapen i
Ryssland den 25 Februari 1719; grefve Gustaf Mauritz
Lewenhaupt, öfverste, död den 5 Mars 1700; dessa
ofvannämnde herrars lik, med deras fruars, äro här begrafna
uti koppar- och tennkistor, äfvensom flera af deras
efterkommande och anförvandter.

<br><big><b><i>Ätterna De la Gardie</i></b></big> och <big><b><i>Forbus</i></b></big> hafva en
numera obegagnad graf under själfva altaret.

<br><big><b><i>Oxenstjernska ätten</i></b></big> har egt grafven N:o 3 i
choret, hvaröfver ett vackert epitafium af svart marmor
blifvit uppsatt af rikskansleren Axel Oxenstjerna öfver hans
fränder, riksrådet Johan Gabrielson Oxenstjerna, och hans
fru, Christina Gylta.

<br><big><b><i>Wachschlagerska ätten</i></b></big> eger grafven N:o 7
och 8 i choret.

<br><big><b><i>Gyllenstjernska grafven</i></b></big> finnes under N:o 10,
näst vid gången till Gustavianska grafchoret.

<br><big><b><i>I grafven N:o 20</i></b></big> är den olycklige Carl
Mornaij <footnote>Anklagad för myteri mot Johan III, dömd till döden och
afrättad 1574.</footnote> med sin son, Johan Mornaij, begrafven.

<br><big><b><i>Grafven N:o 21</i></b></big> tillhör hofpredikanten m. m.
doktor Gabriel Roséns arfvingar.

I den så kallade <big><b><i>Erstaviks</i></b></big> eller 
<big><b><i>Bjelkenstjernska grafven,</i></b></big> på södra sidan, är generaladjutanten
friherre Knut Lejonhufvud begrafven.

<br>Bredvid Erstaviksgrafven, vid södra kyrkoväggen näst
sakristian, är <big><b><i>Bjelkeska grafven</i></b></big>.

<br><big><b><i>Ridderhoffska</i></b></big> eller <big><b><i>Rothoffska grafven</i></b></big>
är belägen midtför tredje pelaren på södra sidan.

<br>I grafven N:o 61 har amiralen <big><b><i>Daniel
Strussenflykt</i></b></big> blifvit begrafven.

<br>På norra gången, ett stycke nedanför Torstenssonska
grafchoret, är <big><b><i>Spensiska grafven.</i></b></big>

<br>På södra gången, under N:o 91, är <big><b><i>Törneska
grafven.</i></b></big>

<br>I grafven N:o 93, sydvestra hörnet, hvilar
landshöfdingen <big><b><i>Strijk</i></b></big> med sin fru.

<br>Bredvid Banérska grafchoret är ett vapen uppsatt
öfver riksrådet <big><b><i>Mathias Palbytzky,</i></b></big> död 1677, och på
tredje pelaren midtemot nämnde grafchor, ett öfver
generalfälttygmästaren <big><b><i>Pehr Sparre Larsson,</i></b></big> död 1692,
samt ett vapen på andra pelaren å södra sidan öfver
kammarherren friherre <big><b><i>Knut Kurck,</i></b></big> död 1698.

Flera namnkunniga personer hafva här i äldre tider
blifvit begrafna, efter hvilkas grafvårdar numera ej finnas
några tillförlitliga lemningar. Bland dessa må nämnas:
riddaren <i>Carl Nilsson Ferla</i>, riksföreståndaren <i>Torkel 
Knutsson; Christer Nilsson Wase; Sten Sture d. y.</i> med dess
späda son; <i>Erik Göransson Tegel;</i> riksrådet <i>Seved
Svensson Ribbiny; Måns Bryntesson Liljehöök;</i> riksrådet
<i>Hogenskild Bjelke</i> samt skaldinnan <i>Sophia Elisabeth Brenner</i>.

Utom ofvannämnda personer äro medlemmar af
nedanstående adliga familjer begrafna uti Riddarholmskyrkan:

Tott, Boije, Horn, Wrangel, King, Schierberg,
Ekebjelke, Bryngelson, Adlerberg, Hildebrand, Stålarm,
Falkenberg, Sperling, Roos, von Kocken, Steinberg, Georgi,
Posse, Törne, von Groth, Stenbock, Creutz, Düben,
Rhensköld, Ehrenstam, Cabeliau, Adlercreutz m. fl.

Nästan hela kyrkogolfvet utgöres af grafstenar;
grafvarne blefvo år 1676 numrerade; de uppgå till ett antal
af 123.

Strax innanför stora eller vestra kyrkodörren ligger
en större sten utan inskriptioner, och det sägs att det var
under denna som <i>Sten Sture</i> och hans unge son
<i>varit</i> begrafna, ehuru deras lik, på Christian Tyranns
befallning, upptogos och, tillika med Stockholmska
blodbadets offer, uppbrändes på söder 1520. I närheten af
nergången till Gustavianska grafhvalfvet skall <i>Torkel 
Knutsons</i> graf finnas: nästan midt i kyrkan finnes en enkel
grafsten öfver <i>Carl Johan Adlercreutz</i>, och riddaren <i>Ferla</i> 
<footnote>Se sid. 30.</footnote>
skall vara begrafven längst fram i kyrkan, venster om
altaret. Utrymmet tillåter oss icke att här beskrifva eller
ens omnämna <i>alla</i> grafstenarne å kyrkogolfvet, detta vore
dessutom icke skäl uti, emedan en stor del af dem tillhör
<i>nu</i> okanda och mindre betydande personer. Det finnes
väl knappt någon svensk familj af den äldre adeln — till
och med af den från 1700-talet — som ej har någon af
sina förfäder eller någon anförvandt till dem begrafven uti
Riddarholmskyrkan, d. v. s. af dem som fordom bott i
Stockholm, ty det ansågs för den största förmån att blifva
begrafven derstädes: under katolska tiden derföre, att 
Gråmunkekyrkan ansågs heligare än andra hvilorum i
Stockholm: efter reformationen derföre, att denna plats ansågs
<i>ärorikare</i> än andra kyrkor i hufvudstaden. Platsen under
denna kyrka liknar katakomber.

*
</chapter>
<chapter name="Riddarholmskyrkans Historia">

<h2>Riddarholmskyrkans Historia.</h2>

Riddarholmskyrkan i sitt nuvarande skick är
Sveriges “Westminster Abbey“, säger den förtjenstfulle
litteratören Gustaf Thomée. Under dessa hvalf “som ljuda
odödlighet och gömma förgängelsen“, hvila konungar och
furstar, härförare, statsmän och fosterlandsvänner, och hela
kyrkan utgör nu nästan ett enda gigantiskt grafmonument,
som gömmer och dock åskådliggör hvad vårt fosterland egt
mäktigt och stort. I denna, omkring 600 år gamla kyrka,
jordfästes och begrafves numera endast kungliga och
furstliga personer, och blott när någon medlem af kungahuset
går hän till den eviga hvilan, är detta tempel fullt
upplyst, och då brusar orgeln högtidligt i dess gamla hvalf.
De flesta af Sveriges konungar och drottningar under de
tre senaste seklen hafva sina sista hvilorum här 
<footnote>Gustaf I och Johan III ligga i Upsala, Carl IX i Strengnäs,
Erik XIV i Westerås och Drottning Christina, Gustaf Adolfs dotter,
i Rom.</footnote> och
äfven några af de äldre konungarne hafva härstädes sina
grafvar.

Riddarholmskyrkan är anlagd mellan åren 
1278—1285 af Birger Jarls andre son i ordningen, konung
Magnus I, med det hedrande tillnamnet <i>Ladulås.</i> Den
del af Stockholm, hvarest denna kyrka är belägen,
kallades i äldsta tider <i>Kedjeskär</i>, af det skäl att Olof
Skötkonung 1007 skall hafva tillstängt Norrström med
jernkedjor, för att hindra Olof Haraldsson (äfven kallad “den
Helige“) att utlöpa i Saltsjön med sin i Mälaren inkomna
flotta. Sedermera blef denna holme kallad
<i>Gråmunkeholmen</i> af det skäl, att den af Magnus Ladulås anlagda 
kyrkan derstädes, med tillhörande kloster, kallades
<i>Gråmunkekyrkan</i>, emedan den blifvit anlagd för <i>Franciscaner</i>- eller
<i>Gråbrödramunkarne</i>.

I drottning Christinas tid först erhöll holmen
benämningen Riddarholmen, troligen deraf att många riddare och
adelsmän började bygga och bo på denna holme och blefvo
begrafna i dess kyrka.

Som nämndt är, anlade Magnus Ladulås på
Riddarholmen ett kloster och en kyrka för munkar af
Franciskanerorden.

Konung Magnus, och en mängd personer med honom,
begåfvade denna kyrka så mycket, att hon blef en af de
rikaste kyrkor som funnits i Sverige.

Magnus Ladulås var, efter tidens tänkesätt, en
särdeles nitisk beskyddare af de andlige, hvarför han ock af
påfven erhöll hederstiteln <i>“Kyrkans lydigaste son och
salighetens betjent.“</i> Han beskyddade särskildt Franciscaner-
eller Gråmunkebröderna, samt förordnade i sitt testamente
att han ville hafva sin hvilostad i denna kyrka, utsägande
tilllika “förbannelser öfver en hvar som annorlunda
ordnade med hans lik“.

Denna af honom anlagda klosterkyrka kallades — af
förutnämnda skäl — först <i>Franciskanerkyrkan</i> och
sedan <i>Riddarholmskyrkan</i>, och den nuvarande kyrkan är
densamma som af Magnus Ladulås byggdes, fastän den sedan
undergått stora förändringar. Kyrkan var från början af
särdeles prydlig byggnadsstil, men liknade i vissa fall ett
fäste. Liksom nu hade hon 12 kortare stödjepelare, men
östra gafveln var då alldeles jemn, med fyra fönster, två
och två ställda högt upp under hvalfven. Tornet var så
starkt bygdt, att det kunde nyttjas som blockhus mot 
annalkande fiender. På hvardera sidan voro fyra små
fönster, och kyrkans tak var betäckt med spån till år 1416,
då det till en del betäcktes med bly. I äldre tider
anbringades å sjelfva hvalfmuren i kyrkan, med munkstil,
följande märkliga inskrift:

“Sex orsaker hafva varit, äro och skola blifva till
olyckorna i Sverige. 

<table>
<td r><tab>1.<td><i>Egennytta.</i>
<td r>2.<td><i>Hemligt hat.</i>
<td r>3.<td><i>Förakt för lagarne.</i>
<td r>4.<td><i>Liknöjdhet för det allmänna bästa.</i>
<td r>5.<td><i>Obetänksam gunst mot utländingar.</i>
<td r>6.<td><i>Hårdnackad afund inbördes.</i>
</table>

Denna inskription upptäcktes i senare tider, och när
kyrkan år 1713 hvitlimmades, blef den öfverstruken.
Under katolska tiden hade äfven denna kyrka en mängd chor
och altaren med särskilda prester, messeskrudar och allt
som fordrades till gudstjenstens förrättande.

Efter reformationen förföll Riddarholmskyrkan
alltmera år från år, oaktadt Stockholms stad blifvit ålagd att
underhälla densamma. Konung Gustaf Wasa erinrade väl
borgmästare och råd om kyrkans förbättringar, men de
undskyllde sig med nödvändigheten att först bygga och
förbättra åtskilliga andra hus. Kyrkan liknade slutligen
en ruin. Når sedan <i>Johan III</i> öfvertog regeringen, satte
han nämnda kyrka åter i skick och från hans tid daterar sig
egentligen den nuvarande Riddarholmskyrkan. Johan III
icke allenast tillbyggde nuvarande choret, han tillökade 
äfven kyrkan både med tornet och södra sidoskeppet, hvilka
före hans tid ej funnos.

Kyrkan, ursprungligen byggd i göthisk stil, består af
ett treskeppigt långhus, hvars korshvalf uppbäres af åtta
pelare i två rader. Hon har ett högt, brant koppartak
och håller 192 fot i längd, 64 i bredd, 38 i höjd samt har
tolf stödjepelare till taklisten. <i>Tornet</i> vid vestra ändan af
kyrkan håller 160 fots höjd, samt har derofvanpå ett
genombrutet spetstorn af jern om 140 fot, så att hela
tornet stiger till omkring 300 fots höjd. Det hade fordom
sex <i>ringklockor</i>, hvaraf fem voro skänkta af drottning
Christina, till minne af hennes store fader, Gustaf II
Adolf. Alla dessa klockor förstördes vid den svåra
eldsvåda som öfvergick kyrkan 1835. Den nuvarande enda
ringklockan — Serafimerklockan — ljuder endast vid
kongl. begrafningar och serafimerringningar.
Serafimerordens stiftare, konung Magnus Ladulås, hvilken hvilar i
denna kyrka, är den förste som derstädes blef begrafven.

Den 28 Juli 1835, klockan ¾ till 8 på morgonen,
slog åskan ner på spetsen af Riddarholmskyrkans torn;
rök visade sig på tvänne ställen bredvid hvarandra, fastän
icke synnerligen stark, och fortfor hela dagen, utan att
lågan blef synlig. Man försökte släcka, men elden var
oåtkomlig. Följande dagen tycktes röken hafva minskats
och man hyste de bästa förhoppningar att kunna släcka
branden, samt högg öppningar för att åtkomma elden, men
just detta gjorde faran ohjelplig, ty vinden kastade om och
gaf näring åt lågan, hvilken bröt ut på eftermiddagen.
Klockan 5 föll tornspetsen och lågan stod upp ur tornet,
hvaraf en del nedstörtade med ett förfärligt brak, tillika med
fyra smärre torn och spiran på Torstensonska grafchoret.
Derefter spridde sig elden med rasande fart utefter takåsen,
som äfven uppbrann. Klockan 1 på natten nedstörtade
en del af Gustavianska grafchorets torn och äfven
Wachtmeister-Fersiska choret skadades. Ändtligen bemästrades
elden klockan 6 på morgonen, således efter nära två dygns
brand, och faran för de kringliggande husen var förbi.
Tornen voro till större delen nedbrunna, jemte hela taket;
klockorna och tornuret hade nedsmält, kyrkans inre var
betydligt skadadt och det hela liknade en hemsk ruin.
Endast Carolinska grafchoret hade motstått elden, men var
betydligt skadadt af hettan. Lyckligtvis blefvo dock alla
i kyrkan förvarade troféer räddade.

En byggnadsdirektion nedsattes nu; man beslöt att
uppsätta ett nytt torn af gjutjern, hvartill en ritning
uppgjordes af professor C. G. Göthe, och tornet blef gjutet
på Åkers bruk. Kyrkan taktäcktes med koppar och 93
skeppund åtgingo dertill. Ändtligen, efter 9 års
arbete, senaste tiden ledt af hofarkitekten, professor
Nyström, stod detta minnets gamla tempel åter färdigt och
byggnadsdirektionen upplöstes den 2 Februari 1847. Hela
det yttre af kyrkans tak, tornspiror m. m. försattes
noggrannt i lika skick som före eldsvådan. Det nya stora
tornet skiljer sig dock väsentligen i formen från det
gamla.

<i>Altartaflan</i>. Då den gamla under katolska tiden
brukliga altartaflan blifvit förstörd, skänkte Johan III
en ny, som åter lemnade plats för den nuvarande,
som ditkom under Carl XI:s tid och är förfärdigad af
snickaren Steijermark och bildhuggaren Schultz. Den
föreställer Frälsaren på korset.

<i>Stolar</i> eller <i>bänkar</i> finnas numera inga; när dylika
vid högtidligheter skola begagnas, ditflyttas sådana för
tillfället och äfven en provisionel predikstol ditflyttas.

<i>Orgelverk</i> har funnits der alltsedan katolska tiden. 
Det senaste, före branden 1835, var förfärdigadt af <i>Hans
Henrik Cahman</i> i Upsala 1702. Efter många 
förbättringar undergick det 1819 en ombyggnad af orgelbyggaren
P. Strand. Orgelläktaren hvilar på fyra hvitmålade
doriska kolonner och bröstvärnet är prydt med
svenska riksvapnet, i hvars hjertsköld Holstein Oldenburgska
vapnet (drottning Hedvig Elisabeth Charlottas) är
anbragdt.

<i>Fyra ljuskronor</i> funnos fordom i denna kyrka,
trenne af malm och en af gediget silfver. Denna 
senare blef vid den sista stora branden uppflyttad
till en sal i kongl. slottet, der den ännu (1876) 
finnes. Trenne gånger har kronan nedfallit i kyrkan
och hvarje gång skadats betydligt. Denna präktiga krona
väger omkring 5,529 lod och är skänkt till kyrkan af
Carl X Gustafs gemål, Hedvig Eleonora, som gaf den till
minne af sin gemål. Numera har man inledt <i>gas</i> i 
kyrkans chor, den öfriga delen af kyrkan upplyses vid
högtidliga tillfällen af vaxljus.

<i>Kyrkans silfver,</i> dels förgyldt, dels oförgyldt, är
särdeles vackert och flera historiska minnen finnas deribland.

Utom denna Hedvig Eleonoras stora silfverljuskrona
väger nämnde silfver tillsammans 2,628 ¾ lod.

<i>Messeskrudar, altarbeklädnader</i> och <i>kalkkläden</i> eger
kyrkan flera särdeles dyrbara, skänkta af enkedrottning
Hedvig Eleonora, riksrådet P. G. Bjelke, Johan Banér,
fröken Emerentia von Düben m. fl.

*
</chapter>

<chapter name="Riddarholmskyrkans troféer">

<h2>Riddarholmskyrkans troféer.</h2>

Dessa dyrbara minnen af den svenska vapenäran
blefvo den 6 Mars 1817, i högtidlig procession, hvaruti
Carl Johan deltog, flyttade från den så kallade arsenalen
vid Carl XIII:s torg till Riddarholmen. Dessa troféer,
bestående af omkring 6,000 fanor, standarer, flaggor och
vimplar — förutom pukor, trummor m. m. — äro upsatta
i särskilda grupper eller samlingar, dels i grafchoren,
dels i sjelfva kyrkan, å pelare, samt på dertill gjorda
konsoler.

När man inkommer genom stora eller <i>vestra</i>
kyrkodörren, har man till höger fram i choret samlingen
N:o 1, sedan kommer 2, o. s. v., de som finnas i choret
och å pelarne äro fördelade i 18 samlingar.

<big><i>N:o 1</i></big> och <big><i>2</i></big> hafva tillsammans 34 polska fanor och
dito standar.

<big><i>N:o 3.</i></big> 14 polska fanor och 19 standar efter
uppgift, likväl obestyrkt, eröfrade i slaget vid Stångebro den
25 sept. 1598.

<big><i>N:o 4.</i></big> 33 österrikiska fanor; å tvänne fanor är
antecknadt: “år 1633 d. 22 dec. blef denna fana tagen utaf
ryttmästaren Joachim Ernestus Krocow under drottning
Christinas regering.“  22 standar, 1 spansk fana.

<big><i>N:o 5.</i></big> 29 österrikiska fanor och 20 standar, 3 
bäjerska fanor, 4 spanska dito.

<big><i>N:o 6.</i></big> 46 österrikiska fanor och 10 standar.

<big><i>N:o 7.</i></big> 24 österrikiska fanor, en röd sidenfana med
följande påskrift å fanstången: “kejserlig fana i hvilken en
fänrik insvepte sig efter en förlorad batalj och låtit sig
mörda af nit för katolska religionen.“  10 standar, 1
spansk fana.  De här uppräknade troféer äro tagne i
30-åriga kriget; 4 polska fanor, tagne vid Warschau 1656; 1
dansk fana och standar, tagna i Bremen år 1657; 1 danskt
standar, taget i Danmark 1658; 3 danska fanor och 8
standar, tagne under konung Carl X Gustafs regering.

<big><i>N:o 8.</i></big> 14 danska fanor och 25 polska standar,
tagne under Carl X Gustafs regering; 6 danska fanor,
tagne i slaget vid Halmstad, 4 danska fanor och 1 standar, 
tagne i slaget vid Lund, 1 dansk fana, tagen i slaget 
vid Landskrona.

<big><i>N:o 9.</i></big> 5 danska fanor och 1 standar, tagne i 
slaget vid Landskrona; 10 danska fanor och 1 standar, tagna
vid Rügen 1658: 23 danska fanor och 8 standar, tagne
under Carl XI:s regering.

<big><i>N:o 10.</i></big> 3 danska fanor och 1 standar, tagne vid
landstigningen på Seeland; 10 ryska fanor, tagne vid
Narva.

<big><i>N:o 11.</i></big> 24 ryska fanor och 4 standar, tagne vid
Zagnitz.

<big><i>N:o 12.</i></big> 5 sachsiska fanor, tagna vid Dünamünde
1731; 19 sachsiska fanor och 10 standar, tagne vid
Klissow.

<big><i>N:o 13.</i></big> 1 sachsiskt standar, 3 polska standar, tagne
vid Klissow; 2 fanor och 2 standar, tagne vid Janiski
1703; 2 ryska fanor, 1 standar och 4 flyglar, tagne vid
Birsen; 9 sachsiska fanor och 3 standar, tagne vid Thorn
1703; 1 rysk fana, tagen vid Jakobstadt.

<big><i>N:o 14.</i></big> 3 ryska fanor och 4 standar, tagne vid 
Jakobstadt; 2 sachsiska fanor och 8 standar, tagne vid
Frauenstadt 1706; 3 danska fanor och 5 standar, tagne vid
Helsingborg; 9 ryska fanor, tagne under Carl XII:s
regering.

<big><i>N:o 15.</i></big> 14 ryska fanor och 19 polska, tagne
under konung Carl XII:s regering.

<big><i>N:o 16.</i></big> 10 polska fanor och 2 standar, 17 
sachsiska fanor och 8 standar, tagne under konung Carl XII:s
regering.

<big><i>N:o 17.</i></big> 1 rysk gös, 1 standert och 1 vimpel, tagne
vid Svensksund; 8 ryska flaggor, 3 standertar och 3 vimplar, 
tagne vid Löföfjerden 1808; 1 rysk flagga och 1 
vimpel tagna vid Reval 1808; 1 rysk fana och en
fanstång, tagna i Finland 1808; 5 danska flaggor och 1
vimpel, tagna vid Glückstadt; 2 norska flaggor, tagne i Norge
1814.

<big><i>N:o 18.</i></big> 80 fanor, som icke kunna bestämmas, hvilka
land de tillhört eller hvarest de eröfrats.

<br><big>I <b><i>Gustavianska grafchoret förvaras
nedanstående troféer:</i></b> <i>N:o 1</i></big> och <big><i>2</i></big> tillsammans, 23
österrikiska fanor och 23 standar dito, allt taget i slaget
vid Leipzig 1631.

<big><i>N:o 3.</i></big> 14 österrikiska fanor, 9 standar, 1 bäjersk
standar, 1 böhmisk fana, 1 hohenzollersk fana, 1 fana
med kardinalshatt och 2:ne korslagda svärd, tagna i samma
slag.

<big><i>N:o 4—5.</i></big> 1 brandenburgisk fana, 17 österrikiska
fanor tillsammans, och 7 standar tagne i Tyskland 1631,
samt 8 österrikiska fanor och 6 standar, tagne i slaget vid
Lützen den 6 nov. 1632.

<big><i>N:o 6—7.</i></big> 2l österrikiska och 1 erkebiskopligt standar 
från Köln, tagne vid Lützen; 20 österrikiska fanor,
tagne i Tyskland 1632.

<big><i>N:o 8.</i></big> 1 preussisk vimpel, 3 bardisaner och 1 flagga,
tagne i Pommern 1759; 2 ryska gösar, 6 flaggor och 1 
standert, tagne vid Hogland 1738; 4 ryska “gösar“, 3
vimplar, 14 flaggor och 1 standert, tagne vid Fredrikshamn 
1790; 1 rysk flagga och 1 standert tagne vid Svensksund 
1790.

<big><i>N:o 9.</i></big> 17 ryska flaggor, 4 vimplar, 1 standert och
2 gösar.

<big><i>N:o 10—11.</i></big> tillsammans 24 ryska flaggor, vimplar, 
6 gösar och 3 standertar.

Alla i grupperna N:o 9—11 upptagna byten äro
eröfrade vid Svensksund.

<big><i>N:o 12.</i></big> 5 ryska flaggor, 2 standertar, 1 gös, 5 vimplar,
4 fanor och 5 standar, 1 dansk flagga, tagen vid fästningen
Fredriksorts öfvergång l8l3; 2 danska flaggor; 3 standar
och 1 fana, tagne vid fästningen Glückstadt 1814; 4 norska 
fanor och 1 standar samt 1 danskt standar, tagne vid
fästningen Fredrikssteens eröfring 1814; 3 danska fanor,
tagne i Norge 1814; 1 norsk flagga, tagen vid fästningen
Fredrikssteen.

Särskildt äro här uppställde 8 pukor, tagne i slaget vid
Leipzig 1631; 38 skalmejor och reveljpipor, tagne vid Narva
1700; 20 trummor, tagne vid Birsen 1703; 38 pukor och 2
knippor stads- och fästningsnycklar, om hvilka man icke har
sig något bekant när och var de togos, samt 259 fane- och
standarstänger, eröfrade under konungarne Gustaf I:s, Erik
XIV:s och Johan III:s regeringstider.

<br>I <big><b><i>Carolinska grafchoret förvaras nedanstående:</i></b></big>

<big><i>N:o 1.</i></big> 39 polska fanor och 15 standar, tagne vid
Warschau 1656; 4 danska standar och 2 fanor, tagne i
Bremen 1657; 13 danska standar och 7 fanor, tagne i
Danmark år 1658.

<big><i>N:o 2.</i></big> 28 danska fanor och 19 standar, tagne i
slaget vid Halmstad 1675; 11 danska fanor och 4 standar,
tagne i slaget vid Lund 1676; 3 danska fanor och 5 standar, 
tagne i slaget vid Landskrona 1677; 7 danska fanor
och 10 standar, tagne på Rügen 1678.

<big><i>N:o 3.</i></big>  3 danska fanor och 3 standar, tagne vid
landstigningen på Seeland 1700; 54 ryska fanor, tagne i
slaget vid Narva 1700.

<big><i>N:o 4, 5, 6</i></big> och <big><i>7</i></big> hafva tillsammans 94 ryska fanor
och dito 9 standar, alltsammans taget i Narva.

<big><i>N:o 8.</i></big>  14 ryska fanor, tagne vid Zagnitz 1701; 2
sachsiska standar, tagne vid Klissow 1702; 7 ryska fanor,
tagna vid Birsen 1703.

<big><i>N:o 9.</i></big>  22 ryska fanor, tagne vid Birsen.

<big><i>N:o 10.</i></big>  10 ryska fanor och 12 standar samt 1 
kalmuckfana, tagne i sistnämnde slag; 4 ryska fanor, tagne
vid Jakobstadt 1704.

<big><i>N:o 11.</i></big>  20 ryska fanor och 2 standar, tagne vid 
Jakobstadt; 5 danska standar, tagne vid Helsingborg 1710.

<big><i>N:o 12.</i></big>  20 polska fanor, tagne under konung Carl
XII:s regering.

I Carolinska grafchoret förvaras, utom nu uppräknade
troféer, jemväl 2 knippor stads- och fästningsnycklar till
Thorn och Elbing m. fl. orter; 6 pukor, tagne vid
Warschau 1656; 24 pukor och 4 trummor, rörande hvilkas
eröfring ingen anteckning upplyser.

<br>
<big>I <b><i>Lewenhauptska grafchoren förvaras:</i></b></big>

<big><i>N:o 1.</i></big>  3 ryska fanor, tagna vid Narva; 4 ryska
fanor och 39 s. k. “flyglar“, tagna vid Birsen.

<br>
<big><b><i>Samlingarne</i></b> <i>N:o 2, 3, 4, 5, 6, 7</i></big> och <big><i>8</i></big>,
utgöras endast af ryska flyglar.

<big><i>N:o 9.</i></big>  41 ryska flyglar, 5 kosakfanor och 7 kosakpikar.

<big><i>N:o 10.</i></big>  1 kosakpik, 77 dragonfanor, kalmuckchefstandar 
och 2l kalmuckfanor.

De i grupperne 2—10 förvarade byten äro allesamman
tagne vid Birsen.

<big><i>N:o 11.</i></big>  10 kalmuckfanor, tagne vid Birsen; 1 ryskt
standar, taget vid Thorn; 8 ryska fanor, 4 standar och 11
flyglar, tagne vid Frauenstadt.

<big><i>N:o 12.</i></big>  10 ryska flyglar, tagne vid Jakobstadt; 1
sachsiskt standar, taget vid Frauenstadt; 3 sachsiska
fanstänger och 2 standarstänger, tagne vid Thorn; 22 ryska
fanstänger och 31 standarstänger, tagne vid Jakobstadt.

Omkring 800 af ofvannämda troféer äro eröfrade vid
Birsen 1703 af Adam Ludvig Lewenhaupt.

Dessutom äro i dessa grafchor uppsatte: 9 pukor,
tagne vid Stångebro år 1598; 3 pukor vid Leipzig l63l,
6 pukor vid Warschau 1656, 4 danska trummor, 22
pukor, 17 trummor, 162 fanstänger, 96 standarstänger, om
hvilka tid och ställen, der de eröfrades, man icke har sig
något bekant.

<br>
<big>I <b><i>Wachtmeisterska och von Fersiska
grafchoret finnes följande troféer:</i></b> <i>N:o 1.</i></big>  3
ryska fanor och standar, tagne vid Zagnitz; 31 ryska flyglar, 
tagne vid Birsen.

<big><i>N:o 2.</i></big>  25 ryska flyglar, tagne vid Birsen, samt 15
fane- och 35 standarstänger; hvar och när de äro tagne
är okändt.

<big><i>N:o 3.</i></big>  65 ryska flyglar, 1 kossakpik och 28 ryska
flyglar, tagne vid Birsen; 3 ryska fanor, tagne vid
Jakobstadt.

<br>
<big>I <b><i>Torstensonska grafchoren förvaras:</i></b></big>
Samlingarne 1, 2, 3, 4, 5 och 6, hvilka bestå af österrikiska 
fanor och standar, tillsammans omkring 100.

<big><i>N:o 7.</i></big>  2 österrikiska fanor och 2 standar, 8 
sachsiska fanor,

<big><i>N:o 8.</i></big>  5 sachsiska fanor och 1 standar, 8 bäjerska
fanor och 1 standar.

De i detta grafchor uppräknade troféer äro tagne i
30-åriga kriget.

13 danska fanor och 4 standar, tagne i Holstein af
Torstenson.

98 fane- och 35 standarstänger.

<big><b><i>Vid Strijska grafchoret</i></b></big> finnes i samlingen
N:o 1. 78 ryska fanor, och i N:o 2, 73 ryska flyglar och
4 kalmuckfanor, alltsammans taget i slaget vid Birsen.

<br>I <big><i><b>Banérska grafchoret</b></i></big> utgöres de å väggen
utsatta samlingarne N:o. 1, 2, 3, 4 och 5 af tillsammans
5l österrikiska fanor och 27 standar, äfvensom 2 bäjerska
fanor i samlingen N:o 1.  Samlingen N:o 6 har 12 österrikiska, 
8 sachsiska och 3 bäjerska fanor, samt 3 sachsiska
standar, allt eröfradt i 30-åriga kriget.

<br><big><i><b>Wasaborgska grafchorets troféer:</b></i></big> <i>N:o 1.</i>
5 österrikiska fanor och 6 standar, 4 sachsiska fanor och
1 standar, 1 bäjersk fana, tagne, liksom alla följande här
uppsatte, under 30-åriga kriget.

<i>N:o 2.</i> 7 österrikiska fanor och 5 standar, 1 spansk
fana och 4 sachsiska fanor.

<i>N:o 3.</i> 7 österrikiska fanor och 7 standar, 1 bäjersk
fana, 1 sachsisk fana.

<i>N:o 4.</i> 7 österrikiska fanor och 8 standar, 5
sachsiska fanor, 1 spansk fana.

<i>N:o 5.</i> 7 österrikiska fanor och 6 standar, 6
sachsiska fanor.

<i>N:o 6.</i> Österrikiska och sachsiska m. fl. fanor, samt
10 osignerade trummor <footnote>Upplysningarne om troféerna äro tagne efter F. W.
Ekströms förteckning derå.</footnote>.

En särskild prydnad eger Riddarholmskyrkan i alla
de aflidna <i>Serafimerriddarnes vapensköldar</i>, som äro
uppsatta i choret. På ömse sidor om altaret ses ordens aflidne
stormästares vapen, betäckta af kongl. kronor; de omgifvas 
af ordenskedjorna, målade med bjerta färger på stora
kopparplåtar. Icke förr än vid Serafimerriddarens död
upphänges härstädes hans vapensköld, äfven försedd med
det årtal han utnämndes till riddare samt hans dödsår.  
Ofvannämnda orden stiftades af Magnus Ladulås på 1200-talet.

*
</chapter>
<chapter name="Historiska händelser">

<h2>Historiska händelser.</h2>

Flera <i>historiska händelser och märkliga tilldragelser</i>
hafva timat i Fransiskanerklostret och kyrkan, deribland
må nämnas den märkliga och troligen föga kända
omständigheten att en af Roms påfvar, <i>Nicolaus IV</i>, varit munk
vid Fransiskanerklostret härstädes.  Det var nemligen den
lärde Hieronymus, som var föreståndare för Riddarholms- 
eller dåvarande Fransiskanerkyrkan och klostret i Stockholm.  
Enligt Ericus Olai blef han derifrån 1288 utkorad
och samma år högtidligt invigd till påfve.

Konung Albrecht af Mecklenburg måste år 1371, i det
kyrkan tillhöriga klosterhuset, underteckna en förlikning
med Riksens Råd i anledning af några olagligheter som
konungen tillåtit sig.  Här begicks det blodiga dådet mot
riddaren <i>Carl Nilson Ferla</i>, som mördades 1382 i sjelfva
kyrkan af sin slägting, <i>Bo Jonsson Grip</i>, Sveriges rikes
drots och den mäktigaste och rikaste enskilde man som
funnits i Sverige.  Riddaren Ferla hade ådragit sig Bo
Jonssons hat, för det kärleksförhållande som sades ega
rum mellan Ferla och Bo Jonssons andra maka, fru
Margretha.  Förföljd af riksdrotset personligen, tog riddaren
sin tillflykt i Gråmunkekyrkan, som på den tiden, liksom
alla kyrkor och kloster, var en fristad, till och med för
grofva brottslingar.  Inkommen i kyrkan blef riddaren dock
af den i blindt raseri förföljande Bo Jonsson mördad och
“huggen i tolf stycken“, som krönikan säger.  Förmodligen 
menas dermed att han erhållit tolf sår.  Emellertid
nedhöggs han med så våldsamt raseri, att den olycklige,
som fasthöll sig vid altaret, i dödsångesten derifrån
lösryckte en sten.  Ferla begrofs sedan i kyrkan, och “när 
en sten lades öfver hans graf“ säges det att den remnade
i tolf delar, eller lika många som riddaren erhållit sår.  
Stenen visas ännu vid altaret.

Riddarholmen var fordom en särskild församling,
under hvilken tid kyrkan omgafs af en kyrkogård med höga
lindar och en stenmur, men 1807 upplöstes församlingen
och förenades med Storkyrkoförsamlingen.  Numera hålles
aldrig offentlig gudstjenst i denna kyrka, som begagnas
endast till kongl. begrafningar, hvilket förut blifvit nämndt.  
Det lärer dock varit ifråga att Riddarholmskyrkan åter skall
upplåtas till allmän gudstjenst.

*
</chapter>

<chapter name="Tillägg">

Närvarande upplaga af denna lilla skrift var redan färdigtryckt
då H. M. Enkedrottning Josefinas sorgliga frånfälle inträffade.  Sedan
numera äfven hennes stoft intagit sitt sista hvilorum i Riddarholmskyrkan, 
meddelas här, till fullständigande af beskrifningen öfver
<i>Bernadotteska grafkoret</i>, följande

<tab><tab><tab><tab><tab> Tillägg till sid. 13.

<big><b>Drottning Josephina,</b></big> Oscar I:s gemål, född 1807,
död 1876.  Hennes kista är af ek, öfverklädd med
purpursammet och prydd med guldkronor och silfverplåtar med
kongl. namnchiffer.  På locket ligger en väl arbetad
krans af silfver, skänkt från Norge såsom ett vördnadsbevis 
för den älskade drottningens minne.

*
</chapter>
<img>KONUNG CARL XIV JOHANS SARKOFAG.</img>


