<chapter name="”Torskning”">
<table o>
<td c><h2>”Torskning”.</h2>
<td c>(Skärgårdsbild.)
<td>
<td><poem>Fort i båten ref och krokar!
Sol’n ur hafvet tittar.
Nu går torsken till och snokar
Stimvis, här och der.
Aldrig den en fiskstjert hittar,
Som på örat snusar:
Pojkar opp, hör vinden susar
Öfver våg och skär!

Raska på, allt hvad J kunnen,
Måsar skria redan.
<i>Morgonstund har gull i munnen,</i>
Bli vi ense om.
Orren spelar längesedan,
Här är väst och tröja!
Fisken kilar, om vi dröja,
Här är lufvan, kom!

Tag från väggen dragg och <i>vättar,</i>
Och din bössa läska!
Vinden friskar, dimman lättar.
Qvickt gör focken lös!
Hvar är <i>»pluntan»?</i> – I min väska. – 
Jerker! är du säker?
Det var hin, hvad båten läker:
Här är öskar, ös!

Göm ej bössan, ladda, Calle!
Den behöfs kanhända:
Såg ni skälens svarta skalle? – 
Tvi! den satan dök!
Nu är tid att snuggan tända,
Och sin tobak karfva:
Godt, att när så här vi larfva,
Ha sin <i>pipa-rök.</i>

Det är just mitt fiskarställe,
Der vid dessa bankar.
Der ha jag och grannars-Pelle
Dragit torsk i kapp.
Ja! just här vi kasta ankar
Och vårt <i>snöre</i> sänka – 
Jo, det kunde jag just tänka:
Vi ha napp på napp.

Vi ha kommit just i smöret
Gud, styrk mina sinnen!
Jag tror jag fått fan i <i>snöret,</i>
Om jag känner rätt.
Hjelp mig, jag får inte in’en,
Håll med håfven under!
Sic’ken knubber!  Tocka kunder
Nypas ej så lätt.

Fisket lyckas, hafvet suger:
Fram ur väskan lirka
Lilla <i>tumlarn</i> -- jo den duger:
Det var godt som gull!
Räkna Jerker! -- Vi ha cirka
Hundra. -- Det var raggen!
Hundra torskar! tag in draggen,
Vi ha ökan full.

Slappa hänga våra segel,
Gör till rodd er klara!
Vinden mojnat, hafvets spegel
Speglar himmelen.
Gladt och lustigt hem vi fara
Från vårt fiskafänge:
Vi få vänta väl och länge
På en fångst som den.</poem>
<td r><b>E. S–dt.</b>
</table>
<img></img>
</chapter>










<chapter name="På nya året">
<table o>
<td c><h2>På nya året.</h2>
<td><poem>En tid som nu, bedröflig.
Jag aldrig såg,
Och lyckan är ohöflig
Mot hög och låg.
En tappar millioner,
Der minst det tänks;
En skeppslast med citroner
Af isen stängs.

Emot hvarannan stångas
Lokomotiv,
Och krossade bli mångas
Båd’ lem och lif.</poem>
</table>


<table o>
<td><poem>Allt tycks af tidens brådska
Till ofärd vändt.
Om de had’ åkt i droska,
Har slikt ej händt.

Jemt hör man isen brister
Och folk förgås.
På krogarna gardister
Af flickor klås.
Bäst är, förr’n kriget ryter
Till vår ruin.
Att könet byxor byter
Mot krinolin.

Man hundfatt är på hyra
För rum, fast små.
Spektaklen äro dyra
Att gå uppå.
Man icke bör förgäta,
Att man förstör
Hvad en familj kan äta
En vecka för.

Man arm och ben kan bryta
På trottoar,
Ty sand och aska tryta
På en och hvar.
Fast sädesköp man slutar
Till billigt pris,
Har bagarn samma <i>snutar</i>
Som förr precis.

Att folk vill högre hoppa
Än rimligt är,
Och att så många <i>stoppa,</i>
Och <i>»tocke der»;</i>
Det vållas utaf tiden
För lyxens skull:
Det finns för mycke siden,
För lite ull.

Vårt land i fördom suckar
På många sätt.
Månn’ nya året ruckar
Förståndet rätt?
Månn’ titelsjukans smitta
Förgöras kan:
Skall <i>hatten</i> nu få sitta
Och <i>Ni</i> tas an?

Skall man nu hejda lyxen
Uti dess fart?
Skall man ej sätta yxen
Till roten snart?
Skall folk ej få idéer
Med sundt förnuft,
Och sluta med supéer
Och qvalmig luft?

Skall man få pris på maten,
Och slippa storm?
Skall under året Staten
Få sin <i>reform?</i>
Skall vagnen längre streta
På fyra hjul?
Det skall <i>Ni</i> allt få veta
Till nästa jul.

Men dag och timmar fara
I fröjd och strid.
Må tiden hygglig vara,
Och lyckan blid!
Vi alla framåt rycka
Mot lyckans port:
<i>Godt år</i> och mycken lycka
I smått som stort!</poem>
<td r><b>E. S–dt.</b>
</table>
<img></img>
</chapter>










<chapter name="Yrvädret">
<h2>Yrvädret.</h2>
<table o>
<td><poem>Jag är lycklig, som får tyst och stilla
Här vid fönstret sitta och se på,
Och onödigt ej min tid förspilla
Att i drifvor och bottforer gå.
På Guds väder kan man aldrig lita.
Spela molnen oss ej spratt på spratt?
Se för roskull huru qvickt de rita
Hvita prickar på syrtut och hatt.

Snön sig stockar uti mun och öra.
Paraplyer tjena föga till.
Lilla vän! hvad skall hon ut och göra,
Vinden gör med henne hvad han vill.
Oförskämde! hur han lyfter kjolen,
Och mot skyn han krinolin har vändt,
Jag skall inte <i>sqvallra utur skolen:</i>
Gå, min sköna! <i>»ingenting har händt!»</i>

Krig och örlig!  Här blir luft i luckan:
Snö och pojkar sämjas i vårt land.
Här ej hjelper qvidan eller suckan,
Snöbolls-krig är blodigt nog ibland.
Silfverkulor stöpas blott hos Bore,
Minsta puttifnask dem sköta kan.
Hurra gossar!  Om ej rutan vore,
Skulle ni en hacka ha per man.

Men i Herrans namn, hvem rår om gumman!
Och hvart vill hon, eller skall hon hän?
Frun skall bort, och det är hufvudsumman,
Fastän drifvan famnar hennes knän.
Känner hon ej nu hur nordan piskar,
Då har gumman ej förstånd och sans,
Eller också (hvad jag nu blott hviskar)
Väntar kaffepannan någonstans.

Der stöp en!  Ack, det var han ni känner,
<i>Advokaten</i> kallad rätt och slätt.
Sällan han väl råkat på, go vänner,
Ett så slående bevisningssätt.
Stormen kunde han ej hålla stången,
Fast han annars ger sig ej så snart.
Det var också aldraförsta gången,
Som jag vet han tappat såsom part.

På mångfaldigt sätt man sig fördjupar,
Än i snö och än i luntors damm.
Se på presten, hur på knä han stupar,
Mjölad hvit, men tålig som ett lamm.
Heders gubbe! mer än dina likar
Visar du vårt andliga behof:
Af den ödmjukhet, som du predikar,
Vill du praktiskt ge oss några prof.

Jag sett nog af gatupromenaden,
Öfverallt man samma äflan ser.
Stormen rullar öfver Mälarstaden,
Det blir tyst på gatan mer och mer.
Qväll och mörker smyga på oss sakta,
Och lykttändarn tänder gasen re’n.
Verldens gång kan jag ej mer betrakta – 
Fäll gardin och tänd min fotogén!</poem>
<td r><b>E. S–dt.</b>
</table>
<img></img>
</chapter>





<chapter name="Min Tant">
<h2>Min Tant.</h2>
<table o>
<td><poem>Det yrar och det ruskar
Omkring palats och tjäll,
Och Bore-gubben kuskar
Kring våra gamla fjäll.
Min fönsterruta fryser,
Som nyss var spegelklar;
I skorsten stormen nyser – 
Gud hjelp oss lite hvar!

Skall man nu tänder hacka?
Jo, det blir ej så fritt.
Hvad spår min almanacka?
Hon spår ju <i>regn</i> och <i>blidt</i>.
Man räknar och man ritar,
Och ljuger för kontant:
Jag tror jag mera litar
Uppå min gamla tant.

Jag ärar lagerkransen,
Men sanning framför allt.
Då katten satt opp svansen,
Skrek gumman; »Vi få kallt!»
Hon utom dess ej grundar
Sin tro på någon dikt:
När väderskifte stundar
Får hon igen sin gikt.

Jag vet nu ej hvarföre
Jag almanach skall ha,
Jag spar ju fjorton öre,
Oeh tant spår lika bra.
Att uppå stjernor akta – 
Hvad rör mig deras traf?
På månsken har jag fakta,
Då jag tar hatten af.

Men apropos om tanter,
Jag <i>min</i> berömma vill!
Ty gumman har kontanter,
Och det gör mycket till.
Jag söker göra redig
Den satsen alla dar:
<i>»Ju mer du delar med dig,
Dess mera har du qvar!»</i></poem>
<td r><b>E. S–dt.</b>
</table>
<img></img>
</chapter>




<chapter name="Våren kommer!">
<h2>Våren kommer!</h2>
<table o>
<td><poem>Våren arbetar allt hvad han förmår:
Fyra par lärkor jag såg väl i går,
<tab><tab>Och sipporna trollas
<tab><tab>Ur mossa och mull,
<tab><tab>Och skyarna fållas
<tab><tab><tab>Med gull.

Vårsolen löser, beställsam och varm,
Silfverne pantsar från fjällarnas barm;
<tab><tab>Och lyrorna knäppas
<tab><tab>I björk och i tall,
<tab><tab>Och bäckarna släppas
<tab><tab><tab>I vall.

Trastarna skratta åt ekorrens språng,
Torndyflar gäspa vid myggornas sång,
<tab><tab>Och myrorna pusta
<tab><tab>I svettiga fjät,
<tab><tab>Och spindlarna rusta
<tab><tab><tab>Med nät.

Hafvet sig mornar i vårsolens brand,
Ligger på rygg med sin spegel i hand,
<tab><tab>Och molnen de segla
<tab><tab>Som »långskepp» förbi
<tab><tab>Och näpet sig spegla
<tab><tab><tab>Deri.

Fisken, som vintrat i djupaste dyn,
Tittar ur vågornas fönster mot skyn.
<tab><tab>Så glada och trygga
<tab><tab>De plaska vid strand,
<tab><tab>Och hugga en mygga
<tab><tab><tab>Ibland.

Måsarna komma från varmare bad,
Bleka om näbben och smala om vad.
<tab><tab>Och strömmingen sätta
<tab><tab>De efter i ett,
<tab><tab>Och aldrig jag mätta
<tab><tab><tab>Dem sett.

Maj och hans sköna, förträffliga fru,
Flora, ha mycket att pyssla med nu;
<tab><tab>Ty jorden skall städas,
<tab><tab>Se’n vintern har flytt,
<tab><tab>Och blommorna klädas
<tab><tab><tab>På nytt.

Men tiden har brådt, allt skall gå i galopp,
Och vårsolen kältar på blad och på knopp.
<tab><tab>Damborste och viska
<tab><tab>Tar zephyr i hand,
<tab><tab>Och böljorna diska
<tab><tab><tab>I strand.

På Guds magt är vintern nu långt härifrån,
Och långnäst i Lappland står »Vindsvales son».
<tab><tab>Och hafsörn och ärla
<tab><tab>Och småkryp i mull –
<tab><tab>Allt mår nu som perla
<tab><tab><tab>I gull.

Ja, mjukis! du sköna, du herrliga vår!
Välkommen med solsken, herdar och får!
<tab><tab>Blif hos oss nu stadig
<tab><tab>Och häfda ditt namn:
<tab><tab>Kom, låt mig få ta dig
<tab><tab><tab>I famn!</poem>
<td r><tab><b>E. S–dt.</b>
</table>
<img></img>
</chapter>


<chapter name="Sjömannens Afsked">
<h2>Sjömannens Afsked.</h2>
<table o>
<td><poem>O! adjö och farväl,
Alla <i>krabbor</i> i land!
Nu tar sjön mig om hand;
Och från Mälarens strand
Styr jag ut lite grand,
För att vädra min själ,
För att bada min kropp
Uti vågornas dopp.

Jag har legat här nog,
Och min dag har gått fram
Som ett skepp, som har vind,
När det frusar för bog.
Frisk och röd blef min kind
Hos en skepparmadam,
Som höll spisning och krog –  
Men si! menniskan dog!

Det förstås, man skall dö,
Om man sträfvar på sjö
Eller rotar i land;
Om man traskar i snö
Eller het som en brand
Trampar öknarnas sand.
Är man arm eller rik,
Skall man en gång <i>stå lik</i>.
Generös eller njugg,
Det gör aldrig ett dugg.

Ser man ut som ett lam,
Eller värre än skam,
Är man Kung eller Czar,
Är man fri eller slaf,
Har man alltid sin graf,
Fast man inte vet hvar – 
Frid med <i>Tuppens</i> madam!

Nu välkommen, o vår,
Med din värme och sol!
Jag mår bättre i år,
Än jag mådde i fjol,
Då jag kom hem till jul
Från en blidare zon,
Rik på pengar, men gul
Som en gammal citron,
Torr och skrumpen och ful.

Vintern gjorde mig godt;
Nu har hyra jag fått.
Jag är kry som en vind,
Jag är lätt som ett dun,
Jag är knubbig och trind
Om båd’ mage och gump.
Jag är stark som en pump
Och <i>bardun.</i>

Vi ha lastat på Hull.
Vi ha fått proviant
Och klarerat i tull;
Och kapten heter Brandt,
Mycke snäll och galant,</poem>
</table>

<table o>
<td><poem>Undersätsig och fast,
Och har ruff och respekt;
Håller snyggt som en qvast – 
Annars snarlik i hast
Klöfverknekt. Om ursäkt!

Han har haft äfventyr,
Han som andra, gunås,
Som på verldshafvet styr!
Han blef gift, det förstås,
Med en engel så blyg.
Han var kär som en tok:
Hvad den kärleken är
För ett surr och besvär,
För ett helvetestyg,
Då man inte är klok – 
Uj! det känner jag nog!
Jag ger kjortlarna hin.
Men att frun från sin man
Rymde bort med en ann
Och i Petersburg dog – 
<i>»Hör ej hit, sa’ Platin.»</i>

Det är tjugu år sen.
Tiden rullar med fart,
Som man känner förut.
Men jag gillar kapten
I hans fasta beslut
Att ej <i>gilja så snart</i>.

Nu är lotsflagg i topp.
Nu skall ankaret opp.
Det är just mitt humör!
Vi ha ångbåten för,
Som skall dra oss till sjös
Ifrån stadslif och gräl,
Ifrån <i>stadsgård</i> och möss,
Ifrån krogar och stop.
Jag hör styrmannens rop:
»Kasta loss!» – O, farväl,
Alla <i>krabbor</i> i land!
Nu tar sjön mig om hand.
O, farväl, sköna fädernestrand!</poem>
<td r><b>E. S–dt.</b>
</table>
<img></img>
</chapter>





<chapter name="Höst-Dithyramb">
<h2>Höst-Dithyramb.</h2>
<table o>
<td r><i>„När jag bärs ur mitt hus . . .“</i>
<td><poem>Hvad suckar ur mitt bröst!
Hvad vemod i mitt öga!
Det mulnar i det höga,
Och stormen höjt sin röst.
Han kommer nordanfjälls,
Och mer och mer han friskar,
Och böljorna han piskar,
Och sjön på ända ställs.
Ja, hösten är
Oss redan när
Kring ö och skär:
Hvad vill han här?
Jo! skrämma våra fiskar
Och göra oss besvär.

Hör vinden hur han kör!
Hvart skall man nu sig vända:
Buteljen är kanhända
Den som kan ge humör.
Jag säger er för sann:
När vädret sig förbistrar
Om blott pokalen gnistrar,</poem>
</table>

<table o>
<td><poem>Så gör det hvad det kan.
Men vill ändå
Det ej förslå,
Hvad gör man då?
Jo, jag gör så:
Jag mina fönster klistrar
Och tar ullstrumpor på.

Hvad himlaskoj och gny!
Hvad brak i tak och knutar,
Och hafvet skyhögt sprutar
På måsarna i sky.
Allt lif har svårt att stå
På två ben eller fyra,
Och snö och hagel yra
Och på min ruta slå.
Fan och hans mor,
Förlåt, jag svor,
Är lös jag tror
Med horn och klor.
Att spela nu på lyra
Är ej så lätt, min bror!

Man stängs nu inom hus
Att kinka och att pjunka,
Och dubbla-fönster prunka
Med grönt glasmästar-ljus.
Det blir ett stök och ställ:
Sitt visthus skall man öka
Och skinkor undersöka
Och vara mån om spjäll.
Man torkar dill,
Och inlagd sill
Man lagar till
Allt som man vill;
Och stångkorf skall man röka
Och rensa kamomill.

Nu ha vi Riksdag, ja!
Nu blir att ha sin näsa
I tidningar och läsa
Och redan på sig ha.
Då få vi se, hvartut
De <i>»fjärdingsmänner»</i> syfta:
Om glädjas eller snyfta
Skall bli vår lott till slut.
Opinion
Är, att nation
Vill ha räson
I sina don.
Det blir en sten att lyfta:
Representation.

Allt har sin tid, min vän!
Och tiden hastigt slinter,
Och efter höst och vinter
Blir dagen ljus igen.
Jag lyss och tiger still,
Jag låter tiden basa,
Jag låter Påfven rasa
Och bullor stökatill.
Är hösten vrång
Och qvällen lång,
Jag slår: <i>pling-plong!</i>
På min basong,
Och tänder på min brasa
Och kastar in min sång.</poem>
<td r><b>E. S–dt.</b>
</table>
<img></img>
</chapter>


<chapter name="Jordens delning">

<h2>Jordens delning.</h2>
<table o>
<td c>Efter Schiller.
<td><poem>»Se här, var god och tag!» sa' Zevs. »Den vida
Jordbollen, menskobarn! åt er jag ger;
Ett vackert arf, låt se å eder sida,
Att ni som bröder delen mellan er!»

Strax vinningslystnad i hvart öga spelar,
Och ung och gammal örat åt sig drog.
Och bonden skodde sig med hemmansdelar,
Och skog och jagtmark adelsfolket tog.

Och borgarn med sitt gods i boden lommar,
Och presten tog det fetaste som fanns.
Vid bro och vägar satte kungen bommar
Och skapte tull och skrek, att allt var hans.

Från sina luftslott skalden kom omsider?
Det var så dags att komma till förvärf,
Se'n allt var deladt! Ack, den satsen lider
Ej någon brist: att <i>söl är ett förderf.</i>

»Är det mig ensam då som glömskan gäller?
Är ej min trohet städs ådagalagd?»
Till Zevs sin klagan och sin suck han ställer
Och kastar sig inför hans tron försagd.

»Du var ej vaken, det var det som felte,
Och verldens lycka sof du derför bort:
Hvar höll du hus, då jorden man fördelte?
Skyll nu dig sjelf!» sa’ guden något torrt.</poem>
</table>

<table o>
<td><poem>»Jag var hos dig och i din himmel drömde,
Förlåt, o Zevs, en stund så minnesrik!
Om jordens egodelar jag förglömde
För klangen af din harmonimusik!»

»Välan! jag har ty värr, ej mer att gifva,
Då verldens barn om skog och ängar rå.
Men när som helst du kan hos mig få blifva
På husmanskost och gratis — i <i>det blå!</i>»</poem>
<td r><b>E. S–dt.</b>
</table>
<img></img>
</chapter>


