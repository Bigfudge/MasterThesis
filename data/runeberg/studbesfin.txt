<h1>STUDENTBESÖKET</h1>
<h2>I</h2>
<h1>FINLAND
1857.</h1>

<b><sp>UPSALA</sp></b>

<sc>på C. A. Lefflers officin.</sc>
<sp>1858.</sp>





<h1><sp>STUDENTBESÖKET</sp></h1>
<h2>I</h2>
<h1>FINLAND
1857.</h1>

<b><sp>UPSALA,</sp></b>

<sp>C. A. LEFFLER, KONGL. AKAD. BOKTRYCKARE,</sp>

1858.



<chapter name="Förord">
<b>I</b> Finland har, såsom bekant är, under de sista
decennierna försiggått och fortgår ännu ett tyst och stilla,
men ihärdigt och outtröttligt arbete, hvars syftemål är
att höja det Finska folket till ett rum ibland Europas
civiliserade nationer och dermed utbilda en äkta Finsk
nationalitet. Om en nation icke blott utgör summan af
en mängd individer, hvilka af ödets vind blifvit kastade
på samma fläck af jordytan, utan är en hos dessa
gemensam, lefvande och verksam ande, hvilken lika väl
som individen eger ett mål för sin sträfvan; så torde
detta den Finska nationens arbete rätteligen böra
betraktas såsom en nödvändig verkan af hennes egen inre
bildningskraft, om man ock gerna medgifver, att vissa yttre
förhållanden bidragit att väcka denna hennes kraft till ett
klarare medvetande af sig sjelf. Erkännes denna
uppfattning af det Finska nationalitetssträfvandets betydelse
såsom riktig, så måste ock medgifvas, att det icke var
af en tillfällighet man i Finland kom på den tanken att
utbilda och förädla det Finska språket, för att dymedelst
göra detsamma till ett värdigt organ för en högre
andlig kultur. Ty om, såsom ofvan sagdt är, nationen lika
väl som individen eger ett mål för sin sträfvan, så kan
detta mål icke ligga utom henne sjelf. Hon kan lika litet
som individen hafva något annat mål, än att för sig sjelf
utveckla sitt eget väsende. Nationen har visserligen ock


att genomgå sin barndom och behöfver under denna
uppfostras af en annan, som redan hunnit en högre
utveckling; men denna uppfostran kan dock aldrig åsyfta något
annat, än att bereda henne en framtid. Skall nationen
såsom sådan ega en framtid, så måste den tidepunkten
en gång inträffa, då hon samlar alla sina krafter, för att
ur de ädla frön, hvilka utgått ifrån den af henne under
barndomstiden emottagna och omsorgsfullt vårdade
kulturens planta, frammana en ny och lefvande växt, som
har sin rot i hennes eget inre väsende. Det
omedelbaraste, ehuru visserligen icke det enda, uttrycket af detta
nationens eget inre väsende är tvifvelsutan hennes språk.
Språket är nationens andedrägt; när språket upphört att
talas, har nationen ock upphört att andas.
Nationalitetens utveckling är derföre innerst förbunden med
språkets; båda betinga hvarandra ömsesidigt.

I ett land, der den egentliga bildningens enda organ är
ett till hela sin art och karakter <sp>annat</sp> språk än det,
som lefver på folkets läppar, kan visserligen finnas en
hög grad af bildning; men denna bildning är icke
<sp>folkets,</sp> icke <sp>nationens.</sp> Den åsigten, att ett visst språk
i sig saknar sådana elementer, som göra dess utbildning
till organ för en högre mensklig kultur möjlig, måste
derföre ock innebära den sorgliga tanken, att den nation,
som talar detta språk, af Försynen blifvit bestämd att
stanna på en lägre bildningsgrad. Att det Finska folket
ingalunda är hemfallet under en sådan dyster dom, detta
torde måhända hafva blifvit ådagalagdt genom den icke
så ringa framgång, hvarmed det Finska bildningsarbetet,
oaktadt yttre ogynnsamma förhållanden, redan blifvit krönt.
Den intelligens som framstått hos så många bland det
Finska folkets egna söner, de rika skatter af folkpoesi

hvilka nyare forskningar i Finland uppdagat, den icke
ringa grad af utbildning som det Finska språket redan
vunnit, så att på detsamma kunnat öfversättas arbeten i
flera olikartade grenar af menskligt vetande, — allt detta
torde bevisa, att det Finska folket eger skäl att hoppas
en framtid, och att de, som offrat sina ädlaste krafter,
för att åt detta folk bryta nya och ljusare banor,
ingalunda arbetat förgäfves.

Det Finska nationalitetssträfvandet, ehuru naturligt
till sin uppkomst och ädelt till sitt syftemål, har likväl,
åtminstone i sitt tidigare framträdande, här i Sverige
blifvit temmeligen allmänt missförstådt. Den förnämsta
orsaken härtill ligger utan tvifvel deruti, att yttre
omständigheter beredt oss så ringa tillfälle till en noggrannare
kännedom af Finska förhållanden. Såsom en
medverkande orsak må ock anses den omständigheten, att det
nämnda sträfvandet i sin första ungdomliga hänförelse
gjort sig skyldigt till någon ensidighet äfvensom en och
annan öfverilning. Af dessa och måhända flera andra
skäl hafva åtskilliga mer eller mindre oriktiga
föreställningar hos oss gjort sig gällande. Hvad som blott var
att emotse såsom en naturlig följd af det Finska
språkets högre utbildning, nemligen att det Svenska språket
måste afstå ifrån sin rättighet att i Finland vara den
högre bildningens och den offentliga samhällslefnadens <sp>enda</sp>
tolk ,— detta ansåg mången här vara det hufvudsakliga
målet för det nya sträfvandet i Finland. Man tyckte sig
derföre i detta arbete se ett bemödande att utplåna alla
sekelgamla minnen, hvilka Finland ännu egde
gemensamma med Sverige, och afslita hvarje fiber, som ännu
förenade de båda brödrafolkens hjertan med hvarandra.
Sådana föreställningar, här en gång uppkomna, kunde

icke annat än alstra en viss känsla af bitterhet. Denna
känsla var dock ingen annan än den af en, såsom man
trodde, försmådd vänskap. Just derföre, att Finland var
för det Svenska hjertat så dyrbart, kändes det bittert,
att detta land numera vore benäget att glömma sin gamle
ungdomsvän, med hvilken det otaliga gånger hade
blandat sitt blod och sålunda, enligt gammal nordisk sed,
ingått ett fosterbrödralag, som borde hållas heligt. Denna
känsla gaf sig stundom luft i hårda ord, hvilka
naturligen framkallade dylika på andra sidan hafvet. Mången
bland Finlands ädlaste söner ansåg sig der, under sitt
trogna arbete för sitt folks upplysning, misskänd af det
land, på hvars aktning han med rätta kunde anse sig ega
de billigaste anspråk. Den sårade fosterlandskänslan gaf
sig stundom uttryck, som ytterligare bidrogo att öka det
ömsesidiga missförståndet. De bröder, som i forna dagar
kämpat i samma leder, stodo sålunda på hvar sin strand
och sågo på hvarandra med blickar af misstroende.

Detta onaturliga förhållande kunde dock icke länge
fortfara. I senare tider hafva visat sig de mest glädjande
företeelser, som synas bebåda, att de kyliga dimmor,
hvilka, såsom man sagt, lägrat sig emellan den Bottniska
vikens båda stränder, börjat skingras, och att den dag numera
icke är fjerran, då <sp>Svensk</sp> och <sp>Finne</sp> skola
fullkomligen förstå hvarannan. Till framkallande af dessa
glädjande företeelser har isynnerhet det Finska universitetets
ungdom på det skönaste sätt medverkat. Denna ungdom,
hvilken under förlidet år begagnade det tillfälle, då han
firade en fest af den mest nationella betydelse, <footnote> Festen för Professor J, W. Snellman den 7 Oktober 1856.</footnote> att
lemna oss det vackraste vittnesbörd om sin trogna

vänskap. — denna ungdom har äfven under innevarande år
begagnat ett ännu skönare tillfälle att lemna oss ännu
mera ojäfaktiga bevis på sitt broderliga sinnelag. Ett
sådant bevis låg utan tvifvel redan uti den af
promovendi i Helsingfors vid slutet af sistlidne vårtermin
uttalade önskan, att vid der instundande jubelfest för
kristendomens införande i Finland och
promotionshögtidligheter se medlemmar af Upsala studentcorps närvarande.
Det var <sp>Finnar,</sp> som önskade att se de fester, hvilka
alla voro egnade åt hvad ett folk eger heligast och
dyrbarast, dess på kristendomen grundade kultur, bevistade
af <sp>Svenskar.</sp> Var icke detta det skönaste bevis derpå,
att det unga slägte, som nya tider och nya förhållanden
i Finland fostrat, ingalunda hade förspillt det arf af
minnen från en försvunnen tid, hvilka alltid måste utgöra
det heligaste band, som någonsin kan förena tvenne folk
med hvarandra! Naturligt var då, att denna inbjudning
emottogs af Upsala studentcorps med den mest enhälliga
glädje. Här fanns säkerligen ingen student, som ej kände
sitt hjerta klappa af längtan att fatta sin Finske broders
uträckta hand. Den knappa tiden medgaf dock ej ett
större antal att efterkomma den nyssnämnda
inbjudningen. Studentcorpsen fann derföre lämpligast att utse fem
bland sina medlemmar, hvilka i corpsens namn skulle
bevista högtidligheterna vid det Finska universitetet och
öfverföra de varmaste helsningar till detta universitets
studerande ungdom. De medlemmar af studentcorpsen,
hvilka erhöllo detta uppdrag, voro: Mag. J. S.
Landtmanson, Filos. Kand. B, L. C. Lagerlöf, Stud. S. E. T.
Nordström, Filos. Kand. A. Rosell och Stud. C. T.
Odhner.

Att öfver den resa, som nämnde medlemmar af
Upsala studentcorps med anledning häraf företogo till
Finland, lemna en kort och enkel berättelse, är den
egentliga afsigten med dessa blad, hvilka utgifvas af en bland
deltagarne i resan.
</chapter>

<chapter name="Första besöket i Åbo.">

<h3>Första besöket i Åbo.</h3>

<b>D</b>en 25 Maj kl. 6 på morgonen ankommo vi med
ångfartyget Fulton till Finlands forna hufvudstad. Knappt hade
vi beträdt Finlands jord, förrän vi erhöllo mångfaldiga
glada erinringar derom, att Svenskar i Finland icke
betraktas såsom främlingar. Flere af stadens aktade
innevånare voro oss till mötes på stranden och helsade
såväl oss, studenter ifrån Upsala, som Professor Nyblæus
ifrån Lund, med hvilken vi vid afresan ifrån Stockholm
hade sammanträffat, välkomna till deras fosterland.
Redan ifrån det första ögonblicket af vår vistelse i detta
land fingo vi emottaga de varmaste försäkringar derom,
att vi der voro kära och efterlängtade gäster. Efter den
första helsningen beledsagades vi till ett närbeläget
värdshus, der, efter intaget kaffe, en skål utbragtes, i hvilken
vi ytterligare helsades välkomna till Auras strand.

Sedan vi yttrat vår önskan att bese hvad det gamla
minnesrika Åbo egde märkvärdigt, erbjödo sig genast flere
af våra värdar att blifva våra välvillige ledsagare. Den
tanken, att vi befunno oss inom ett främmande lands
område, hann aldrig att få insteg hos oss. Väl möttes
vår blick af ett och annat föremål, som häntydde på nya
förhållanden, med hvilka våra tankar voro mindre
förtroliga; men vi sågo dock så mycket, som blott var
egnadt att hos oss väcka den varmaste hemkänsla.
Nästan hvarje ställe, som vi besökte, förvarade minnet af


så många namn, som voro våra barndomsbekanta, med
hvilka våra tankar umgåtts förtroligt alltifrån den tiden, då
vi inhemtade de första grunderna i vårt fäderneslands
historia. Först begåfvo vi oss till den åldriga
vördnadsbjudande, i götisk stil uppförda domkyrkan och
besågo hennes med alfresco-målningar af Ekman prydda
kor och hennes altartafla, Kristi förklaring, målad af
Westin. Bland de i kyrkan befintliga grafkoren fästades vår
uppmärksamhet särskildt vid det, der Erik den
fjortondes gemål Katarina Månsdotter och hennes dotter
Sigrid hvila, äfvensom det hvilorum, hvars monument af
svart marmor betäcker stoftet af Thorsten, Stålhandske
jemte hans maka Kristina Horn. Härpå aflade vi besök
hos Hofmålaren Ekman, som lät oss röna ett synnerligen
gästfritt och vänligt emottagande. I hans atelier besågo
vi flera utmärkta målningar, framställande scener ur
Finlands historia och folklif. Sedan beledsagades vi till
gymnasiihuset för att der bese läroverkets samlingar. Vid
ankomsten dit möttes vi af den mest rörande
öfverraskning. På trappan stod gymnasiiungdomen församlad och
helsade oss med sången: «Bröder, o sluten förbund!» Man
visade oss sedan flera dyrbara naturhistoriska och
ethnografiska samlingar; men vi måste bekänna, att vi ej åt
dessa förmådde egna någon större uppmärksamhet, ty
denna var redan fästad vid den samling, som för oss
var den dyrbaraste, nemligen den af varmhjertade
ynglingar, hvilka för oss afsjöngo flera fosterländska
sånger. För första gången på Finsk jord hörde vi här
sjungas: »Vårt. land.» Otaliga gånger hade vi förut hört
denna sköna sång, och ofta utförd af mera öfvade röster;
men, underligt nog, förekom hon oss nu skönare än
någonsin. Derefter afsjöngos: «Stå stark, du ljusets
riddarvakt!» och « Hvad är de Skandinavers land?» Någon ibland
oss yttrade dervid till en af de unga sångarne sin glädje
öfver att äfven på denna strand höra gamla Svenska
studentsånger. «Ja, de äro oss kära!» — svarade
ynglingen med den enkelt hjertliga ton, som är Finnarne
egendomlig. Under sång åtföljdes vi af
gymnasiiungdomen till f. d. universitetshuset och besågo der den gamla
akademiska solennitetssalen. Emellertid hade genom våra
värdars försorg vagnar blifvit anskaffade, med hvilka vår
färd fortsattes till det åldriga, på historiska minnen
så rika Åbo slott. Denna byggnad, der fordom Sveriges
konungar mången gång gästat och der Finlands hertig
haft sitt residens, är nu länshäkte. Bland de rum, som
förvara minnen ifrån forna dagar, frågade vi särskildt
efter det, der Erik den fjortonde sutit fången, hvarvid vi
upplystes derom, att detta rum numera vore nästan
förfallet och att man blott genom en sönderbruten vägg i
öfra våningen dit kunde vinna inträde. Vi besökte
slottskapellet, om hvilket någon af våra ledsagare anmärkte,
att der allt stode oförändradt qvar ifrån «den goda
Svenska tiden».

Ifrån slottet fördes vi till ett utanför Tavasttull
beläget värdshus. Der, hvarest en festlig frukost var
anordnad, emottogos vi af en talrik samling, som
isynnerhet utgjordes af lärare vid skolan och gymnasium samt
yngre tjenstemän vid de civila embetsverken.

Efter frukostens intagande uppmanade en af våra
värdar sina landsmän att fatta sina glas och tömma en
skål. Denna skål ville han egna åt de kära gäster, som
de nu hade glädjen att se ibland sig och som anländt
såsom budskap från det gamla, minnesrika, för dem
alltid så kära Sverige. Hvad förkunnade dessa budskap?

Att ett varmt deltagande ännu klappade i Svenska bröst för
ljusets och bildningens framgång inom det forna
brödralandet. Icke som skulle de förundra sig öfver att så vore,
eller som skulle de någonsin betviflat det. Sverige skulle ju
hafva förgätit sig sjelf och sin egen historia, om det
blefve likgiltigt för hvad som rörde Finlands väl. Tal.
åtminstone syntes det så, som af alla de ärofulla bragder
och lysande eröfringar, hvarom Sveriges häfder visste att
förtälja, ingen varit ärofullare, liksom ingen varaktigare
än dem Svenskarne gjort inom Finlands landamären,—
bragder och eröfringar, vunna icke på krigiska härnaders
blodbestänkta stråt, utan med humanitetens och kristlig
upplysnings fridsamma vapen. Då så vore — och häfdens
vittnesbörd kunde icke göras om intet — ville Finnarne
också erkänna det. Och detta Finland vore ju också icke
mera detsamma Finland, som de nu så högt älskade och
värderade, om det, glömskt af sig sjelf och sin bildnings
historia, otacksamt kunde förgäta eller förneka de stora
förbindelser, i hvilka det stode till Sveas folk och land.
Och hvad särskildt Åbo beträffade, som först fått
emottaga de Svenska brödernas besök, så syntes det som om
ingen borde missunna det denna förmån, ty med allt
skäl borde väl Auras stränder först helsa de Svenska
gästerna välkomna. Ifrån denna ort var det ju, som
Svensk odling och Svenskt samhällsskick först utgick
och allt vidsträcktare utbredde sig öfver Suomis bygder,
derifrån var det, som den brygga gick, hvilken förband
Finland — ty Åbo var då Finlands hufvudstad — med
Sverige och dess hufvudstad. Och denna brygga, funnes
hon då icke mera? Jo, hon funnes verkligen ännu, denna
brygga, ty hon gick icke blott ifrån land till land, hon
gick ifrån Finska hjertan till Svenska hjertan och som

sådan bestode hon ännu och allt framgent. Tal. fann i
det kärkomna besöket derom ett vittne och ville derföre
föreslå en hjertlig, en innerlig välkomstskål för de
Svenska gästerna.

Skålen besvarades af Mag. Landtmanson i en skål
för Finland. Prof. Nyblæus tolkade äfvenledes vår
tacksamhet till våra värdar för det hjertliga emottagande, vi
af dem rönt. Han bad dem vara förvissade derom, att
Sveriges gamla tillgifvenhet för Finland ännu vore
oförändrad och uppmanade dem att sjelfve genom besök i
det gamla brödralandet derpå skalla sig ytterligare
bekräftelse. Han slutade med den försäkran, att utom
Finlands eget område funnes å hela jordens rund intet ställe,
der Finnen vore så välkommen som i Sverige.

Under glada sånger och förtroliga samtal flydde
snabbt de få timmar, som det ännu var oss förunnadt att
tillbringa inom denna trofasta krets, der den hemkänsla,
som vi redan från ankomsten erfarit, rikligen närdes af
den enkla hjertlighet och det öppna förtroende, hvarmed
vi af alla bemöttes. Gerna hade vi velat förlänga dessa
oförgätliga stunder; men tiden hade nära framskridit till
kl. 2, då ångfartyget skulle fortsätta resan till
Helsingfors. Kand. Rosell uppmanade derföre sina landsmän
att till våra värdar ställa en afskeds- och
tacksamhetsskål, hvarvid han yttrade ungefär följande:

"Med blandade känslor hafva vi emotsett den stund,
då vi måste skiljas ifrån Eder; men nu, när stunden är
kommen, fyllas våra bröst af en enda ren och oblandad
känsla, och detta är den af den innerligaste glädje. Vi
sakna Eder visserligen, men denna saknad är icke bitter;
han utgör tvärtom för oss sjelfva glädjekällan. Vi glädja
oss just deröfver att vi icke behöft mer än dessa få

timmar, för att komma edra hjertan så nära, att vi <sp>kunna</sp>
sakna Eder. Vi glädja oss öfver allt hvad vi redan under
de första stunderna, hvilka vi tillbragt i edert fosterland,
hafva förnummit. Vi hafva visserligen icke här funnit
något annat, än hvad vi på förhand anade, ja, voro
förvissade att finna; men ett är att ana och veta, ett annat
är att se, ansigte mot ansigte, och känna, hjerta mot
hjerta. <sp>Finland!</sp> - sådant barnet såg det i sina
skönaste drömmar, gossen i sina gladaste förhoppningar —
sådant står det i dag för ynglingens öga. Bilden är
densamma som fordom; han är i dag blott mera lefvande
och åskådlig. Detta är vår glädje, och för denna glädje
hembära vi Eder nu vår innerligaste och vår varmaste
tacksamhet. Ännu en gång vilja vi, innan vi skiljas,
förena oss med hvarandra i ett <sp>lefve för edert dyra
fosterland!»</sp>

En af våra värdar betygade derefter sina landsmäns
tacksamhet för vårt besök och uttalade deras
förhoppning om ett snart och gladt återseende, ty det var deras
enhälliga önskan, att under vår återresa från Helsingfors
ännu få dela med oss några förtroliga stunder. Vi
beledsagades till stranden, der den församlade
gymnasiiungdomen genom sina enkla sånger gaf oss vid vår
afresa ännu ett dyrbart bevis på sin tillgifvenhet för vårt
fosterland.

————

</chapter>
<chapter name="Besöket i Helsingfors.">

<h3>Besöket i Helsingfors.</h3>

Den 26 Maj kl. 5 eftermiddagen nalkades vi det
egentliga målet för vår resa. Vårt öga, som en stund

oafvändt hvilat på Sveaborg, möttes snart af en tafla, som
var egnad att hos oss väcka gladare känslor. En sådan
företedde det till större delen af hafvet omgifna
Helsingfors med sitt vackra läge och sina praktfulla byggnader.
Den med en talrik samling af menniskor betäckta
stranden gaf åt denna tafla en måhända mindre vanlig
liflighet. Bland denna samling upptäckte vi en tätt sluten
skara, mot hvilken vi uteslutande rigtade våra
aningsfulla blickar. Snart hörde vi derifrån tonerna af en Finsk
folksång, som gjorde vår aning till visshet, att det var
den Finska studentcorpsen, som var samlad för att
genast vid vår ankomst för oss öppna sin broderliga famn.
Så snart ångbåten hade landat, begåfvo sig flere af
studentcorpsens medlemmar om bord för att helsa oss
välkomna. Ifrån stranden åtföljdes vi under sång af
studentcorpsen till universitetshuset.

Då alla der voro församlade, uppträdde Filos. Kand.
Bergh och utbad sig att å den Finska studentcorpsens
vägnar få helsa oss samtlige gäster ifrån det Svenska
brödralandet välkomna till den Finska jorden. Länge
undertryckta känslor, fortfor tal., trängde sig på hans
och hans landsmäns hjertan i detta ögonblick, då
händer, som så ofta utsträckts för att fatta hvarandra,
ändtligen möttes. Minnen, som vore sjuhundra år gamla,
blandade sig med minnen ifrån gårdagen. Tacksamheten
för det Sverige skänkt Finnarne sin friborna kultur och
kamratskapet i blod och ära förenade sig med
tacksamheten för det Sverige delat med dem sitt bröd. Såväl
deras jubelminnen som deras närvarande trångmål hade
detta år återfört deras tanke till Sverige och Svenskarne,
desse deras gamla vänner i lust och nöd. Tal. slutade
sin varma helsning med dessa ord: »Svenskar, bröder,

landsmän! Det Finska folket betraktar det Finska
universitetet såsom landets hjerta. Detta hjerta öfverflödar
i denna stund af glädje!»

Såsom svar härpå yttrade Mag. Landtmanson följande:

«Mine Herrar! Det är med varma, fulla hjertan vi nu
stå på eder strand. På länge hafva ej Svenskar stått
så som vi nu stå. Att vi ej förr kommit, dertill äro yttre
förhållanden, ej brist på vilja orsaken. Väl har
missförstånd uppstått emellan Svensk och Finne, men det har
ej haft någon djupare grund. Och det tror jag
dessutom att jag vågar säga, att I aldrig blifvit
missförstådda i Upsala. Men — såsom en talare vid ett
högtidligt tillfälle i Åbo i går uttryckte sig — «ett är att
förstå, ett annat är att känna, känna varmt och lefvande,»
så som vi nu göra det. Och hvad vi nu känna, det
skola vi ej känna ensamma. Ty deri ligger betydelsen
af ett möte sådant som detta, att den stämning, som der
lefver, den fortplantar sig mer och mer i allt vidare
kretsar till hela folk. Att I gifvit oss tillfälle att blifva
medel derför, det är derföre vi nu gifva Eder vår varma
vår hjertliga tacksägelse!»

Derefter ledsagades vi hvar och en till sin bostad.
Vi vilja ej söka skildra den omsorg, med hvilken allt
der var beredt för vår beqvämlighet och trefnad, samt
den hjertlighet, hvarmed våra värdar sökte gå våra
minsta önskningar till mötes. Hvar och en, som någon
gång efter många års bortovaro fått tillbringa några
dagar i ett kärt hem, omgifven af syskon och
anförvandter, — han har redan en bild af hvad vi här blott
ofullkomligt skulle kunna teckna.

Många voro dock ej de stunder vi fingo njuta af den
enskilda gästfriheten under dessa dagar, hvilka till större

delen upptogos af allmänna fester. Redan första aftonen
voro vi inbjudna till Ulrikasborgs brunnshus, der en
välkomstfest för oss var anordnad. Dit begåfvo vi oss kl.
7, åtföljda under sång af studentcorpsen. Vid ingången
till brunnsparken möttes vi af Finska gardesbataljonens
musik-corps, som sedan i spetsen för tåget spelade
«Björneborgska marschen». Den rymliga och rikt
upplysta brunnssalen gaf åt den inträdande den vackraste
anblick. I fonden voro anbragta bredvid hvarandra
Finlands och Sveriges vapensköldar, deröfver i kors tvenne
fanor med Finlands vapen samt öfverst Svenska, Norska
och Danska flaggorna. I hörnen stodo byster af
Porthan och Calonius. Den för aftonens talare uppresta
tribunen var, likasom hela salen, smakfullt prydd med
orangeriväxter. Festen bevistades icke blott af den talrikt
församlade studentcorpsen, utan äfven af universitetets
rektor, många såväl äldre som yngre akademiska lärare
samt flera af stadens embets- och tjenstemän.
Universitetets vice kansler, den af ungdomen högt värderade
Generalen Friherre Munck, bidrog äfven att genom sin
närvaro förhöja festens glans.

Sedan General Munck yttrat sin önskan att göra de
Svenska gästernas personliga bekantskap, blefvo vi för
honom föreställde. Hjertligt helsande oss välkomna till
Finland och tillönskande oss der en angenäm vistelse
sade han sig hafva gjort den glada erfarenhet, att hvad
som utginge ifrån ungdom oftast ledde till det som vore
godt. Han ansåge sig sålunda kunna hoppas, att äfven
vårt besök skulle leda till det som vore godt, hvarföre
han ock för sin del uppriktigt deltoge i den allmänna
glädjen deröfver.

Emellertid ljöd en fanfar ifrån musikläktaren och

vände allas uppmärksamhet till talarestolen, hvilken först
intogs af Licentiaten Frosterus. Efter att med värma
hafva talat om de förbindelser, i hvilka Finland stode
till Sverige och hvarom den instundande jubelfesten vore
särskildt egnad att väcka tacksamma erinringar, uttryckte
han sin och sina landsmäns glädje öfver att ibland sig
se gäster ifrån det gamla brödralandet och uppmanade
alla närvarande att för dessa kärkomna gäster tömma en
hiertlig välkomstskål.

Denna skål besvarades af Prof. Nyblaeus sålunda:

«Mine Herrar! Den tacksamhetsskuld, i hvilken
Finland står till Sverige, var det egentliga themat i den nyss
föreslagna skålen. Behöfver jag väl säga Eder, huru
kärt det är för <sp>Svenska</sp> öron att förnimma sådana ord
från <sp>Finska</sp> läppar? Det gläder mig djupt att jag,
sanningen till heders, kan säga att den förre talaren haft
rätt i hvad han sagt om skälen för det Finska folket,
att vara tacksamt emot det Svenska, men ännu mera
gläder det mig att, liksom det Finska folket står i
tacksamhetsskuld hos det Svenska, så står också det Svenska
folket i skuld hos det Finska, så att förbindelsen de
begge folken emellan är i fullaste mått <sp>ömsesidig.</sp>
Samma häfd som förtäljer, att det var en Svensk konung,
som i Finland först tände kristendomens ljus och att en
Svensk riddersman der anlade den första högskola för
bildningen, — samma häfd förtäljer äfven huru Finlands
söner tillsammans med hjeltekonungen Gustaf Adolf på
Lutzens slätter offrade sitt lif för trosfrihetens heliga sak,
— samma häfd förtäljer äfven om alla de ädle och utmärkte
män, hvarmed Finland återgäldat sin skuld till den
Svenska kulturen. Finlands och Sveriges folk ha tillsammans
genomkämpat många hårda tider, — tider af fattigdom och

nöd, — tider, uppfyllda med allt det elände och alla de
fasor, som långvariga krig med sig föra; men de begge
folken ha ock gemensamma minnen af så hög och
upplyftande art, att det torde gifvas få folk, som ega
någonting dermed jemförligt. Mine Herrar! Det ligger en makt
i sådana minnen — en framtidsmakt, och tillika ett
föreningsband så starkt att intet i verlden skall kunna
sönderslita det. <sp>Lefve Finland och det Finska
folket!»</sp>

Sålunda var festen börjad. Den stora samlingen
delade sig småningom i mindre grupper, der samtalen,
lifvade af glasen, snart voro i full gång. Isynnerhet slöt
sig omkring hvar och en bland oss Svenskar en krets af
ynglingar, hvilka täflade med hvarandra att säga oss,
huru denna dag vore för dem alla en glädjedag.«
Hvarföre kommen I icke flere? — I ären så få och vi äro så
många! — Huru skola vi alla få rå om Eder?» — Dessa
och dylika uttryck af enkel och okonstlad hjertlighet mötte
oss öfver allt. Det var som hade vi träffat gamla
barndomsvänner, hvilka hade så mycket att säga oss, så
mycket att erinra om gemensamma minnen ifrån den tiden
då vi ännu lekte tillsammans, så mycket att meddela om
de öden, hvilka de genomgått sedan vi senast sågo
hvarandra. Mycket hade man ock att säga hvarann om de
dagar, som komma skulle; ungdom blickar ju så gerna
med hopp mot framtiden. Dessa gemensamma minnen
och gemensamma förhoppningar voro af den art, att de
äfven fordrade ett offentligt uttryck. De enskilda
samtalen afbrötos derföre ofta af tal och skålar.

Det nästa talet hölls af Juris Licentiaten Ehrström,
hvilken utbad sig de närvarandes deltagande i en skål
för de Skandinaviska universiteterna, en skål, som
följaktligen rörde ett af de Svenska gästernas dyrbaraste
intressen. «Och då vi nu dricka denna skål,» fortfor
tal. «så sker det icke blott för att till representanter för
tvenne af dessa universiteter frambära vår tacksamhet
för det varma deltagande, som vid <sp>deras</sp> fester städse
egnats oss. Nej, icke blott derföre. Ty, så mycket vi
än längtat att få gifva ord åt vår erkänsla för dessa
vänskapsprof, och så kärt det än är oss att omsider hafva
funnit ett tillfälle dertill, så skulle vår känsla icke finna
sig tillfredsställd, om vi stannade dervid. Nej, vi hafva
önskat, äfven vi, att få uttala det varma deltagande,
hvarmed <sp>deras</sp> sträfvanden af oss följas. Äfven vi hafva
velat säga dem, huru deras arbete i ljusets tjenst städse
varit oss dyrbart. — Och huru kunde det väl vara
annorlunda? Alla strida vi ju under samma banér, alla hafva
vi ju svurit sanningens och ljusets fana. Hvi skulle då
icke den ena hären kännas vid den andra; hvi skulle icke
den enas seger helsas med jubel af den andra, dess
motgångar framkalla den andras varmaste deltagande? — Väl
är det sannt, att det närmaste målet icke är gemensamt.
De strida för ett stort, ett andligt brödraförbund.
Nationer, utgångna ur samma stam, men af ödet kastade
till olika kuster, nationer, hvilka hvar för sig redan länge
njutit af civilisationens frukter och utfört bragder, dem
verldshistorien upptecknat i evigt minne, vilja de
broderligen förena. Vi kämpa för ett armt och undangömdt
folk, ett folk, hvars språk de icke förstå, hvars andliga
krafter, hittills så föga berörda af civilisationen, ännu
knappast fått pröfva sig, och om hvilket historien
derföre vet så litet att tala. — Men ytterst sammanfalla dock
dessa sträfvanden med hvarandra. Närmast utgångna från
samma urkälla, ungdomens renaste enthusiasm och den

varmaste fosterlandskänsla, syfta de ock slutligen till
samma mål: ljusets och sanningens seger. Och hvarhelst
en fotsbredd vinnes i sanningens tjenst, der vinnes ju
ock en seger för ljusets vänner. Derföre hysa vi ock
den fasta och innerliga öfvertygelsen, att <sp>våra</sp>
sträfvanden skola tillvinna sig deras broderliga deltagande. Men
derföre bedja vi också dem vara lika innerligt
öfvertygade, att <sp>deras</sp> sträfvanden för oss äro dyrbara, och
att hvarje seger, som af dem vinnes, skall af oss helsas
med jubel. Och i förhoppning att en sådan öfvertygelse
skall rotfasta sig hos dem, och att <sp>aldrig</sp> något
missförstånd må få insteg mellan dem och oss, tömma vi en
skål för Upsalas, Lunds, Kristianias och Köpenhamna
universiteter.»

Derefter uppträdde Kand. Rosell och yttrade
ungefär följande:

«Finske bröder! Då jag nu i eget och mina
kamraters namn på det hjertligaste tackar för den nyss
föreslagna skålen, i hvilken Upsala universitet med dess
ungdom var inneslutet, begagnar jag tillfället att från denna
ungdom framföra till Eder den varmaste, den
broderligaste helsning. En varmare, en broderligare helsning
har säkerligen aldrig utgått ifrån menniskohjertan till
menniskohjertan, än den jag bringar Eder, Helsingfors
studenter, ifrån Upsala studenter. Och skulle icke denna
helsning vara varm, skulle hon icke vara broderlig, när
hon kommer — <sp>ifrån Sverige till Finland?</sp> Det är
icke den första helsningen, som i dag sändes Eder ifrån
Fyris' strand. Om också en sådan icke kunnat så
offentligen som nu uttalas, så har likväl mången tyst
välgångsönskan derifrån hittat vägen öfver hafvet och följt
Eder under alla edra öden, under alla edra

sträfvanden. När vi firade våra glada fester för sanningens och
ljusets seger i Norden, var oftast den stunden den
högtidligaste, då <sp>Finlands</sp> namn nämndes. Huru månget öga
strålade icke då af en högre glans, och huru månget hjerta
klappade icke då med friskare slag! Hvilka stora och
sköna minnen vaknade icke då hos oss — minnen, som
slumrat i våra bröst alltifrån vår barndom! Ty redan i
den tiden, när vi lyssnade till sagorna, hörde vi mer än
en gång förtäljas den underbara sagan om ett land på
andra sidan hafvet, dit den borde begifva sig, hvilken
ville finna en vänskap, som under seklernas lopp aldrig
lärt sig att glömma, och en trohet, som under
pröfningarnas skiften aldrig lärt sig att svika. För oss, som i
dag hamnat vid eder strand, har denna saga blifvit en
verklighet och en skön verklighet. — Bröder! Af innersta
hjerta täcke vi Eder derföre att I beredt oss en sådan
skön stund som denna för framförande af vår helsning
till Eder. Ty i sanning är denna stunden en skön
stund — den skönaste jag upplefvat. Och en skönare stund kan
jag icke tänka mig för frambärande af vår helsning till
Eder än den, i hvilken I stån färdige att fira en
minnesfest för införande af kristendomen, kärlekens och fridens
religion, i edert land. Ty den helsning jag här bringar
Eder, hon är icke något annat än hvad redan den första
helsningen i grunden var, som för sju hundra år sedan
utgick ifrån Sverige till Finland: en kärlekens och en
fridens helsning. — Denna stund är en skön  stund, ty alla
våra tankar och känslor måste nu mer, än någonsin vara
rigtade på alla de inre, andliga band, som förena oss.
Med djup rörelse hafva vi redan hört Eder tacksamt
erkänna, att de första frön till en högre mensklig odling
blifvit af våra förfäder utsådda i edert land. Lika

uppriktig är också den tacksamhet, med hvilken vi å vår
sida erkänna, att vi ifrån edert land hafva fått
återhemta de skönaste blommor, som ur dessa frön
uppspirat. Ty, är det en sanning, att ett lands litteratur utgör
blomningen af dess bildning, så är det också en sanning,
att Norden aldrig sett skönare blommor än dem, som i
våra dagar blifvit uppammade af den gamla, trogna
Finska jorden. — Skön finner jag också denna stund,
emedan jag i en annan än denna skulle känna mig sjelf
mindre värdig att frambära brodershelsningen till Eder. Ty
nu vet jag för visso, att härtill icke behöfves några granna
ord. Jag vet, att, <i>om jag kunde tala med menniskors och
englars tungor och hade icke kärleken, vore jag blott en
ljudande malm och en klingande bjellra.</i> Men jag vet ock,
att, om jag känner mitt eget hjerta varmt, mina ord,
huru svaga de än varit, likväl nått icke blott edra öron
Utan ock edra hjertan. Säkerligen skolen I, om jag
också icke kunnat, såsom jag velat, säga det, förstå huru
högt vi älska Eder. I skolen förstå, med hvilket
broderligt deltagande vi följa hvarje steg I tagen framåt på
vår gemensamma bildnings fält, huru innerligt vi glädja
oss åt hvarje seger I vinnen i sanningens och ljusets
tjenst. — Jag uppmanar Eder alla, som här ären
församlade, att tömma en skål för Helsingfors' universitet och
i förening med mig och mina kamrater i Upsala
studentcorps' namn höja ett: <sp>lefve Helsingfors'
universitet, lefve Finlands ädla ungdom!»</sp>

Stud. Grefve Mannerheim uppträdde derefter och
tackade oss, studenter ifrån Upsala, för den varma,
broderliga helsning, som vi medfört från det gamla, kära
Sverige. Tal. bad oss framföra till Upsala studenter sina
kamraters helsning och innerliga tack. Han sade, att

Upsala studenter genom oss hade öppet och klart
namngifvit en tillgifvenhet för sina Finska bröder, hvilken
intet missförstånd förmått afkyla, ett varmt intresse för
deras sträfvanden, hvilket förvisso skulle återväcka
hoppet i månget misströstande bröst och elda nitet hos dem,
som i Finland med förtröstan på egna krafter och eget
mod arbetade i bildningens och fosterlandets heligaste
intressen. — I samma sagors verld hade ju äfven Finlands
studenter drömt som barn och deras lekars hjeltar hade
ju varit dessa samma stora konungar, som fört deras och
våra förfäder till gemensamma strider, gemensamma faror
och gemensam ära. Och nu, då de hade vuxit till
ynglingar, hade ju också hos dem den höga idén, som
mäktigt genomströmmade den Skandinaviska Nordens
universsiteter och folk, kommit hjertan att klappa med oroliga
slag; men förhållanden hade tvungit, ej deras hjertan,
men deras tungor till tystnad. — «Och nu,» slöt tal., »då
vi hafva Eder här, ibland oss, och inga förhållanden
skulle kunna förbjuda mig att säga Eder huru varmt vi
älska Eder, finner jag ej uttryck för mina känslor; men
de trofasta handslagen och tåren i månget öga säga Eder
i denna stund mer än tusende vältaliga ord. En skål
för våra bröder, studenterna i Upsala!»

Talarestolen intogs derefter af Prof. Nyblæus, som
yttrade följande:

«Mine Herrar! I den skål, som egnades åt de
Skandinaviska universiteterna, var äfven det sydsvenska
universitet inneslutet. Väl är jag ej derifrån utsänd såsom
något slags deputerad till Eder, utan den resa hit, som
jag har företagit, den har jag företagit endast af egen
böjelse och utan något uppdrag ifrån någon annan. Men,
detta oaktadt, är det för mig en lika så kär pligt att å

det Karolinska universitetets vägnar hembära Eder ett
varmt tacksägelseord för den skål, hvarmed det nyss har
blifvit ihågkommet. Och jag försäkrar Eder, att, om
också ingen af Lunds studenter här är närvarande, så
klappar dock hjertat hos dem icke mindre varmt för de
Finska bröderna än det klappar hos Upsala-studenterna.
Ännu en skål för Helsingfors' universitet!»

Sedan denna skål blifvit tömd, företogs i den
vidsträckta och vackra brunnsparken en allmän promenad,
hvilken, gynnad af den friska men blida vårluften, äfven
lifvades af de ungas glada sånger. Promenaden, i sig
sjelf angenäm, bidrog äfven att förhöja behaget af den
anblick, som det för supén tillredda och rikligen
försedda bordet gaf, när man åter inträdde i salen.

Efter supéns intagande blåstes åter en fanfar och
talarestolen intogs af Prof. Törnegren. Han erinrade derom, att
det varit Finnarnes lott, han ville tillägga deras lyckliga
lott, att hafva fått lära mycket, låna mycket från Sverige,
att detta land varit det, hvarifrån de hemtat sina lagar,
sina samhällsinrättningar, kort sagdt hela sin bildning.
Och ännu, sedan de politiska banden, som fordom
förenat dem med Sverige, för länge sedan brustit,
sammanknöte dock vetenskapens rent andliga deras odling
fortfarande med detta land. Ty under detta århundrade
hade, såsom under förflutna, ädle, rikt begåfvade, vidt
frejdade män uppträdt vid Fyris' minnesrika stränder;
Geijer, Atterbom, Svanberg, Fries, Hwasser, Bergfalk,
Malmström m. fl. hade der dels verkat, dels verkade de
ännu i vetenskapens och sångens verld, och de
kärnfulla, varma, snillrika ord, som klingat i Upsalas
lärosalar hade genljudat vida omkring, äfven i Finland. Med
samma tacksamma kärlek, hvarmed Finnarne skådat

vesterut, hade deras blickar sökt Lundagårdens lummiga,
grönskande kronor längre i söder, hvarifrån på ryktets
vingar flugit dem till mötes namn, sådana som Tegnérs,
Holmbergsons, Agardhs, Nilsons, Hagbergs. Vid hvarje
seger, vunnen genom dessa åt ljuset och vetenskapen,
hade äfven Finnarnes bröst svällt af stolthet och fröjd,
ty det språk, som blifvit dessa segrars tolk, vore också
deras, och vinningen hade derföre i första rummet icke
mindre varit deras än Svenskarnes egen. Och många,
många hade de framsteg varit, för hvilka vetenskaperna
stode i skuld hos Sveriges lärosäten. Finlands
bildningsarbete hade varit mindre lysande, mindre bemärkt, ty,
sade tal.

<i>«Vårt land är fattigt, skall så bli;»</i>
detta samma land vore långt aflägset från brännpunkten
för samtidens civilisation, hvarföre de ej genast kunde
urskilja allt hvad der föreginge samt ännu mindre göra
sig sjelfva och sina arbeten bemärkta. Dessa deras
sträfvanden för vetenskap och bildning, för allt sannt, godt
och skönt, hade likväl, och detta gladde dem, väckt
uppmärksamhet i Sverige, och det kära besök, som gifvit
anledning till dagens fest, vore för dem så mycket mera
dyrbart, som det vore en borgen för den värma, för det
deltagande, som hos det forna brödrafolket mötte deras
bemödanden. Tal. och hans landsmän önskade, att denna
andliga vexelverkan mellan Bottniska vikens båda kuster
måtte fortfara, ja, tillväxa, om möjligt; ty, det kände de,
en kultur, som ej ville gå samma väg som tidens
allmänna odling beträdde, kunde ej undgå att ensidigt,
skeft och inskränkt uppfatta vetenskapens syfte och
tillämpning. Tal. uppmanade slutligen sina landsmän att
dricka en skål för dessa bildningens altarhärdar i

Norden, från hvilka så mycket ljus utströmmat jemväl
öfver deras land, en skål för universiteterna i Upsala och
Lund.

V. Pastorn, Mag. Sirelius talade derefter i de
närvarande, yngre embets- och tjenstemännens namn.
Visserligen hörde desse, sade tal., icke mera till
universitetet, landets hjerta, men de hade dock alla genomgått
detsamma, och likasom det vore samma blod, som
strömmade i hjertat och i ådrorna på en kropp, så vore det
äfven samma anda, som lifvade dem och universitetet. Och
antingen de hade gått ut att vårda religionens heliga eld
eller lagarnas helgd, så påminte dem just deras
medborgerliga verksamhet ständigt derom, att de för den
religion, som gåfve dem frid i lifvet och lugn i döden,
för de lagar och institutioner, som i jemförelse med dem
de funne i andra eröfrade länder vore deras glädje och
deras stolthet, närmast hade att tacka det forna
moderlandet Sverige. Huru deras folks öden i en framtid
komme att gestalta sig, det visste endast Han, som styr
verldshistoriens gång. Derom borde dock de Svenska
gästerna vara öfvertygade och den helsning skulle de föra
med sig hem, att, hvad än månde komma, djupt i
Finlands bygder alltid skulle lefva ett varmt
fosterbrödrasinne för det forna moderlandets söner. Tal. slutade med
att föreslå en skål för de närvarande Svenska gästerna,
för deras universiteter och deras land.

Bland de många bekantskaper, som vi från denna
afton förvara i kärt minne, torde här särskildt förtjena
nämnas den med en ung Finsk bonde vid namn Antti
Manninen, — en man, som genom sin icke ringa, nästan
på egen hand förvärfvade bildning lemnat prof på en
förmåga, hvilken äfven hos folk, som hunnit längre på

civilisationens fält än det Finska, torde vara mindre
vanlig. Manninen, som gjort sig fördelaktigt känd såsom
författare af skrifter på Finska språket, genom hvilka
han lyckats i sitt försök att bereda allmogen en nyttig
och bildande läsning, hade äfven på egen hand skaffat
sig kännedom af det Svenska språket, så att han på
detsamma kunde göra sig förstådd och obehindradt läsa
Svenska böcker Han uppehöll sig nu, för att öka sina
insigter, vid universitetet, der han genom sin på en gång
intelligenta och flärdfria personlighet och genom sin varma
nitälskan för sitt folks upplysning tillvunnit sig
ungdomens aktning och vänskap.

Manninen uttryckte icke blott enskildt för oss sitt
deltagande i den allmänna glädjen öfver vårt besök. Han
uppträdde äfven offentligen och höll på Finska språket
ett för oss sedermera tolkadt tal, hvaruti han å det
Finska bondeståndets vägnar, såsom den ende närvarande
medlem af detta stånd, tackade för vårt besök vid
universitetet under dess firande af magisterpromotionen, samt
för att vi sålunda å vår sida bidragit till förnyande af
det gamla brödraband, som i Finland isynnerhet på de
sista tiderna börjat upplifvas och stärkas. Han hade
begärt ordet för att uttala detta, samt för att i sitt eget
och sina landsmäns namn betyga, att i djupet af deras
hjertan lefde en varm känsla af broderlig tillgifvenhet för
Sverige och tacksamhet för allt det goda, som de och
deras förfäder under sju århundraden från detta land
åtnjutit. Han ville i korthet tillägga, att man i Finland
på de sista tiderna med större ifver börjat vinnlägga sig
om odlandet af folkets eget tungomål i afsigt att
småningom upphöja detsamma till landets allmänna språk i
alla angelägenheter. Dessa deras nationella sträfvanden
borde dock ej af Svenskarne ofördelaktigt uttydas, ty
med Sveriges folk ville de, detta oaktadt, allt framgent
lefva i ett innerligt vänskapligt samband; detta vore
äfven deras pligt, ty från och förmedelst Sverige erhölle
de ännu i dag sin bildning. Manninen anhöll slutligen
att få föreslå en skål för Sverige.

Sedan denna skål, likasom alla de föregående, blifvit
tömd under lifliga hurrarop, uppträdde Kand. Rosell och
yttrade, att, ehuru han fåfängt sökte att finna ord, som
kunde uttrycka hans och hans landsmäns tacksamhet för
all den välvilja, med hvilken de från alla håll möttes,
ville han likväl, så godt han kunde, för densamma tacka.
Icke blott universitetets äldre och yngre medlemmar hade
offentligen uttryckt denna välvilja. Hon hade äfven
blifvit tolkad af representanter för Finlands aktade
tjensternannacorps och det hedervärda Finska bondeståndet, 
och till dessa ville tal, nu ställa ett enkelt och hjertligt
tack. Han och hans närvarande kamrater befunne sig vid den
vändpunkten af lifvet, då fosterlandet snart fordrade
deras tjenst, då de hvar och en efter sina krafter skulle
söka bereda gagn åt detta fosterland genom hvad de vid
universitetet fått lära. Kanske skulle de då äfven kunna
gagna sitt fosterland genom att der vittna om hvad de
nu vid det Finska universitetet fått lära, — nemligen att
Finnens hjerta ännu vore lika varmt som fordom. Med glädje
skulle de alltid såsom bröder betrakta de aktade män, som
utgjorde Finlands tjensternannacorps. Denna känsla af
broderlighet skulle äfven sprida sig till deras blifvande
embetsbröder der hemma. En icke mindre varm känsla
af broderlighet skulle äfven väckas hos den Svenske
bonden, som under sitt mödosamma arbete skulle finna en
vederqvickelse i den tanken, att han i det gamla

broderlandet egde en trofast vän, som delade hans glädje och
hans sorg. Om den ene brodern icke förstode den
andres språk, så skulle de dock båda förstå hvarandras
hjertan. Det vore icke blott i sitt eget och sina
närvarande landsmäns namn tal. ville betyga den uppriktigaste
tacksamhet. I hela sitt fosterlands namn ville han säga
ett innerligt tack och höja ännu ett: <sp>lefve Finland!</sp>

Härmed var nu den sista skålen tömd. Natten var
redan långt framskriden, men den glada stämningen
sammanhöll den talrika samlingen ännu en och annan timma.
Ännu hade man så mycket att säga hvarann, och enhvar
ville ännu en gång upprepa, hvad han redan förut sagt
många gånger, att han lifvet igenom i ett trofast hjerta
ville bevara minnet af denna dag, som nu försvunnit,
såsom af en bland de skönaste i sitt lif. Först när den
följande dagen grydde, beredde man sig till uppbrott.
Alla ordnade sig i leder, musiken ställdes i spetsen och
återtåget till staden begynte vid ropet: «Björneborgska
marschen!»

<sp>Onsdagen den 27 Maj</sp> firade det Finska universitetet
sin jubelfest till minne af kristendomens införande i
Finland. Denna fest firades, likasom de båda följande
dagarnes promotioner, i universitetets solennitetssal, hvilken
kl. 11 under klockringning småningom uppfylldes af en
talrik samling. På de platser, som voro närmast den med
blommande växter omgifna kathedern, såg man såväl vid
denna som de båda följande högtiderna bland andra
Finlands generalguvernör och Finska senaten, universitetets
vice kansler, rektor, professorer samt öfriga lärare och
tjenstemän. De mångdubbla bänkrader, som der bakom
i den vackra halfcirkelformiga salen amfitheatraliskt höjde
sig, voro till största delen upptagna af damer. På den
ena af de båda läktarne hade orkestern sin plats jemte
sångkören, i hvilken icke blott studentcorpsens
sångförening utan äfven flera af stadens musikälskande damer
deltogo. Vid festen, som öppnades och afslutades med
utförande af sång- och musikstycken, hölls först af
Professor Geitlin tal på Finska språket samt sedermera af
Professor Granfelt på Svenska. Om det förra talet, till
följe af vår obekantskap med språket, för oss gick
förloradt, så gjorde deremot det senare på oss ett så
mycket djupare intryck. Ehuru vi i troget minne bevara
månget ord af Prof. Granfelts manliga och fosterländska tal,
våga vi dock ej, emedan det blott skulle kunna ske
alltför ofullkomligt, söka återgifva hufvudinnehållet af
detsamma.

Efter jubelfesten voro vi inbjudne till en större
middag, som för oss var anordnad vid Kajsaniemi, ett utanför
staden beläget värdshus, der studenterna pläga fira sina
glada fester. Beläget på en i Tölöviken utskjutande udde,
från hvilken man har den herrligaste utsigt, och
omgifvet af en vidsträckt och vacker park, stadens mest
besökta promenadplats, är Kajsaniemi en af Helsingfors'
vackraste omgifningar. Middagen, hvilken, gynnad af det
vackraste väder, der intogs under bar himmel, bevistades
icke blott af ett stort antal studenter, utan ock af flera
akademiska lärare, bland hvilka särskildt må nämnas den
berömde Professor Snellman.

Efter middagens intagande blåstes en fanfar, hvarpå
följde en djup tystnad. Det var Prof. Snellman, som
begärde ordet Anledningen till äfven denna sammankomst,
sade han, manade honom och hans närvarande landsmän
att med en skål vända sig till sina kära Svenska gäster.
Uppfordrad att föreslå den funne tal. intet värdigare sätt
att uttala hvad de tänkte och kände, intet, som lättare
gjorde dem förstådda, än då de gemensamt med sina
gäster höjde ett glas för minnet af Sveriges stora andar.—
Han talade icke om individerna utan om deras verk, om
hvad de i ord eller handling verkat, vittnande om Svensk
anda, verksamt vittnande derom genom seklerna. Men
tanken derpå kunde dock icke skiljas från minnet af
personerna, och det vore naturligt, att bland Finnarne
minnet helst ginge tillbaka till dem, hvilka främst gjort deras
land och deras folk delaktiga af denna andas frukter.
Tal. skulle, om han kunde uppräkna dem, icke glömma
handlingens store män, en Gustaf Wasa, Gustaf II Adolf,
Pehr Brahe och flera. Men han tillstode, att vid
stundens återblick för hans tanke framstode dessa ordets män,
hvilka såsom det Svenska nationalmedvetandets tolkar i
vetenskap och litteratur gjort Svensk anda känd och
erkänd bland jordens civiliserade nationer, och att för
hans inres blick främst tedde sig representanterna af
Svenska nationallitteraturens ännu knappt tilländagångna senare
glansrika period, i namnen Tegnér, Wallin, Geijer, Atterbom,
Franzén och i så många andra namn dertill, om också
betecknande stjernor af andra ordningen. Talarens tanke
fördes närmast till dem, emedan de varit hans ungdoms
och de med honom samlefvandes fostrare, och emedan
hågkomsten af dem bure vittnesbörd om, att Sveriges
stora andar äfven der, på den sidan om Östersjön,
fortfarande funne en öppen jord för hvad de utsådde. — Det
vore ett ringa folk, som i Finland lefde. Öfver allt
annorstädes skulle kanske hvad Svensk anda frambragt stort,
sannt och skönt förvärfva Svenska nationen ett högre
erkännande i glans och ära. Men utom Sveriges
landamären funnes ingen annan punkt på jorden, der Svensk
anda så förstodes, der dess verk så fortlefde ett verkligt lif,
som der i detta ringa land, det Finska folkets land. Den lefde
der, denna anda, i Finnarnes lagar och institutioner, i deras
vetande och sed. Hvad stort och ädelt derföre äfven i en
framtid bure vittne om Svensk nationalandas skapande
förmåga, hvad sannt och skönt månde gifva sig en form
i dess vetenskap och litteratur, det skulle väl, mottaget
af Finnarne, icke bringa Svenska namnet den ära, som
det vunne genom Europas stora nationers erkännande,
men det skulle dock ingenstädes erkännas så som i
Finland genom att fortlefva i sina skapelser. Det vore en
ära i verk och gerning. — Utom det Svenska namnets eget
område kunde alltså endast hos Finnarne ett fullt
medvetande finnas af hvad Svensk anda verkat och verkade,
endast ur deras bröst detta medvetande med sann känsla
uttala sig, såsom det nu skedde i den skål, hvilken
egnades åt Sveriges stora andar. — Denna skål ville tal. och
hans landsmän varmt och hjertligt adressera till sina
närvarande Svenska vänner.

Af alla de varma, sköna ord, som under dessa
oförgätliga dagar talades till oss, höra Prof. Snellmans till
dem, hvilka vi trognast gömma i våra hjertan. Man hör
ännu i dag någon gång det påståendet upprepas, att det nya
fosterländska arbetet i Finland, så naturligt och ädelt det
än är, likväl medför det onaturliga och oädla att
innebära bitterhet emot Sverige, En skönare vederläggning
af detta påstående har säkerligen aldrig blifvit gifven, än
den Prof. Snellman i sina varma ord vid detta tillfälle
inlade. Dessa ord af en man, som väl torde kunna anses
såsom den förnämste bland förkämparne för det nämnda
fosterländska arbetet, en man, som under stridshettan
stundom fällt yttranden, hvilka sårat mer än ett Svenskt
hjertas broderliga känslor för hans fosterland, — dessa
ord skola alltid för oss innebära det skönaste bevis
derpå, att den äkta Finnen, den hvars hjerta klappar af en
fosterlandskärlek, sådan som Snellmans, i djupet af sitt
hjerta aldrig kan hysa någon verklig bitterhet mot det
gamla broderlandet.

Den af Prof.  Snellman föreslagna skålen besvarades
af Prof. Nyblæus sålunda:

«Mine Herrar! Det må ej förefalla underligt, om jag
i detta ögonblick känner mig nära att öfverväldigas af
rörelse. De ord, hvilka Prof. Snellman har uttalat, kunna
ej annat än tränga till djupet af hvarje Svensk mans bröst
och der väcka på en gång den stolthet och den
ödmjukhet, som ovilkorligen griper, när vi finne oss försatta
ansigte mot ansigte med dessa höga skuggor från det
förflutna, som «oss elda och oss anklaga.» — Ja, Sveriges
ära har gamla anor, det är sannt, och jag säger det med
stolthet, men Finlands ära är ej mycket yngre, och mer
än en gång, när det gamla Sverige skälft på branten af
undergång, när det gällt dess ära och välfärd, har det
varit Finskt mannamod och Finsk- uppoffringsanda, som
väsendtligen bidragit till dess räddning. Hvad mig
beträffar, så har jag en daglig anledning att erinra mig detta.
I kännen troligen, åtminstone till namnet, Helgonabacken
vid Lund och dragen Eder till minnes, att i den hårda
strid, som vid dess fot utkämpades af Karl XI mot
Danskarne, stodo Finnarne under Borkhusen på Svenskarnes
ena flygel. Borkhusen och hans Finnar förmådde väl ej
slå den öfvermäktiga fienden tillbaka, men ingen enda man
vek ifrån sin plats, utan de stupade alla. Men det är
icke blott det Finska modet och den Finska tapperheten,
hos hvilken Sverige står i evärdelig  förbindelse, — det
gifves äfven ett annat drag, som utmärker Finnen och
hvilket äfven återfinnes hos de Finska författarne — ett
drag, af hvilket Svensken har mycket att lära. Det är
den Finska enkelheten och flärdlösheten, hvilken
märkbart afsticker mot en viss böjelse för prål och glitter,
som äfven bidragit att skaffa oss Svenskar namnet af
«Nordens Fransmän». — Professor Snellman har, i det
han frammanat Sveriges store andar, åt dem egnat en
skål. Med denna skål har han vändt sig till oss
närvarande Svenskar. Må det nu tillåtas mig att vända mig
ifrån alla de närvarande till en man, som vi i dag
tyvärr icke fått räkna i vår krets, till en man, hos hvilken
det Finska mannamodet finnes paradt med den Finska
enkelheten och flärdlösheten, till honom, hos hvilken
den Finska andan trognast afspeglar sig, till honom —
<sp>Finnen företrädesvis,</sp> som tillika är Nordens, ja,
hela Europas störste nu lefvande skald. Mine Herrar!
En skål för <sp>Johan Ludvig Runeberg!»</sp>

Efter att vid Kajsaniemi hafva tillbragt ännu några
glada stunder återvände vi till staden, der den
återstående delen af dagen användes till beseende af
universitetets bibliothek, museer, vetenskapliga samlingar m. m,

<sp>Thorsdagen den 28 Maj</sp> firades theologie
doktorspromotionen. Theologiska fakulteten, hvilken, såsom
promotor i sitt program tillkännagifva, vid denna fest
tilldelade doktorsgraden åt flera genom aflagda
lärdomsprof dertill berättigade vetenskapsidkare än någonsin
tillförene, hade nu dessutom äfven den glädjen att med sin
högsta värdighet få bekläda den man, som länge egt sitt
fosterlands högsta beundran och högsta kärlek. Johan
Ludvig Runeberg hade för sina utmärkta förtjenster såsom
ledamot i psalmbokskommitén blifvit till theologie doktor
utnämnd. Före festens början aflade vi hos Runeberg
ett kort besök och blefvo af honom med hans vanliga
enkla hjertlighet emottagne. Från promotionsakten,
hvilken försiggick med sedvanliga ceremonier, erinra vi oss
särskildt den vackra helsning, som af promotor ställdes
till den store skalden och hvilken af alla afhördes med
synbar rörelse. Denna liksom den följande dagens
promotion åtföljdes af predikan, som hölls i Nikolaikyrkan.

Till den af theologie doktorerna anställda festliga
middag voro vi äfven hedrade med en inbjudning. Vid
middagen, som bevistades af Finlands generalguvernör,
senatens medlemmar, universitetets vice kansler, rektor,
professorer m. fl., egnades af theologie doktorerna på
sedvanligt sätt skålar åt Finlands storfurste och
thronföljare äfvensom åt öfriga vederbörande auktoriteter. — Efter
middagens slut företogo vi, åtföljde af några bland våra
unga Finska vänner, en färd till Sveaborg, der vi, med
synnerlig artighet ledsagade af place-majoren, besågo
större delen af fästningsverken. — Återkomna till staden
återstod för oss ännu denna afton att öfvervara en
vacker och för oss ovanlig ungdomsfest. I Helsingfors är den
seden rådande, att promovendi utvälja en bland stadens
unga flickor, helst en akademisk lärares dotter, åt
hvilken under namn af «kransbinderska» öfverinseendet öfver
kransbindningen öfverlåtes, ett förtroende, som för den
valda innebär en hedrande utmärkelse. Hos henne
samlas dagen före magisterpromotionen kandidaternas systrar
och andra, som erhållit enskilda uppdrag att binda
kransar. Sedan de unga flickorna slutat sitt arbete, samlas
äfven kandidaterne, som af kransbinderskan blifvit
inbjudne, i hennes föräldrahem och tillbringa der aftonen
tillsammans med de unga, hvilka bundit deras kransar.
Icke ens denna förtroliga krets var för oss tillsluten, utan
voro vi af kransbinderskan inbjudne att med promovendi
dela aftonens glädje.

<sp>Fredagen den 29 Maj</sp> firades den i ordningen
sista af de stora akademiska festerna, hvilken dock
ingalunda var i betydelse den ringaste. Det stora
deltagande, hvarmed det Finska universitetet af hela landet
omfattas, gör magisterpromotionen i Helsingfors måhända
i högre grad än annorstädes till en verklig nationalfest De
båda fakulteter, i hvilka den forna filosofiska blifvit söndrad,
utdelade nu samtidigt för första gången doktors- och
magistergraden. Det förhållande, som ännu egde rum
emellan dessa båda till namnet skilda fakulteter, hade
fysisk-mathematiska fakultetens promotor i sitt program
på ett vackert sätt uttryckt i följande ord:
«Fysisk-mathematiska fakulteten, som i morgon för första gången går
att utdela de insignier, hvilka redan från åldriga tider
gällt såsom en högre lärdoms sinnebilder, får ej förgäta,
att hon räknar ärorika anor i den forna filosofiska
fakulteten, hvilken hos oss visserligen blifvit till namnet
utplånad, men hvars lifssafter friska och oförändrade
strömma inom tvenne föryngrade grenar, de der, om de än i
öfrigt skiftat det arf, som tillfallit dem, dock vilja
bevara den gemensamma stammoderns minnen och
hågkomster odelade». Härmed var också uttryckt det
förhållande, som egde rum emellan de unge män, hvilka af de
båda fakulteterna emottogo den väntade belöningen. De
fingo visserligen ej alla af samma hand mottaga denna
belöning och icke benämnas med samma titel; men den
anda, som lifvade dem alla, var dock densamma, och
alla voro de i ordets vackraste mening
promotionskamrater. Akten, som försiggick med ceremonier, liknande
dem, hvilka hos oss vid dylika tillfällen äro vanliga,
afslutades med tacksägelsetal till närvarande gäster. Till
oss Svenskar, åt hvilka såväl vid denna som de båda
föregående festerna genom marskalkarne blifvit anvisade
platser bredvid dem, som innehades af universitetets
lärarepersonal, yttrade vid detta tillfälle
fysisk-mathematiska fakultetens ultimus, Mag. Järvinen följande ord:

«Det är till en strid för det skönas, det rättas, det
sannas seger i vårt fosterland vi i dag lofvat helga vårt
lif. Men så länge dessa intressen utgöra den
bestämmande lifskraften i våra väsenden, så länge skola våra
hjertan slå vänskapens slag för alla, som äro dessa
intressens redlige kämpar, om de också icke skulle föra
baneret för det land, som vi älska att kalla vårt. Hvarje
folk sträfvar att förverkliga sin inneboende ande på sitt
egendomliga sätt, men der det förverkligar
menniskoandens högsta frågor, der vinnes en seger, som icke mer
tillhör det folk som vunnit densamma, utan
menskligheten i dess helhet. — Det var dock af ödet bestämdt, att
det Finska folkets ande länge nog skulle utveckla sig i
en för det egentliga folket främmande form. Men, ehuru
denna form numera kännes som en boja, skola vi dock
evigt med djup tacksamhet erkänna det oskattbara
värdet af de ädla elementer, som derigenom ingått i vår
bildning. Och särskildt täcke vi nu det gamla
moderlandet Sverige för den ära, dess universiteter i Upsala
och Lund bevisat oss genom de män, som i denna stund
behedra vår fest genom sin närvaro. Vi vilja häri se ett
erkännande att våra sträfvanden ega ett värde äfven
bortom hemmets härd. Frambären derföre, I ärade gäster
från Svithiods land, vår innerliga tacksamhet till edra
vänner derhemma och sägen dem, att äfven i Suomis
frostiga bygder klappa varma hjertan för menniskans
heligaste intressen och för hvarje vän af dem, och att dess
söner icke veta ett bättre sätt att använda det arf de
ärft af edra förfäder, än då de söka att i den Finska
folkandens form göra detta arf till sitt folks verkliga
egendom, ty det är så, ja endast så, de tro sig kunna
återgälda densamma — åt menskligheten.»

Å Ulrikasborgs brunnshus hölls magistrarnes middag,
hvilken, hvad de yttre anordningarne beträffade, icke var
mindre festlig än theologie doktorernas, men i anseende till
gästernas antal var vida enklare. Utom vice kansleren,
jubelmagistrarne, dagens promotorer, marskalkar samt öfriga
officianter voro, om vi minnas rätt, inga andra gäster
närvarande än vi Svenska studenter. Samlingen utgjordes
sålunda till största delen af ungdom, och ungdomlig var
också den glädje, som der var rådande, i hvilken äfven
de få äldre, som voro närvarande, hjertligt deltogo.

Sedan skålar blifvit egnade åt vice kansleren,
promotorerna m. fl., begärde Mag. A. Chydenius ordet, för
att tala i ett ämne, som låge honom och hans kamrater
varmt om hjertat. Med liflighet framställde han
utvecklingen af den nyvaknade idén om en Finsk nationalitet,
som i de ungas bröst tändt så många nya förhoppningar
och manat till så många nya sträfvanden för
fosterlandets väl. Han skildrade olägenheterna deraf att det
språk, som i Finland vore bildningens, vore ett för det
egentliga folket främmande språk. Ty deraf vore först
och främst en naturlig följd, att sjelfva bildningen
förblefve för detta folk främmande. Då det icke kände
denna bildning, kände det icke heller något behof att
tillegna sig det språk, som vore denna bildnings tolk.
Men de, som kände denna bildning, som hade kommit i
åtnjutande af dess oskattbara förmåner, skulle icke de, om
de älskade sitt folk troget och uppriktigt, känna sig ur
djupet af sina hjertan manade att för detta folk göra denna
dyra skatt tillgänglig? — Då det språk, som för
närvarande i Finland vore bildningens, omöjligen kunde blifva
folkets språk, ansåge tal, att det åsyftade målet endast
kunde vinnas derigenom att det språk, som vore
folkets, också blefve bildningens. Derigenom skulle ock
den olägenhet afhjelpas, som bestode deruti, att det
egentliga folket ofta hyste ett visst misstroende till de
bildade i landet, hvilket vore en gifven följd deraf att
de båda samhällsklasserna, såsom talande hvar sitt språk,
icke förstode hvarandra. Finland, det arma Finland egde
icke flera söner, än att de alla behöfde att förstå
hvarandra, alla behöfde att i enighet och samdrägt förena
sina krafter till det gemensamma  fosterlandets gagn och
ära. Tal. fästade äfven uppmärksamheten derpå att, så länge
de offentliga angelägenheterna behandlades på ett språk,
som folket icke förstode, detsamma aldrig kunde vinna
någon närmare kännedom om de allmänna ärendenas
gång, icke ens derför ega något verkligt intresse. Under
sådana förhållanden vore det naturligt, att folket icke en
gång kunde känna sig sjelf rätt som ett folk, ännu
mindre såsom sådant bevaka sina  rättigheter. I detta
afseende vore det kanske isynnerhet som det nyvaknade
nationalitetssträfvandet  innebure förhoppningar om bättre
tider. Tal. förklarade såsom en af sina egna och sina
kamraters högsta önskningar, att det Finska
nationalitetssträfvandet skulle i Sverige blifva rätt förstådt. Om
Svenskarne blott visste hvad som rörde sig på djupet af detta
sträfvande, skulle de aldrig betrakta det med missnöje.
Icke skulle de med missnöje se ett arbete, som icke ginge
ut på något annat, än att göra den ädla bildning, som man
ärft ifrån Sverige, till folkets egendom, och derigenom
göra detta folk dagligt att bevara och vidare utveckla
de dyrbara elementer till ett konstitutionelt samhällsskick,
hvilka äfvenledes vore ett arf ifrån det gamla Sverige.—
Tal. slutade sitt varma, fosterländska tal, hvars
andemening vi här blott ofullkomligt förmått återgifva, med
att föreslå en skål för oss närvarande Svenska studenter.

Denna skål besvarades af Kand. Lagerlöf i ungefär
följande ordalag:

»Bröder! Den stunden, då vi, ett kärlekens budskap
från kärleksfulla hjertan, landade vid Auras minnesrika
strand, var för oss en vigtig, en betydelsefull stund.
Hitöfver vägledde af hundraåriga minnen kommo vi med
mycket hopp, mycken förtröstan. Men naturligt var
äfven att mången fråga, om också icke uttalad, ville hafva
ett svar, mången gåta sin lösning. Det var oss så som
när en broder efter många och långa års skiljsmessa går
att åter träffa sin broder. Han måste göra sig den
frågan, om den broder, tillsammans med hvilken han såsom
barn lekte barnets oskuldsfulla lekar, med hvilken han
såsom yngling hänfördes af allt skönt och herrligt
så inom naturens som andens riken, tillsammans
med hvilken han slutligen såsom man kämpade i strid
för frihet och fosterland, om denne ännu är densamme
som fordom, eller om en lång skiljsmessa kommit hjertat
att klappa trögare mot den kommande brödren, om nya
förhållanden alstrat ett nytt sinnelag. Man hade der
hemma talat om, att Finnen numera tycktes vara så
hänvänd på sig sjelf, på arbetet för sitt eget språk, sin
nationella bildning, att han icke blott icke längre ville förstå
hvad Finland och Sverige ännu hade och borde hafva
gemensamt, utan äfven ville glömma hvad de fordom haft
gemensamt. Man talade om ett folk, som med sådana
sträfvanden, med ett rättmätigt arbete för sitt eget språk
förenade ett annat, att nemligen glömma det språk,
genom hvilket det fått sin bildning, men hvilket numera
skulle anses såsom ett hinder. Den föreställningen låg
då nära till hands, att med Svenska språket äfven
Svenska folket skulle blifva för Finnen främmande. Nationen
har likasom individen äfven sitt hjerta och detta kan,
om ock genom missförstånd, såras; och knappast finnes
väl något, som så sårar hjertat som glömskan af
gammal ofta pröfvad vänskap. — Sådana frågor fordrade svar.
Dessa svar hafva vi nu fått. De lågo redan uti den
kärlek, med hvilken vi på Auras strand af edra landsmän
mottogos, uti den öfverflödande gästvänlighet, med
hvilken vi af dem omhuldades. När vi der tryckte
hvarandras händer, när fröjd och glädje lyste ur hvarje öga,
då insågo vi förvisso, att ännu som fordom fanns hos
Finnen qvar minnesgod kärlek och vänskap. I unge män
från Helsingfors' universitet haden öfver Bottenhafvet räckt
oss brodershanden, och det visste vi, att I ej skullen
draga henne tillbaka, då vi kommo till Eder, ty sådan
var aldrig ynglingased. Då deremot män, som redan
lemnat bakom sig den svärmande ynglingaåldern, då män,
som redan grånat under lifvets vedermödor och besvär,
så mottogo oss, då sågo vi, att Svenskens besök var ej
mindre kärt för Finlands män än för dess ynglingar.
Derföre är vårt besök i det gamla Åbo för oss så
betydelsefullt, så oförgätligt. Hvad vi här under dessa dagar
erfarit vill jag ej nu vidröra. Hvarje ord offentligen
uttaladt, hvarje tanke utbytt under förtroliga samspråk, allt
har varit för oss en bekräftelse på hvad vi redan i Åbo
lärt. Den siste ärade talaren har på ett ädelt och
öfvertygande sätt framhållit betydelsen och nödvändigheten af
edert arbete för det Finska språket. Det svalg, som här
skiljer de mera bildade från de mindre bildade, måste,
så menade den ädle talaren, fyllas, om de skola fullt
förstå hvarandra, om de förras bildning och utveckling
skola komma äfven de senare till godo. Och, i sanning,
materialet härtill måste, om arbetet skall lyckas, hemtas
ur nationens eget förrådshus, måste hemtas der, hvarest
naturen sjelf med gifmild hand nedlagt detsamma. Vi
förstå detta och vi förstå äfven och hafva erfarit det, att
Finland derföre hvarken vill eller skall glömma Sverige.
Denna erfarenhet föra vi med oss hem och skola ej der
behålla den för oss allena. För detta allt hafva vi i
första rummet Eder att tacka, I som ären föremålet för
dagens hyllning och fröjd; ty I voren de, som öppnade för
oss brodersfamnen. Ett broderligt tack derför!»

Kand. Rosell utbad sig derefter att få föreslå en skål
för det Finska folket, hvarmed han hufvudsakligen
afsåge den del af Finlands befolkning, som utgjorde dess
egentliga kärna och som talade det Finska språket. Detta
folk skulle säkerligen förlåta de Svenska ynglingar, som
dessa dagar gästat dess land, att de hade egnat sina
första och varmaste känslor åt blomman af Finlands
ungdom. Men om det först vore vid en lugnare besinning
deras tanke fördes på det Finska folket, så vore derföre
denna tanke icke mindre uppriktig. Icke heller vore det
nu första gången deras tanke vändes till detta föremål
Redan ifrån sin barndom hade de hört omtalas med
beundran  <i>ett folk, som kunde allt, blott ej sin ära svika.</i>
Detta folk hade i sanning gjort sig förtjent icke blott af
den Finska utan ock af den Svenska ungdomens aktning
och tillgifvenhet. - Den skål, som här egnades det
Finska folket, hon innebure ock en välgångs önskan till de
unge män, som denna dag hade invigts till bildningens
tjenst, ty det Finska folket utgjorde ju det egentliga
arbetsfält, hvarpå desse nu skulle offra sina ädlaste
krafter. En välgångsönskan för desse unge mäns
bemödanden att genom utbildningen af en Finsk nationalitet föra
sitt folk framåt på frihetens och ljusets bana kunde de
närvarande Svenskarne med så mycket större glädje
uttala, som de kunde till sitt fosterland medföra den
öfvertygelsen, att dessa ädla sträfvanden aldrig skulle
föra de båda folken åt motsatta håll, utan snarare
närma deras hjertan allt mer och mer till hvarandra. I
denna glada öfvertygelse ville de höja ett <sp>lefve för
det ädla Finska folket!»</sp>

Slutligen föreslog Mag. Landtmanson en skål för de
unga magistrarne, hvilka vi isynnerhet hade att tacka
såväl för denna som de öfriga dagarnes glädje.

Det ämne, som här hufvudsakligen behandlades i de
offentliga talen, utgjorde isynnerhet vid detta tillfälle ock
det förnämsta föremålet, omkring hvilket de enskilda
samtalen rörde sig. Under dessa lärde vi känna flera sidor
och synpunkter, från hvilka den numera till klarare
medvetenhet bragta idén om en Finsk nationalitet
betraktades; men att denna idé i sig innehölle en oföränderlig
sanning, som vore värdig att omfattas med den renaste
ungdomliga hänförelse, derom hörde vi blott <sp>en</sp> mening
uttalas. Olika åsigter yttrades om det sätt, hvarpå denna
sanning lämpligast kunde och borde praktiskt
förverkligas; men i den fosterlandskärlek, som gaf lif och styrka
åt hvarje öfvertygelse, som uttalades, röjde sig ingen
olikhet. Enig var man också deruti, att det fortgående
fosterländska arbetet aldrig, utan att afvika från sin egen
princip, kunde innebära någon ovilja mot Sverige, och
att de yttringar af en sådan, som någon gång af
separatistisk ensidighet blifvit framkallade, vore att betrakta
såsom utväxter, hvilka borde afskäras ifrån den ädla och
friska stammen, hvars grenar en gång skulle bära
frukter, välsignelserika för de båda folken, som under sekler
vant sig att dela med hvarandra sina herrligaste gåfvor. —
Dyrbara voro för oss de stunder vi fingo tillbringa inom
denna trogna kamratkrets af ynglingar, hvilka alla ifrån
sina tidigaste år lärt sig att betrakta sitt lands och sitt
folks högsta intressen såsom sina egna, och hvilka
tillfölje deraf med det friska och ungdomliga sinnet
förenade en med fasthet och bestämdhet utbildad karakter,
sådan man annorstädes sällan torde finna hos andra än
dem, som hunnit en mognare ålder.

Såsom ett uttryck af det lifliga deltagande, hvarmed
magisterpromotionen i Helsingfors omfattas, torde den
seden kunna betraktas, att alla i universitetsstaden
närvarande personer, som vid någon af föregående
promotioner vunnit magistergraden, tillsammans fira
promotionsdagen såsom en högtidsdag. Enligt denna sed hade
universitetets lärare och andra äldre magistrar förenat sig
om en festlig middag, hvilken hölls vid Kajasaniemi.

För Prof. Nyblæus, hvilken der var såsom gäst
närvarande, föreslogs vid detta tillfälle en skål af
universitetets rektor, Kanslirådet Rein. Han erinrade derom,
att Finlands universitet i dessa dagar hade firat minnet
af kristendomens förkunnande på Finsk jord för sju
hundra år sedan. Vid den denna dag förrättade
magister- och doktorspromotion hade ett större antal unge män
blifvit högtidligen invigdt åt vetenskapens, sanningens och
fosterlandets tjenst. De äldre och yngre, som förut
vunnit magistergraden, hade samlats för att förnya minnet
af sin ungdomshögtid och framför allt att glädjas åt
bildningens och upplysningens välgerningar, hvaraf jemväl
deras från kulturens stamsäten aflägsna land blifvit
delaktigt. Sjelfmant vände sig då tanken till det folk, hos
hvilket de stode i tacksamhetsskuld för dessa de högsta
och ädlaste gåfvor, det ena folket kan gifva det andra.
De vore lycklige att se närvarande en värdig
representant af den Svenska bildningen. Tal. anhöll att få egna
honom en välkomstskål och derjemte afge den försäkran,
att det inom deras bygder icke funnes någon Finsk man,
någon Finsk qvinna, som icke djupt kände de
förbindelser, i hvilka de stode till det forna brödralandet, och att
dessa känslor skulle fortlefva genom seklerna så länge
Finlands folk fröjdade sig åt bildningens ljus. Talarens
och hans närvarande landsmäns anhållan vore, att Prof.
Nyblæus ville framföra denna försäkran jemte deras
varmaste helsningar till vetenskapens och sanningens målsmän
å Lundagård, att han ville uttala deras allvarliga uppsåt att
allt mer söka göra dessa ifrån Sverige undfångna gåfvor
fruktbärande inom Suomis bygder, lämpade efter deras folks
egendomliga lynne och nationalitet, samt att han tillika ville
säga, det de lefde i den förtröstan, att de i dessa sina
sträfvanden icke skulle misslyckas, icke skulle arbeta förgäfves.

Denna skål besvarades af Prof. Nyblaeus sålunda:

»Mine Herrar! Kanslirådet Rein har behagat vända
sig till mig med en skål. Han har talat om den glädje,
som jag genom min härvaro skulle hafva beredt Eder.
Jag tillstår, detta skulle hos mig väcka idel förlägenhet,
visste jag ej, att uttrycken af eder välvilja icke gälla mig
såsom enskild man, utan såsom Svensk, såsom en
medlem af det gamla brödrafolket, med hvilket edra fäder i
så många århundraden varit förenade. — Alltsedan mina
ynglingaår, då jag läste berättelsen om den blodiga
tragedi, genom hvilken det Finska folket slets från det
Svenska, har jag, så att säga, svärmat för Finland och
drömt om den stund, då jag skulle få sätta min fot på
Finsk botten. I kunnen häraf döma om arten af de
känslor, med hvilka jag i detta ögonblick står inför Eder,
och upplefver den erfarenheten, att den femtioåriga
skilsmessan icke har ur det Finska folkets bröst utplånat dess
gamla mångbepröfvade tillgifvenhet för Sverige. Jag
tackar Eder för denna sköna erferenhet i det Svenska
folkets namn, och jag försäkrar Eder att, om detta Svenska
folk vore här församladt såsom en enda man, så skulle
det falla i edra armar.»

Promotionsdagen slutades med bal, som gafs å
stadens societetshus och, enligt gammal god sed, endast
bevistades af gäster, som dertill blifvit af de promoverade
magistrarne inbjudne. Samlingen var likväl så talrik, att
hon nästan helt och hållet uppfyllde den ovanligt
rymliga lokalen. Våra unga värdar, omgifna af
barndomsvänner och anförvandter, hvilka från Finlands alla
trakter samlats för att åt deras sköna fest gifva dess högsta
värde, beredde oss här månget tillfälle till bekantskaper,
hvilka icke minst bidrogo att äfven af denna afton hos
oss qvarlemna ett dyrbart minne. — Sedan dansen med
liflighet fortgått till omkring midnatt, gafs en präktig
supé, vid hvilken på sedvanligt sätt skålar utbragtes för
Finlands storfurste, thronföljaren m. fl.

<sp>Lördagen den 30 Maj</sp> var den sista af de dagar,
som voro bestämda för vår vistelse i Helsingfors. Efter
att på förmiddagen hafva öfvervarit en af de under
gårdagen promoverade magistrarne gifven frukost, voro vi
på aftonen inbjudne till en större afskedsfest, som för
oss var tillredd i societetshuset. Äfven i denna fest
deltog icke blott universitetets nästan mangrannt församlade
ungdom, utan ock ett stort antal akademiska lärare och
andra, som väl lemnat ynglingaåren bakom sig, men af
själ och hjerta voro ungdomen och hans sträfvanden
tillgifne. Vid detta festliga tillfälle föreslogos följande
skålar:

Första skålen föreslogs af Med. Kand. J. A.
Estlander. Afskedets stund nalkades, för sista gången
såge talaren och hans landsmän i sin krets de älskade
gästerna från det forna moderlandet, för sista gången
hvilade deras blickar med vänskapens värma, med
tillgifvenhet och kärlek på de Svenska vännerna. Redan skulle
de skiljas ifrån dessa vänner, och ännu återstode dock
så oändligt mycket att säga och uppenbara. — Det
herrskade en officiel halfdager öfver alla deras förhållanden,
men i denna skymning fortginge ett tyst och rastlöst
arbete för bildning, för frihet i tanke och lif. Dessa deras
sträfvanden hade dunklet hindrat Svenskarne att se, och
derföre hade missförståndet lägrat sina kyliga dimmor
emellan de båda folken. När nu Svenskar kommit dit
ibland dem, hade de önskat skingra denna halfdager och
visa den väg, hvarpå Finska folket hade att fortgå, för
att vidare utveckla det dyrbara arf af sedlig kultur, som
de af Sverige mottagit. Så hade de önskat; men dagarne
hade försvunnit som minuter, och deras önskan hade
kanske blott till hälften blifvit fylld. De ville derföre bedja
Svenskarne vara välkomna åter, ty med hela magten af
en andlig nödvändighet skulle behofvet af vexelverkan
mellan de befryndade vännerna hädanefter göra sig
gällande. Ty så mycket kände de för visst, att den tanken,
som under dessa dagar funnit ett länge saknadt uttryck,
den, att bildningen vester och bildningen öster om
Bottenhafvet vore som tvenne plantor, vuxna ur samma stam,
att den vore densamma, ehuru iklädd drägterna af tvenne
olika nationaliteter, den tanken skulle icke dö. Väl vore
afskedets stund inne och snart skulle Bottenhafvet hvälfva
sina vågor mellan dem och de Svenska bröderna; men,
hur högt vågorna än månde svalla, hur stormen än månde
ryta och onda makter svepa ogästvänligt mörker kring
deras kuster, det band de knutit — nej, blott fastare
tillknutit, det skulle icke kunna slitas. Vägen vore nu
banad, början gjord, och ur denna början såge tal ett
närmare samband utveckla sig emellan de Nordiska
universitetenia, han såge det Finska universitetet såsom den femte
länken i det stora brödraförbundet, och bortom detta
såge han . . . . drömmar, som kanske en gång blefve
verklighet. — Generationerna vexlade i de akademiska
lärosalarna, och snart skulle endast få af den stora der
församlade skaran qvarstå. Men minnet af dessa dagar skulle
icke förgå, så visst som de egde en djupare betydelse än
blott stundens. «Bröder!» fortfor tal., «bären oss ett
vittnesbörd om vår starka, vår outplånliga kärlek till det gamla
Svea, och helsen dem derborta i Upsala och Lund och
sägen, att vi hoppas och veta, att vår kust icke mera skall
vara så undanskymd och förgäten, och sägen att, när
helst de komma, väntar dem ett varmt, ett broderligt
handslag på stranden! Och I sjelfve, om I kunnen,
kommen ännu en gång till oss. Mine Herrar! En skål för
återseendet, en skål för <sp>nästa gång!»</sp>

Skålen besvarades af Mag. Landtmanson, som bland
annat yttrade, att under dessa dagar af på en gång glad
och högtidlig samvaro, då meddelanden af alla slag
gifvits och emottagits, vore det dock en fråga, som ej
blifvit besvarad. Den hade också här aldrig blifvit
framställd. Denna fråga vore om ändamålet med vårt besök.
Hvarföre hade vi kommit? — Men denna fråga behöfde ej
heller på annat sätt besvaras än genom den broderliga
känsla, som så otvetydigt visade sig. Icke sökte man
vid en broders besök hos en annan efter något särskildt
skäl, nyfikenhet, beräkning eller hvad som helst annat,
än blott behofvet att komma. Så hade äfven vi kommit,
emedan vi ej <sp>kunde</sp> annat än komma, så snart tillfälle
erbjudit sig. Tal. ville derföre såsom det bästa
uttrycket för den känsla han nu erfore, föreslå en skål, i
hvilken han särskildt uppmanade hvar och en af de
församlade att inlägga hvarken mer eller mindre än en broders
varmaste, heligaste känsla: <sp>en gemensam skål för
Sverige och Finland!</sp>

Den följande skålen föreslogs af Mag. C. G.
Estlander. Han erinrade derom, att mycket hade blifvit ordadt
om den tacksamhetsskuld, hvari det Finska folket stode
till sitt Svenska brödrafolk, mycket om de höga och
heliga minnen, som båda hade gemensamma. De stode
derförutan, dessa minnen, fortfor tal., så klara för allas
blickar, de hade trängt så djupt i allas bröst, att ord
icke kunde göra dem klarare, ej heller uttömma djupet.
Men en skuld af tacksamhet, som tillhörde <sp>denna</sp> tid
och <sp>denna</sp> generation, och som först i en framtid skulle
läggas till Finnarnes skönaste minnen, återstode dem ännu
att erkänna. Och detta gjorde de så mycket hellre, med
så mycket djupare känsla, som densamma vore ett bevis
så klart som solen derpå, att, om ock yttre förhållanden
slitit folken från hvarandra, fortlefde dock kärleken dem
emellan och behöfde blott ett tillfälle att träda i öppen
dag; att, om ock svärdet delat det ena hjertat i tu,
fortfore dock hälfterna att klappa för hvarandra. — Eller hade
det icke varit detta, som det Svenska folket uttalat, då
det icke blott från de rikes öfverflöd, nej, hvad långt
mera vore, från arbetarens knappa förråder sändt hjelp
till sin lidande broder; då de män, som bland folkets
representanter förde ståndens talan, låtit utgå en
uppmaning dertill, och de män, som i sitt anletes svett från
en karg natur samlade lifvets nödtorft, följt denna
uppmaning och sändt hvad de haft för mycket åt dem, som
en än kargare natur gifvit för litet. Hade det icke varit
denna sekelgamla medkänsla för det Finska folket, som
drifvit de fattiga innevånarne i Sveriges aflägsnaste
bygder att sända sina bidrag för att lindra nöden hos de
ännu fattigare bebyggarne af Finlands frostiga jord?
Törhända hade det äfven hos <sp>Svenskarne</sp> varit en politisk
beräkning, törhända hade äfven <sp>de</sp> velat lysa med en
fåfänglig frikostighet, för att dermed samla sig ära. Nej,
tusende gånger nej! Allt vanställande af ett sådant bevis
skulle icke hindra det att med eldskraft tränga sig in i
hvarje Finskt hjerta och drifva ut i full låga den
broderskärlek, som glödt der, alltsedan Finnarne tillsammans
med Svenskarne blödde på Lützens, på Narvas, på
Lappos slagfält. — Tal. bad de närvarande unga
representanterna af detta ädla, detta älskade folk vara
öfvertygade derom, att det varit värman i de hjelpsamma
händer, hvarmed medlen blifvit gifna, icke medlen sjelfva,
att det varit känslan i Svenskarnes bröst, icke
lindringen af Finnarnas nöd, som kommit de senares hjertan att
klappa fortare, deras ögon att fuktas. Denna värma,
denna känsla vore det, hvarför nu den uppriktigaste
tacksamhet uttalades. Ty hvad vore väl en mättad hunger
mot en trofast vänskap, hvad en lidandets tår mindre mot
en glädjetår mer, framkallad af en orubblig kärlek? —
«Hel, derföre, det Svenska folket för detta nya bevis
derpå, hel Upsalas studenter för deras anpart deri! Hvad
de menat hafva vi förstått. En skål för deras kärlek till
oss, en skål för vår kärlek till dem!»

Talarestolen intogs derefter af Prof. Nyblæus, som
yttrade följande:

«Mine Herrar! Väl är min stämma i allmänhet ej
synnerligen stark, och särskildt är i afton dess styrka
mindre än vanligt, men, det oaktadt, måste jag söka att
göra mig hörd i eder talrika församling och till Eder
ställa några ord till tack och farväl! Skulle jag ej känna
mig dertill manad ur djupet af min själ! — I veten, mine
herrar, att jag i många år närt en liflig önskan att få
besöka eder strand, och ändock måste jag bekänna att jag,
när jag stod resfärdig, kände hos mig uppstå en viss
tvekan, ty, sade jag till mig sjelf, kan väl en Svensk på
allvar påräkna att i Finland vara välkommen? — Det har
i Sveas dalar under de senaste 15 à 20 åren utbredt sia:
vissa dunkla sägner — jag säger <sp>dunkla,</sp> ty jag känner
ej deras upphof — de der förtäljde att den Finske
brodern, han, som i så många århundraden med oss delat
ljuft och ledt, att han, säger jag, nu skulle hafva blifvit
så intagen af stolthet öfver att tillhöra det mäktiga
kejsaredöme, med hvilket hans land se'n ett halft sekel är
förenadt, att han icke gerna ville höra talas om den tid,
då Finland var Svenskt. Det har blifvit sagdt, att
Finnen i sin belåtenhet öfver det lugn, den trygghet, den
materiella välmåga, som blifvit honom beskärd i hans nya
ställning, sköte helst ifrån sig minnet af de orons och
nödens tider, hvilka han i förening med Sverige
genomkämpat, ja, att han nu med ett slags ringaktning tänkte
på detta fattiga land. Det har blifvit sagdt, att det unga
Finland i sin sträfvan för nationel sjelfständighet ville
afhugga t. o. m. de sista ännu återstående banden, som
förenade det med det Svenska folket, och att den forna
välviljan mot Sverige nu lemnat rum för känslor af en
nästan motsatt beskaffenhet. — Dessa och dylika sägner
hafva af det Svenska folket förnummits, jag vill ej säga
med harm, men med djup sorg — en sorg, om hvars
egentliga halt blott den kan göra sig en rätt föreställning, som
sett den dager som breder sig öfver Svenskens ansigte,
när ordet <sp>Finland</sp> nämnes. Det var ock derföre icke
med känslor af alldeles oblandad glädje, som jag en
solljus morgon såg den Finska kusten höja sig ur vågen
och landade vid den stad, som är egnad att hos en Svensk
väcka sa många minnen — det gamla Åbo. Men, var vid
landstigandet derstädes min glädje ej alldeles oblandad,
så försvann dock hvarje känsla af bitterhet ur mitt hjerta,
när jag och mina reskamrater några ögonblick befunnit
oss i kretsen bland dem, som der mötte oss och bådo
oss vara välkomne, jag menar gymnasii-lärarne i Åbo och
gymnasii-ungdomen samt andre, hvilka der voro
tillstädes. Vi kände att vi förstodo hvarandra, och jag skall
aldrig förgäta det intryck, jag erfor af deras enkla och
trofasta hjertlighet. Den trängde till djupet af mitt
innersta, och jag leddes ovilkorligen att tänka på de dunkla
sägner, om hvilka jag förut talat, och att säga till mig
sjelf: <sp>Man har ljugit på det Finska folket —
skamligen ljugit!</sp> — Men detsamma måste jag äfven säga till
mig sjelf, när vi Svenskar inlupo i hamnen till
Helsingfors och sågo studentcorpsen jemte en stor skara af
stadens befolkning samlade på stranden för att emottaga oss
Tv, hvad lockade Eder ned till stranden? Ginsten I dit
för att taga i betraktande en sådan märkvärdighet, som fem
studenter och ett stycke professor? O, nej! det var vår
egenskap af Svenskar, som gjorde oss så  intressanta i edra
ögon, det var ock denna egenskap, som all eder värma
och hjertlighet innerst gällde. Ja, I hafven under dessa
innehållsrika dagar mottagit och omhuldat oss såsom
gamla vänner och bröder, I hafven låtit oss erfara att det
band af tillgifvenhet, som allt sedan fordomtimma
förbundit Svenskar och Finnar med hvarandra, ännu icke
blifvit sönderfrätt af tidens tand, utan att dess innersta
trådar ega styrka och spänstighet. Detta Finskt-Svenska
möte har låtit mig besanna skaldens ord att
<poem>
<i>Litet gnabb ibland
Skadar intet grand,
Blott man älskar hvarann.
Hjertat i sin bur
Är ett litet djur,
Som ibland tar häftig fart;
Kärlek och tro
Smeka det till ro
Helt snart.
</i></poem>
Måtte allt missförstånd Finnar och Svenskar emellan
hädanefter vara förbi, måtte det upplösa sig och försvinna
som en dimma, hvilken sjunker i det Bottniska hafvet!
Kärleken är stark; apostelen säger, för att beteckna dess
makt, att, om än profetiorna skola återvända, så skall
dock aldrig kärleken vända åter. Skulle den ej då, hvad
oss Svenskar och Finnar beträffar, vara starkare än alla
skiljemurar, skulle den ej kunna slå en brygga öfver
hafvet och ega makt att, huru än våra öden i yttre måtto



må gestalta sig, binda oss tillsammans med andans band
till gemensamt arbete och gemensam sträfvan för allt
hvad godt, sannt och skönt är? Faren derföre fort i edra
ädla bemödanden för utvecklingen af en
egendomligt-nationel form af skandinavisk kultur! I skolen dervid uti
oss finna trogne bundsförvandter. Faren fort dermed och
hafven stadigt edert hopp och eder förtröstan till
Honom, som leder allas våra öden! <sp>Gud bevare Finland
och dess framtid!»</sp>

Doktor Nordenskjöld föreslog derefter följande skål:

«Mine Herrar! Många från hjertats innersta djup
gående skålar hafva under dessa glada dagar druckits i vår
krets, skålar för våra sköna och herrliga minnen, skålar
för våra vänner och bröder från Sveas friska, fria jord,
skålar, som haft till föremål allt det ädla i närvarande
tiders traktan och sträfvanden. En skål vill jag dock
utbedja mig att ännu få föreslå, en skål för <sp>framtiden</sp>
— för Finlands dunkla framtid! Menniskan tecknar ju
alltid den tid, som komma skall, med hoppets rosenfärg.
Sjuklingen, som blott har några få dagar qvar att lefva,
hoppas på långa år af helsa; slafven, som från den tid
han kan minnas gått från en hand till en annan,
drömmer om sin frihet. Skulle icke också vi då kunna låta
hoppet måla några ljusstrimmor på vår mörka
framtids-himmel? Jo, vi kunna det! Vi kunna det, emedan på
senare tider ett mäktigt, ett okufligt medvetande om
rättighet till frihet vaknat hos oss, emedan de band, som
under ett halft sekel varit slitna, börjat återknytas och
vi sålunda kunna vara förvissade om, att i den kamp vi
nu utkämpa mot mörkret vi icke alltid skola stå ensamma
på kämpabanan. En skål derföre för den tid, som var, en
skål för framtiden, en skål — såsom en kär landsman säger —
<poem>
<i>En skäl för vara minnen all,
Och för den tid, som var,
Och för den tid, som komma skall,
Blott den ej bringar Finlands fall,
En skäl för minnets flydda dar,
Och — hoppet, som är qvar!»</i>
</poem>
På denna skål, hvilken, likasom alla de föregående,
tömdes under lifliga bifallsrop, följde supén. Efter den
nas intagande beträdde Professor Cygnæus tribunen och
höll följande tal:<footnote>Då Prof, Cygnseus sjelf låtit införa sitt tal i Svenska Tidningen,
äro vi i tillfälle att derur anföra detsamma i dess fullständiga form.</footnote>

«Mine Herrar! Det kan synas vådligt att än en gång
äska ljud sedan så många ämnen, kring hvilka vårt
lifligaste deltagande sig förenat, gång efter annan blifvit
under senast förflutna dagar ställda för vår tankes
ljusnande blick; vågadt att å nyo öfva sina ord på känslor,
som ur våra hjertans innersta djup blifvit klädda med de
varmaste, vackraste färger. Men uttömmas kunna dessa
ämnen dock icke så lätt, och dessa känslor ej så snart
uttala sitt sista ord. Då vi sett Svenske män efter flydda
femtio år åter en gång infinna sig på våra stränder, för
att gemensamt med oss fira våra högtidsstunder, egnade
både åt det förflutna och åt hoppet, uppstiga minnen,
otaliga som stjernorna på en klarnande aftonhimmel, som
glittrande böljor derute på våra frigjorda tusende fjärdar.
När Svensk och Finne stöta tillsammans vid tillfällen
sådana som dessa, är det ju som skulle tvenne gamle
ungdomsvänner, efter långlig skiljsmessa, råka hvarandra igen,
återkallande i hvarandras minne, huru de i sin barndom
suttit knä vid knä på skolans bänkar, stafvande på

katekesen och lärande sig annat för deras tidigaste ålder
passande; huru de derefter, vordne ynglingar, idkande
allvarliga studier i humaniora, lagkunskap och öfrigt
menskligt vetande, förkofrat sig i högskolan i vett och
allmän bildning; sjungit samma psalmer i kyrkan och
utanföre denna stämt sina lyror i täfling; och huru de
omsider under mognare år företagit tillsammans långväga,
äfventyrliga färder i främmande land. — Såsom desse
vänner hafva ock Sveriges folk och Finlands inhemtat sin
kristendomskunskap efter samma methoder, stiftat och
skipat sina lagar tillsammans och ledda af samme ande,
samt sträfvat oförtröttade framåt till kultur och
humanitet på en och samma stråt. Och under deras
gemensamma vandringar i främmande länder hafva de,
åtföljande båda lika troget de förträffligaste ledare olika
tidehvarf haft att uppvisa, hunnit så långt, som det i alla
tider varit få nationer förunnadt att gå. Så voro vi
Svenskar och Finnar med Jakob de la Gardie i Moskwa, med
Gustaf Adolf vid Leipzig och Lützen, vid Wiens portar
med Lennart Torstenson, i Warschau med den sagolikt
djerfve Karl X, roade oss vid Narva, föregångne af en
ännu dristigare gosse, hans adertonårige sonson, och
ankommo till slut efter otaliga irrfärder till Pultava, på
hvars stepper vi voro nära att uttröttade förgås. Men
seglifvade båda återhemtade vi dock så mycket krafter,
att vi ännu hundra år derefter kunde låta vårt blod forsa
ut i strida strömmar, som runno ihop på Orawais fält,
der vi efter en femton timmars lång dödskamp dignade
ned halft förblödde.

«Kort derefter uppbrändes af våra öden de skepp,
hvaraf under mer än ett halft årtusende förbindelsen hade
uppehållits mellan Bottenvikens vestliga och östliga strand.
Och år kommo och år förgingo sedan. Och se! det hände
sig att på de platser, dem bristen på kännedom om rätta
förhållandena lemnat tomma, trängde sig  såsom af en
aktad talare nyss anmärktes — ömsesidiga fördomar, som
tilläto ingendera nationen mera att rätt igenkänna den
andras sanna anletsdrag och beskaffenhet. Ja, de växte,
dessa fördomar, hvad det led, till proportioner, som
måste väcka lika djup förvåning som smärta hos hvar och
en, den der kunde fatta hela vidden af den orättvisa de
läto komma sig till last samt de oundvikliga följderna af
denna. Så hände sig ännu för mindre än ett år sedan
vid det upplyftande tillfället, då Skandinaviens
framtid hade i de gladaste bilder stigit upp på Mälarens
stränder i och med Sveriges, Norges och Danmarks
studerande ungdom, att ett bedröfligt uttryck af dessa
fördomar gaf sig luft midt ibland de välvilliga yttringar,
hvarmed äfven Finland blef ihågkommet. Samma skål, som
under Djurgårdens ekar på "Hasselbacken" egnades
detsamma, genomskars af ett skorr, hvars grundmening var
den, att utpeka detta land såsom: "ett träldomens gyllene
näste". Och sådant framkastades utan allsköns arg
mening och med visshet derom, att rätta förhållandet
dymedelst blifvit träffadt i dess hjertpunkt. Det var väl
så ock, men endast för att taga lifvet af sanningen. Dock
bland de tusen sinom tusen, hvilka stodo der såsom
åhörare af dessa sällsamma skaldiska utbrott af sympatin för
Finland och dess folk, fanns ej en enda man, hvilken med
öfvertygelsens oemotståndliga styrka kunde tillbakavisa
fördomens vederstyggliga smädelse och inlägga protest
deremot med ett manligt: du ljuger!

«Måhända var en eller annan äfven ibland Eder, ärade
gäster, vittne till denna fördomens hemska segervinning
öfver sanningen. Men för Eder sjelfve, lika som för hvarje
annan, var det då ännu omöjligt att, äfven med
varmaste välvilja för vårt land, urskilja huruvida
smädeskränet emot detta var endast en dikt i ordets sämsta
mening, eller ett berättigadt utbrott af harm och
medömkan öfver den förnedring, hvari det Finska folkets själ
påstods vara på väg att försjunka. Ty såsom en tom
abstraktion kunde, väl ingen tänka sig det Finska
<sp>träldomsnästet:</sp> det måste ju vara befolkadt af samma
nation, hvilket man på ett så hjertslitande sätt inneslöt i
de Skandinaviska folkens deltagande.

»Men numera, jag är viss derom, såsom om det
vissaste, vore det rent af omöjligt, att dylika sympathetiska
känsloutgjutelser kunde våga sig fram inom Sveriges
landamären i eder närvaro, utan att bestraffas för lögn. Af
egen erfarenhet kännen I väl lyckligtvis icke, huru ett
träldomens näste månde vara beskaffadt; men hurudant
det icke kan vara, har eder egen erfarenhet lärt Eder
desto bättre. Att epithetet gyllene icke passade in på
något enda af de Finska förhållandena, hafven I väl tagit
för afgjordt redan på förhand; för att <sp>derom</sp>
öfvertyga Er var ingen personlig åskådning af nöden. Men
jag skulle på det smärtsammaste misstaga mig, i fall I
icke funnit, att äfven det, som i dessa dagar från det
Finska universitetets sida blifvit framlagdt, så väl i tal som
skrift, vittnade, om också icke alltid om en förmåga,
jemngod med de ypperstes, likväl om en ande, som ej
var träldomens. Och äfven hvad för öfrigt under våra,
af eder närvaro lifvade samqväm förnummits, torde
svårligen låta åberopa sig såsom bevis derpå, att våra ord
kunna gälla såsom modersmål i ett träldomens näste.

»Allt detta har, vi våga hoppas det, öfvertygat Eder
derom, att det ingalunda är Sveriges och det öfriga
Europas medlidande, hvaraf vi vilja visa oss förtjente; men
desto djupare känna vi behofvet af dess aktning, för att
äfven i denna finna ett upprätthållande stöd under de
svårigheter af mångahanda slag, med hvilka vi hafva att
manligen kämpa, i fall ej Finland verkligen skall försjunka
dit, hvarest man redan tillåtit sig att uppsöka det såsom
ett föremål för medömkan. Och aktning måste Finland
söka förtjena äfven derigenom, att det ej uppfattar ett lojalt
handlingssätt blott såsom ett konventionelt sätt att tala,
hvilket endast i några vissa fall har anspråk på full
giltighet, men deremot i andra eger alls ingen bindande kraft
mera, utan till och med kunde åsamka Finland vanära.

«Dubbelt dyrbar skall Sveriges välvilja kännas i en
framtid, då hon stödjer sig på aktningen för Finlands
folk. Och med den säkra förtröstan, att Sverige icke
skall vilja undandraga oss denna, sända vi med Eder,
mine herrar, vår varmaste helsning till edert hjeltemodiga
och ädelt sinnade fädernesland, hvars fröjder och sorger,
segrar och missöden, lycka och fall under så många
århundraden äfven städse voro det Finska folkets. Ädlare
spår har intet bland nyare tidens folkslag lemnat efter
sig på denna jord, än de Skandinaviska folken det gjort.
Med djupaste beundran har jag följt dessa spår långt in
bland Siciliens romantiska berg och återfunnit dem ännu
under det stora Nowgorods dystra ruiner. Skulle då ej
Sverige förmått intrycka i detta land, som det tidigast
upptog invid sitt hjerta och längst qvarhöll dervid,
några andra spår af sitt herrskarevälde, än sådana, som af
första störtflod kunna bortspolas? Det osynliga
sambandet af gemensamma höga minnen, knutet nationer
emellan, är ju det, som sist af yttre förhållanden kan
åtkommas och lösslitas. När Sverige blickar upp till de stora
andar, som ledt dess framfarna öden, mötas dess tankar
af Finlands, böjande sina blickar till samma ovanskliga
ledstjernor. Med ädlaste känsla framburo Norges
studenter sistlidne sommar sin hyllning för stoden, upprest
till ära af den störste man, Norden  någonsin framfödt,
denne Gustaf Adolf, som såg dagens ljus i samma
Stockholm, hvarifrån så mycket storsinnadt gått ut och
der så många minnesvårdar ännu tala till ögat och hjertat
om det stora, som varit. För våra yttre ögon hafva vi
icke dessa minnen uppställda i bronz; men för vår själs
ögon lefva de dock oförgängligt. Framfören, mine
herrar, äfven vår innerligaste, vördnadsfullaste hyllningsgärd
till foten af denna kolossala bildstod af den kolossale
konungen, hvilken ändock har för oss Finnar en helt
annan betydelse, än han kan hafva det för Norrmännen.
Men ej långt från Gustaf Adolf står också en annan
konung på Mälarstadens strand ännu, ehuru han hvarje
ögonblick tyckes färdig att, lemnande piedestalen, höja
sig upp till andra regioner. Med underbar makt drager
denne af  metallen fängslade ande våra hjertan till sig.
Nedläggen på våra vägnar uttrycken af vår tillgifvenhet
och beundran äfven för den tredje Gustaf, för honom,
som lärde våra fäder att menskligt lefva, såsom Gustaf
Adolf visade dem, huru de skulle hjeltemodigt dö. Men,
ännu en gång, bären framför allt den innerligaste,
vänskapsfullaste helsning från Finlands hela folk till Sveriges,
för hvilket vår högaktning blifvit, om möjligt, stegrad
genom den höga tanke om dess bildning, ingifven äfven
af de ombud, som inför Finlands universitet och
hufvudstad fört deras fäderneslands talan med sällspordaste,
humanaste grannlagenhet och takt. — Jag utbeder mig
äran att i denna afskedets stund föreslå en tacksägelsens,
vänskapens, högaktningens skål för samtlige våra
Svenske gäster.»

Derefter utbragtes af Prof. Nyblæus följande skål:

«Mine Herrar! Det har ofta och med rätta blifvit
sagdt, att vår tid är en det tredje ståndets tid och att
detta stånds anda på hela vårt lif och alla våra
förhållanden mer eller mindre trycker sin prägel. Jag vill ej
hafva erinrat härom, för att dermed uttrycka ett
klander af vår tid, men ej heller något beröm, ty, sanningen
att säga, är jag ingen uteslutande beundrare af det tredje
ståndets anda. Huru vidt skiljd är ej denna anda från
den, som var den rådande under <sp>medeltiden!</sp>  Jag
säger icke detta blott till upphöjande och beprisande af
sistnämnda tidehvarf: det hade, likasom de flesta andra, sin
<sp>starka</sp> sida, men det hade också sin <sp>svaga.</sp> Misstager
jag ej mig alltför mycket, så är den starka sidan hos
medeltiden just den svaga sidan hos den närvarande
tidsåldern. Der börjar nu att blifva alltmera sällsynt en
dygd, som under medeltiden stod i blomma — en dygd,
af hvilken vi dock böra söka bevara allt hvad bevaras
kan och af hvilken ingen bör vara helt och hållet i
saknad, han må nu i samhället hafva beträdt hvilken bana som
helst. Denna dygd har blifvit kallad <sp>ridderlighet.</sp> Är
det ej sannt, mine herrar, att hvarhelst vi möta någon äkta
representant af densamma, der böje vi gerna vårt
hufvud, der egne vi villigt vår beundran och hyllning? Vi
som här äro närvarande, vi känna alla en sådan lefvande
bild af den äkta ridderligheten, en lefvande bild af detta
ädla mod, om hvilket man har svårt att säga antingen
det mera röjer sinnets styrka och höghet eller mera
hjertats mildhet. Behöfver jag väl säga på hvem jag med
mina ord syftar? På hvem annan skulle jag väl kunna
syfta är på deu åldrige riddersman, hvilken detta
Finlands universitet har lyckan att räkna såsom sin vice
kansler? Jag är förvissad att I alle ur edra hjertans djup
instämmen med mig uti en skål för Hans Excellens
Baron Munck!»

Licentiaten Ehrström uppträdde derefter och erinrade
oss Svenskar om, huru vi ifrån vår barndom säkerligen
hade hört och läst så mången sägen, att Finland vore
ett trolldomens land. Nu hade vi, menade han, lärt
känna detta samma land också från en annan sida. Ty
vi hade säkert funnit, att Finland vore också ett
gåtornas land. Så månget dunkelt ord, så mången i sjelfva
verket olöst gåta måste hafva öfvertygat oss derom. Och
dock vågade tal. och hans kamrater hoppas, att, då vi
förde gåtorna med oss öfver hafvet, vi äfven skulle föra
lösningen till desamma med oss i våra hjertan — «Ett»,
fortfor tal., «finnes dock, som icke mera kan för Eder
vara någon gåta, ty ifrån alla håll masten I hafva funnit
visshet derom: jag menar, huru kära, huru dyrbara I
ären för oss alla. Och icke blott I, utan hela edert folk,
hela Sveas land. Vi bedja Er derföre föra också
försäkringarne derom med öfver hafvet, och till bekräftelse
derpå tömma vi en skål för Sverige. För Sverige ett
högt, ett gladt hurra!»

Stud. Odhner föreslog derefter följande skål:

«Mine Herrar! Då vi stodo i begrepp att lemna vårt
hemlands stränder och med längtans full aning motsågo
den stund, som skulle närma oss Finlands jord, detta
Finland, som städse utgjort ett föremål för vår barndoms
drömmar, städse omfattats af ynglingens varmaste
deltagande och käraste förhoppningar, det var då, som en
redlig Finne yttrade till oss dessa ord vid afskedet:
«När I kommen till Finland, så vänten icke att der
mottagas af klingande fraser och granna tal: men viljen I
vinna den Finske studentens vänskap, så  trycken hans
hand och blicken in i hans öga, och då skall hans hjerta
öppna sig för Er med rika skatter af trofast kärlek och
oskrymtadt förtroende.» Vi beträdde med klappande
hjertan Finlands jord, vi möttes öfverallt af redliga
handslag, af deltagande blickar, dessa lätt förstådda tecken,
som sade oss att vi voro omgifna af bröder, men det var
först då vi följde vännens råd, då vi fingo blicka ned i
Finnens hjerta och till vängåfva mottogo del af alla dess
ädla känslor, dess stora sträfvanden, det var först då,
som vi kunde till fullo uppskatta hvarför vi kommit hit
och hvad vi här funnit. Snart skola vi förlora Finska
jorden ur sigte, snart skola vi finna vår famn tom, men
vårt hjerta är så mycket fullare, det är fylldt af den
rikaste erfarenhet, af de herrligaste minnen. Denna
erfarenhet skall, vi hoppas det, ej blifva alldeles ofruktbar,
dessa minnen skola ej blifva af det lätt försvinnande
slaget, utan troget förvaras i djupet af varma och älskande
hjertan, samt der lemna en skörd af de ljufvaste frukter,
frukter, af  hvilka vi skulle vilja meddela <sp>alla</sp> Svenska
bröst och hvilka vi åtminstone skola öfverflytta till
<sp>några.</sp> Vi skiljas nu härifrån, och då vännerna der hemma
med deltagande fråga oss: hvad hafven I sett derute i det
forna broderlandet?, så vete vi, hvad vi skole svara dem.
Vi hafve sett ett folk, som vaknat till nya idéer, verkar
för ett nytt mål, men icke glömt sina gamla förbindelser,
som aldrig skall förgäta det fostbrödralag, som det med
sitt blod beseglat; vi hafve sett ett universitet, som
utgör sitt lands stolthet och ära, dess ledstjerna, som
lyser likt ett Faros genom mörker och dimmor, som
utsänder sina lifgifvande och bildande strålar till Finlands
aflägnaste bygder; vi hafve ändtligen sett en ynglingaskara,
som med trogen hand vårdar den heliga elden på
fosterlandskärlekens altare, som med blicken oafvändt riktad
på Nordens gemensamma mål utan fruktan vandrar det
rättas och ädlas väg. Det är med hjertat uppfylldt af
de höga bilder, som under dessa dagar gått förbi våra
ögon och outplånligt ristat sig i våra bröst, som jag
ber mina landsmän med mig tömma en tacksamhetens skål
för Finlands universitet och Finlands studenter.»

Härpå utbragtes af Kand. Lagerlöf en skål för
Finlands qvinnor.

Manninen, hvilken äfven deltog i denna aftonens
högtid, uppträdde derefter för att ännu en gång tacka oss
för vårt besök i hans fädernesland. Han ville ännu en
gång erinra derom, att Finnarne hade våra förfäder att
tacka för hela sin kristna bildning. Det Svenska folkets
sträfvanden för upplysning och framåtskridande hade de
att framgent följa, så mycket det i deras makt stode.
Tal. bad oss i sitt folks namn, att vi skulle framföra en
broderlig helsning till bondeståndet i Sverige och säga
detsamma, att man äfven i Finland började hoppas på
bättre och lyckligare tider. Detta hopp hade framalstrats
af större omtanka för modersmålets utveckling; deraf hade
följt, att herre- och bondestånden börjat mera närma sig
hvarandra, och att de mångahanda fördomar, som varit
rådande mellan båda samhällsklasserna, småningom
börjat försvinna, så att man med större ömsesidigt
förtroende ginge hvarandra tillhanda vid befrämjandet af
fosterlandets gemensamma väl. Slutligen skulle vi äfven
säga i vårt hemland, att, ehuru Finnarne önskade grunda

sin bildning på en äkta Finsk botten, förblefve de dock
alltid Svenskarnes bröder. Härmed höjde talaren sitt
glas till «ännu en gemensam skål för Sverige och
Finland.»

Medan alla dessa skålar föreslogos, hade natten
förlidit och den dag grydde redan, då vi nödgades lemna
den Finska ungdomsstaden. Kl. 4 skulle ångfartyget
Örnsköld afgå till Åbo, hvarifrån resan sedan skulle
fortsättas till Stockholm.

När denna timma nalkades uppträdde Kand. Bergh
och påminde om att han varit den, som helsat de Svenska
gästerna välkomna; han ville nu äfven yttra några ord
till afsked. Han borde först, sade han, uttala sin egen
och alla sina närvarande landsmäns enskilda tacksägelse
för besöket från Sverige; men för att uttala detta vore
hans hjerta i detta ögonblick för fullt, hvarföre han helst
ville tiga dermed. Men sitt lands tacksamhetsskuld till
det Svenska folket, den borde, den måste han uttala.
I främsta rummet ville han tacka för den nyaste
vänskapstjensten, för det att Svenska folket såsom en man
skyndat till sina Finske bröders hjelp vid den olycka, som
genom Försynens skickelse detta år träffat deras land.
Detta rop: Våra bröder Finnarne sakna bröd, hvarmed
Svenskarne hade skyndat till deras hjelp, — detta rop,
som ljudit genom Europa, hade uti Finnarnes hjertan
gifvit en fröjdefull genklang. Icke derföre att de satte så
synnerligt stort värde på bröd. Nej, de vore sedan
gammalt ett folk, som <i>frös och svalt,»</i> de hade svultit mången
gång förr och svultit mer än nu. Men de hade sett uti
den beredvillighet, hvarmed Sverige, hvarmed Europa
skyndat till deras hjelp, beviset på ett intresse för deras
belägenhet, som varit dyrbart för deras hjertan. Det
hade gått vid detta rop liksom en ny uppfriskande flägt
öfver Suomis bygder och genom det Finska folkets sinne.
Hvad som förut någon gång varit satt i fråga syntes
dem nu klart: att Sverige, att Europa, som så varmt
behjertat Finnarnes rättighet att <sp>lefva</sp> menskligt såsom
individer, icke heller kunde vara kalla för deras
menskliga rätt att lefva nationelt såsom folk. Det missförstånd,
som med anledning af Finnarnes nationella sträfvanden
innästlat sig i Sverige, och som varit på väg att uppresa
en skiljemur emellan de båda folken, hade inom ett
ögonblick blifvit bortblåst. Tal. erinrade härvid om hvad af
en annan talare nyss blifvit yttradt, att <i>litet gnabb ibland
skadar aldrig grand,</i> hvarefter han tillade: « vi likna tvenne
älskande, som i öfvermåttet af sin kärlek råkat i
oenighet om ett ord; midt under vårt gnabb kunna vi icke
motstå en rörelse att kasta oss i hvarandras armar.» —
Tal. ville vidare tolka sitt folks tacksamhet för den gamla
hedersskulden af det kamratskap, hvarmed det Svenska
folket hedrat det Finska i den ädla historiska rol, som
Sverige utfört i Europa. Bland alla de hjeltar, som pryda
Sveriges och Finlands gemensamma historias blad,
funnes det en, som framför andra vunnit det Finska folkets
hjerta. Denne man vore Döbeln. Hans slutna lynne och
ridderliga sinne öfverensstämde så väl med den Finska
karakteren. »Minnens I,» fortfor tal., «hans afskedsord
till den Finska hären? <i>Ett säger jag Eder: att
krigsmanna-kamratskap, knutet under strid, faror, blod och död,
upplöses aldrig. Tiden upplöser allt, tiden förändrar allt; men
ett sådant kamratskap varar tidernas tidslängd och skall
aldrig upphöra.</i> — Ett sådant krigsmannakamratskap är det,
som eger rum emellan det Svenska och det Finska
folket — och det skall <sp>aldrig upplösas.»</sp>  (Här hördes rop
af talrika röster: <sp>aldrig, aldrig!</sp> hvarpå följde en djup
tystnad, då tal. fortfor:) «Mine Herrar! jag har ännu en
tacksägelse från Finland att sända, med Eder till Sverige.
Vi fira i år en jubelfest för det Guds ord för sjuhundra
år sedan predikades för oss af Svenskarne. Svenskar! Vi
tacke Eder för Guds ord! Och <i>hvad Gud har förenat skola
menniskor icke åtskilja!»</i>

Kand. Lagerlöf uppträdde derefter och yttrade
ungefär följande:

Finske bröder! Afskedets bittra stund är inne. Vi
måste nu skiljas, och från dessa dagar återstår oss snart
endast minnet af deras glädje och hoppet om återseende;
och när är väl detta lifligare, kärare att qvarhålla än i
afskedsstunden? — Se, dagen ljusnar öfver detta hopp och
bebådar löftesrik dess förverkligande! Med detta fasta
hopp bringa vi Eder en enkel men hjertlig inbjudning att
besöka det gamla Upsala. Vi förlita oss derpå att I det
gören. Ja, vi hafva den glada vissheten, att redan nu
några ibland Eder följa oss hem för att med sin närvaro
föröka glädjen vid vår instundande lagerfest. Så visst
som vi veta, att de der skola finna bröder, lika visst tro
vi, att de ej skola blifva de enda ibland Eder, som skola
finna vägen kort till vårt fosterland. Vi hafva intet
vidare att säga, ej en gång en tacksägelse är oss öfrig;
ty vi hafva redan tusende gånger tackat Eder för så
mycket - för allt det bästa, som ett ädelt hjerta kan gifva
och ett varmt hjerta emottaga. <sp>Gud välsigne Eder!»</sp>

Härmed slutades denna minnesrika fest, af hvilken
vi, blott genom anförande af hvad som vid densamma
blifvit offentligen taladt, anse oss hafva lemnat en så
trogen bild som i ord kan framställas. Af den ännu
talrikt församlade ungdomen åtföljdes vi nu till
universitetshuset, hvarifrån med studentcorpsens fana i spetsen
tåget under sång fortsattes till stranden. 1nom kort lade
ångbåten ut. Snart började stranden småningom
försvinna för vår blick; men så länge vi af densamma sågo
en skymt, sågo vi ock den der församlade ungdomsskaran
och hörde derifrån ett otaliga gånger upprepadt: <sp>lefve
Sverige!</sp>

————

</chapter>
<chapter name="Andra besöket i Åbo.">

<h3>Andra besöket i Åbo.</h3>

Vid återkomsten till Åbo den 31 Maj kl. 9
eftermiddagen möttes vi på stranden af talrika vänner och
bekanta. Å ett af stadens hoteller var en större supé
tillredd för vårt emottagande. Vid inträdet i den festligt
upplysta salen funno vi der en synnerligen talrik
samling, som utgjordes icke blott af lärare vid skolan och
gymnasium samt civile embetsmän utan ock af åtskilliga
Finska officerare och flera medlemmar af stadens
borgerskap. Aftonens glädje lifvades af musik, som utfördes af
stadens musik-kapell. Sedan en välkomstskål för oss
blifvit utbragt, hördes de välbekanta tonerna af Svenska
folksången och «Vårt land.»

En af våra värdar uppmanade derefter sina
landsmän att åter fatta sina glas. Den glada anledningen till
äfven denna festliga sammankomst, sade han, hade
sjelfmant framkallat så många erinringar från förgångna tider.
Bland dessa erinringar vore det också <sp>en</sp> och den af
djup betydelse för hela det Finska fosterlandet, hvilken
ännu ej blifvit uttalad. Åbo kunde vid ett tillfälle
sådant som detta icke glömma, att det fordom äfven haft
ett universitet och att detta varit en dotter af Nordens
äldsta och i alla tider mest frejdade högskola. Då
tanken fördes tillbaka till dessa tider, väcktes också
erinringen derom, att då en liflig beröring blifvit underhållen
emellan de båda universiteterna i Upsala och Åbo,
och att Auras stränder då icke så sällan fått emottaga
besök af äldre och yngre vetenskapsidkare från Sveas
lärdomssäte. Tider hade emellertid vexlat, förhållanden
förändrats och skickelser inträffat, som förflyttat den
Finska vetenskapens hufvudsäte till en annan strand. Men
huru också allt vexlat, de höga minnena stode qvar, och
i de bröst, som nu klappade på Auras stränder, rördes
dock hjertan med samma känslor, som fordom i de
berömda vetenskapsmännens och de spränglärda
professorernas. Uppmanade af dessa minnen och lifvade af dessa
känslor för bildningens och ljusets fortgång i
Nordanlandena ville tal. och hans landsmän dricka en skål för det
frejdade lärdomssätet i Svea land.

Af en annan bland våra värdar föreslogs derefter en
skål för Sverige, den medborgerliga frihetens och
sjelfständighetens hem och frejdade hjeltars moder». Båda
dessa skålar besvarades af Mag. Landtmanson, hvarefter
Stud. Odhner föreslog en skål för Åbo. Derefter
utbragtes en skål för minnet af de hädangångne Finske män,
som i förgångna tider genom bragder på krigets och
fredens bana hedrat Sverige och Finland.

Slutligen - sedan supén var intagen och tiden
framskridit öfver midnatt — tolkades afskedets känslor af en
bland våra värdar, hvilken erinrade om huru, vid det
första besöket i Åbo, en af de Svenska gästerna i

I
afskedets stund anmärkt, att detta afsked, ehuru
beledsagadt af saknad, dock var fritt från smärta, ja, lemnade
qvar ett intryck af ren glädje. Hans ädla mening, sade
tal., hade då blifvit så väl förstådd. Nu åter, då en
längre skiljsmessa förestode,  för de fleste sannolikt en
skiljsmessa för hela lifvet, - skulle icke tanken härpå
hos de närvarande framkalla den bittra känsla, som hvarje
dylikt afsked från vänner vore egnadt att väcka? Långt
derifrån. Ty om äfven de kära gästerna och de, som
nu fått sluta dem i sin krets, snart åter skulle stå
fjerran från hvarandra på hvar sin sida om ett stormigt haf,
om än den personliga samvarons glädje icke längre vore
dem förunnad, så funnes dock för dem alltid en
mötesplats, som icke visste af några skrankor. Vandrande på
skilda banor vore de dock i högre mening icke åtskilda;
arbetande för hvar sitt fosterlands väl skulle de, i samma
mån de troget gjorde detta, tillika arbeta för det
gemensamma stora mål, som hette ljus och sanning. Och
i det upplyftande medvetandet häraf kände tal. och hans
närvarande landsmän sig äfven denna gång kunna säga
ett lika gladt som hjertligt farväl; de anhölle att
derjemte få sända en varm helsning till «de höga minnenas
land, som förvarar Karlars och Gustafvers stoft»; de ville
ock uttala den försäkran, att, så länge ett Finskt hjerta
klappade, det icke skulle glömmas, huru Sverige i
sekler delat med Suomi sina ädlaste skatter, och att jemväl
det bevis på fortfarande broderligt tänkesätt, Sveafolket
nyligen lemnat genom rikliga hjelpsändningar till
nödlidande Finnar, skulle städse fortlefva i tacksamt minne.

Såsom svar härpå yttrade Kand. Rosell ungefär
följande :

«Den siste talaren har erinrat om ord, som af mig
yttrades förra gången vi befunno oss i eder broderliga
krets. Jag finner deruti en bekräftelse på den sanningen,
att hvad som kommer <sp>ifrån</sp> hjerta också går <sp>till</sp> hjerta.
Då jag deraf vet, att 1 förstån hjertats enkla språk, vill
jag äfven nu säga några ord till tack och farväl. — Det
sista afskedets timma är snart när, den stund nalkas, då
vi äro fjerran ifrån Auras strand, då vårt öga förgäfves
söker Finlands jord, på hvilken vi under dessa dagar,
som nu äro försvunna, sett så mycket skönt, hört så
mycket sannt och lärt känna så mycket godt. Skulle vi
ej då i en stund sådan som denna erfara en känsla af
innerlig saknad? Jo, i sanning är det med saknad vi
skiljas ifrån Eder — en saknad, hvilken nu kännes så
mycket djupare, som han icke mildras genom hoppet om ett
så snart återseende som då vi förra gången bjödo Eder
farväl. Dock kan jag äfven nu likasom då tillstå, att
denna saknad icke är bitter, så att vi skulle önska att
utan denna kunna skiljas ifrån Eder. Nej, det afskedet
ifrån Eder, hvilket skedde utan saknad, det vore för
oss det bittraste, det skulle göra denna stunden till en
af de smärtsammaste vi upplefvat. — Gåfvo oss redan de
första stunderna vi tillbragte i edert fosterland rika
anledningar till glädje, så kunnen I sjelfve lätt föreställa
Eder, huru denna glädje nu blifvit förökad och förnyad
under dessa dagar, hvilka vi genomlefvat omgifne af
Finlands ungdom. Dessa dagar hafva försvunnit som
minuter, de hafva flytt som en skön dröm. De hafva dock.
hoppas jag, för oss icke gått förlorade. De hafva
varit tillräckliga för att gifva oss en erfarenhet, hvilken
vi med glädje skola hembära till vårt fosterland. Om
jag i få ord vill uttrycka denna vår erfarenhet, så är
hon helt enkelt den, att I ären — <sp>Finnar,</sp> Finnar i själ
och hjerta, Finnar i lif och död. Det är den trogna
kärlek, hvilken I egnen åt edert dyra fosterland, det är
det djupa allvar, hvarmed I omfatten edert folks högsta
och heligaste intressen, — det är <sp>detta,</sp> som på oss gjort
det varaktigaste intrycket Denna erfarenhet måste?, utom
det att hon i sig sjelf är skön, för oss Svenskar vara
glädjande; ty vi tro oss just uti eder varma
fosterlandskärlek och edert redbara nit för edert folks rättigheter
som nation ega den säkraste borgen derför, att I aldrig
skolen svika den under sekler bepröfvade troheten emot
det gamla brödralandet. Älsken edert eget land, bevaren
edra egna enkla seder och gören framför allt den af Eder
så troget vårdade nordiska kulturen rotfast på fosterländsk
grund; — och I vandren då, jag är förvissad derom, på
den ginaste vägen, som skall föra Eder närmare oss,
närmare det gamla brödrafolket, hvilket aldrig, aldrig skall
öfvergifva Eder. Och att I också aldrig skolen
öfvergifva detta folk, att I aldrig skolen glömma den gamla
vänskapen, huru många sköna och rörande bevis derpå
hafva vi ej fått emottaga! Edert land är, såsom eder store
skald säger, <i>fattigt, skall så bli för den, som guld begär;</i>
men för den, som begär hvad vi hafva begärt, för den,
som begär hvad Svensken i Finland <sp>måste</sp> begära, en
trofast och uppriktig vänskap, - för honom skall detta
land alltid förblifva ett <i>guldland.</i> Jag kan icke säga
huru innerligt vi tacke Eder för denna vänskap. Huru
många outplånliga minnen vi än medföra från det Finska
universitetet, huru varmt våra hjertan än klappa för dess
ungdom, aldrig skola vi dock glömma, att det var <sp>här,</sp>
på <sp>eder</sp> strand, våra hjertan klappade de första
underbara slagen, sådana hvarje Svensk måste känna, när han
sätter sin fot på Finlands jord. Aldrig skola vi förgäta,
att det var här den första trofasta handen räcktes oss,
här den första broderliga famnen öppnades för oss. Vi
skola ock aldrig förgäta, att det var här det sista
hjertliga farväl bjöds oss och ifrån eder strand den sista varma
helsningen medsändes till vårt fosterland, — Huru gerna
ville jag ej, att vi här i afskedets stund skulle kunna
gifva Eder något tillbaka för allt hvad skönt och för vårt
hjerta dyrbart som I hafven gifvit oss! Men vi äro
fattige och oerfarne ynglingar, som föga eller intet sett af
verlden, och kunna icke hafva något, som för Eder eger
värde. Dock — hvad säger jag? Icke äro vi fattige, ty
vi ega åtminstone tvenne dyrbarheter; men den ena <sp>kunna</sp>
vi icke gifva Eder och den andra <sp>vilja</sp> vi icke gifva Eder.
Den ena af dessa dyrbarheter är vår broderliga kärlek —
och denna <sp>kunna</sp> vi icke gifva Eder, ty då skulle vi
gifva Eder något, som I redan egen förut, något som I
egt ifrån den första stunden vi sågo Eder, ja, redan
innan vi sågo Eder. Den andra dyrbarheten är det sköna
och oförgängliga minnet af allt hvad vi under dessa dagar
upplefvat — och denna dyrbarhet <sp>vilja</sp> vi icke gifva
Eder, ty henne vilja vi behålla för oss sjelfva och hembära
till vårt fosterland. Emottagen dock vårt innerligaste
tack, vårt varmaste farväl!»

De bland våra värdar, hvilka redan vid vårt förra
besök bjudit oss ett gästfritt hem, ledsagade oss nu hvar
och en till sin bostad.

Följande dagen kl. 1 e. m. skulle ångfartyget afgå
till Stockholm. Dessförinnan öfvervoro vi en frukost,
till hvilken vi af några bland föregående aftonens
värdar blifvit inbjudne.

Vid detta tillfälle föreslog Possessionaten von Essen
en afskedsskål. Af fullaste hjerta ville han i sina
närvarande landsmäns namn tacka för den rena glädje,
som vårt besök skänkt dem och hvaraf minnet länge
skulle öfverlefva de flyktiga stunder dem förunnats att i
sin krets ega sina Svenska vänner. Jemte det de
tillönskade oss en lyckosam resa, ville de äfven bedja oss
framföra en varm och trohjertad helsning till vårt
fosterland och der säga våra landsmän, att de femtio år, som
lagt sig emellan Sverige och Finland, så mycket de
äfven kunnat omgestalta, så många rubbningar de äfven
kunnat åstadkomma, — de band af innerlig kärlek,
tillgifvenhet och tacksamhet, som fäst Finland vid Sverige,
hade dessa femtio år dock icke förmått sönderslita,
såsom öfverhufvud ingen makt, vore den än så gigantisk
som helst, skulle förmå det. Gerna ville tal. medgifva,
att i Finland, såsom öfver allt, vanbördingar och rötägg
kunde finnas; dock vågade han tryggt påstå-, att det
gåfves ingen Finne med hjertat på rätta stället, hvilken, så
framt han eljest förmådde höja tanken öfver dagens små
bestyr och kasta en oförvillad blick tillbaka på förgångna
tider, icke med en känsla af helig vördnad och ödmjuk
tacksamhet skulle erinra sig och erkänna, att det dock
varit Sverige, som bäddat bildningens vagga i Finland,
Sverige, som med ömt stödjande moderlig hand ledt det
späda barnets första osäkra, vacklande steg. Bildningen
med alla dess välsignelserika verkningar, den sannt
menskliga bildningen, ingjuten i Finlands lagar, institutioner och
hela samhällslif, — se der det värderika mödernearf, Sverige
lemnat Finnarne att värna och vårda; och liksom deras
förfäder en dag manligt och hjeltemodigt kämpade, blödde
och stupade för hvad de skattade för dyrbarast och
heligast på jorden - sitt land, sitt folk; så ville äfven de
söka att, med dessa höga föredömen för ögonen, på
anann väg, under sanningens och ljusets banér ärligt och
oförfäradt strida för samma stora mål. Ifrån detta
Svenska arf ville tal. äfven härleda de rent nationella
Sträfvandena i Finland, hvilka han hjertligen önskade att man
rätt ville uppfatta i Sverige. Härom kunde vara mycket
att orda; men han ville inskränka sig till att — då han
en gång kommit att omnämna denna företeelse — blott
erinra om, att, då en i huslig tukt och fromhet
uppfostrad dotter antingen med eller mot sin vilja lemnade
mödernehemmet, det ju borde utgöra en outtömlig källa
till glädje och fröjd för modren att förnimma, att dottren,
minnesgod af de lärdomar hon fått, sökte att väl vårda
och sköta om sin egen härd, sitt eget hem; och hon borde
vara öfvertygad, denna hulda mor, att, om dottren äfven
med den första kärlekens rika, varma hängifvenhet
älskade sitt eget lilla bo, den dotterliga barmen dock egde
tillräckligt af kärlek för att med samma varma känsla
omfatta det alltid kära mödernehemmet. — «En
afskeds- och välgångsskål,» slöt tal, «för våra kära Svenska
gäster, en skål derjemte för deras och våra gemensamma
bröder på andra sidan Bottenhafvet, en skål slutligen för
det gamla, goda Sverige!»

En för tryckfriheten intresserad person talade
derefter om Finlands erkänsla mot Sverige för boktryckeri
och bokhandel och slutade med att uppmana de
närvarande att begagna sig af Finnarnes enda tryckfrihet —
den vid glaset.

När den timma nalkades, som var utsatt för vår
afresa, uttalades vårt sista farväl till vännerna i Åbo af
Stud. Nordström, som tackade dem för all den
broderlighet och hjertlighet, som blifvit oss visad och som för
oss egde ett så mycket högre värde, som vi väl visste,
att det vore deras varma tillgifvenhet för vårt fosterland,
som sålunda uttalat sig. För detta betygade han nu å
sina egna och sina kamraters vägnar — ja, å det Svenska
folkets, af hvars känslor för Finland vi vågade anse
våra egna vara ett uttryck — den djupaste tacksamhet och
bad dem till bröderna i Helsingfors framföra denna vår
tacksägelse. — Men det vore något annat, något större, för
hvilket vi hade att tacka våra Finska vänner, något som
vore för våra hjertan ännu dyrbarare; vi hade under dessa
dagar funnit vår alltid närda öfvertygelse bekräftad, att
de sista femtio åren ej förmått kufva det Finska folkets
kärnfriska anda, vi hade - såsom det vid ett festligt
tillfälle under vårt besök i Helsingfors, måhända i en
annan mening, men derföre icke mindre träffande, yttrades
— sett, <i>welcher frische Geist durch Finland wehet.»</i>
Slutligen uppmanade tal. de närvarande att tömma en skål,
hvari vi, jemte vår tacksamhet för de sköna stunder vi
i Finland upplefvat, inneslöte en ur djupet af våra
hjertan gående önskan för Finlands välgång, för dess allt
friare utveckling, samt vår förhoppning om ett gladt
återseende i Finland eller i Sverige.

Sedan denna skål blifvit tömd, beledsagades vi till
ångbåten, som snart förde oss bort ifrån den Finska
jorden, medan derifrån länge ljöd ännu ett: <sp>lefve Sverige!</sp>

————

Vår berättelse är nu slutad. Det återstår blott att
yttra några ord om det hufvudintryck vi rönt af vårt
besök i det Finska broderlandet. Någon torde måhända
fråga: hurudan är, i allmänhet uttryckt, den anda I
funnit rådande i Finland? På denna fråga är vårt svar: vi
hafva der funnit en sådan anda som vi väntade att finna
i Runebergs fädernesland. Hvar och en som känner den
anda, hvilken genomgår Runebergs sånger, han känner
ock den, som bor på djupet af hvarje äkta Finnes hjerta.
Han vet ock, att denna anda heter: <sp>kärlek till
fosterlandet, till dess frihet och ära.</sp> Denna anda funno
vi isynnerhet lefvande och varm hos Finlands ungdom
denna ungdom, som uppvuxit under den  omedelbara
inflytelsen af nyssnämnda fosterländska sånger och under
ledning och föresyn af män, hvilka lärt det unga slägtet,
bland mycket annat godt, det bästa af allt: hvad mod
att uppoffra och försaka enskilda fördelar för ett kärt
och dyrbart fosterland kan uträtta <sp>Finland!</sp> — så heter
föremålet för den Finske ynglingens första och trognaste
kärlek. <sp>Finlands frihet och ära!</sp> — så heter målet
far hans gladaste förhoppningar och hans allvarligaste
sträfvanden. Och till hvilket annat mål syftar väl det
ofvan omtalta arbetet för det Finska folkets upplysning
och för utbildningen af detta folks språk? Fosterlandet
fordrar under olika tider olika uppoffringar. Finland,
som fordom af sina söner kräfde så mången blodig strid
för skyddandet af fosterlandets gränser, detta land
fordrar nu försakelsens tysta kamp under den trogna
vakthållningen vid den fosterländska kulturens härd. Den
ena och samma anda, som ger kraft och mod såväl till
den ena striden som till den andra, är ingen annan än
den, som utgör grunddraget i den Finska karakteren,
nemligen fosterlandskärlekens.

Härmed är icke utsagdt något annat, än hvad som
af oss yttrades den sista aftonen vi tillbragte i
kretsen af Finske bröder, nemligen att den erfarenhet, vi
under vår korta vistelse i Finland vunnit, var den, att
Finlands söner vore Finnar i själ och hjerta,
Finnar i lif och död. De vilja ock, om vi förstått dem
rätt, aldrig blifva något <sp>annat</sp> än Finnar. Häraf följer
naturligen, att de icke heller vilja blifva Svenskar. »Om
vi kunde, ville vi ej mera återgå till Sveriges utveckling, i
den mening och på det sätt, att denna återgång kräfde
uppoffrandet af Finska folkets framtid som nation,»
— yttrade en af Finlands ädlaste ynglingar,   vid  den ofvan
omnämnda nationella festen,<footnote>Se sid. 4.</footnote> i sitt tal till de
Skandinaviska universiteternas ungdom. Att den tanke, som
dermed öppet och ärligt uttalades, är den i Finland
rådande, derpå tro vi oss under vår vistelse derstädes hafva
funnit bekräftelse. Detta torde måhända gälla icke blott
om dem bland Finlands söner, som leda sitt ursprung
ifrån den egentliga Finska stammen, utan ock i allmänhet
om dem, som äro af Svensk härkomst. Finland är,
såsom det der yttrades till oss i afskedets stund, af
gammalt kändt såsom ett gåtornas land. Bland de gåtor från
Finland, hvilka man här i Sverige haft svårast att lösa,
torde väl kunna räknas den, att mången, hvars förfäder
varit <sp>Svenskar,</sp> det oaktadt, endast och allenast vill
vara och förblifva <sp>Finne.</sp> Lösningen till denna gåta
torde måhända ligga i det enkla ordet: fosterlandskärlek.
Den, för hvilken detta ord icke blott innebär ett
instinktmessigt fasthängande vid den jordtorfva, der «slumpen
ställt hans vagga», utan framför allt själens öppna
hängifvenhet för det folk, hos hvilket han «offrat  åt ljusets
makter hvad han bäst kan ge», det folk, hvars strider
han kämpat, hvars pröfningar han genomgått, hvars
sorger och fröjder han delat, — han har måhända hittat
nyckeln till den nyssnämnda gåtan. För honom torde det
kanske icke synas underligt, att så mången Finlands son,
ehuru han icke leder sitt ursprung från det egentliga
Finska folket, dock känner hela sin själ genomträngd af
samma anda, som hos detta folk lefver och verkar.

Men, om Finlands söner icke vilja blifva Svenskar,
följer deraf ingalunda, att de vilja upplösa det förbund, som
de med Svenskarne knutit genom del under sju sekler
gemensamt utförda arbetet på den nordiska kulturens fält och
det lika gamla «kamratskapet i blod och ära.» Tvärtom,
om Finnarne äro Finnar, om de äro sig sjelfve trogne
så äro de ock, hvarthän deras vägar än må gå och huru
än deras ödes lotter må kastas, detta heliga förbund i
lif och död trogne; — och <sp>aldrig</sp> skall denna trohet
någonsin hämma den fria utvecklingen af deras nationalitet.
Ty lika litet som den enskilde behöfver, för att utveckla
sin individualitet, upplösa hjertats ömmaste förbindelser, —
lika litet behöfver ett folk, för att utveckla sin
nationalitet, underkasta sig en lika onaturlig uppoffring.
Tvärtom torde utan tvekan kunna antagas, att de förbindelser
såväl emellan individer som nationer, hvilka fritt och
naturligt, d. v. s. utan tvång och konst, fått utbilda sig.
i hög grad befrämja den harmoniska utvecklingen såväl
af de förras individualitet, som af de senares nationalitet.
Att en sådan förbindelse, som fritt och naturligt fått
utbilda sig, under sju århundraden egt rum  emellan det
Finska och det Svenska folket, derom vittnar historien. Denna
historia förtäljer visserligen, att Svensken  för sjuhundra
år sedan, enligt den tidens sed, med svärdet i hand vann
sin nye broder: men hon förtäljer ock, att den ene brodern
sedan aldrig sökte förtrycka den andre, utan att de båda
gingo med hvarandra hand i hand sina både blida och mulna
öden till mötes. Denna historia! — skall hon någonsin
vanhelgas af ett blad som förtäljer, att de båda bröderna,
sedan de en dag kommo att skiljas och vandra hvar
sin väg. icke längre ville kännas vid hvarandra? «Nej,
må den tid aldrig randas och den sol aldrig uppgå, som
såge oss med likgiltighet eller hätskhet vända våra
sinnen ifrån deras: ty då äro vi oss sjelfve otrogne, då äro
vi en annan tjenst, än sanningens och vårt folks.» Dessa
ord, som väl ega sin omedelbaraste hänsyftning på
Finnarnes förhållande till Svenskarne, yttrades af nyssnämnde
Finske yngling vid samma tillfälle då han förklarade,
att Finnarne icke ville återgå till Sveriges utveckling,
ifall denna återgång kräfde uppoffrandet af deras
nationalitet; och att han äfven i <sp>dessa</sp> ord funnit
uttryck för en tanke, som icke blott är hans, utan hela
den Finska ungdomens, ja, kanske hela Finlands, — äfven
derpå tro vi oss hafva vunnit den skönaste bekräftelse.

I huru många nya och vexlande former hafva vi ej
sett samma oföränderliga tanke framträda under de sköna
dagar, af hvilka ofvan blifvit lemnad en matt teckning! Huru
många minnesvärda ord har ej det Finska universitetets
lärare och lärjungar låtit utgå ifrån varma läppar, ord, som
vittna, att, om Finlands söner hembära sin första och
sin trognaste kärlek åt sitt eget fosterland, äfven den kärlek,
som de egna åt det gamla brödralandet, är sådan, att han
<i>vänder aldrig åter!</i> Mången skall kanske vilja betrakta dessa
ord såsom ögonblickets hugskott, hvilka uppkommo och
försvunno med den yttre glansen af de fester, vid hvilka
de uttalades. Så skall dock ingen betrakta dem, hvilken
hört, att det Finska universitetet är «Finlands hjerta,»
ingen som känt, huru varmt och friskt detta hjerta klappar.

Vare det långt ifrån oss att vilja fästa en så
synnerligen stor betydelse vid den i sig sjelf ringa och
tydliga tilldragelse att några studenter ifrån Sverige gjort
ett besök i Finland, att dermed hvarje dunkel gåta skulle
vara löst, hvarje kylig dimma skingrad. Må det dock
förlåtas, att den ungdom, som ifrån den vestra stranden
af Bottniska viken så länge skickat längtansfulla blickar
öfver till den östra, i de sköna företeelser, till hvilka
denna tilldragelse på den senare stranden blott gifvit en
yttre anledning, gerna vill se en morgonrodnad, hvilken
bebådar den dag, då, som vi ofvan yttrat, <sp>Svensk och
Finne skola fullkomligen förstå hvarannan.</sp>

————

Enligt uppdrag af de öfriga deltagarne i ofvan beskrifna
resa till Finland utgifves denna berättelse af

<i>Anton Rosell.</i>

Upsala i December 1857.
</chapter>
————
<chapter name="Rättelser">
<i>Rättelser:</i>
Sid. 8 rad. 31 <i>står:</i> hon <i>läs:</i> han
Sid 36 rad 6 <i>står</i> fysisk-mathematiska <i>läs:</i> historisk-filologiska</chapter>


<i>Pris: 1 Rdr Rmt.</i>
