<img>Några Ord
om
<b>WESTERVIK,</b>
dess Hamn och Läge,
med bifogade
Historiska upplysningar.</img>

<table o>
<td c><h2>Några Ord</h2>
<td c>om
<td c><h2>WESTERVIK,</h2>
<td c><big>dess Hamn och Läge,</big>
<td c>med bifogade
<td c><big>Historiska upplysningar,</big>
<td c>af
<td c><b>C. A. FOGELMARCK.</b>
<td c><img></img>
<td c><img></img><br>WESTERVIK,<br>tryckte hos <sp>Carl O. Ekblad,</sp><br><sp>1834</sp>.
</table>

<chapter name="Företal">
<img></img>

<h2>Företal.</h2>

<i><b>D</b>å en af Westerviks grannar, Söderköping,
genom Götha Canals fullbordande, utan
tvifvel snart skall, från sitt förra obetydliga
anseende, bli förvandlad till en af Sveriges mest
blomstrande Städer; så torde det vara i sin
ordning angifva medel hvarigenom Westerviks
tilltagande i folkmängd, handel och rörelse
äfven kunde befordras, samt de vigtigaste af
Sveriges östra kuster mot fiendtliga besök mera
betryggas.

Utan anspråk på stor författare-konst,
och fri från den inbillningen, att icke detta
lilla arbete kan, likasom allt i verlden, hafva
sina brister, vågar författaren likväl tro, att
hvarje uppriktig vän af sanning och sitt</i>
<i>Fäderneslands intresse, skall instämma i de
önskningar som utgöra föremål för arbetets
innehåll. Kan författaren lyckas fästa en vis
Regerings uppmärksamhet på det ämne han
här framställt till begrundande, och förslaget
antingen helt och hållet eller till en del gå i
verkställighet, så njuter han, i medvetandet
om att hafva efter förmåga gagnat både sitt
fosterland och sin födelsebygd, den ljufvaste
belöning, om ock företaget för honom enskildt
blefve förlustgifvande.

Då tilläfventyrs många Läsare torde
finnas som icke känna det ursprungliga af denna
Stadens Historia, och de olyckor den genom
fiendtliga härjningar undergått, så har man vid
slutet bifogat några korta upplysningar,
grundade på historiska facta.</i>

*
</chapter>
<chapter name="Westerviks Hamn och Läge">
<img></img>

<big><big><b>W</b></big></big>esterviks Hamn är utan tvifvel en af de
beqvämaste och säkraste, icke allenast i
Sverige, utan tilläfventyrs i hela Europa.
Den kan anses delad i trenne delar;
medlersta eller så kallade Redden; yttre eller
Gräntzö-fjärden, hvarest de största fartyg,
på endast en half mils afstånd från Staden,
kunna norra farleden gå till sjöss, och inre
eller den så kallade Gamlebyviken, som,
genom en landtunga, eller rättare sagdt
uppgrundning från Slottsholmen till
Norrlandsängen — företeende en smal landsväg,
genomskuren af flere små strömmar — skiljer sig
från medlersta redden och har sin rigtning
inåt landet, 2¼ mil nordväst från Staden.
Genom sin storlek, beqvämlighet och
rymlighet, kan denna vik alltförväl förtjena namnet
Hamn, alldenstund densamma, om nyssnämde 
strömmar uppmuddrades och utvidgades,
ensamt skulle kunna mot farliga stormar
skydda en flotta, vida större än Englands och
Frankrikes.


Då inloppen till de tvenne förstnämnde
reddarne som äro trånga, men likväl tillräckligen 
breda och djupa, begränsas af höga
berg, klippor och grund, och således genom
batterier kunna tillbakahålla en stark fiendtlig 
flotta, upprinner hos den uppmärksamme
tänkaren och betraktaren den frågan: Hvarföre 
har Westervik icke blifvit befästad och
försedd med Garnison och en armerad
Eskader?

Då man nuförtiden så mycket talar om
Central - Fästningar till lands och, under
disputer om deras gagn eller skada,
nedsuddar tusentals ark papper, hvarföre har man
då, enär hela Skandinavien är en halfö och
har många tjenlige befästningspunkter på dess
kuster, alldeles glömt tala om Central - 
Fästningar till sjöss, eller glömt kasta blicken åt
Westervik, hvilken punkt af Riket, om man
talar om befästning, (måtte man skilja ordet
fästning från befästning) utan tvifvel är en
af de vigtigaste på hela Sveriges östra kust,
och en alltför aptitlig visthusbod för en
rofgirig fiende?

Det torde icke kunna bestridas att man
har rättighet göra den frågan: hvarföre finnes
det icke på en kustlängd af circa 70 sjömil
mellan Stockholm och Calmar någon enda
befästad plats, en enda soldat eller kanske
knappt en enda artilleri-pies? Man behagar
kanske härtill svara; sådant behöfs icke i
fredstider. Men det är just uti fredstider
man bör tänka på medlen att mota fiendtliga
besök i krigstider.

Westervik, som på den långa kuststräckan
af circa 80 mil mellan Stockholm och
Carlskrona, sjövägen räknadt, på denna kust i
det närmaste ligger i centrum, har icke
allenast så många naturförmoner af sitt läge för
en befästning till sjöss och anläggning af
Skeppsdockor, utan äfven den lyckan att jemte
Calmar ligga uti Sveriges folkrikaste, ett
bland de bördigaste och med största
militärstyrka försedda landskap. Om en befästning
af Westervik till sjöss, hvilken man af flere
orsaker borde önska, skulle komma i fråga,
så vore det på intet vis någon afsaknad för
någotdera af Smålands Regementer, om en
afdelning af dem såsom Garnison ditförlades.
De härjningar Staden i fordna tider af
fienden undergått, framtvinga icke allenast en
harmsen känsla om man från härvarande
Slottsruiner, hvilka såsom ojäfvige vittnen och
sorgliga minnen ännu qvarstå, kastar blicken
åt Grannen i Sydvest, som verkställde dessa
förödelser lika grymt som på Gottland,
besynnerligen i Wisby, utan om man vänder ögat
mot Öster, uppstår en ännu hemskare
beredelse på en framtids ovissa öde vid ett
möjligtvis framdeles inträffande fiendtligt besök.

När en kollossalisk makt i fredstider med
5 eller 6000 man bygger starka fästningsverk
ej långt från Grannens Hufvudstad; när han
derstädes och i granskapet behagar anställa
höjdmätningar, (märkom noga att man här
icke menar djupmätningar eller djupens
pejlande på kusterna); — då torde det vara tid
tänka på att göra sammaledes, att befästa der
natur, läge och behof befallt det, der hvarest
den rena fosterlandskänslan och begreppet
om nationlig och enskild sjelfständighet, ännu
varmt lågande i göthiska bröst, skulle,
likasom Leonidas vid Thermopylæ, hälsa henne:

<i>”Kom och tag dem, så skola vi med Er spisa
afton i Plutos rike.”</i>

Ponera att en kollossal fiende, sedan han
utan tvifvel förut härjat Gottland,
spekulerade på att vilja spassera in uti Sverige denna
vägen, och detta anfall möjligtvis, genom
Politikens alltid förrädiska intriger, doldes
så länge till dess man hade honom på halsen,
hvilket motvärn hade då Westervik och den
kringliggande orten, eller huru vore det
möjligt att hindra en fiendtlig landstigning, och
frälsa Staden från sköfling och plundring,
enär någon militär-styrka icke finnes att
tillgå på närmare håll än 10 eller 15 mil in i
landet? Utvägarne till försvar vore då, i
ordets strängaste bemärkelse sagt, inga.
Åtminstone kunde man ej räkna på ett eller
par dussin Stads-kanoner utan servis, eller
ett par dussin sjömän. Om ett så olyckligt
tillfälle skulle inträffa (hvarifrån Gud bevare
oss!) blefve modlösheten, i saknad af
försvarsmedel, lika stor som år 1808, då man
transporterade flyttbara effekter åt landet,
afbidande hvarje ögonblick i stum förtviflan den
i granskapet härjande fienden. Det
tämmeligen säkra resultatet blefve det, att Staden
och Orten blefvo sköflade och plundrade.

Den nytta som icke allenast hela östra
kusten mellan Stockholm och Carlskrona,
utan serdeles Gottland, (som icke ensamt kan
försvara sig mot fiendtlig landstigning till
sjöss) skulle hafva af ett slikt befästande af
Westervik, behöfver man icke förklara, ty
saken bevisar sig sjelf. Med tillhjelp af de
sedan äldre tider för sin tapperhet bekanta
Smålands Regementer, hvilkas förfäder på
Lützens fält hälldre låta sig slagtas än
lemna en tum af jorden för att bli slafvar åt en
fanatisk och rofgirig fiende; med tillgång på
ett sjöfolk, som kanske är det första i Sverige,
skulle ett sjöförsvar af Westervik trotsa
kanske sjelfva Kollossens flotta. Vid en sådan
invasion kunde Staden, under det sjösidan
vore försvarad, på landsidan ganska lätt och
hastigt befästas, och fienden, om han ock
lyckades härja i norra och södra
skärgårdarne, kraftigt afhållas från att intränga
i denna för närvarande alldeles värnlösa, men högst
vigtiga del af Sverige.

En Eskader och Garnison hit förlaggda
hade icke allenast tillgång på förträfflige
Skeppshvarf, godt Skeppsvirke, skicklige
Timmermän, repslageri och allt slags smide, utan
äfven hvad som icke torde vara mindre
vigtigt — lifsmedel och förnödenheter af alla
slag, till de billigaste priser i Riket; och
om tillgången på Ekevirke är knapp, kunde
Westervik lika lätt som Carlskrona och
Stockholm, till mycket billigare frakter än
sistnämnde Stad, införskrifva behofvet deraf från
Preussen.

Gör man nu härvid den erinran och
frågan: har icke Norrland vida större
kuststräckor obefästade? så svaras: på denna
Smålands kuststräcka har en inträngande fiende
icke allenast alla för dess rofgirighet
lockande tillgångar att mata en talrik och hungrig
armé, utan äfven lätta communicationer i
landet, då han deremot uti Norrland, irrande
omkring på obanade vägar, vädrande sig fram
genom ogenomtränglige skogar och
bergsskrefvor, kanske helt och hållet förfrusen
eller utsvulten, måste rätta mun efter den
knappa matsäck han der kan erhålla, och
tilläfventyrs hålla tillgodo att understundom
spisa barkbröd.

Går man nu härifrån till den frågan:
Hvad nytta kunde Westervik i commerciellt
hänseende hafva af en derstädes förlaggd
Eskader, Garnison samt Befästning till sjöss,
så finner man ännu flere ämnen till
betraktelser, — och svaret blir det enkla, att icke
allenast Westerviks utan äfven hela ortens
handel och rörelse inom få år blefvo
fördubblade, och välmågan mera allmän,
förmögenheten mera jemt fördelad.

Westerviks folkmängd har under mera än
ett halft århundrade stått på samma punkt
som nu. Denna i sanning både märkvärdiga
och beklagliga omständighet hade bordt fästa
en större uppmärksamhet än hittills. Man
behöfver ej länge gissa hvad orsakerna till
denna missproportion äro. Svaret är:
Arbetsklassens ständige utvandringar till främmande
orter af brist på arbetsförtjenst; de hinder
som nästan alltid möta hvarje främmande
persons hitflyttning.

Brist på någorlunda jemn och säker
arbetsförtjenst föder bekymmer och, i högre grad,
fattigdom, lättja och uselhet. Se här
hufvudorsaken hvarföre mortalitetens höjd i
Westervik oftast är lika med nativitetens.

Hvilken mängd behofver skulle ej en
härstädes förlaggd Eskader och Garnison
vara nödsakade att hemta ur Stadens och
Ortens förråder; hvilken ökad rörelse genom
hundradetals familjers hitflyttning!

Det är en klar sak, att consumtionen
blir större när consumenternas antal ökas.
Man ser alltid, att uti befästade eller med
Garnison och Flotta försedde Städer,
consumtionen derstädes jemförelsevis är vida
större än uti obefästade, eller der hvarest
Flotta och Garnison saknas. Orsaken härtill
är lätt att förklara. Uti förstnämnde slags
Städer måste icke allenast militärens enskildta
utan jemväl Flottans eller Fästningsverkens
vanligtvis stora behofver der först sökas och
fyllas. Härigenom ökas consumtionen, och
den derigenom följakteligen ökade vinsten
stadnar hos Stadsbon och i orten; välmågan
blir större, och de individuella intressena
om samhällets förkofran vexa i förhållande till
individernas förökande i antal och utbildande
i medborgerliga dygder och kunskaper.

Genom förökad rörelse i handel och
näring, dessas skyddande genom medborgerliga
rättigheters och pligters nogare bestämmande
än hittills, genom uppkommande
slägtskapsförbindelser med den hitflyttande Militären,
hvars anhörige äfven utan tvifvel hitflyttade,
skulle Stadens folkmängd och välstånd alltså
inom få år vexa till en ansenlig höjd. Men
icke nog härmed, bildningen och tonen
blefvo, som nyss nämdes, äfvenledes förädlade:
att icke tala om, att Stadens utvidgande och
förskönande blefve en gifven följd; ty hvad
skulle icke en tilläfventyrs talrik Garnisons
många armar kunna uträtta? Måhända skulle
Westerviks stenrör, monumenter af många
dess bortgångne och ännu lefvande ihärdige
Medborgare, allesamman försvinna.

Behofvet af ett hit förlaggdt
Landshöfdinge-Säte är redan så länge insedt, att
man ej längre kan hindra en liflig önskan om
dess snara etablerande, isynnerhet om man
betraktar hvilken längd i miltal det är från
Länets norra del till Landshöfdinge-Sätet
Calmar, och de många olägenheter, som
deraf länge varit en följd. Om till exempel
en innevårare i Norra delen af Länet, 
tilläfventyrs för en obetydlig förbrytelse, eller
eljest uti rättegångsväg eller någon annan
affär, blir nödsakad resa till Calmar, så har
han icke mindre än omkring 60 mil att
färdas fram och tillbaka. Hvilken onödigtvis
förspilld tid för den arme resanden, och
hvilken förspilld kostnad för Staten.
Westervik förtjenar onekeligen, i alla afseenden,
denna utmärkelse, och man vill således ej
tro på ett rykte, som säger, att cabaler söka
hindra fullbordandet deraf.

Genom enighet och ihärdighet, icke
genom partianda och split, denna hydra som
vanligtvis hemsöker smärre samhällen, kunde
Westervik möjligtvis komma i besittning af
dessa ojemförliga fördelar, och skulle
derefter snart kunna räkna sig till antalet af
Sveriges folkrikaste, vackraste och mest
välmående Städer.

<img></img>
</chapter>

<chapter name="Historiska upplysningar">
<img></img>

<h2>Historiska upplysningar.</h2>

<big><big><b>S</b></big></big>edan Konung Eric af Pommern år 1421
förunnat innevånarne i det gamla Westervik<footnote>Numera en Köping och Lastageplats,
under namn af Gamlebyn, belägen vid pass
2¼ mil nordvest om det nu varande
Westervik. </footnote>
nya privilegier, uppkom förslaget att bygga
en ny Stad närmare hafvet och det då
förtiden befästade Slottet <sp>Stegeholm</sp>.

Enär man insåg att den till detta
ändamål valda platsen hade vida större
naturförmoner af sitt läge än den gamla, och att
ett befästadt Slott skulle, så vidt möjligt,
skydda företaget, dröjde man icke länge att
realisera förslaget.

Detta skedde år 1433, efter de föreskrifter 
Konungen gjort, under uppsigt af den då
på Slottet residerande Danske Kommendanten
<sp>Lage Rööd</sp>, på en dertill anvist plats, som
hette <sp>Stegelööt</sp>. Tvenne ödestorpställen,
Örserum och Skjöshult, anslogos och skänktes
såsom stadsjord, att af dess blifvande
innevånare uppodlas, och beviljades dem, under
fyra år, förskott till byggnadshjelp, och lika
lång tid befrielse från alla slags onera.

Då man af Historien känner, att vid den
tiden alla Slott och Fästen i Riket voro i
Danska och Tyska Fogdars händer, och att
dessa Herrar grymt plågade isynnerhet
Allmogen, kunde den nya Stadens lugn och
säkerhet icke räcka länge; ty året derpå eller
1434 ankom den frisinnade Jösse Nilsson
med en samlad styrka bönder och krigsfolk, i
afsigt att bortdrifva den nyss omnämde Danske 
Kommendanten Lage Rööd, hvarvid Slottet 
efter en svår belägring och beskjutning
intogs.

Inrikes oroligheter och förräderi
framskaffade snart en ny Dansk Kommendant vid
namn Olof Finne, hvilken huserade ännu
förskräckligare än dess företrädare och
plundrade ortens allmoge som en röfvare. Men
denne Herre fick icke länge behålla husfriden;
ty det behagade den tappre Engelbrechtsson
att samla en ansenlig styrka krigsfolk, hvilka
under Bo Knutssons anförande intogo och
förstörde Slottet år 1436.

Då vid samma tid sjöröfveri och plundring
tycktes vara ett hufvudyrke, och
medborgerliga rättigheter snart sagt måste eröfras och
försvaras af vapen, och ärelystnaden och
egennyttan begagnade hvilka medel som hälst
att vinna ändamålet; så var det icke
underligt, om det värnlösa lilla Westervik äfven
fick påhälsning af Sjöröfvare, ty sjelfva den
afsatte Konung Eric, som flygtat till
Gottland, hade år 1446 pröfvat sitt mästerskap i
detta yrke, och injagade genom sina visiter i
Stadens Skärgård en gruflig förskräckelse,
hvilken ännu mera ökades af
Befallningsmannens i Wisby, Olof Axelsson Totts härjande
i Småland år 1451, hvilket icke slutade
förrän han, i complott med en Svensk förädare,
Magnus Green, året derpå, hade uppbränt
det då endast 19 år unga Westervik, hvars
innevånare på båtar måste rädda sina lif.

Såsom anmärkningsvärdt kan man nämna
att Westerviks Vapen då bestod uti ett
Fartyg, hvars segel blåste för motvind, eller
hvad man nu förtiden kallar ”<sp>backade</sp>.”

Månne detta var en allusion på deras
närvarande olyckor, eller någon hemsk aning
om en framdeles kommande undergång?
Spåmannen må svara härpå. Det är emellertid
visst, att deras lugn genom en mäktig
Hierarchs, den på Stäke Slott då belägrade
Erke-Biskoppen i Upsala, Gustaf Trolles,
stämplingar, återigen stördes derigenom att
den Danska flotta som Konung Christian år
1517 sände honom till hjelp, på flygten
drifven efter en blodig bataille vid Dufnäs,<footnote>Då förtiden en obebyggd landtunga och
udde, numera en prydlig landtegendom,
tillhörande Hr Assessorn Dubbe i Wisby,
belägen uti Saltsjön, ¾ mil från Stockholm,
snedt emot Tollarö Herregård på Wermdön.</footnote>
på återvägen, vårtiden samma år, infann sig
i Westervik, då både Staden och Slottet på
det mest mordiska sätt uppbrändes. Slottets
förstöring var rysligare än en väl planerad
mordbrand, ty det var ej nog att fiendens
kulor gjorde brêche på murarne, utan den
blodtörstige fienden antände alla de kring
Slottet upplaggda vedhögar och brädstaplar,
vid hvilket tillfälle Slotts-Fogden Johan
Arendssons Fru blef innebränd.

Nära ett århundrade fick Westervik vara
i frid för fiendtliga besök. Stunden var
likväl kommen då denna glädje skulle
förvandlas i fasa och bekymmer. Den förut omtalte
grannen, Dansken, sedan han förut besökt
Wimmerby, infann sig återigen den 14 Juli
år 1612 med krigsfolk till lands och sjöss,
hvilka lade Staden och Kyrkan i aska.

Detta var ej sista gången Staden skulle
erfara vådan af sitt värnlösa tillstånd.
Konung Carl den 11:tes krig med Dannemark
år 1677, lockade denne granne att, med
Holländsk undsättning, göra ett besök på
Smålands kuster. Ankommen med sin flotta
den 11 Augusti samma år utanför Borgholms
Slott på Öland, commenderad af Amiralerne
Tromp och Juul, sökte han der att pröfva
det Göthiska mannamodet, för att ytterligare,
efter lyckade eller misslyckade besök, vidare
begifva sig på härjning och plundring. Men
blodet rann varmt i den Göthiska ådran. Den
tappre Amiral Hans Wachtmeister jagade,
den 14 Augusti samma år, med 150 man
Kavalleri, de Danske och Holländskes 3,500 man,
dels på flygten, dels i sjön, hvarest de utan
tvifvel omkommo.

Man må ej förundra sig öfver att
fiendtliga härjningar samma år flyttades till
Smålands kuster, enär kriget var i full låga.
Westervik hade icke något godt att vänta
häraf. Förstörelsens stund inträffade samma
år, och Staden samt Slottet blefvo, utom
Stadskyrkan och tvenne hus, d. 1 och 2
September 1677, af Danska troppar
uppbrände, sedan man vid Spårösund, inloppet till
Westervik, med kulor som der skall hafva
funnits utan krut, förgäfves sökt afvärja den
påhälsande fienden.

Om denna målning af Stadens olyckor,
hvilkas verklighet Historien besannat, för
närvarande stänger forskningens blick i det
perspectiva eller tillkommande, så qväfver
hon ändå icke en hemsk känsla som anar:
”<sp>att taflans färgor äro sanningens</sp>.”

<img></img>
</chapter>

Faksimil, Ekblads, Västervik 1984


<img>Priset 16 Sk. B:o.</img>
