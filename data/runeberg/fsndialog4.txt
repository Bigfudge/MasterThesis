
<img>F. S. N.
<big>Dialoger.</big>
Första serien.
IV.</img>

<table o>
<td c><big><big>F. S. N.</big></big>
<td c><big>DIALOGER. FÖRSTA SERIEN.</big>
<td c><big>IV.</big>
<td c><h1>UNDER MARKNADEN</h1>
<td c>AV
<td c><big>M. N.</big>
<td c><img></img>
<td c>
<td c><big>HELSINGFORS,</big><br>FINLANDS SVENSKA NYKTERHETSFÖRBUND.
</table>

<table o>
<td c><big>Gamlakarleby,</big><br>Aktiebolaget Österbottningens trvckeri.<br>1909.
</table>
<chapter name="Under marknaden">
<h2>Under marknaden.</h2>

<table b>
<td 2 c>PERSONER:
<td>BACKAS VÄRDINNAN.<td>SPRINGAN-LENA.
<td>SKEPPARS FIA .<td>BACKAS GUSTA.
</table>

(<i>Barkas värdinnan sitter och stickar, då Skeppars Fia
kommer in</i>).

FIA. Äntligen finnes det ändå någon hemma. Här 
är riktigt tomt i hela byn, så man får gå långa vägar,
när man litet vill språka. Marknadsdagen håller man
halvhälg, fast man också icke rest in till marknaden.  
Därför brydde jag mig icke om att sitta i vävstolen i
dag, utan tyckte, när jag fick sysslorna undan, att jag
kunde gå till bekanta och språka litet, och kanske få
mig en kaffetår, om det riktigt turas.

BACKAS V. Kaffetåren skall du då visst få; jag
har just satt på pannan, och roligare är det att dricka i
sällskap än ensam.

FIA. Ja visst är det så, att kaffe liksom smakar
bättre, när man tillika har någon att språka med.

BACKAS V. De säga ju också, att skvallerkäring
och kaffemoster komma på ett ut, men det är orätt, det;
ty nog kan man prata om mångt och mycket utan att
skvallra.

FIA. Äsch, det är bara karlarna, som hittat på det
där, för att de skola hava något elakt att säga om vårt
kaffedrickande, när vi hava så mycket att påstå om
deras supande.

BACKAS V. Det är liten skillnad på också. Vi 
göra icke skada åt någon, om vi dricka fast tio koppar
kaffe, men när en karl får sig några supar för mycket,
så kan han fördärva både hustru och barn och hela
hemmet.

FIA. Värsta skadan gör han visserligen sig själv;
nog vet man huru det går med en stackare, bara han
engång kommit i supantagen; det går nedåt och nedåt,
tills han duger till ingenting.

BACKAS V. Jag blir alltid så tung om hjärtat,
när jag ser unga gossar, som tagit sig ett glas för
mykket. Eget är närmast, och det är alltid på Gusta jag
då tänker.

FIA. Gusta är ju en så bra pojke, så icke behöver
du sörja för honom.

BACKAS V. Gusta är ung än, och de’ finnes så
många som fresta. Aj, aj, vad jag kan vara ledsen på
de där käringarna, som gå omkring med starkt på
marknaderna, fast det heter att all utskänkning är förbjuden.

FIA. Dem kunde karlarna kalla till käringar,
riktiga syndakäringar; men då är det bara så vackert
»moster» och »madam», och vi ordentliga kvinnor få heta
skvallerkäringar.

BACKAS V. De mena, att vi taga heder och ära
av folk med vårt kaffeskvaller.

FIA. Åh, inte är det så farligt med den saken, ty
ingen fäster sig ju så stort vid, om det också litet skulle
skvallras.

BACKAS V. Säg icke det; folk tror så gärna allt
ont, som berättas om andra. Men jag tycker, att vi
kvinnfolk nu fått så mycket nytt att tänka och tala, att vi
gärna kunna lämna bort allt byskvaller. Det var annat
förr; man hade så litet att tala om, när tankarna aldrig
hunnit utom hemknutarna, och man ej heller riktigt fått
syn på huru stort och mycket kvinnan har att verka
också inom det lilla hemmet.

FIA. Hjärtandes, huru vi förr kunde hålla på att
tala om allt möjligt smått i månadtal. Minnes du huru
det var, när Bisas Lotta kom till nattvardskyrkan med
avig kjol. Som lycka var, att Nilsas Eva märkte det,
när Lotta satte sig i bänken, så Lotta hann sticka sig 
ut och vända kjolen på rätt, annars hade hon gått upp
till altaret med den utstyrseln. Det var Mikaelitiden
det hände, men nog talade vi om det ännu på julkalasen.

BACKAS V. Och från jul till johanne talade vi
om Antas Lena, som gick och väntade att hennes
unghöns skulle börja värpa likasom de andra värdinnornas;
och så hade Lena sparat bara tuppkycklingar.

FIA. Vad skulle hon veta skillnad på tupp- och
hönskycklingar, hon hade ju aldrig varit på landet, förrän
Antas Edu gifte sig med henne.

BACKAS V. Jo, jo, allt sådant där pratade vi
länge om förr, men nu finnes så mycket viktigare att
tala om i allmänna frågor. Visserligen måste vi främst
hava tankar för vårt eget enkla arbete i vårt hem;
men icke kunna vi bry oss om att bråka om allt möjligt
skräp nu, när så många nya allvarstankar tränga sig fram.

FIA. Det har kommit så mycket nytt med ens nu
för oss kvinnfolk, sedan vi fått rösträtten. Förr tyckte
vi, att vi just icke kunde uträtta stort annat än sköta
hushållet och barnen.

BACKAS V. Men också nu tycker jag alltid, att
det är en mors första plikt att sköta barnen; det går
framom allting annat.

FIA. Det är säkert det.

BACKAS V. Men det har blivit annorlunda med
den saken också.

FIA. Jaa, förr hade man riset bakom spegeln för
de äldre och en bra »snott» för lill-barnet, och därmed
var allt välbeställt; men nu är det ett sådant bråkande
redan med småbarnen, så man icke ens vågar sticka en
brödtugga i mun på dem, fast en också skulle tugga av
finaste vetebröd i stället för surbrödet, som nog fick
duga förr många gånger.

BACKAS V. Nog är det ju också otäckt, när man
riktigt tänker på det, att sticka åt barnet sådant som
andra hava tuggat, icke skulle man själv hava lust till
sådant. Men nu skola vi dricka kaffe, medan det är
hett. (<i>Slår i kaffet</i>). Tag för nu.

FIA. Tackar som bjuder. (<i>Slår på fatet och tager
en bit socker</i>).

BäCKAS V. Icke skall Ni supa från fatet nu med
första koppen, det kan Ni lämna till tredje och fjärde
tåren. Nog finns här ju bulla till doppa, fast jag icke
kan bjuda på marknadskringla. Gusta skulle nog hämta
hem med sig kringla, men han har icke kommit hem än.

FIA. Det är ingen tid förliden.

BACKAS V. Jag är alltid ändå så så orolig för
Gusta. Man har ju nu också hört så mycket nytt om
ansvaret mot barnen. Man hör nu, att så många seder
och oseder gå i arv till barnen, och så som Gustas far söp.

FIA. Visst fick ni pröva på mycket med honom,
det vet man nog.

BACKAS V. Vad skulle jag bry mig om allt, som
jag fått kännas vid; jag tyckte ju om honom och nog
kan man lida bra mycket för den, som man håller kär;
men om Gusta skall få sådant arv och bliva lika som
far hans olycklig, så är det en sorg, som är svår att
bära. Det käns nästan, som om man själv skulle hava
skuld i sitt barns olycka.

FIA. Sådant tänkte man icke på förr, då mente
man bara att var supare svarade för sig själv och icke
drogs med andras synd, eller gav sin synd i arv åt andra.

BACKAS V. Därför är jag också så orolig för
den här marknadsfärden.

FIA. Inte kan man ändå hålla stora karlen instängd
som en barnunge; det kan man förstå. Gusta har ju
alltid varit så ordentlig och allvarsam.

BACKAS V. Men orolig är jag alltid ändå, när
han har så svårt att brås på.

FIA. Du är orolig för din pojke, fast han är stora
karlen; men vad skall man säga om Jonasas Rika, som
lät pojken fara till marknaden med fadren, som är värsta
suptratten i hela byn, och pojken är knappt tio år
gammal.

BACKAS V. Lät Rika lill-Kalle fara till staden
med fadren? Det är riktigt samvetslöst att göra sådant
mot barnen. Vad skall pojkstackaren taga sig till, när
fadren blir full? Han må nu bliva alldeles vettskrämd,
stackarn. Alla hava ju sett hur Jonasen kör när han
är full.

FIA. Tacka Gud, om icke Rika engång får ställa
till begravning för både far och son efter en sådan resa.

BACKAS V. Och tänk vad allt han får se och
höra såsom Jonasen svär och är otäck, när han är full.

FIA. Somliga tycka ju, att de skola skicka barnen
med, för att det skall vara likasom styre på fadren, när
han har ansvaret för barnet.

BACKAS V. Det bryr han sig ej stort om, men
jag tycker det är samvetslöst af en mor att skicka
barnet i en sådan stor fara. Det kan taga skada både till
själ och kropp. Hon kan då hellre själv fara med.

FIA. Det är bara det att karlarna icke stort
»estimera» kvinnfolket, så icke bry de sig mycket om
hustrun, när de få supantagen på sig.

BACKAS V. Nog är det många ändå som hålla
hustrun i ära, men ofta kan det vara att karlarna tycka
det ser så bussigt ut för kamraterna att icke låtsa om,
när hustrun vill hålla emot.

FIA. Hustrun, som vill dem väl, stå de emot; men
brännvinsflaskan, som för dem i fördärvet, kunna de ej
stå emot.

BACKAS V. Jonasen är nog den, som icke
mykket bryr sig 0111 sin hustru, bara han får sig en liten
lyftning.

FIA. Jonasen bryr sig varken om Gud eller
människor, när han är full.

BACKAS V. Nu är det ju ett så syndigt prat
bland de unga också, att de bry sig varken om Gud
eller kyrkan.

FIA. Nå, det är nu bara ett sådant skrävel, som
går an att prata, medan man är frisk och stark; men om
de bara få se döden i ansiktet, så tror jag nog att de
skola begripa, att det är bra att hava en Gud att lita till.

BACKAS V. Ingenting annat än synd och dålighet
blir det med en sådan lära, som skrattar åt både Gud
och samvete. Icke skall någon tänka, att de unga, mera
än vi heller, skola hålla sig till det goda, om de ej höra
på sitt samvete och ej tänka på, att det kommer ett
annat liv efter detta.

FIA. Så tänker jag med. (<i>Ser ut genom fönstret</i>).
Se där kommer Springan-Lena in på gården. Hon skall
väl till marknaden, efter hon har två stora korgar.
Undrar just vad hon kommersar med; jag tänker, att det
icke alltid är så klart med hennes handel.

BACKAS V. Mera svårt har hon ju, stackarn, att
slå sig ut ensam med fyra barn.

FIA. Alla plockar ju litet åt henne, och själv
passar hon nog minsann på, när det är någon varmbulla
eller kaffekopp att förtjäna.

BACKAS V. Det är henne gärna unnat.

LENA. Se god dag, god dag, god marknad får
jag önska. Fast marknaden är i staden, så har man
god känning av den på landet med, om icke för annat,
så för marknadskaffet.

FIA. Det kan man nog veta, att kaffe spelar dig i
hågen. Jag tror du vädrar kaffelukten, likasom
jakthunden vädrar haren.

LENA. Nog har jag gått förbi Ert många gånger
utan att få någon kaffekänning. Men det är icke
vanligt lank som en känner lukten av; det skall vara riktigt
herrskapskaffe sådant som Backas värdinnan kokar.

BACKAS V. Färdigt kaffe har jag också nu; så
att sitt ned nu bara och drick några koppar, innan Ni
går till marknaden. Det är väl till marknaden Ni ämnar
er, efter vad jag ser på korgarna.

LENA. Jag säger icke nej åt den som bjuder av
gott hjärta. Det kan vara gott att få en styrketår, när
en skall bära en sådan här börda till staden.

FIA. Sade du, att du skulle bära en hel börda
med styrketårar till staden.

LENA. Du är alltid så gemen, Fia, så skulle jag
vara karl, så skulle jag dra åt dig en örfil.

FIA. Lika väl ment för det, fast du inte fick det
att smälla. Jag vet nu icke just vad du annars skulle
hava stort att föra till staden. Icke har du vävt så
mycket som en meter i vinter, icke har du någon spånad,
och icke är du i stånd att sanka så mycket grädda att
det blir någon smörbytta att tala om. Jag kan rätt
undra, vad du kan hava att föra i två så stora korgar.

(<i>Försöker lyfta på duken, som är täckt öfver korgen,
men Lena skjuter häftigt undan hennes hand</i>).

LENA (<i>häftigt</i>). Det kan vara både ett och annat,
utan att du behöver snoka i andras korgar och komma
fram med elakheter.

BACKAS V. Bry er icke om att gräla nu, utan
tag kaffe, medan det är hett.

LENA. När det är så gott kaffe som Ert, är det
icke så farligt med hettan; men Fias lank tål nog vara
het, om den skall duga till någonting.

FIA. Lena känner nog till lank hon, från
lönnbränningstiden.

LENA. Kantänka, just som icke flera än jag varit
med om den hanteringen. Det var nog mest hela byn,
som var med, fast några fingo sköta om det och bära
skulden.

BACKAS V. Den tiden var det nog	så, att alla
voro så vana vid husbehovsbränningen, och tyckte att de
icke kunde undvara den varan; därföre höllo de alla
halvt med lönnbrännarena.

FIA. Var säker på, att så är det nu också. Folk
kan icke undvara brännvinet, och krögarena få medhåll
i dag likasom förr i världen.

BACKAS V. Det skall du icke säga, visst se de
flesta nu annorlunda på saken än förr, och vilja nog
arbeta för nykterheten, fast ej alla tro, att en förbudslag
är det bästa sättet, att få bort superiet. Bäst är det väl
nog om folk själva skulle förstå att supandet är en
olycka och avhålla sig därifrån utan tvång och lag. Det
har ändock blivit mycket bättre redan. Märker ni icke
huru mycket mera anseende nykterheten har nu än förr.

FIA. I ord ja, men icke i gärning.

BACKAS V. I gärning också; det vill säga bra
mycket redan, när man på studentfesterna har ställt så,
att det finnes safter och andra läskdrycker för dem, som
äro nykterister. Förr skulle det bara hava skojats med
dem, nu tycker man att de hålla på en god sak, som
man måste hava aktning för.

LENA. Kantänka, ja, vad man nu har börjat krusa
med den där nykterismen. Den, som inte vill dricka,
han må nu då låta bli, men den som vill dricka, han
kunde också få göra det; så det är alldeles onödigt med
det där stängandet av utskänkningsställena både i tid
och otid.

BACKAS V. Jag är så glad, att jag icke kan säga
det heller, att allt är stängt nu till marknaden, annars
skulle jag vara riktigt hjärtängslig för Gusta.

LENA. Nog hitta de reda på flaskan ändå, fast
det är stängt.

BACKAS V. Varifrån skulle den flaskan komma,
när allt är stängt.

LENA. Den, som vill supa, har nog alltid sina
utvägar, och ingen kan ju nu heller med rätta klandra,
om man vill hava litet roligt, när man engång far till
marknaden. (<i>Fia har under tiden stigit upp och gått
omkring allt emellanåt snuddande vid korgarna</i>). Vad
går du Fia omkring; kan du icke	sitta stilla som annat
folk, medan man språkar?

FIA. Det är icke bra att sitta så länge, man
styvnar så bort. Aj, där stötte jag till korgen din.

LENA. Du skall akta korgen, säger jag dig, icke
har jag många par ägg; men nog	skulle jag ändå vilja
hava dem hela till staden.

FIA. Icke lät det som äggen skulle krasat, men
underligt kluckade det, som om det skulle varit
någonting i flaskor. Aldrig i världen går du och bär
surmjölken till staden, det lönar nu icke att slita skosulorna
för den inkomsten.

LENA. Det är icke alla, som hava råd att förakta
småslantarna likasom Fia.

FIA. Ingalunda föraktar jag småslantarna, men nog
skall det vara något slags mått emellan vad man ger
och vad man får.

BACKAS V. Det är så olika huru folk räknar,
att slanten är värd.

FIA. Det är visst och sant det. Mången gör sig
till tjuv och bedragare för några mark; men det säger jag,
att till lönnkrögerska skulle jag icke giva mig, fast jag
skulle vara så fattig, att jag icke hade annat än trasor
på kroppen. (<i>Stöter under det hon pratar åter till</i>
<i>korgarna</i>). Oj, oj, nu stötte jag visst sönder äggen. Men
jag skall nog betala dem; vi skola se huru många, som
gått sönder.

LENA (<i>skyddar ivrigt korgarna</i>). Icke, icke behövs
det. Låt nu vara bara!

FIA. Visst skall jag betala dem, bara jag vet huru
många det är. Tror du att jag ieke kan betala, när jag
gör skada.

LENA. Äsch, det var allt som allt bara två par,
så icke behöver du bry dig om den saken.

FIA. Jo, men se betala skall jag nu ändå, fast jag
icke vill betala mera än jag har gjort skada.

LENA. Låt bli korgen, säger jag dig. Icke är jag
så noga om de par äggen, men jag vill icke hava hela
korgen uppvädrad, så ordentligt som jag har radat och
passat in allting.

FIA. Håhå, det skulle vara roligt att se huru du
har radat, efter du är så rädd om den städningen.
(<i>Rycker bort klädet från korgen</i>). Jo, jo, det var allt
som jag tänkte. (<i>Lyfter upp ett par brännvinsflaskor av
bleck</i>). Det är stora ägg dina hönor värpa.	Det lönar
sig nog att bära dem till marknaden.

BACKAS V. Åh, fy, är Lena en sådan!

FIA. Jaa, vet du Lena, icke blir man fet på torpet
vårt, men nog skulle jag få hava det tio gånger sämre
förrän jag skulle giva mig till en sådan syssla, som du
har för dig.

LENA. Som om icke din karl också skulle vara
kund hos mig. Åhå nej, den här kommersen är icke att
förakta. Lena är nog väl inskriven hos de flesta
karlfolk i byn.

FIÅ. Men jag säger dig att det där smygsäljande
riktigt är det sämsta av allting, ty när det supes i
knutarna finnes det ingen skam och måtta, då skall det
supas slut till sista droppen.

BACKAS V. Nog borde du veta, att du säljer
olyckan till många hem, när du handlar med dina flaskor.
Jag tycker ändå, att kvinnorna kunde hålla så mycket
tillsammans, att de åtminstone icke skulle locka andra
kvinnors män till det, som de veta att blir till den
svåraste olycka. Männen hålla då mycket bättre
tillsammans, fast det är i det dåliga. Men nog bruka de hjälpa
varandra, när någon blir redlös i fyllan.

FIA. Fy en sådan smugglarekäring! Jag skulle
riktigt vilja spotta på dig.

LENA. Nå, nå, om icke jag säljer, så säljer någon
annan, och då kan jag ju lika gärna få förtjänsten. Jag
kan nog behöva det, ensam som jag är att sörja för
barnen.

FIA. Det var väl en lika god käring som du själv,
som sålde åt din man, tills han söp ihjäl sig. Du tyckte
väl, att det var så bra gjort, att du borde göra likaså.

LENA. Det är gjort som gjort. Det är alldeles
onödigt att vara så sträng; för den, som har lusten att
supa, han skaffar sig det nog på ett eller annat sätt.

BACKAS V. Men alla de unga, som råka i
frestelse. Oj, oj, jag tänker bara på min Gusta.

FIA. Jag skulle önska, att polisen skulle få tag i
dig, din lönnkrögerska.

LENA. Åh, det finnes poliser som tycka om supen
ibland också, och de förstå nog en fattig änkas trångmål.

BACKAS V. Sällan händer det väl numera, man
försöker ju få till poliser de bästa och dugligaste
karlarna, därför har nutidens polis heder och anseende
hos alla hyggliga människor.

LENA. Nå, icke för att jag haft någonting att
göra med poliser; man förstår litet att ställa sig. Men
vet ni nog är det så god förtjänst med den här
hanteringen, att ni också borde försöka litet med den. Det
skulle nu vara så lämpligt för er, som har hästar och
kunde fara långa vägar.

FIA. Att du inte skäms att tänka, att vi skulle
börja med sådana skamligheter.

LENA. Nå ja, det kan ju vara så gott, att ni
jordägare lämna litet förtjänst åt backstugusittaren också.

FIA. Så pass jordägare är vi också på torpet, att
vi kunna få vår försörjning utan att leva på andras
olycka.

BACKAS YV. Visst tycker jag du kunde försörja
dig på hederligare vis för dina egna barns skull; icke är
det roligt för dem, då de bliva större, att veta att deras
mor är en lönnkrögerska.

LENA. Kors, ni hålla riktigt en predikan, som det
skulle vara söndag i stället för marknadsdag. Men jag
tycker nu, att det kan räcka till med söndagspredikan.

FIA. På	dig tager varken den ena eller andra,
det vet . . .

GUSTA (<i>kommer häftigt in och kastar sig ned på
en stol</i>). Mor, mor, nu har jag kommit i olyckan, som
du alltid var rädd för.

BACKAS V. Gossen min, gossen min, vad har
hänt? Berätta, säg!

GUSTA. Jag har kommit fast för polisen, mor,
och det är en sådan skam. Nu blir jag en stackare;
det får Ni se, mor.

BACKAS V. Gossen min, tala icke så, alla kunna
falla någon gång, men vi skola hjälpas åt att stå emot,
så reser du dig upp igen.

GUSTA. Mor, du är rätt som en mor skall vara.
I)u är den enda, som kan hjälpa mig, skulle jag icke
hava dig, så skulle det vara slut längesedan. Men nu
är det förbi; icke kan jag bära den skammen att hava
varit inför polisen.

BACKAS V. Vi skola taga bort skammen med
dubbelt så värdigt leverne hädanefter, min gosse.

GUSTA. Mor, mor, du är mitt bästa stöd, du
söker alltid räddning för gossen din.

BACKAS V. Berätta nu allt noga, huru det
gick till.

GUSTA. Vi voro där ett par tre gossar och några
flickor och vi pratade och köpte och hade så roligt, men
sen skulle flickorna till bekanta på kaffe, och så gick vi
pojkar där och hade just ingenting att företaga oss. Det
borde alltid vara ordnat någon hygglig rolighet om
marknaden, så skulle man hava någonting att gå till. Medan
vi nu gingo så där, så kom där en käring med en korg,
och i detsamma mötte vi Jonasen. Hon knäppte litet
med ögonen åt Jonasen, och så sade Jonasen åt oss:
»Hör ni pojkar, kom med nu och sala litet på slanten,
så skola vi hava en liten marknadsrolighct.» Vi hade
just ingenting att göra och litet trötta voro vi, så det
var lätt att få oss med. Vi slogo oss ned i gröngräset
litet avsides från folksamlingen, och käringen var flink
att få fram en brännvinsflaska; oskäligt dyr var hon,
men man fick icke fundera, ty hon måste göra flinkt
undan, sade hon, för polisens skull. Flinka skulle vi nog
också vara att dricka, men innan vi visste ordet av,
hade vi polisen över oss. Där hjälpte ingenting; vi måste
till poliskammaren, och där skrevo de upp alla våra
namn. (<i>Börjar åter snyfta</i>). Så nu är gossen din 
upptecknad på poliskammaren; en sådan skam, mor, en
sådan skam!

BACKAS V. Vi skola ställa så att polisen ej får
något att anmärka på dig mera, gossen min, vi skola
båda hålla tillsamman. Men berätta nu vidare.

GUSTA. Vi skulle få plikta och det betalade jag
genast; men så skulle vi ännu kallas upp för att vittna.  
Polisen har fått spaning på fem, sex lönnkrögerskor. Ja,
Springan-Lena var också uppräknad.

LENA. Herre Gud välsigna, Herre Gud välsigna,
icke skola de säga sådant om mig. Oj, oj, polisen
kommer, voj, voj, vad skall en taga sig till?  Kära
hjärtandes, snälla värdinnan, låt mig nu sticka in de här
korgarna i er källare; ingen kan misstänka er, och jag
hämtar dem nog i morgon.

BACKAS V. Fy skäms, jag skulle gömma undan
sådant och gå i samarbete med lönnkrögerskor. Nej, nog
har ni gjort så mycket ont åt mig och mitt hus, så icke
är det värt, att ni räknar på något medhåll från mig.

FIA. Jag skall visa er vad ni skall göra och
ingenting annat är det värt att tänka på.

LENA. Oj, oj, säg nu bara vad du tycker, jag gör
nog alldeles som du vill.

FIA. Jo, du skall taga båda flaskorna med, så gå
vi ut på bron och tömma dem i sjön, så får fiskarna för
en gångs skull också en marknadssup av annat än vatten.

LENA. Är du tokig, jag skulle slå ut det dyra
brännvinet?

FIA. Dyrare än blir det, när du får betala
plikten.

LENA. Du skall skämmas att skvallra på egna
grannar.

FIA. Det gör jag så säkert. Jag arbetar ju på att
utrota ogräset på åkern, så må jag väl göra vad jag kan,
för att rota ut det värsta ogräset i hela byn.

LENA. Jag skall giva den ena flaskan åt dig, bara
du nu hjälper mig.

FIA. Till polisen hjälper jag dig, om du icke nu
strax följer ned till bron.

GUSTA och BACKAS V. Ja, gå ni bara, icke
hjälper det något annat.

LENA (<i>i det hon tager korgen for att följa Fia</i>).  
Oj, oj. jag stackare, som kommit i en sådan olycka.

FIA. Ja, ja.  Den, som gräver en grop åt en annan,
faller själv däri.

<img></img>
</chapter>

<chapter name="Dialoger och dramatiska stycken">
Följande <b>dialoger och dramatiska stycken</b>
kunna bl. a. erhållas från F. S. N:s expedition, Helsingfors:	

<table>
<td><i>Klockarfar och nämdeman</i><td r>10<td>p:i
<td><i>Torrbacka gästgifvaren och magister Aholin</i><tab><tab><td r>20<td c>„
<td><i>Tre nykterhetssamspråk</i><td r>20<td c>„
<td><i>Som seden är</i> av M. N.<td r>10<td c>„
<td><i>Vid kaffekoppen</i> av M. N.<td r>25<td c>„
<td><i>Ett räddat liv</i><td r>25<td c>„
<td><i>Julbrännvinet</i> av Flavia<td r>25<td c>„
<td><i>Far super</i> av Parus Ater<td r>25<td c>„
<td><i>De ungas seger</i> av Lennart Nylander<td r>25<td c>„	
<td><i>Kung Alkohol</i> av Rosa Invenius<td r>10<td c>„
<td><i>Julens ängel</i> av <tab>d:o<td r>25<td c>„
<td><i>Julklockorna</i> av <tab>d:o<td r>25<td c>„
</table>

<img></img>


Denna serie dialoger kommer att omfatta tio
stycken, av vilka under detta år utgivas:

1. <big><b>Tre dagar under påsklovet.</b></big> Av Ellida Erling.

2. <big><b>Huru farbror Anders blev nykterist.</b></big> Av
Rosa Invenius.

3. <big><b>Under marknaden.</b></big> Av Maria Nyström.

4. <big><b>Förbudslagen.</b></big> Av Flavia.

Varje nummer omfattar 16 sidor och kostar 25
penni. Subskription sker genom resp. nykterhetsförening,
bokhandel eller F. S. N:s expedition, Albertsgatan 17,
Helsingfors.

<img>
<tab>
<tab>
<big><b>Pris: 25 p:i.</b></big></img>
</chapter>
