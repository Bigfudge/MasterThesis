<chapter name="Vintern 1866">
<h2>Vintern 1866.</h2>
<table o>
<td><poem>Lilla, söta, snälla vinter!
Hvad du älskvärd är i år!
Ingen snö i drifvor står,
Ingen is, der foten slinter,
Ingen frost i skägg och hår!</poem>
</table>
<table o>
<td><poem>Alla tycks du ock behaga:
Tiggarn gläds uti sitt sinn’,
Skeppen slippa frysa in:
Ingen tycks ha skäl att klaga,
Om ej den, som säljer skinn.

Sommarlikt stå berg och skogar,
Fria rulla sjö och haf,
Folk och fä ej veta af
Hvarken skottning eller plogar,
Och naturn har ingen graf.

Gammal häfd är öfvergifven,
Vinterns lyx umbäras kan.
Nasus vinner, äfven han.
Bore sjelf är ej sjelfskrifven
Mera han än någon ann’.

Luftens glada fjäderskara,
Trana, hök och mås och lomm,
Slippa sin förvisningsdom:
Ingen nu behöfver fara
För att värma sig i Rom.

Pojkar stå i sorg försjunkna:
„Utan is är vintern noll“.
Men, go’ vänner! utan groll:
Det är bättre, än att drunkna,
Att ha lifvet i behåll.

Undrar, hvad de lärdas gille
Har att säga om vår jord.
Är hon vriden? med ett ord!
Det ser ut, som södern ville
„<i>Byta hemman</i>“ med vår nord.

Dunkelt blir för oss det mesta
Hvad naturen vill och kan,
Ingen hennes gåta fann.
“<i>Oden styre till det bästa</i>“;
Det angår ju ingen ann!</poem>
<td r><b>E. S–dt.</b>
<td c>––––––––
</table>
</chapter>





<chapter name="Snöflingorna">
<h2>Snöflingorna.</h2>
<table o>
<td><poem>Hulda småttingar ifrån det höga!
Jag vill sjunga, då det börjar snöga.
Nordanvinden skjutsat er från polen.
Då jag såg er, flög jag upp från stolen.
Jag er ankomst ville rigtigt njuta – 
Och slog näsan mot min fönsterruta.

Himlen ej så <i>sent</i> er brukat skicka
Att på jordens vintertäcke sticka.
Vi ha väntat: barn! hvar har ni varit?
Rågarna ha redan illa farit.
Om vi ej få spannmål till att bränna,
Få vi gå och <i>sugande</i> oss känna.

Öfverallt man mötts af klagotoner.
Jag hört gurgel ibland brukspatroner.
Inga körslor kunnat företagas,
Intet <i>vildt</i> på sporrsnö kunnat jagas.
Och i Lappland har det sina sidor,
Då ej lappen <i>ränna</i> kan på skidor.

Snöbrist gör att många fara illa:
<i>Hasselbacken</i>, <i>Blåpis</i> och <i>Novilla</i>
Allvarsamma då som nunnor sitta,
Knäppa händren och mot molnen titta.
Gudskelof! att himlen sig förbarmar:
Nu tar <i>Eckert</i> mot med öppna armar.

<i>Blåpis</i> stufvar sina aborr-snokar,
<i>Hasselbacken</i> sina svansar kokar.
Ingenting finns nu som krögarn smärtar:
öfverallt hörs bjällerklang och snärtar.
Nu kan hvem som helst, som har en krake,
Åka ut och äta saltsjö-lake.

Hulda småttingar ifrån det höga;
Ni har tjusat månget bröst och öga.
Gifve Gud, att ni nu ville stanna
Och ge lyftning åt »<i>Heimskringlas panna!</i>»
Nu är vintern lagom. Nu är jorden
Som den <i>bör se ut</i> i höga Norden.</poem>
<td r><b>E. S–dt.</b>
<td c>––––––––
</table>
</chapter>





<chapter name="Vinterqvällen">

<h2>Vinterqvällen.</h2>
<table o>
<td c>Skärgårds-romans.
<td><poem>Hjulet surrar, rullen går,
Liten Kerstin spinner.
Snön mot rutan yr och slår,
Spiselbrasan brinner.
»Om jag nu ej fästman får»,
Sjunger hon och skämtar,
»Kommer han nog nästa år
Och sin gumma hemtar.»

Far en väldig knubbe fått
Och i stugan träder:
»Detta är för ufvar blott
Just ett lagomt väder;
Knappt en hund vill ute gå» – 
Och bland spiselns bränder
Lägger han mer torrved på
Och sin snugga tänder.

Mor på bordet hjertans god
Aftonvarden ställer.
Tumlarn, som är fars klenod,
Perlan i hon häller.
Gubben, nyter, log och teg,
Myser godt åt skinkan – 
Pang! då hörs på trappan steg
Och ett ryck på klinkan.

Gumman knäpper händren hop,
Kerstin häktar kjolen.
Gubben med ett harmset rop
Ryker upp från stolen:
»Ingen annan än en tjuf
Kan nu ute vara». — 
»Far! det kanske är en uf»,
Kerstin rädd hörs svara.

Dörren opp på gafvel far.
Ufvar är det icke.
Det var det som bättre var:
Häradsdomarns Nikke.
Skrämseln for i hast sin kos,
Gumman fryntligt skrattar,
Kerstin rodnar som en ros,
Gubben tumlarn fattar.

Kerstin satt så tyst och spann,
Hjul och rulle surra.
Ögon möta ömt hvarann,
Allt går som en snurra.
Vill man saken bättre ha?
Gossen anstår flickan:
Nikke friar och får <i>ja,</i>
Och har ring i fickan.

Det är nu ett år precis
Se'n hon sjöng den qvällen.
Nu har Kerstin egen spis
Och en glunt i fällen.
Snön mot rutan yr och slår.
Spiselbraflan brinner,
Nikke slöjdar, vaggan går,
Och mor Kerstin spinner.</poem>
<td r><b>E. S–dt.</b>
<td c>––––––––
</table>
</chapter>





<chapter name="Lärkan">
<h2>Lärkan.</h2>
<table o>
<td><poem>Välkommen åter;
Du lilla lärka!
Att jag dig saknat,
Är först att märka.
Jag hela vintern
På dina sånger
Har tänkt och suckat
Så många gånger.</poem>
</table>

<table o>
<td><poem>De sommardagar
De äro korta.
Jag knappast visste,
Förr’n du var borta.
Hvad haf och länder
Du öfverfarit!
Jag kan ej ana
Har långt du varit.

Att hösten nalkas
Din flykt betydde.
Och blek vardt liljan,
Då bort du flydde.
Och rosen miste
Sitt ögas flamma,
Och sjelfva ängen
Var ej densamma.

Den hvita vintern
Tål ej ditt öga.
Du kan ej tänka,
Hvad här kan snöga!
När snön i massor
Sig sammandrifver,
Som snus han stoppar
Lokomotiver.

Han fyller sjöar
På många ställen,
Som mjöl som stampas
Till gröt om qvällen.
Och kölden knappast
En natt behöfver,
Så kan man traska
Till fots deröfver.

Och fisken snopen
Mot isen tittar.
Till tvättkommoden
Ej måsen hittar.
Han ser med bäfvan
Hvar sqvätt försvunnen.
Han kan ej skölja
Sig ens i munnen.

Han är för hårdhändt
Ibland, vår Bore.
Du vore kuggad,
Om här du vore.
Tänk dig beröfvad
Den minsta måsse:
Du skulle dö som
En sparf, min gosse!

Du skulle storkna
Bland moln så tunga.
Du snart dig skulle
Till bröstvärk sjunga.
Hvem skulle våren
Med sång förljufva,
Om vårens härold
Låg sjuk i snufva?

Nej! då från södern,
Som nu, du vänder,
Då stå vi alla
Och klappa händer.
Nej! tyst, jag ljuger:
Man näns knappt hviska,
Då toner klinga
Så morgonfriska!

Du kan mot molnen
Nu tryggt dig lyfta.
Mot vårens lärka
Hvem djerfs att syfta?
Min arm skall skydda
En skald som diktar:
Jag hugger knoppen
Af den som sigtar.</poem>
<td r><b>E. S–dt.</b>
<td c>––––––––
</table>
</chapter>







<chapter name="Hösten 1866">

<h2>Hösten 1866.</h2>
<table o>
<td><poem>Det knattrar och smattrar i vägg och i knut,
Gunås! vi ha hösten igen.
Det ginge väl an, om man slapp att gå ut,
Men det går inte för sig, min vän!
Så hafva de himmelska källornas lopp
På jorden så egna manér:
<i>Vitalis</i> har lärt oss att regnskur och glopp
De <i>»falla ej opp, utan ner».</i></poem>
</table>
Ja, det kan ju ingen menniska hjelpa att man blir våt
då det regnar, ifall man nota bene går ut. Att hösten är kommen 
är lika naturligt som att sommaren har varit och farit.
Man får väl trösta sig och vara nöjd att man fått njuta af
sommaren och dess behag.
<table o>
<td><poem>Jo! sommarn! Jo den var spritt galen bestämdt,
Och sjuk var naturn och förstörd.
I vatten gick Flora och traskade jemt,
Och sorglig vardt bergning och skörd.
Till plättar och bullar hvar få vi mjöl?
Hvar få vi potatis?  Gud vet!
Så ha våra bryggare stegrat sitt öl!
De borde ha rammel för det.</poem>
</table>
Får inte naturn vara huru den vill? Hvarför bygger ej
folk rior i stället för att gorma och förtvifla? Mjöl kan man
dessutom få från Stettin, och öl kan man låta bli att dricka.
Hvad fan nu då!
<table o>
<td><poem>Nå nå, lika godt! Man skall prata ibland.
Vi tala om annat härnäst.
När hösten och vintern nu ta oss om hand,
Hvad är det som tröstar mig mest?
Jo, fyra par fönster glasmästarn satt in
Med kitt och med bomull och nubb;
Och så har bundtmakarn och skräddarn med skinn
Fördubblat min gamla tulubb.</poem>
<td r><b>E. S–dt.</b>
</table>
</chapter>



