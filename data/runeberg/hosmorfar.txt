<chapter name="Framsida med titel">
<h1>Hos Morfar.</h1>

<img id="1983"></img>

Bilder med text af 
J. C. v. Hofsten.

Stockholm.

R. Blaedel & C<sup>o</sup>

(G. Chelius.)
</chapter>



<chapter name="Hos Morfar">
<img l id="1984"></img> 

<h1>Hos Morfar.</h1>
<img r id="1985"></img>

<sc>Hans</sc>, Sven och Greta äro tre små syskon, som hafva sitt hem i staden, vid en gata 
med höga hus på båda sidor. Inte så mycket som en buske kunna de se växa, när
de titta ut genom fönstret, om de än trycka näsan aldrig så platt mot rutan, och när de komma
ut på gatan, måste de gå stilla och ordentligt så som små snälla barn bruka göra. Men när
våren kommer och solen skiner, fåglarna kvittra, träden grönskas och blommorna slå ut, då får
småherrskapet fara till landet och vara hos morfar, som bor på en stor landtgård, där det finnes
kor och kalfvar och grisar, hästar, hundar, kattor och många andra djur. Och så finnes där
en trädgård. Du skulle bara se sådana körsbär och äpplen och päron det växer i den trädgården.

Utanför trädgården är en björkhage, och där trifvas barnen ändå allra bäst, ty där få de
springa och leka mera fritt än i trädgården, där morfar vill att det skall se städadt ut och ej
vara allt för nedtrampadt af små traskande fötter. I bland få de också äta frukost i hagen,
själfva bära dit maten, duka och diska. Visst brukar då någon af de stora vara med, för att
vara till hands, om något skulle gå på tok, men ingen blandar sig i deras hushållsbestyr när
de bära sig klokt och förståndigt åt. Barnen trifvas utmärkt bra hos sin snälla morfar, och
det är ej att undra på, ty utom allt annat roligt hafva de också sin
egen mamma med sig, och deras pappa kommer dit och helsar på
dem emellanåt. Ja, nog är det trefligt hos morfar! Kanske du
får lust att följa med Hans, Sven och Greta? På frukost i björkhagen 
kan jag ej bjuda dig, och godsakerna i trädgården få vi väl
ej heller smaka på, men vill du se några bilder från morfars gård
och höra litet, om djuren, som finnas där, så var så god! —

<img r id="1986"></img>
</chapter>
<chapter name="Objudna gäster">
<img id="1987">Objudna gäster.</img>

</chapter>


<chapter name="Rådjuren och Fåren.">
<h1>Rådjuren och Fåren.</h1>

<img l id="1988">Grannar.</img>

<sc>Ja</sc>, du förstår väl, at hos morfar är det ej heller
alltid sommar, fastän han bor ända nede i Skåne, där
det finnes rådjur och där kölden ej är strängare än
att fåren i bland om vintern släppes ut för att få sig
frisk luft och motion. Mat behöfva de också att få
medan de äro ute, mera än de kunna skaffa sig själfva
när det ligger snö på marken. Därför få de hö, som
sättes ut åt dem i en slags korgar. Då händer det
att rådjuren komma och vilja vara med. De, som bo
i skogen, äro ej vana att få så rart tillagadt åt sig
och tycka att fårens foder ser lika godt ut, som du
tycker att det läckraste födelsedagsbord gör, när det
är uppdukadt med konfekt och kakor.

Men fåren, i sina tjocka pälsar, se så förnäma
ut att rådjuren känna sig blyga. Tycker du inte det ser så ut på taflan? Jag tror att det där rådjuret, som sträcker 
fram halsen, säger: "Ack, hvad det luktar godt! Låten oss få smaka litet." Fåren mumsa på och äro visst inte angelägna 
om att få sällskap, men aldrig kan jag tro de nännas att köra bort de små snälla rådjuren, som se så hungriga ut. 
Maten räcker nog till åt dem allesamman.

<img r id="1990"></img>
</chapter>


<chapter name="Den nyfikna bofinken">
<h1>Den nyfikna bofinken.</h1>

<img id="1989"></img>

<sc>Se</sc>, utkörd blef han säkert nyss,
Nu står han snopen där och lyss,
Vill så gärna se och höra
Hvad de andra ämna göra.

</chapter>

<chapter name="En hund i spiltan">
<img id="1991">En hund i spiltan.</img>

</chapter>

<chapter name="Förbjuden ingång">
<img id="1992">Förbjuden ingång.</img>

</chapter>
<chapter name="Olle skulle fåren vakta">
<poem><sc>Olle</sc> skulle fåren vakta
Och på grinden noga akta
Men i stället han
Mera nöje fann
I att gunga af och an.

Då kom fåreskocken,
Jämt upp hela flocken,
Trängdes för att få
Grannen helsa på,
Tänk, så kan det gå!</poem>

<img id="1993"></img>

</chapter>
<chapter name="Sländan och ankorna">
<img id="1994"></img>

<h2>Sländan och ankorna.</h2>

<poem><sc>I en</sc> liten damm
En ankemamma sam,
Då en slända kom,
Svängde muntert om
Med de skira vingar.

Ankemamman strax
Strek belåten krax,
Tag' er nu i akt,
Här skall blifva jakt
På den lilla
sländan.

Och det vardt ett lif
Snatter, plask och kif
Om att rofvet få
Och den snabba nå,
Men hon bort
sig svingar.</poem>
</chapter>

<chapter name="Ladugårdsvisa">

<h2>Ladugårdsvisa.</h2>

<poem><sc>Hit</sc> alla kobarna, kom in, kom in!
Kom Majros, kom Pärla, kom vännen min
Kom Rölla, kom Grålla, i bås, i bås!
Sen mjölkar er Lotta, och mjölken den slås
Ur byttan i bunkar af hvitaste glas,
Och sedan få barnen filbunkekalas.</poem>

<img id="1995"></img>
</chapter>
<chapter name="Gamla Pass">
<img l id="1996">Sofver han?</img>

<sc>Pass</sc> hette bandhunden på morfars gård.
Han var en gammal trotjänare, född och
uppfödd på stället, där han som valp lekt
och gjort odygd, och sedan på ett
berömvärdt sätt uppfyllt alla en väluppfostrad
bandhunds skyldigheter. På gamla dagar
var han litet vresig och retlig utaf sig; men
det är inte så lätt att vara glad när man
står bunden vid en hundkoja, har gikt i
kroppen och blir utsatt för förargelser af
många slag, och det var just hvad Pass
fick hålla till godo med. Hans värsta fiende
var katten Måns, en inställsam, smidig filur,
som var långt ifrån att vara Pass lik i ärlighet
och pålitlighet. Hvad som isynnerhet
upprörde Pass och ingaf honom ett djupt förakt
för Måns, det var att Måns brukade snatta
från honom själf. En gång tog Pass tjufven
på bar gärning, just som
denna stack fram tassen för att stjäla ett ben. Men då fick Måns smaka på annat.
Pass var så morsk, som i sina kraftigaste dagar och hade ej köksan kommit emellan
såsom fredstiftarinna är det ovisst om ej Måns fått sätta till lifvet. Men på gamla
dagar fick Pass en god vän och det var lilla Greta. Hon tyckte det var synd om
den gamla hunden och talade alltid vänligt till honom och smekte och klappade
honom. Ja, en gång tog hon honom om halsen, lade sin kind mot hans hufvad och
sade: "Stackars Pass, är det ingen som håller utaf dig?" I det samma kom Gretas
mamma. Hon blef förskräckt och trodde, att den gamla arga bandhunden skulle bita
hennes lilla flicka. Men det var att misskänna Pass, han var klokare än så. Han
vardt rörd och tacksam, ehuru han ingenting sade, utan bara
blinkade med ögonen och gjorde en liten darrande hviftning med
svansen.

<h1>Gamla Pass.</h1>
<img r id="1997">En herr Uggla jag ber
Få presentera för er.</img>

<img l id="1998">Geten hade killingar,
De voro tvillingar.
Den ena var brun och den andra var grå.
Valpen ville skälla,
Kunde bara gnälla,
Men bjöd till att bjäbba ändå.</img>

<img r id="1999">Ingen olycka som inte har
något godt med sig.</img>

</chapter>

<chapter name="Väderspåmannen">
<img l id="2000"></img>
<h1>Väderspåmannen.</h1>

<poem>
"<sc>Kan</sc> ni säga, herr tupp, hurdant väder vi få?"
"Jo, jo, den saken jag bäst lär förstå.
Om himlen är mulen och regn faller ner,
Då väta vi få, det försäkrar jag er.
Om himlen är blå, och solig därtill,
Vädret blir vackert, det lofva jag vill.
</poem>
</chapter>

<chapter name="Grisen och ekorren">
<img r id="2001"></img>
<h1>Grisen och ekorren.</h1>

<sc>En</sc> liten ekorre satt och knäckte nötter. Han knaprade
och gnagde med sina små starka tänder, så att det
sade knix-knax i nötskalen och så kom kärnan fram.
Och kärnan mumsade han i sig i största hast. En gris
satt och såg på och tyckte att ekorren bar sig dumt åt.
"Så ska du inte göra," sade nasse. "Aldrig har du väl
sett mig äta på det där viset?" Ekorren höll upp litet
med att gnaga på nöten han höll för nunnen, tittade
skälmaktigt på nasse och sade: "Är det kanske vackrare
att äta som en gris? Du kan ju fråga barnen." Men det
gjorde inte nasse.
</chapter>

<chapter name="Så stolt i hågen påfågeln klifver">
<img id="2002">
<sc>Så</sc> stolt i hågen påfågeln klifver,
Men mål för löje han endast blifveer
När med så fina och granna kläder
Han sopar gatan i alla väder.</img>
</chapter>

<chapter name="Fru gås," sade räfven">
<img r id="2004">
"<sc>Fru</sc> gås," sade räfven med inställsam min,
"Vill ni komma till mig på en anrättning fin?"
"Nej tack," sade gåsen, "jag känner ert sätt,
Då blefve jag själf på kalaset en rätt.</img>
</chapter>

<chapter name="Jösse">
<img l id="2003"></img>
<h1>Jösse.</h1>

<sc>En</sc> dag fingo Hans, Sven och Greta följa med sin morfar, när han gick ut för att se på hur säden växte och gräset frodades. Bäst
de gingo pekade morfar med sin käpp på et litet hål i marken. "Kan någon af eder gissa hvad det där är?" frågade morfar.
"Det är väl—", började Hans. Han hade brådtom att vara den första som svarade, men visste inte hvad han skulle gissa på, och
så blef fortsättningen bara — "jag vet inte." Sven höll händerna på ryggen, såg mycket fundersam ut och stirrade ned i hålet. "Det
är en grop," sade han tvärsäkert och bestämt. Men det var ju ingen gissning, tyckte morfar. "Är det en källare, som morfar gräfde
när morfar var liten?" undrade Greta, som själf var road af att gräfva i sanden. "Nej," svarade morfar leende. "Det är ingången
till Jösse hares bo." Nu blefvo barnen ifriga. "Snälla morfar få vi se på Jösse," ropade de. Skjutna harar hade de sett och harstek
hade de ätit, men att få se en lifslefvande hare, det skulle vara något till roligt. "Jösse tycker ej om besök," sade morfar, "men jag
skall försöka att locka fram honom eller några af hans barn.
Jössarna och jag äro goda vänner, de få bo hyresfritt här i
backen och jagas aldrig, om de ej gifva sig utaf allt för långt
från husknutarna. Här kommer nog ingen ut, men där borta
är en bakport. Passa på att se dit åt när jag knackar." Och
så slog morfar med sin käpp i marken öfver hålet och ropade:
"Jösse, Jösse!" Ja, det hjälpte. Ur bakporten, som morfar
pekat på, kom gamla Jösse, och efter honom ett par små
Jössar. Men de stannade ej för att taga emot de främmande
utan sprungo sin väg med långa skutt. Barnen skreko och
klappade händerna af förtjusning, så lustigt tyckte de att det
såg ut.
</chapter>


<chapter name="En simpel råtta">
<img l id="2005"><sc>Nej</sc> ser man på, en simpel råtta,
Det är ju näsvist utan måtta.</img>
</chapter>

<chapter name="Ett förloradt ägg.">
<img id="2006">Ett förloradt ägg.</img>
</chapter>

<chapter name="Kaniner">
<h1>Kaniner.</h1>

<img l id="2007">I buren liten och trång
Blir dagen ledsam och lång
Om än till alla mål
Finnes rötter och kål.</img>
</chapter>

<chapter name="Sen kycklingen kommit ur ägget ut">
<img r id="2008"><sc>Sen</sc> kycklingen kommit ur ägget ut
Det händer han kommer i burk till slut.</img>
</chapter>

<chapter name="Smågrisarna">
<h1>Smågrisarna.</h1>

<sc>Hela</sc> grisflocken gaf sig ut på äfventyr och det fastän det regnade och blåste så att träden svajade af och an och de pep om
knutarna. Smågrisarna hade hvarken regenkappor eller guttaperkagaloscher, men det brydde de sig ej om, utan satte svansarna i
vädret och gnodde utaf. Hur hade de sluppit ut? undrar du kanske. Jo, det hade gått så till, att Hans på egen hand helsat på i
svinhuset, för att se på smågrisarna, som han tyckte mycket om, och när han gick därifrån hade han ej stängt dörren ordentligt.
Hans var också den som först fick se hur de små rymmarna satte utaf, och då kom han i håg den ostängda dörren och kände sig
såsom grisarnas medbrottsling. Hvad skulle morfar säga? — Hans blef het om öronen och beslöt att själf taga reda på sina vänner,
och, utan att be om lof, tog han morfars stora paraply och gaf sig ut i regnet. Men det gick rent på tok! Knappt hade han kommit
öfver gården och ut på gärdet, där grisarna
sprungo, förr än blåsten ryckte ifrån honom
paraplyn, hatten hvirflade bort och han själf
föll hufvudstupa ned i ett djupt dike, där vattnet
var lerigt och tjockt som en välling.

Med stort besvär lyckades Hans krafla sig
upp igen. Och hvad fick han då se! Jo, paraplyn,
som på egen hand förföljde smågrisarna.
Någonting så märkvärdigt måste han genast springa
hem och tala om för de andra. Hur han själf tog
sig ut efter kullerbyttan i det leriga diket tänkte
han ej på, men så fick han höra det när han kom
hem och hans mamma fick se honom. Och hvad morfar 
tyckte en att han släppt ut smågrisarna fick han
också veta. Det blef en ganska ledsam stund för
Hans, men han fick förlåtelse, grisar och paraply
kommo till rätta, regnet upphörde, stormen stillade
af och solen kom fram, och så var det roligt igen.

<img r id="2009"></img>
</chapter>

<chapter name="Det är bäst du ej kalkonen stör">
<img l id="2010"><sc>Det</sc> är bäst du ej kalkonen stör,
Ty man ser, han är ej vid godt humör.</img>
</chapter>

<chapter name="Hela gåseflocken kom">
<img r id="2012"><sc>Hela</sc> gåseflocken kom
Att höra hvad du var som
Åsnan förde väsen om,
Men hur nu åsnan än gaf hals,
De begrepo intet alls
Och sade bara: "Hvad befalls?"</img>
</chapter>

<chapter name="Jag undrar hvem barnet är">
<img l id="2011"><sc>Jag</sc> undrar hvem barnet är,
Som sitter i korgen där;
Ty inte är det Hans eller Greta,
Eller Sven, det kunna vi veta.
Men jag tänker morfar har
Flera barnbarn i lifvet kvar."</img>
</chapter>

<chapter name="Ack se, det var då snällt">
<img r id="2013"><sc>Ack</sc> se, det var då snällt,
En dusch man oss beställt.
Få vi blott bada,
Det kan ej skada
Om kon och hästen
Sen dricka resten.
</img>
</chapter>

<chapter name="Väsnas ej så">
<img l id="2014">Väsnas ej så.</img>
<h1>Väsnas ej så.</h1>

"JAG ber, var god, herr tupp,
Med galandet hör upp.
Ni kan väl själf förstå,
Det stör ju mina små.
I säng de kommit nyss
Och vakna nu och lyss.
Sese, sese det här
Gör mig ett stort besvär,"
Så kyckling mamman kvad:
Dock tuppen lika glad
Han gol ku-kuli-ku,
Ku-kuli-ku, min fru,
</chapter>

<chapter name="Kisses bo">
<img c id="2015">Kisses bo.</img>
</chapter>

<chapter name="Hvad säga djuren?">
<h1>Hvad säga djuren?</h1>

<poem><sc>När</sc> liten lamunge ropar "bä—bä,"    
Han menar, får jag följa mä'?
Kossan på ängen hon säger "mu—mu,"
Här är mjölk, smör och grädde, söta du.

Små grisarna skrika "oui, oui,"
Snart få till markna'n vi fara, hi, hi!
Frågar du hästen om hö han vill ha,
Han säger "nä—ha," men menar jaha.

I regn och i slask säger ankan kvack, kvack,
Då ankspråket är det: Så trefligt, ack, ack!
När åsnan skriar "hihå," hon vill
Artigt dig fråga: säg, hur står det till?

"Kluck—kluck" säger hönan, stolt och förnöjd,
Ett ägg har jag värpt, kom skåda min fröjd.
Och tuppen han gal "ku—kukeli—ku."
Skynda ur sängen till arbete nu.

Vallhunden säger "vov—vov" hören på
"Vov,"  nu är det tid att hemåt vi gå.
Ja, du kan väl förstå, att djuren tala
När de böla och snattra och gala.</poem>
</chapter>


<chapter name="Läderlappen">
<h1>Läderlappen.</h1>

<img c id="2016"><sc>Det</sc> var en läderlapp som
Till en liten råtta kom
<tab>På besök
Men råttan hon illa skrek
Rädd att själf blefva stek
<tab>Åt gästen.
</img>
</chapter>





