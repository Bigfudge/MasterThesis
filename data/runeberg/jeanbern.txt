<table o c>﻿
<td><h2>Från</h2> 
<td><h1>Jean Bernadotte's</h1>
<td><h1>ungdom</h1>
<td><tab>
<td><b>Biografisk skizz</b>
<td>af
<td><b>F. U. Wrangel</b>
<td><tab>
<td>Stockholm
<td>P. A. Norstedt & Söners förlag
</table>
﻿
﻿
<img>﻿
JEAN BERNADOTTE
<sc>efter levachez</sc>
</img>
<table o c>
<td>﻿FRÅN
<td><h1>JEAN BERNADOTTE'S UNGDOM</h1>
<td>————
<td><h2>BIOGRAFISK SKIZZ</h2>
<td>AF
<td><b>F. U. WRANGEL</b>
<td><tab>
<td>STOCKHOLM
<td>P. A. NORSTEDT & SÖNERS FÖRLAG
</table>
﻿STOCKHOLM, 1889.

KONGL. BOKTRYCKERIET. P. A. NORSTEDT & SÖNER.
<table o c>
<td>﻿HANS MAJESTÄT
<td><h1>KONUNG OSCAR II</h1>
<td><tab>
<td><tab>
<td><tab>
<td><sc>i djupaste underdånighet</sc>
<td><sc>tillegnadt</sc>
</table>
﻿

﻿Den biografiska skizz, som härmed öfverlemnas till
offentligheten, gör ingalunda anspråk att vara hvarken 
ett uttömmande eller ett reflekterande arbete.
Jag har uteslutande sökt att i all korthet sammanföra 
de absolut säkra fakta, hvilka på ett eller annat
vis kunna sättas i förbindelse med de trettio första åren
af konung Karl XIV Johans lefnad och om hvilka
en närmare kännedom i någon mån kunde vara till
nytta för kommande forskare vid deras på en allvarligare 
grund hvilande arbeten.

De källor jag användt anföras i texten. Jag vill
derför här endast begagna tillfället att tacka alla
dem, hvilka intresserat sig för mina forskningar och
derigenom i hög grad underlättat det med många
svårigheter förenade arbetet. I synnerhet är det mig
ett nöje att omnämna det stora tillmötesgående, jag
rönt af embetsmännen vid de olika arkiv och bibliotek 
i de städer, der jag anstält forskningar, nemligen
Paris, Grenoble, Marseille, Pau, La Rochelle och St.
Martin. Äfven herr baron Bernadotte i Pau och hans
bröder samt M<sup>r</sup> de La Grèze m. fl., är jag skyldig
tack för värdefulla upplysningar.

<tab><tab><tab><tab><tab><i>F. U. Wrangel.</i>

Paris 1889 i januari.

<table o c><td>————</table>

﻿
<chapter name="INLEDNING.">
<h3>﻿INLEDNING.</h3>

Familjenamn, sådana som Bernadotte, Bernadot,
Bernadelle, Bernadau, Bernadin, Bernadon, Bernady,
Bernaduque m. fl. äro allmänna i Frankrike och
förekomma mest i de sydliga departementen; de äro helt
visst blott diminutiver af Bernard liksom Jeannot af
Jean, Louisot af Louis, Henriot af Henri och således
ursprungligen endast förnamn. Ett dylikt användande
af dopnamn såsom familjenamn har egt rum i de
flesta länder. I Béarn, slägten Bernadottes vagga, ha
namnbildningar tillgått på tvenne sätt. Det ena var,
att en person till sitt förnamn fogade faderns förnamn,
t. ex. »Pierre (fils) de Nicolas», »Jean (fils) de Bernard»
etc. etc. Det andra sättet var mera invecklad; sedan
en person byggt sig ett hus eller uppodlat en jordlott 
och bosatt sig derstädes, öfvergick hans namn så
småningom till hans hus, men när han ej mer fans
till och en ny egare kom, erhöll denne gifvetvis
husets namn såsom ett epitet.

Man nöjde sig likväl med det ena eller det andra
af dessa sätt, och endast sällan begagnade man sig
af båda slagens namn samtidigt, såsom fallet varit i
Sverige, der en person ej blott kallades Per i
Stenstad t. ex., utan äfven, när behofvet af större 

﻿individualitet gjorde sig gällande och för mera tydlighets
skull, Per Eriksson i Stenstad.

En egare af ett hus, uppbygdt af en Bernadot t.
ex., kallades i Béarn Jean eller Pierre de Bernadot,
hvarvid partikeln <i>de</i> i likhet med det svenska <i>i</i>
tjenade att uttrycka, att han bebodde just en viss gård
eller att han, såsom vi ofvan sett, var son eller
afkomling af en Bernadot. Detta <i>de</i> bortföll i tidernas
längd, och det af den förste egarens förnamn bildade
ort- eller familjenamnet qvarstod ensamt<footnote>Det torde kanske ej vara ur vägen att här meddela ett
för Béarn egendomligt användande af partikeln <i>de</i> framför
personnamn. När den äkte béarnaisaren talar sitt lands
dialekt, använder han ännu i dag detta <i>de</i> framför alla 
familjenamn utan undantag och utan att dermed åsyfta annat än ett
språkbruk. I äldre handlingar och ännu i sådana från 16- och
1700-talen, då dialekten användes såsom skriftspråk, föregås
således alla familjenamn af ett <i>de</i> eller snarare <i>deu</i>. Man får
häraf förklaring på den omständighet, att Bernadottes
föräldrar, i synnerhet modern, med orätt, ofta uppgifvas vara af
adlig slägt. När sådan värdighet skulle uttryckas, skrefs utom
<i>de</i> alltid ett »<i>noble</i>» framför den ifrågavarande personens
dopnamn.</footnote>. Seden att
sålunda använda bostadens namn såsom familjenamn
är ännu mycket gängse i trakten kring Pau; när t.
ex. en man gifter sig med en flicka, som ärft en gård,
och bosätter sig derstädes, antager han husets namn.
Som detta tillvägagående gifvit anledning till
missförstånd och oreda, har på senaste tid från
myndigheternas sida utgifvits en förordning, som nödgar hvar
och en att i offentliga handlingar benämnas med sitt
egentliga familjenamn.


﻿År 1385 lät Gaston Phébus, grefve af Foix och
dåvarande innehafvare af Béarn, upprätta en förteckning 
eller »dénomrement» öfver alla hus (»osteau») hvilka
befunno sig inom hans område<footnote>Archives Départementales des Basses-Pyrénées.</footnote>. För att beteckna de
olika husen användes egarnes namn; man känner alltså
namnen på nästan alla husegare såväl i Pau som i
andra orter af Béarn från denna tid. Bland dessa
tusentals husegare må här anföras endast några få
af de många, hvilkas namn påminna om namnet
Bernadotte: »Bernadoo de La Navère», »Bernadot de Prat»,
»Bernadoo de Barrère», »Bernadote de Lasale»,
»Bernado de Lesos» m. fl. Huru sedermera namn sådana
som dessa kunnat öfvergå till familjenamn synes af
senare handlingar. I en förteckning på hus och
husegare i Pau<footnote>Archives Communales de Pau; Censier 1546. Fol. 85 recto.</footnote> omtalas nemligen en Bernadote de
Labarte såsom innehafvare af hus vid »la carrère de
Maubec» (nu rue Jeanne d'Albret); hans namn är
emellertid sedermera i förteckningen utbytt emot den nye
egarens namn och denne uppgifves heta »Arnaud de
Bernadote alias de Monaix», eller, såsom han i en
annan liknande förteckning från 1568<footnote>Archives Communales de Pau. Censier 1568. Fol. 223 recto.</footnote> kallas, »Arnaud
de Monaix aliaz de Bernadote». Han har således till
sitt eget fogat det namn, som till äfventyrs från forna
egare öfvergått till huset.

Ett liknande förhållande framgår äfven af en
handling från 1615<footnote>Archives Départementales des Basses-Pyrénées. E. 2026.
Fol. 104 recto.</footnote>, i hvilken en Jean de Lajuus och 
﻿hans hustru Estebène de Buleret omnämnas och hvilkas 
barn »Germaine och Pierre de Bernadotte» sägas
ega del i ett hus, som »communément» kallades »de
Bernadotte». Det torde derföre vara otvetydigt, att
namnet Bernadotte, diminutivum af Bernard, först
betecknat en <i>person</i>, sedermera ett denne tillhörigt <i>hus</i>
och slutligen öfvergått till <i>familjenamn</i>.

Att uppställa en genealogi öfver slägten Bernadotte 
från äldre tid är numera omöjligt; i detta
hänseende delar dock slägten samma öde som en stor
del såväl adliga som oadliga slägter i Frankrike;
utom den s. k. »noblesse de race», som redan före
revolutionen med stöd af autentiska handlingar bevisat
sig tillhöra adeln innan 1399, finnas jemförelsevis få
slägter, hvilka med anspråk på visshet kunna redogöra 
för sina ättartal före början af 1600-talet. Det
är också från denna tid man med mera säkerhet trott
sig kunna spåra slägten Bernadottes anor. Redan på
1500-talet nämnas visserligen i handlingar personer
med namnet Bernadote eller Bernadotte, såsom den af
mig förut omtalade »Arnaud de Monaix aliaz de
Bernadotte»<footnote>Archives Communales de Pau. Censiers 1546, 1568. Fol.
85 och 223 recto.</footnote>, Menuyon de Bernadotte 1577<footnote>Archives Communales de Pau. La rolle de taille 1577.
C. C. V. Fol. 5 verso.</footnote> samt Joan de
Bernadotte »et sa molher» (och hans hustru) 1588 och
1599<footnote>Archives Communales de Pau. Censiers 1588, 1599. C.
C. V. Fol. 9 recto.</footnote>, men föga troligt är att desse äldre bärare af
namnet varit befryndade med den sedermera kända 
﻿slägten Bernadotte. Enligt min åsigt härstammar vårt
nuvarande konungahus från en »Jouandot deu Pouey»,
som år 1615 den 5 juli<footnote>Archives Départementales des Basses-Pyrénées. E. 2026.
Fol. 104.</footnote> gjorde upp sitt äktenskapskontrakt 
med den ofvan anförda Germaine de Bernadotte, 
delegarinna i ett hus kalladt »de Bernadotte»
samt dotter till Jean de Lajuus och Estébène de
Buleret. Denne Jouandot deu Pouey hade med
Germaine de Bernadotte en son »Pierre deu Pouey
autrement deu Bernadotte», som sjelf underskref sitt
äktenskapskontrakt med Marguerite deu Barraqué år 1639
den 22 maj<footnote>Archives Départementales des Basses Pyrénées. E. 2037.
Fol. 308.</footnote>. Af detta äktenskapskontrakt synes, att
Pierre deu Pouey, när han öfvertog sin moders hus,
äfven antog namnet Bernadotte. Då emellertid
kyrkoböcker saknas just vid tiden före och efter hans
bröllop, har man inga säkra notiser om hans barn eller
barnbarn, men af flere skäl är antagligt, att en Jean
de Bernadotte, som år 1671 den 25 januari (kyrkoboken 
i Pau)<footnote>Uppgifterna om dessa makar och deras afkomlingar äro
utan undantag hemtade ur kyrkoböckerna i Pau och närliggande 
kommuner, hvilket här meddelas till undvikande af
omsägningar.</footnote> gifte sig med Marie »du Grangé», är
afkomling i rätt nedstigande led från Jouandot och
Pierre deu Pouey<footnote>Rörande de personer med namnet deu Pouey, hvilka jag
uppstält såsom de sannolika stamfäderna för slägten
Bernadotte, har man inga närmare underrättelser, hvarken hvad
samhällsställning eller lefnadsvilkor beträffar, men enligt en 
gammal förteckning på »les voisins» eller de egentliga borgarne i
Pau år 1564 (Archives Communales de Pau B. B. I. Fol. 73
recto) nämnes bl. a. en »Joan deu Pouey» och en Pierre »deu
Pouey», hvilka af förnamnen att döma möjligen tillhöra samma
gren af slägten som den år 1615 omtalade Jouandot deu Pouey.
Skulle så vara förhållandet, har slägten Pouey-Bernadotte en
vida större betydelse än annars vore fallet, ty »voisin» i Pau
var en titel, som från äldsta tid ärfdes inom de gamla
borgarslägterna och medförde betydande fördelar och rättigheter,
såsom valbarhet till borgmästare och råd, införselfrihet för ett
visst qvantum vin inom tullarne, vedtägt i stadens skogar m.
m. Icke blott borgarne i trängre bemärkelse voro »voisins»,
äfven stormän, som hertigarne af Grammont t. ex., föraktade ej
att bland sina mest klingande titlar skrifva det enkla epitetet
»voisin de Pau».</footnote>.

﻿
Ofvanstående Jean de Bernadotte och hans hustru
Marie du Grangé<footnote>Hon kallas äfven »Marie Bertrandot dite du Grangé»
och »Marie Bertrandot-Hieugeréaza» i barnens dopattester.
Jag vill med anledning deraf påpeka, att man, till följd af
de täta namnombyten, hvilka egde rum i dessa trakter, i många
fall omöjligen kan afgöra, hvilket tillnamn en person rätteligen
borde bära.</footnote> kunna i alla händelser uppställas
såsom absolut säkra stamfäder för slägten. De hade
sex barn: Catherine, född 1673, gift 1696 den 1 dec.
med Pierre Clos; Pierre, döpt 1675 den 4 aug., död
ogift 1736 den 17 febr.; Marie, född 1678 den 19 febr.;
André, döpt 1680 den 29 sept., gift 1705 den 28 nov.
med Marie Cassous, alias Bourou-Laaus; Jean, döpt
1683 den 23 sept., gift 1707 den 1 maj med Marie
Sartou, kallad Pucheu-Laplace, som var enka år 1759,
då hon stod fadder; Jacques, döpt 1687 den 9 mars.
Af dessa barn hade André och Jean afkomlingar;
jag utesluter emellertid här alldeles den äldre från 
﻿André härstammande grenen, då Bernadotte ej tillhör
densamma<footnote>Svenska ättartal för år 1889 torde dock möjligen komma
att innehålla en fullständig stamtafla öfver alla kända
medlemmar af slägten.</footnote>.

Jean gifte sig, såsom ofvan nämts, med Marie
Sartou, äfven kallad Pucheu-Laplace; hon var dotter
af Jacques Pucheu-Laplace och Françoise Labasseur,
samt föddes 1686 den 6 febr. och afled 1773 den 5
okt. Bröllopet stod i maj månad, enligt uppgift i
kyrkoboken, men redan den 24 febr. s. å. uppgjordes
äktenskapskontraktet hos notarien Tomin i Pau<footnote>Archives Dép. des Basses-Pyrénées. E. 2083. Fol. 95
verso.</footnote>. I detta
äktenskap föddes flere barn, af hvilka jag endast vill
anföra sönerna Henri och Jean<footnote>De öfriga barnen jemte Jean's afkomlingar komma att
intagas i ofvan anförda ättartal.</footnote>. Henri var född 1711
den 15 okt. och Jean 1727 den 2 dec. I Henri
Bernadottes gifte med Jeanne St. Jean föddes fem barn, af
hvilka det yngsta, Jean Bernadotte, är föremålet för
denna skizz.

Innan jag går vidare, vill jag i all korthet
bemöta den fullkomligt falska föreställning, som
mången haft, att slägten Bernadotte skulle vara af judisk
härkomst och till hvilken föreställning i väsentlig
mån bidragit Crusenstolpes insinuationer samt den
sydländska typ, som till afkomlingarne öfvergått från
grundläggaren af den nuvarande svenska dynastien.

Hvad denna senare omständighet beträffar, kan
jag nämna, att jag under en mer än tre månaders 
﻿lång vistelse i departementet Basses-Pyrénées haft
tillfälle att iakttaga, huru fullkomligt karakteristiskt
béarnaisiska drag konung Karl XIV Johan hade.
Nästan dagligen mötte jag personer ur olika
samhällslager, hvilkas likhet med medlemmar af vårt
nuvarande konungahus var slående; i synnerhet var just
den typ, som erinrade om konung Karl XIV Johan,
mycket allmän. Örnnäsan, den något inåt gående
underkäken, de mörka, blixtrande ögonen, det
krusiga håret och sjelfva hufvudets form, med ett ord
alla de hos konungen mest kännetecknande dragen,
återfinnas hos en stor del af innebyggarne i Béarn,
såväl i sjelfva staden Pau som på landsbygden. Detta
faktum skulle kanske af mången ej anses såsom ett
argument emot den judiska börden, och jag hade ej
heller anfört detsamma, såvida ej andra mera talande
bevis funnes, hvilka fullständigt vederlägga
Crusenstolpes af illvilja förestafvade antydningar.

Då jag under samtal med framstående forskare i
Pau nämde, att man i Sverige ofta hörde åsigten
om slägten Bernadottes judiska börd förfäktad, fick
jag till svar, att ett ögonkast på judarnes historia i
Frankrike vore nog för att kullkasta alla dylika
antaganden. Jag skaffade mig de upplysningar, som
behöfdes, och, jemförande dem med de forskningar, jag
förut anstält rörande slägten, kom jag till fullkomlig
öfvertygelse, att hvarken konung Karl XIV Johans
fader eller andra hans förfäder kunde vara af judisk
börd!


Redan omkring år 300 efter Kristi födelse tror
man sig kunna spåra judiska stammar i vissa delar
af Frankrike, men endast i Bretagne voro de så
talrika, att man kan tala om en verklig koloni. Längre
fram i tiden blefvo äfven flera trakter i södra
Frankrike tillhåll för judar, hvilka dock på intet sätt
blandade sig med befolkningen och hufvudsakligen slogo
sig ned på orter, der tillfälle till handel kunde
erbjudas. När de i Spanien bosatta judarne 1066 drefvos
ur landet, spredo de sig till en stor del i de södra
provinserna af Frankrike, dock mest åt den trakt,
som kallades Languedoc och mindre i Navarra och
Béarn, hvarest likväl ej heller judar saknades vid
denna tid. Äfven Baléariska öarne och Corsica blefvo
tillflyktsorter för de förjagade spanska judarne,
hvilket gifvit somliga författare en väl långsökt anledning
att påstå den 700 år senare födde Napoleon Bonaparte
vara af judisk härkomst. Ehuruväl judarne af den
egentliga befolkningen behandlades illa och med ett
visst misstroende, lyckades de likväl så småningom
skaffa sig en ej alltför dålig ställning, hvaraf de ock
förstodo att begagna sig. Slutligen blefvo de dock
så talrika och så mäktiga, att flere af konungarne i
Frankrike sågo sig nödsakade att vidtaga en del
hämmande åtgärder emot deras växande inflytande; då
emellertid judarne ej deraf läto sig bekomma, beslöt
Karl VI att utvisa dem, och år 1394 den 17 sept.
utgaf han ett bref, hvarigenom judarne vid lifsstraff
förbjödos att vistas i hans stater. Det despotiska
styrelsesättet den tiden medgaf säkerligen icke någon 
﻿efterlåtenhet vid tillämpningen af det kungliga
påbudet, och således kan tagas för gifvet att utvisningen 
noggrant verkstäldes, synnerligast som här var
fråga om främmande religionsbekännare.

Judarne försvunno då från Frankrike och
lemnade endast helt obetydliga spår af sin vistelse
derstädes, ty i olikhet med celter, galler, galloromaner,
germaner och normander, hvilka i tidernas längd
sammansmält till ett helt, d. v. s. den nuvarande
befolkningen i Frankrike, hafva judarne under denna
tidigare period lefvat afskilda och utan egentligt
umgänge med de kristna innebyggarne. Nog af, från
1394 allt intill den franska revolutionen funnos judar
endast i smyg i Frankrike, och blott i en eller annan
af de större städerna; i Bordeaux, Metz, Strassburg
samt i le »comtat Venaissain» funnos dock alltid
tolererade judekolonier.

Staden Pau eller dess omgifningar var ingen ort,
der judarne före 1394 skulle känt sig frestade att slå
sig ned. Här fans nemligen endast ett gammalt
fäste, anlagdt på 1000-talet, och vid dess fot några
obetydliga kojor, hvarest en fattig, af fästet beroende
befolkning, hade sin bostad. Det är först emot slutet
af 1300-talet, d. v. s. samtidigt med judarnes
fördrifvande ur Frankrike, som Gaston Phébus lät ombygga
fästet till ett slott, och som den köping, hvilken ej förrän
omkring hundra år senare blef hufvudstad i Béarn,
började att blomstra. Efter 1394 kom möjligen en eller
annan handlande jude i smyg till Pau för att med de
rika adelsmännen vid hofvet afsluta någon affär, men 
﻿säkerligen stannade de ej någon längre tid, ty
myndigheterna hade helt visst låtit lagen hafva sin gång,
i fall de kommit under fund med att medlemmar af den
lika föraktade som fruktade racen velat bosätta sig
på platsen<footnote>Om redan på 15 och 1600-talen dödsstraffet för judar
ej mera tillämpades, utom i undantagsfall, kunde dock en jude
ingalunda med säkerhet undgå att slita spö, i fall han
anträffades på otillåtna platser, såsom händelsen var ännu 1697 den
11 sept. i Provence. </footnote>. Ehuru Pau blifvit hufvudstad i Béarn
och fått en viss betydelse derigenom, att herskarne
blifvit konungar, torde dock tillfället till förtjenst i den
lilla staden ej heller på senare tid varit nog stort för
att judar skulle känt sig lockade att slå sig ned
derstädes, trotsande faran att upptäckas och bestraffas.
Det kan derför med visshet påstås, att judar ej varit
bofasta i Pau före franska revolutionen och att de 127
mosaiska trosbekännare, hvilka år 1808 enligt
officiella uppgifter funnos i hela departementet
Basses-Pyrénées, till större delen slagit sig ned i
handelsstaden Bayonne och andra platser vid kusten. I alla
händelser äro de judefamiljer, hvilka kunnat bebo
trakten kring Pau, ytterst fåtaliga och hafva säkerligen
intet gemensamt med de redan på 1600-talet kända
bärarne af namnet Bernadotte, hvilka efter all
sannolikhet intogo en arbetares anspråkslösa men aktade
ställning, något som ingalunda skulle öfverensstämma
med judarnes vanor.

Ej heller finnes något skäl att antaga, att konung
Karl XIV Johan på mödernet var af judisk börd. 
﻿Konungens morfaders fader, Bernard St. Jean, afled
enligt kyrkoboken i köpingen Boëil år 1724 den 10
aug. vid 86 års ålder och var af katolsk trosbekännelse; 
morföräldrarne, Jean St. Jean och Marie
Dabbadie, hvilken senare var af en gammal, möjligen
adlig béarnaisisk slägt, bodde båda i ofvannämnda
köping och voro burget, men enkelt landtfolk;
mormoderns föräldrar, Dominique Habas och Marie
Dabbadie, voro likaledes katoliker. Allt detta tyder
således på, att uppgiften om konung Karl XIV Johans
judiska härkomst är en osanning, uppfunnen af
politiska motståndare och afundsmän<footnote>Kejsar Napoleon I skall, enligt Bourienne, hafva yttrat
om Bernadotte, att han hade moriskt blod i sina ådror. Detta
yttrande grundar sig säkerligen ej på någon kännedom om
Bernadottes förfäder, utan måste endast anses såsom en
supposition, framkallad deraf, att Napoleon visste Bernadotte
härstamma från en provins på spanska gränsen. Hade någon
rimlig anledning förefunnits att härleda den mörklagde béarnaisaren 
från judestam, skulle Napoleon säkerligen ej försummat
ett tillfälle härtill.</footnote>.

<table o c><td>————</table>
</chapter>

<chapter name="﻿I.">
<h2>I.</h2>

Henri Bernadotte, konung Karl den XIV Johans
fader, föddes enligt kyrkoboken år 1711 den 15
oktober.<footnote>Då hans födelseår i flere arbeten uppgifvits vara 1714,
meddelar jag här hans dopattest: »Henri de Bernadotte, fils de
Jean de Bernadotte et de Marie de Pucheu, conjoints, est né
et a été baptisé le 15 octobre 1711, ayant eu pour parreins
Henri de Levasseur et Françoise Castagnet, son épouse». Pour
extrait conforme: Pau 1888 le 9 octobre. Le Maire. Pèche, adj:t.</footnote> Han kom redan såsom ung in på den juridiska
banan, antagligen genom bemedling af en vän till
familjen, »procureur au sénéchal» M<sup>e</sup> André de
Bretagne, som jemte sin hustru bland andra vänner och
bekanta bevittnat äktenskapskontraktet emellan Jean
Bernadotte och Marie Pucheu-Laplace (Archives Dép.
des Basses-Pyrénées. E. 2083 Fol. 95 verso.)
Prokurators- eller advokat-sysslorna voro vid denna tid så
godt som ärftliga; det var således ingen lätt sak för 
en utomstående att taga de första stegen på denna
bana. Tvenne vägar funnos för att nå målet. Man
endera aflade en examen vid ett universitet och antogs
sedan efter en kort »stage» (pröfvotid) till advokat,
eller också inskrefs man helt ung såsom »practicien»
(skrifvare) hos någon advokat i den stad, der man 
﻿bodde, och efter ett större eller mindre antal år kunde
man anmäla sig hos advokaterna vid den domstol,
der man önskade blifva antagen; dessa afgjorde då,
sedan den anmäldes duglighet blifvit pröfvad, genom
omröstning, huruvida kandidaten borde antagas eller
ej. Det är denna senare väg, som användts af Henri
Bernadotte, ty år 1734 d. 22 november omtalas han
i kyrkoboken såsom »practicien» bland de vittnen
vid ett bröllop, hvilka undertecknat vigselattesten<footnote>Från denna tid och allt framgent förekommer hans namn
ofta i kyrkoböckerna under dop-, vigsel- och dödsattester; bl. a:
1766 den 4 februari, då han bevittnat vigselattesten för Henri
Camps och Susanne Claverie, föräldrar till den 1767 den 14
januari födde Louis Camps, som sedermera åtföljde Karl XIV
Johan till Sverige och blef generallöjtnant samt slutligen
konungens privatsekreterare och såsom svensk adelsman
introducerades på riddarhuset, under namn af de Camps.</footnote>.
Hvilket år han blef practicien är mig likväl ej bekant;
deremot kan jag med säkerhet bestämma tiden för
hans antagande till »procureur au sénéchal». Ännu i
februari år 1754 (se hans nedan meddelade giftermålsattest) 
kallas han »practicien», men i den samma år
uppgjorda skattelängden för Pau har han epitetet
»procureur», hvilket gifvit mig anledning att förmoda,
att han just detta år blifvit medlem af det i Frankrike
aktade advokatståndet, hvarom d'Aguesseau sagt, att
det är »lika gammalt som domareståndet, lika ädelt
som dygden och lika nödvändigt som rättvisan»<footnote>»aussi ancien que la magistrature, aussi noble que la vertu,
aussi nécessaire que la justice».</footnote>. Det
anseende en procureur hade var icke desto mindre
uteslutande personligt, ty bland dessa herrar funnos 
﻿många, hvilka emot god betalning åtogo sig att
försvara allt annat än hederliga rättegångar. »Procureur
au sénéchal» motsvarade nutidens avoué och egde att
föra talan för dem, hvilka hade en rättegång vid den
lägre rätt i landsorten, hvarest »le sénéchal» var domare.
Henri Bernadotte har lemnat efter sig ett godt namn
och åtnjöt sina samtidas fulla aktning och förtroende;
han hade ofta enskilda affärsuppdrag, hvilket bl. a.
bevisas af en handling i stadsarkivet i Pau<footnote>Archives Communales de Pau. B. B. 21 Fol. 99 verso.</footnote>. Häri
omtalas, hurusom aflidne François Lejeune år 1762
hade insatt Henri Bernadotte till sin universalarfvinge
och testamenterat honom ett hus i akt och mening,
att denne skulle uppfylla vissa hemliga uppdrag, som
han anförtrott honom<footnote>»des dispositions secrètes qu'il lui avait confiées».</footnote>. Enkan Lejeune skulle likväl
under sin lifstid behålla huset, som således först
derefter borde tillfalla Henri Bernadotte, hvarpå denne
skulle utföra testators hemliga uppdrag<footnote>Denna affär gaf emellertid anledning till förvecklingar
efter Henri Bernadottes död, ty enkan Lejeune öfverlefde honom
i några månader; han hade således ej kunnat utföra uppdragen.
När då enkan Lejeune dog, satte sig Henri Bernadottes
arfvingar i besittning af Lejeunska huset på grund af testamentet,
men presten i kyrkan St. Martin, hvarest en förklaring öfver
de hemliga uppdragen deponerats, bestred denna åtgärd.
Saken kom inför borgmästare och råd, och i en sittning (1781
den 6 februari) öfverlades derom; man kom emellertid denna
gång ej till något definitivt beslut. Af befintliga handlingar
har jag ej kunnat utreda, huru tvisten afgjordes.</footnote>.

Rörande Henri Bernadottes husliga förhållanden
och hans ställning till de olika medlemmarne af sin
familj har man helt sparsamma underrättelser. Ända 



﻿till sitt giftermål och äfven första åren efter bröllopet
bebodde han samma hus som sina föräldrar. Sedan
modern blifvit enka, flyttade hon till sonen och lefde
i hans hem, tills hon vid närmare 90 års ålder afled
år 1773 den 5 oktober. Henri Bernadottes föräldrar 
bebodde flere olika hus i förstaden La Fontaine;
på 1750-talet bodde de i huset Peyret vid rue Tran<footnote>Archives Communales de Pau. Censiers 1750—58.</footnote>,
och just i hörnet af den plats, der denna gata
utmynnar, låg enligt en gammal karta öfver Pau ett
hus, som egdes af en familj St. Jean. Detta förhållande
har gifvit anledning till mer eller mindre romantiska
utläggningar, då, såsom man vet, Henri Bernadottes
hustru hette St. Jean; det torde dock ingalunda varit
i denna familj St. Jean, som Henri Bernadotte tog
sin hustru, ty såväl hon som hennes föräldrar lefde i
Boëil, en 10 kilometer från Pau aflägsen köping, der
äfven bröllopet stod, enligt i nedanstående not
meddelade utdrag ur kyrkoboken i Boëil<footnote>Extrait des Régistres de l'état civil de la commune de
Boëil-Bezing. Année 1754. Mariages — »Ce mercredy
vingtième du mois de février mille sept cens cinquante-quatre
après la publication des bans du futur mariage entre le sieur
Anricq (!) Bernadotte practicien, fils majeur de Jean Bernadotte
et de Marie de Sartou son épouse habitants à Pau et de Jeanne
St. Jean fille mineure de Jean St. Jean et de Marie Dabadie
du lieu de Sirex de cette paroisse, faite aux prônes de la messe
parroissiale par trois dimanches tant en cette parroisse que
celle de Pau sans qu'il se soit trouvé aucun empêchement ainsi
qu'il ma paru par le certificat du S:r Curé de Pau en datte du
dixneuf de ce mois mille sept cens cinquante-quatre, signé: Des
Barats, je sousigné vicaire de Bouëil ay recu après les
fiançailles ce aujoursdhuy après l'église leur mutuel consentement
de mariage et leur ay donné la bénédiction nuptiale avec les
sérémonies (!) prescrites par la S:te Eglise en présence de Jean
St. Jean père de la fille et de noble Gédéon de Labastide oncle
de l'épouse de Jean Bernadotte, cadet, frère de l'époux et de
S:t Pierre Daulus qui ont signé avec nous, Laborde-Paillas
vicaire; St. Jean; Bernadotte; Jean Bernadotte cadet;
Labastide; Daulus.»</footnote>.  Efter 26-årigt 
﻿äktenskap afled Henri Bernadotte 1780 den 31 mars
och begrofs följande dag på kyrkogården Nôtre-Dame<footnote>Extrait des Régistres de l'état civil de l'église de St. Martin 
à Pau. »L'an mil sept cents quatre-vingt et le trente et un
mars est décédé à l'âge de soixantehuits ans Henri Bernadotte,
procureur au sénéchal, époux à demoiselle Jeanne St. Jean et
a été ensévélie le premier avril au cimetière de Nôtre Dame en
présence de Mathieu Flouret et de Jean Philippe qui ont signé
avec moi, Porte, vicaire de Pau. Flouret; Philippe».</footnote>.
Det är af vigt att fasthålla vid detta datum. I alla
tryckta arbeten berörande konung Karl XIV Johans
ungdom meddelas, hurusom Henri Bernadotte på det
lifligaste satte sig emot sonens beslut att ingå på
krigarebanan, men när man af värfningsrullor i franska 
krigsministeriets arkiv känner, att den unge Jean
Bernadotte först 1780 den 3 september tog värfning,
inser man, huru omöjligt det varit för fadern att lägga
några hinder i vägen, åtminstone vid värfningstillfället, 
hvadan dennes förmenta motstånd i alla
händelser bör datera sig från tiden före den 31 mars.
Man måste le, när man läser, att den unge Bernadotte
en afton rymde från hemmet utan att derpå hafva
<i>förberedt</i> sin fader<footnote>»Sans en avoir <i>prévenu</i> son père le jeune Bernadotte
s'enfuit un soir de chez lui». Étude biographique sur Charles
XIV Jean, Roi de Suède; par le Vicomte d'Héricourt, in 8:o
Paris 1844.</footnote>.


﻿Bernadottes moder, Jeanne St. Jean, föddes 1728
den 1 april<footnote>Extrait des Régistres de l'état civil de la commune de
Boëil-Bezing. Année 1728. Naissances. — »Le 1:er avril 1728
nasquit Jeanne de St. Jean, légitime de Jean de St. Jean et de
Marie de Labbadie de Sirech, feut baptisée le 4 du dit (mois);
parrain Jean Poimyran, marraine Jeanne de Lamasou, tous les
deux d'Assas. Présents les soubsignés. Talamon, prêtre; Anije;
Bordanabe; Bordanabe.»</footnote> i Boëil samt var dotter af Jean St. Jean<footnote>Extrait des Régistres de l'état civil de la commune de
Boëil-Bezing. Année 1762. Décès. »L'an mille sept cent soixante
deux et le vingtdeux du mois de may le corps de Jean de St.
Jean, décédé hier en cette parroisse âgé, de soixante-dix ans ou
environ, muni des sacrements a été inhumé dans le cimetière
de cette paroisse en présence de Jean Joannine et de Jean
Lassalle qui ont signé.

Cazenave, vicaire; Lassalle, parent; Joannine, parent».</footnote>
och Marie Dabbadie<footnote>Extrait des Régistres de l'état civil de la commune de
Boëil-Bezing. Année 1752. Décès. »L'an mille sept cent
cinquante deux le dix-sept octobre le corps de Marie Dabadie
femme de St. Jean, décédée hier en cette paroisse âgée de
cinquante ans ou environ a été inhumée dans le cimetière de cette
paroisse en présence de Jean de Lassale et de Raymond de
Loustau, qui ont signé. Débordincq dit Lassale; Loustau;
Lanie, curé.»</footnote>; fadern kallas »rentier» (se nedan
Jeanne St. Jean's dödsattest) samt var bosatt i
ofvannämda köping, der den franska grenen af slägten
Bernadotte ännu eger ett hus, som efter all anledning
är just detsamma, der Jeanne St. Jean föddes. Visserligen 
äro de underrättelser, jag lyckats sammanföra
rörande henne, endast helt obetydliga, men de gifva
dock tillfälle till något närmare kännedom om hennes
person, än nyss meddelade torra fakta kunde lemna
om hennes man Henri Bernadotte. Jeanne var ej
fullt 26 år gammal, när hon gifte sig. Hon var 
så﻿ledes ej längre ung, åtminstone enligt sydfranska
förhållanden, då hon såsom prokuratorsfru flyttade från
den lilla köpingen till stadslifvet i Pau. Hennes
intelektuella uppfostran torde ej skilt sig mycket från
den, som vid denna tid meddelades qvinnor af hennes
klass, och inskränkte sig utan tvifvel endast till att
läsa innantill och möjligen skrifva sin namnteckning.
Att till och med detta ej ens alltid var fallet, synes
deraf t. ex., att Marie Bethbeder, som var gift med
Henri Bernadottes broder, alltså äfven prokuratorsfru,
ej kunnat skrifva sitt namn i kyrkoboken, när
Bernadotte föddes och hon stod fadder; ett annat exempel
finnas i Lætitia Ramolino, Napoleon I:s moder, hvilken
såsom bekant, ej kunde skrifva sina bref sjelf. Detta
var dock ingalunda någon skam, och äfven hos damer
ur de högsta kretsar stod det ännu på 1700-talet ofta
nog rätt klent till med den kalligrafiska färdigheten.

Qvinnorna i Béarn äro kända såsom mönster för
dugtiga husmödrar, och i detta fall var säkert madame
Jeanne intet undantag, ty att hon med en viss
myndighet styrde i sitt hem samt var van att blifva 
åtlydd, synes af den öfverdrifna respekt, hvarmed
Bernadotte behandlade henne, till och med sedan han uppnått
de högsta äreställen. Så har han t. ex., när han
önskade gifva modern ett visst underhåll, ej vågat
vända sig till henne direkt, utan i ett bref till
brodern, dateradt Anspach 1806 den 20 september<footnote>Detta bref tillhör medlemmar af slägten Bernadotte i
Pau och har jemte flera andra godhetsfullt stälts till mitt
förfogande.</footnote>, 
﻿beder han denne öfvertala modern att emottaga ett
sådant underhåll samt uttrycker sig på följande sätt:
Jag önskar, att min mor ville emottaga en månatlig
pension på fyra eller fem hundra francs till småutgifter;
gör mig den glädjen att förmå henne dertill, och var
god meddela mig besked, så att jag må kunna skrifva
direkt och tacka henne för detta bevis på tillgifvenhet<footnote>»Je désire que ma mère voulût accepter une pension
mensuelle de quatre ou cinq cents francs pour ses menus plaisirs;
faites moi le plaisir de l'y déterminer et veuillez m'en donner
avis, afin que je lui écrive directement pour la remercier de
cette marque d'amitié.»</footnote>.

Jeanne St. Jean födde sin man fem barn; det första
efter något mer än 10 månaders äktenskap, de öfriga
fyra med ungefär två års mellanrum. Det yngsta
barnet föddes 1763; Jeanne St. Jean var då en qvinna
i sin kraftigaste ålder och kunde sedermera
obehindradt egna sig åt sina barns uppfostran, ett bestyr,
som till största delen föll på hennes lott, då mannens
sysselsättningar ofta aflägsnade honom från hemmet.
Man har mycket ordat om hennes förhållande till den
yngre sonen, och man har försäkrat, att hon genom
hårdhet, orättvisa och partiskhet för syskonen varit
orsaken till att Bernadotte öfvergaf hemmet och tog
värfning. Det är mycket svårt att afgöra, i hvilken
mån dessa anklagelser äro grundade. Jag kan dock
så mycket mindre tvifla på att Bernadotte behandlades 
strängare än den äldre brodern, som jag i en
outgifven sjelfbiografi<footnote>»Ma vie» af den historiske författaren M:r G. Bascle de
Lagrèze, hvars mormoder Jeanne Bernadotte var kusin till
konung Karl XIV Johan.</footnote>, skrifven af en nära anförvandt 
﻿till slägten Bernadotte, der Jeanne St. Jean omnämnes, 
fått läsa följande: »Hon var en qvinna, utmärkt
för sina upphöjda känslor, sina själsegenskaper och
sin fasta karaktär. Hon hade en utpräglad förkärlek
för sin äldste son, <i>arftagaren</i>. Bernadotte fann sig
häri, och den stränghet modern visade honom förtog
intet af den innerliga tillgifvenhet, som hans ädla
hjerta hyste för henne»<footnote>»C'était une femme remarquable par l'élévation des
sentiments, les qualités de l'esprit et l'énergie du caractère. Elle
avait une préférence marquée pour son fils ainé, <i>l'héritier</i>.
Bernadotte était ... à cette inégalité de tendresse, et la raideur que
lui montrait sa mère n'avait rien ôté à l'affection profond que
son excellent coeur avait pour elle».</footnote>. Huruvida nu denna ojemnhet 
varat alltifrån Bernadottes första barndom eller
om den alltför liflige unge mannen genom olydnad
och upprepade pojkstreck så småningom bragt
modern i harnesk emot sig, är omöjligt att afgöra; jag
är dock böjd för att tro detta senare, ty såsom vi
skola se af det följande, måtte Bernadotte i sin
första ungdom varit en riktig vildbasare, som det
säkerligen ej var lätt att »tagas med». Han hyste
emellertid städse mycken ömhet för modern och glömde
sällan i brefven till brodern att sända en lika hjertlig 
som ödmjuk helsning till henne.

Sedan den äldre sonen gift sig på 1790-talet,
flyttade modern till honom och bodde i hans hus vid
den nuvarande rue Bonaparte, der hon äfven afled år
1809 d. 8 januari<footnote>Extrait des régistres de l'état civil de Pau. Décès 1809.
»L'an mil huit cents neuf le huitième jour du mois de Janvier
à quatres heures du soir, par devant nous Pierre Batsalle, maire,
officier de l'état civil de la ville de Pau, département des
Basses-Pyrénées, sont comparus les sieurs Bernard Lartigau âgé de
quarante six ans et Michel Lalleman âgé de soixante deux ans
demeurants à Pau lesquels nous ont déclaré que le jour d'hui
à huits heures du matin est décédée Dame Jeanne de St. Jean
âgée de quatrevingts ans, née à Boëil, même département
demeurante à Pau, maison de M<sup>r</sup> Jean Bernadotte son fils
premier né, ancien conservateur des eaux et forêts, membre de la
Légion d'Honneur, seize rue Bonaparte, veuve de Maître Henry
Bernadotte, ancien Procureur, mère de S. A. S. le Prince de
Ponte Corvo, fille de Monsieur St. Jean de Boëil, rentier, et de
la Dame Abadie, son épouse. Et ont les déclarants signé avec
nous le présent acte après lecture faite. Lalleman; Lartigau;
Batsalle».</footnote>. Crusenstolpe, ej nöjd med att om 
﻿Bernadotte utsprida flera öfverlagda osanningar, har
ej kunnat lemna moderns minne i fred, utan försökt
att kasta skugga på detsamma; han har nemligen i
»Stamfaderns antecedentia» bl. a. följande lika osanna
som nedriga yttrande om henne: »Modern skall dött
tokig på ett hospital.» Jag kan ej bättre bemöta detta
än genom att meddela en notis, som dagarne efter hennes
begrafning stod att läsa i en tidning, utgifven i Pau:

Fru Bernadotte, vår utmärkte landsmans, hans
furstliga höghet, prinsens af Ponte Corvo moder,
afled den åttonde i denna månad vid 84 (!) års ålder,
efterlemnande exemplet af ett anspråkslöst och
dygdigt lif. Stadens administrativa och juridiska
myndigheter begagnade sig af detta smärtsamma tillfälle
för att genom sin närvaro vid hennes begrafning
gifva ett nytt bevis på aktning och tillgifvenhet för
den prins, som alltid skall förblifva béarnaisarne kär<footnote>Journal des Basses-Pyrénées. 1809. 10 jan.: »Madame
Bernadotte, mère de notre illustre compatriote S. A. S. le prince
de Ponte-Corvo, est morte le 8 de ce mois, à l'âge de 84 (!) ans
laissant l'exemple d'une vie simple est vertueuse. Les 
autorités administratives et judiciaires de la ville en assistant à
ses obsèques, ont profité de cette douloureuse circonstance pour
offrir un nouveau témoignage de leur estime et de leur
attachement à un prince, qui sera toujours cher aux béarnais».</footnote>.


﻿Om hennes sista sjukdom och död finnas dessutom 
i ofvan omtalade sjelfbiografi några detaljer,
hemtade ur ett bref af en nära slägting (M<sup>r</sup> Loubix,
g. m. Jeanne Bernadotte), skrifvet 1809 den 10 jan.
'Redan två år förut hade hon haft ett anfall af slag,
men blef då efter någon tid fullt återstäld och kunde
återtaga sina vanor och sysselsättningar. Hon hade
på länge ej varit illamående, när hon lördagen den
7 januari 1809 kände sig matt, och vid middagsbordet
fick hon ett lätt anfall af svimning. Läkaren, som
tillkallades, trodde det onda ej vara af allvarsam
natur. Hon sof godt hela natten, men redan följande
morgon uppgaf hon andan utan plågor, omgifven af
de sina. Begrafningen skedde i all enkelhet; liktåget
var dock mycket långt, ty i detsamma deltogo bl. a.
la cour criminelle, la cour d'appel, le tribunal civil,
le tribunal du commerce, le conseil général de la ville,
m. fl. offentliga myndigheter'.

Den gamla damen fick således ej mera återse sin
yngre son, sedan han vunnit ryktbarhet, ty Bernadotte 
besökte Pau endast en gång efter sitt inträde i
arméen, nemligen såsom grenadier år 1783, om jag
ej misstager mig allt för mycket.

Till brodern skref Bernadotte, kort efter sedan
han erfarit moderns död, följande bref<footnote>Detta bref har, i likhet med de flesta andra af mig i
detta arbete meddelade från Bernadotte till brodern, stälts till
min disposition, af M<sup>r</sup> Henri de Bernadotte, conseiller de
préfecture du Dép. des Basses-Pyrénées.</footnote>, som visar, 
﻿att han var innerligt fäst vid henne och att han haft
för afsigt att besöka henne i Pau:

<tab><tab><tab><tab><tab>Hamburg den 16 februari 1809.

Min käre broder!

Det är med lika liflig som djup smärta, som jag
mottagit underrättelsen om den förlust vi hafva gjort,
genom vår älskade moders bortgång. Jag var långt
ifrån att förutse denna sorgliga händelse, ty jag närde
hoppet att snart få göra en resa till Pau, för att få
se och omfamna henne. Försynen har beslutit 
annorlunda, och man måste böja sig under dess domslut,
men en så stor och i synnerhet oväntad förlust är
djupt känbar.

Jag tackar dig, käre broder, för den tröst du
gifver mig, den har för mig ett stort värde, och jag
mottager den med känslor af den sannaste tacksamhet.

Adjö, käre broder; var rädd om din helsa; den
är nödvändig för din hustru och dina barn; tro mig
för lifvet,
<tab><tab>din
<tab><tab><tab><tab>broder
<tab><tab><tab><tab><tab><tab>J. Bernadotte<footnote>»Hambourg le 16 février 1809.

Mon cher frère, C'est avec la plus profonde douleur que
j'ai appris la nouvelle de la perte que nous avons faite de notre
chère et digne mère. J'étais bien loin de m'attendre à ce triste
événement, car Je nourrisais l'espoir de faire bientôt un voijage
à Pau pour la voir et la serrer dans mes bras; la providence
en a décidé autrement et il faut se soumettre à ses décrets,
mais une perte aussi grande et surtout inattendue est cruellement 
sensible.

Je vous remercie mon cher frère des consolations que
vous me donnés, elles ont un grand prix pour moi et je les
reçois avec le sentiment de la reconnaissance la plus vraije.

Adieu mon cher frère, menagés votre santé; elle est
nécessaire a votre Épouze et à vos enfants, croyés moi pour la
vie autant à vous qu'à . . . . . . . . . . . . . . . . . . . . . . . . . . 
<tab><tab><tab><tab> Votre frère
<tab><tab><tab><tab><tab> J. Bernadotte.

P. S. Je vous prie de témoigner ma reconnaissance aux
corps de magistrature et aux fonctionnaires publics qui dans
cette triste, circonstance m'ont donné une preuve aussi
touchante et aussi positive de leur attachement . . . . . . . . . . .»</footnote>.

﻿
Syskonkretsen var ej stor; endast fem barn funnos
i föräldrarnes äktenskap, och af dessa voro troligen
tvenne döda redan när Bernadotte föddes; åtminstone
är det alldeles säkert, att den 1756 födda systern Claire
dog 1760 den 9 maj (enligt dödsattest), och brodern
Arnaud, som föddes 1761 den 5 februari, skall, enligt
meddelanden af slägten, aflidit endast några månader
gammal, men hans dödsattest har jag ej lyckats finna
i kyrkoböckerna. Trenne syskon återstodo: Jean, född
1754 d. 5 dec., Marie, f. 1759 d. 1 okt., död 1795 d.
15 okt., och Bernadotte, f. 1763 d. 26 jan. De båda
äldre syskonen befunno sig således ännu i barnaåren,
när Bernadotte föddes. Nio år skilde likväl bröderna,
hvilket förhållande naturligtvis gjorde umgänget dem
emellan mindre förtroligt, men dock ej hindrade en
aldrig grumlad vänskap att uppstå. Under
Bernadottes egentliga barndom gjorde sig skilnaden i ålder
mera gällande, hvarför den äldre brodern gifvetvis
blef liksom en mentor för den yngre. Detta framgår
äfven af brödernas brefvexling ända tills Bernadotte 
﻿uppnått en ställning, som placerade honom så mycket
öfver brodern, att ej gerna kunde blifva fråga om
hvem som borde underordna sig. Bernadotte bibehöll
alltid mycken vänskap för brodern, och de uttryck
han använder i sina bref visa tydligen, huru innerligt 
bröderna voro fästa vid hvarandra; så slutar han
t. ex. ett bref dateradt 1792 den 23 februari: »Farväl,
käre broder; för att upphöra att älska dig, måste jag
upphöra att lefva»<footnote>»Adieu mon cher frère; pour cesser de Vous aimer, il
faut que je cesse de vivre».</footnote>.

Enligt tidens uppfattning måste sönerna till en
advokat naturligtvis äfven blifva advokater och derför
lät Henri Bernadotte uppfostra sina söner i denna
riktning. Vid faderns död var således Jean d. ä.
sedan länge »practicien» och skulle just gjort sitt inträde
såsom advokat vid samma domstol, der fadern verkat,
då revolutionen utbröt och domstolarne helt och hållet
omorganiserades. Han omfattade, ehuru med måtta,
de nya åsigterna, och erhöll, tack vare sin förmåga
och sina juridiska kunskaper, många uppdrag. När
Bernadotte, som sjelf hade brodern att tacka för
mycket, fick något inflytande, skaffade han denne en
indrägtig syssla såsom uppsyningsman öfver vattendrag 
och skogar (»conservateur des eaux et forêts»)<footnote>Såsom ett bevis på Bernadottes omtanke om brodern
må anföras, hurusom han i ett bref, dateradt »l'an IX le 5
prairial», underrättar den nyutnämnde konservatorn, att han
sändt honom såsom gåfva en guldbroderad uniform med
tillhörande värja.</footnote>,
och när han sjelf lemnade landet, öfverlät han på 
﻿brodern en egendom, som af kejsaren gjordes till
fideikommiss och ännu innehafves af slägten<footnote>Jean Bernadotte d. ä. upphöjdes i friherrligt stånd af
kejsar Napoleon år 1810 den 18 augusti och begåfvades med
nedan beskrifna vapen: »Coupé, au premier parti, à dextre d'or
à l'épée en fasce, la pointe à dextre d'azur; à sénestre des
Barons membres du Collège électoral (feuille de chêne d'or sur
gueules); au deuxième d'azur au bouclier d'or chargé en bande
d'un sabre d'or dans son fourreau de sable».</footnote>. Under
kejsardömet var Jean d. ä. »membre du collège électoral 
du Dép. des Basses Pyrénées» samt undfick, utom
friherretiteln, äfven hederslegionens riddarekors.
Baron Bernadotte afled 1813 den 8 augusti och hade i
sitt gifte med Marie Anne St. Pau haft fyra barn, en
son och trenne döttrar<footnote>Barnen och deras afkomlingar komma att upptagas i
ofvan omtalade »Svenska ättartal för 1889».</footnote>.

<table o c><td>————</table>
</chapter>

<chapter name="﻿II.">
<h2>II.</h2>

Bernadotte föddes år 1763 d. 26 januari, ej 1764,
såsom man såväl officielt som i flera biografiska
arbeten uppgifvit<footnote>»<i>Extrait des régistres des Actes de l'état civil de la ville
de Pau</i> (<i>Basses Pyrénées</i>). L'an mil sept cens soixante trois et
le vingt six Janvier est né et a été baptizé le vingt sept, <i>Jean</i>
fils légitime du S<sup>r</sup> Henry de Bernadotte, Procureur au
Sénéchal, et de Demoiselle S<sup>t</sup> Jean, habitans de cette Ville,
parreins le S<sup>r</sup> Jean Bernadotte, cadet, Procureur au Sénéchal et
demoiselle Marie Bethbeder, son épouze. En présence des
Sieurs Jean Borda, procureur, et Bernard Luc, huissier audencier 
du dit Sénéchal, qui ont signé avec le parrein et nous,
non la marraine pour ne savoir.

Jean Bernadotte, cadet. Luc. Borda, procureur. Poeydavant,
vicaire de Pau.

<i>Pour extrait conforme: Pau le 9 octobre 1888. Le Maire,
Pèche adjoint.</i>

<i>Vu pour légalisation de la Signature de M. Pèche, adjoint
à M<sup>r</sup> le Maire de Pau par Nous, Tonnellier, juge au
Tribunal de Premières instances de Pau</i> (<i>Basses Pyrénées</i>)<i>. Le neuf
octobre 1888. G. Tonnellier».</i></footnote>. Det berättas, att modern endast
varit hafvande i sju månader, när detta hennes sist
födda barn kom till verlden. Anledningen härtill
skulle varit, att hon, en eller par dagar innan barnet
föddes, suttit ifrigt sysslande med ett arbete, när helt
plötsligt några vänner, hvilka anordnat ett karnevalståg, 
utan att förbereda henne, rusade in i rummet
under stoj och skratt. Åsynen af alla maskerna samt 
﻿det oväntade bullret framkallade en sinnesrörelse, som
skulle varit orsaken till den för tidiga nedkomsten.
Om denna berättelse grundar sig på verkliga
förhållandet, kan naturligtvis ej nu konstateras, men då
den meddelats af flere författare, har jag ej velat
förbigå densamma; i alla händelser har Bernadotte ej
haft någon olägenhet deraf, då han, såsom man vet,
hade en mycket stark och härdig kroppskonstitution
samt uppnådde den höga åldern af 81 år. Barnet
döptes redan dagen efter födelsen i kyrkan St. Martin
af dåvarande vikarien derstädes, abbé Poeydavant;
faddrar voro farbrodern Jean Bernadotte och hans
hustru Marie Bethbeder, och såsom vittnen fungerade
tvenne af faderns embetsbröder. Den nye verldsborgaren 
erhöll i dopet namnet Jean, som var ett ofta
användt namn inom slägten, och äfven bars af den äldre
brodern. Man har undrat på att tvenne bröder
sålunda fått samma förnamn; detta är dock ganska
vanligt i Béarn, och hvad särskildt namnet Jean beträffar,
må nämnas, att man iakttager den skilnad, att den ene
sonen uppkallas efter evangelisten Johannes, då deremot
den andre har Johannes döparen till skyddspatron,
hvadan Bernadotte, ehuru detta ej upptages i dopattesten,
till skilnad från brodern äfven kallades Baptiste.
Namnet Jules, som man äfven tillagt Bernadotte, har
utan grund uppgifvits såsom ett af hans förnamn;
sjelf skref han sig, innan han blef tronföljare i
Sverige, endast Jean Bernadotte.

Mycket har tvistats om hvilket hus i Pau egentligen 
bör bära hedern af att vara det, der 
﻿Bernadotte föddes. Denna fråga tyckes vid första påseendet 
vara mycket enkel att besvara, men då så
kallade husförhörsböcker ej existera i Frankrike, har ej
på denna väg kunnat fås några underrättelser; en
källa, som borde gifvit ett afgörande svar i frågan,
vore de äldre skattelängderna eller »censiers» för
staden Pau, men ledsamt nog är den samling sådana,
som finnes i stadsarkivet i Pau, ofullständig, och just
för år 1763 samt åren närmast före och efter detta
år saknas de. Emellertid har staden, på tillskyndan
af hvem känner jag ej, låtit förse ett hus vid rue
Tran med en minnestafla af marmor, hvarå i gyllene
bokstäfver kan läsas, att Bernadotte föddes just i
detta hus. Af de skattelängder, hvilka ännu finnas i
behåll, framgår ovedersägligen, att Henri Bernadotte
med familj ännu så sent som 1758 verkligen bebodde
huset, men om han afflyttat derifrån före 1763 kan
ej bestämmas; redan år 1767 bodde han likväl,
enligt detta års skattelängd, i »la maison Balagué»<footnote>Vid ett annat tillfälle har jag uppgifvit, att detta hus
kallades »Barraqué»; denna uppgift, beroende på ett skriffel,
rättas härmed.</footnote>,
äfven beläget vid rue Tran, men hvars egentliga
ingång är vid den gata, som sedermera erhållit namnet
Bernadotte och hvarest det har nr 5. Det är således
emellan ett af dessa hus man har att välja. Personer, 
hvilka äro förtrogna med förhållandena, försäkra,
att det sistnämnda är det rätta och stödja sitt påstående
delvis derpå, att Bernadotte, sedan han blifvit konung
af Sverige, velat tillhandla sig detsamma för att 
﻿derstädes inrätta ett militärhospital<footnote>Köpet gick dock om intet, till följd af egarens löjligt
öfverdrifna fordringar.</footnote>. Bernadottes
förkärlek för huset Balagué kan dock likaväl förklaras
deraf, att han i detsamma tillbragt sin första
barndom, ty föräldrarne bodde ju der alldeles säkert
mellan åren 1767 och 1778, hvilket senare år de flyttade
till ett annat hus i närheten, kalladt Dupoey, hvarest
fadern afled år 1780.

Enligt en i den franska medelklassen vanlig sed
sändes Bernadotte omedelbart efter födelsen till en
amma<footnote>General Louis de Camps, som åtföljde Bernadotte till
Sverige, uppgafs allmänt såsom varande konungens dibroder;
möjligen hafva båda haft samma amma, men säkerligen ej
samtidigt, ty de Camps föddes enligt kyrkoböckerna först 1767.</footnote>, som ej bodde i sjelfva staden, men dock så
nära, att föräldrarne med lätthet kunde besöka honom.
Amman bodde nemligen i den lilla köpingen Gan,
omkring 6 kilometer från Pau<footnote>Orten, som jag besökt, erbjuder intet af intresse och är
endast känd derigenom, att Béarns beryktade historieskrifvare
Marca föddes derstädes år 1594.</footnote>. Något mer än ett år
stannade Bernadotte i ammans vård, men under sina
gossår besökte han henne ofta, och äfven sedermera
skall han hafva gifvit henne flera bevis på, att han
ej glömt, att det var under hennes skydd, som han
tog sina första stapplande steg.

Sedan Bernadotte återvändt till hemmet, öfvertogo
föräldrarne ledningen af hans uppfostran; denna var
dock gifvetvis under de första åren inskränkt till att
bibringa barnet begrepp om lydnad och tukt. Någon
lätt sak tyckes dock detta ej varit, ty den unge 
med﻿borgaren visade redan tidigt mycken sjelfständighet,
en egenskap, som under Bernadottes mannaålder skulle
utgöra en af de förnämsta prydnaderna för hans
karaktär, men som säkerligen gjorde föräldrarne många
bekymmer i hans barna- och ynglingaår. Hellre än
att leka i hemmet under moderns och farmoderns
stränga uppsigt begagnade Bernadotte alla tillfällen
att med jemnåriga ströfva omkring i den lilla staden<footnote>Pau hade vid denna tid endast omkring 6,000
innevånare.</footnote>,
hvarvid naturligtvis åtskilliga puts utfördes, hvilka
ådrogo honom skarpa tillrättavisningar från föräldrarnes 
sida och möjligen voro orsaken till den stränghet, 
hvarmed Bernadotte länge behandlades af modern.
En gång skall han t. ex. illa slagit en lekkamrat, som
sqvallrat på honom. Måhända förskrifva sig från
denna tid de tvenne ärr, Bernadotte hade i pannan,
när han tog värfning, och af hvilka det ena, enligt
värfningsrullan, skulle vara förorsakadt af ett slag
med en sten. Under sina pojkår brukade Bernadotte
såsom skjutspojke eller ridknekt vara postiljonerna
behjelplig<footnote>Aus dem Leben des Generals der Infanterie Z. D. Dr
Heinrich von Brandt. Erster Theil: Die Feldzüge in Spanien
und Russland 1808-1812. Berlin 1868. (Auf. af A. Blomberg
i hans arbete »Marskalk Bernadotte».)</footnote> och utförde då till all belåtenhet de
uppdrag, som lemnades honom.

Barnaårens lekar måste dock hafva ett slut, och
fadern, som bestämt att äfven den yngre sonen skulle
egna sig åt advokatståndet, lät Bernadotte snart nog
taga itu med studierna. Det var helt visst under 
fa﻿derns och den äldre broderns ledning, som den unge
Jean inhemtade vetandets första grunder<footnote>I företalet till »Mémoires historiques et militaires sur
Carnot», par P. F. Tissot, Paris 1824, förekommer följande:
»Son père, homme d'un mérite supérieur, ayant dix-huits enfants
et ne jouissant que d'une modeste fortune, se chargea seul des
soins qu'exigeait leur première éducation et ne négligeait rien
pour la leur donner telle qu'ils eussent pu la recevoir des
<i>maîtres les plus habiles</i>». Häraf synes alltså, att undervisningen i
hemmet ej hörde till det ovanliga.</footnote>.
Kunskaper i innanläsning, skrifning och räkning samt
möjligen något latin, mera begärde man ej, och för detta
ändamål var den faderliga undervisningen tillfyllest<footnote>Jag har sökt att bland handlingar i lycéet i Pau finna
Bernadottes namn, men utan framgång, hvadan uppgiften, att
han varit elev vid nämnda läroverk, troligen hvilar endast på
lösa antaganden eller på förvexling med en hans kusin, som
var elev derstädes 1778—89.</footnote>.
När ynglingen uppnått femton år, d. v. s. omkring
1778, började hans juridiska bana<footnote>Detta synes kanske mången väl tidigt, men var dock
ingalunda ovanligt; den bekante Barrère t. ex. inskrefs redan vid
15 års ålder vid universitetet i Toulouse, hvarest han egnade
sig åt »les travaux longs et pénibles de l'avocat». (Mémoires
de Barrère, par H. Carnot et David (d'Angers) Paris 1824.)</footnote>; fadern placerade
honom då såsom »practicien» hos en sin embetsbroder
M<sup>r</sup> Batsalle. Denna syssla var lika enformig som
otacksam, ty man kunde under åratal få vänta på att
avancera till procureur; ett exempel derpå är Henri
Bernadotte sjelf, som under minst aderton år tjenstgjorde
såsom practicien. Man har velat påstå, att
Bernadotte ej i hemmet kunnat få den erforderliga
underbyggnaden för att ingå på den juridiska banan och
att hans studium af lagboken endast är en myt. Om 
﻿värdet af Bernadottes intellektuela uppfostran vill jag
ej tvista, men deremot kan jag med anspråk på full
visshet påstå, att han åtminstone under någon tid
gjort studier och arbeten, hvilka, om de fortsatts,
ovilkorligen skulle berättigat honom att vid domstolarne
uppträda såsom advokat. Detta framgår af flere
förhållanden. Af en i Pau ännu lefvande närmare nittio
år gammal fröken, dotter af M<sup>r</sup> Batsalle, har jag erfarit
att Bernadotte varit anstäld såsom practicien hos
hennes fader, hvilken han gjorde mycket hufvudbry och
hvilken flere gånger rådt honom att öfvergifva denna
bana. I värfningsrullorna, som förvaras i franska
krigsministeriets arkiv, omtalas Bernadotte såsom
varande »practicien», när han år 1780 anmälde sig till
volontär. Att han verkligen egnade sig åt studiet af
juridiska arbeten synes dessutom ovedersägligen af ett
sådant, som tillhört honom, nemligen »Les questions
de Droit» af Brétonnier, och som nu befinner sig i
H. K. H. kronprinsens af Sverige och Norge ego<footnote>Detta värdefulla exemplar af det i öfrigt föga
intressanta arbetet har till H. K. H. förärats af M<sup>r</sup> de Lagrèze i Pau.</footnote>.
Boken har i marginalen noter af Bernadottes hand
samt på titelbladet följande betecknande inskrift: »Ex
libris Johannis Bernadotte, Palensis, minoris natu. 1780».
Allt detta tyder på att ofvan nämnda tvifvel är
fullkomligt ogrundadt.

Med någon ifver egnade sig dock den unge skrifvaren 
ej åt sin verksamhet, och enligt sammanstämmande 
uppgifter tyckes han ej haft någon verklig
håg för den bana fadern utstakat åt honom. Också 
﻿var det under denna tid som hans karaktär började
att utveckla sig på ett allt annat än fördelaktigt sätt.
Han tänkte mera på sina nöjen än på de arbeten
hans principal förelade honom, och tillsammans med
lefnadslustiga kamrater besökte han hellre
danstillställningar och förlustelselokaler än embetsrummet.
Ofta nog slutade dessa nöjen med handgemäng, och
då dessutom åtskilliga kärleksäfventyr, hvari Bernadotte 
varit hjelten, utgjort föremål för allmänt prat i
den lilla staden, hade den blifvande advokaten så
småningom fått ett rykte, som var föga egnadt att
ingifva förtroende till hans framtid<footnote>På Bernadotte såsom ung man kunde med fog passa
följande för béarnaisarne i allmänhet karakteristiska och på
Bernadottes store landsman Henrik IV syftande, i Frankrike
allmänt kända strof:
<poem>
»Ce diable à quatre
Eut le triple talent
De boire, de battre
Et d'être un vert galant».
</poem>
</footnote>. Han hade icke
desto mindre lyckats förvärfva sig flere vänner<footnote>Bland hans kamrater från denna tid nämnas: Larroy,
Grey, Camps, Dauture, Rousille m. fl. (Album Pyrénéen. Maj
1841.)</footnote> och
var af dem mycket omtyckt för sin fasta karaktär,
sitt lifliga sinne och sitt angenäma umgängessätt;
man hade alltid angenämt i hans sällskap, ehuruväl
man kände sig underlägsen. Vid första ögonkastet
kunde man se, att Bernadotte hade en hög tanke om
sig sjelf, och man insåg äfven snart, att han verkligen
var mer än vanligt begåfvad. När nöjen skulle
anordnas, var det också han, som, helt naturligt, tog 
﻿ledningen af det hela. För sin toalett hade han redan
vid denna tid en viss svaghet, som ännu på hans
ålderdom gaf sig tillkänna i form af den mest utsökta
proprété.

Sedan Bernadotte närmare tvenne år varit
»practicien», afled fadern, lemnande sin familj i ganska små
omständigheter. Detta blef helt säkert en väckelse
för den unge mannen, som nu insåg att han hittills
lefvat ett onyttigt lif, att han ej uppfylt sina pligter
och att hans framtid lätteligen kunde taga skada, om
han ej med allvar föresatte sig att föra ett mera
stadgadt lefnadssätt. Något egentligt intresse för
juridiska studier hade han ej; deremot tyckes hans sinne
hafva varit lifligt tilltaladt af forne krigares lysande
bragder, om hvilka han fått tillfälle att läsa mer eller
mindre öfverdrifna beskrifningar i 16- och 1700-talens
romantiska hjeltedikter och berättelser. Härigenom
väcktes hos honom en brinnande håg för soldatlifvet
med alla dess vexlingar, och béarnaisarens kända
äfventyrslusta fick hos den blifvande marskalken ett
uttryck i drömmar om ära och storhet. Hvem vet, om
ej Bernadotte i sitt innersta kände sig kallad att, i
likhet med en Bayard, en Dunois m. fl., blifva en
krigare »sans peur et sans reproche», hvarom samtida och
efterkommande skulle tala.

Årligen brukade värfvare besöka Pau, och medelst
lockande förespeglingar lyckades det dem att öfvertala 
äfven unge män af borgarklassen att ingå i
arméen. Enligt värfningsrullorna synes, att en värfvare
besökt Pau redan i mars månad 1780, d. v. s. samma 
﻿år och månad som Bernadottes fader dog, och att då flere
af Bernadottes jemnåriga värfvats<footnote>Pierre La Cassis f. 1758, Pierre Loustaut f. 1762, Jean
Menuisier f. 1763, alla värfvade 1780 den 13 mars. (Rullor i
Franska krigsministeriets arkiv.)</footnote>. Kanske hade han
redan då för fadern tillkännagifvit sitt begär att blifva
soldat, men måst gifva efter för dennes uttryckliga
önskan att fortfara på den bana, som anvisats honom<footnote>Måhända är det af denna orsak, som man sedermera
genom en falsk uppgift om faderns dödsår fått den alldeles
oriktiga föreställningen, att Bernadotte tagit värfning utan att
meddela fadern sitt beslut.</footnote>.
Faderns snart härefter timade frånfälle och
Bernadottes klena utsigter till avancement såsom advokat,
i förening med leda vid hemmet, der han såg sig
tillbakasatt, gjorde, att han, när värfvaren i augusti
månad samma år återkom till Pau, skyndade att
anmäla sig såsom volontär, sålunda kastande sig in på
en alldeles ny bana, der visserligen mycken ära stod
att vinna<footnote>Det var ej förrän 1781 som dåvarande krigsministern de
Ségur utgaf den lika okloka som nästan outförbara förordningen, 
hvarigenom bestämdes, att hvar och en, som önskade
erhålla officersfullmakt, måste bevisa sig hafva 4 adliga anor.</footnote>, men också försakelser och lidanden af alla
slag förefunnos i rikt mått.

Man har velat omgifva Bernadottes inträde i
arméen med ett skimmer af något hemlighetsfullt och
romantiskt. En författare säger, såsom jag förut nämnt,
att Bernadotte smög sig från sitt hem <i>en afton</i>; i ett
annat arbete (Marskalk Bernadotte af A. Blomberg)
berättas, hurusom han i sällskap med en kapten de
Lassus <i>i gryningen</i> begifvit sig till köpingen Billeris 
﻿(Bilhères?) och der fullgjort de nödiga formaliteterna,
fadern ovetande. Jag vet ej, på hvilken grund dessa
uppgifter hvila, men i alla händelser motsäga de
hvarandra. Att döma efter värfningsrullor för regementet
Royal-la-Marine i franska krigsministeriets arkiv har
värfningen helt enkelt tillgått på följande sätt:

Vid regementet Royal-la-Marine; som sedan 1778
den 26 augusti var förlagdt i Bastia på ön Corsica,
hade dels genom desertering och dels genom talrika
dödsfall uppstått allt för stora tomrum i leden, och
vakanserna måste ersättas medelst nya värfningar.
Såsom vid dylika tillfällen brukade ske, utvaldes
äfven nu en bland kaptenerna<footnote>Uppgiften, att den kapten, som år 1780 var Bernadotte
behjelplig med värfningen, skulle hetat de Lassus, beror helt visst
på ett missförstånd, ty enligt »État militaire de la France 1780»
fans vid regimentet Royal-la-Marine ingen kapten med detta
namn; kaptenerna voro: de la Bonneville, de Jugelas, de la
Cassine, Dounous, de Brassac, de Châteaubordier, de Chalabre,
de Jean, St. Hilaire, de Raymond, de Méric, Duvernet, de
Belcastel, Desruaux de Tarne, de Coëntus, de Belforest, Dechampsneufs, 
de Montz, de Coatlez, Laugevin.</footnote>, hvilken på fastlandet
skulle värfva ett visst antal rekryter. Sedan denne
värfvare i Franche-Comté verkstält talrika inskrifningar 
af volontärer, styrde han kosan till Béarn samt
besökte Pau tvenne gånger, på våren och på hösten.
Utom de unge män, hvilka redan i mars månad tagit
värfning i Pau, förekomma i rullorna tvenne antagna
såsom volontärer den 17 augusti<footnote>Jean Lichard f. 1762, och Jacques Mesplet f. 1763.</footnote>; det var först några
dagar senare, den 3 september, som Jean Bernadotte
samt en »commis» François Prieur (f. 1763) blefvo 
﻿antagna till volontärer vid regimentet. Ännu den 1
oktober synes värfvaren varit i Pau, ty denna dag
inskrefvos ytterligare tvenne<footnote>Bernard Hamet, f. 1762, och Jean Martin, f. 1763.</footnote>. När alla formaliteter
blifvit fullgjorda och volontärerna af kaptenen
erhållit de sedvanliga värfningspenningarne, uppgaf han
äfven en viss dag, då de unge männen på en bestämd
plats borde sammanträffa med öfriga rekryter,
hvarefter hela truppen under hans kommando marscherande 
skulle begifva sig till Toulon, hvarest inskeppningen 
till Corsica egde rum. Det tyckes derföre
otvifvelaktigt, att Bernadotte efter inskrifningen
qvarstannade åtminstone en månad i hemmet och således
tidigast i oktober lemnade Pau, för att ställa sig till
kaptenens förfogande. I Pau berättas dessutom flere olika
anekdoter om, huru Bernadotte än af den ene än af den
andre bland sina vänner tillönskats lycka och framgång
på den nya bana, han valt, samt hurusom han bland
annat af en faderns embetsbroder Maître Claverie fått
låna en mindre summa penningar till resan. Detta, i
förening med hvad jag förut nämnt om sjelfva
värfningen, motsäger den i de flesta arbeten om Bernadotte 
anförda versionen om hemlig flykt från föräldrahuset, 
hvilket dessutom skulle varit mycket stridande
mot hans öppna och smygvägar föraktande karaktär.

<table o c><td>————</table>
</chapter>

<chapter name="﻿III.">
<h2>III.</h2>

Regementet Royal-la-Marine, vid hvilket Bernadotte 
alltså antagits såsom volontär, uppsattes år 1669
egentligen till tjenstgöring i kuststäderna och hade
med mycken utmärkelse deltagit i krigen i Tyskland,
Holland m. m. Bland cheferna räknades den beryktade 
marskalken Feuquières (utnämd 1674 d. 1 nov.),
och från ett hans tal till truppen hade regementet
tagit sitt klingande valspråk: »Les coups de mousquets
ne nous arrêtront point! Marchons!» Bernadotte
inskrefs vid första bataljonen, som hade ett visst
anseende, emedan den varit med alltifrån regementets
grundande<footnote>Den andra bataljonen tillkom först år 1746, enligt
ordonnans af den 27 oktober (Archives Nationales de France.
A. D. 13<sup>a</sup>. 125.)</footnote>. De första månaderna tjenstgjorde han
under kapten de Chalabre, men förflyttades snart till
kapten de Brassac's kompani. Vid inskrifningen i
regementets rullor måste de nyantagne uppgifva ett
namn, under hvilket de hela sin tjenstetid voro kända<footnote>Här må meddelas prof på några dels poetiska dels
komiska namn, antagna af soldater bland Bernadottes kamrater,
hemtade ur regementets rullor i Franska krigsministeriets
arkiv: Fleur d'oranger, Beausoleil, Sanspeur, Bonnevolonté,
Divertissant, Sansgène, Fleur d'amour, Prètaboire, Branche d'or,
Vive l'amour etc. etc.</footnote>; 
﻿Bernadotte säges uttryckligen hafva bibehållit sitt
familjenamn (»Jean Bernadote, dit Bernadote»), men
enligt en obestyrkt uppgift<footnote>La Semaine Populaire, n:r 354, år 1885 den 11 jan.</footnote> hade han af kamraterna,
hvilka skämtade med hans fina uppträdande och
högre bildningsgrad, fått öknamnet »Monsieur».

Då det ju kan hafva ett visst intresse, vill jag
här enligt ofvan anförda rullor meddela Bernadottes
signalement vid hans ankomst till Bastia: »Längd 5
fot, 3 tum och 5 linier; mörkt hår och mörka
ögonbryn; bruna, något djupt liggande ögon; näsan lång
och spetsig; munnen liten, med tunna läppar; hakan
kort och afrundad; ansigtet rundt och fylligt; pannan
smal med tvenne ärr, det ena i midten, det andra
öfver ena ögonbrynet, förorsakadt af ett slag med en
sten<footnote>Något porträtt af Bernadotte i hans yngre år finnes ej,
men i Bibliothèque Nationale i Paris har jag anträffat ett i
svenska samlingar okändt sådant, som antagligen är det
tidigaste af nu existerande Bernadotte-porträtter, och daterar sig
från den tid, då han nyss utnämts till »Conseiller d'État», d.
v. s. omkring 1797. En reproduktion deraf meddelas i början
af detta arbete.</footnote>.»

Garnisonen i Bastia, der regementet var förlagdt,
förde ett allt annat än omvexlande lif, och den unge
Bernadotte insåg snart nog, huru stora de obehag voro,
hvilka han hade att utstå. Den dåliga kosten,
kamraternas låga bildningsgrad och råa umgängessätt
samt det i hög grad ohelsosamma klimatet torde i ej
ringa mån hafva stäfjat hans håg för militärlifvet,
men sedan den första lärotiden var öfverstånden, 
﻿synes Bernadotte med ifver egnat sig åt sin sysselsättning 
samt funnit smak i tjenstgöringen, ty redan 1782
den 21 maj förflyttades han till grenadierkompaniet,
då under kapten de la Bonneville's kommando. Detta
var en sällsynthet för en så ung man, i synnerhet
som Bernadotte då ännu ej ens uppnått den för
grenadiererna bestämda åldern. Grenadierkompaniet
rekryterades genom val bland de bästa soldaterna vid
hvarje kompani, d. v. s. sådana, hvilka utmärkt sig
endera vid kritiska tillfällen eller under tjenstgöringen 
i allmänhet; åldern var bestämd så till vida, att
de nyvalda grenadiererna, utom i undantagsfall, ej
fingo vara under 20 och ej öfver 40 år. Det var
derför ett erkännande af Bernadottes framstående
egenskaper, när han, oaktadt sin ungdom, efter knappt
tvenne tjensteår upptogs i samma led som gamla
bepröfvade krigare; å andra sidan torde dock umgänget
med dessa, kanske lika råa som tappra grenadierer,
varit, åtminstone efter våra begrepp, till föga fromma
för en ung man. Grenadiererna voro kända såsom
öfversittare samt allmänt fruktade för sin duellusta
och sin ända till löjlighet uppskrufvade hederskänsla,
som i minsta småsak fann anledning att organisera
gräl och slagsmål.

Från Bernadottes vistelse på Corsica berättas en
anekdot<footnote>Observateur des Pyrénées 1844, 24 mai.</footnote>, visserligen af föga historiskt värde, men då
den ej anförts i hittills offentliggjorda arbeten öfver
Bernadotte, torde kanske här vara rätta platsen att
meddela densamma.


﻿M<sup>r</sup> de Marboeuf, som vid denna tidpunkt var
guvernör på Corsica, vistades äfven tidtals i Bastia och
hade bland sina tjenare en kock från Pau, gammal
bekant till Bernadotte. I hans kök brukade den unge
grenadieren göra täta påhelsningar, hvarvid kocken
ej sällan bjöd sin landsman att smaka de läckerheter,
hvilka tillagats för guvernörens bord. En dag när
Bernadotte, i hopp att få en välbehöflig variation i
matväg, gjorde ett besök hos sin vän, som just var
sysselsatt med att steka ett par feta kapuner, anlände
helt oväntadt M<sup>r</sup> de Marboeuf sjelf. Kocken, som
hörde sin herre komma, tvingade Bernadotte att taga
på sig en hvit köksmössa och ett förkläde samt
förestälde honom för guvernören, sägande, att han, till
följd af det myckna arbetet, sett sig nödsakad att
antaga en kökspojke för att vända stekarne. M<sup>r</sup> de
Marboeuf, som väl förstod, i hvilken egenskap den
improviserade kökspojken blifvit anstäld i hans tjenst,
aflägsnade sig skrattande. Bernadotte skall emellertid 
känt sig så djupt olycklig i sin föga militäriska
kostym, att han aldrig mer besökte sin vän i köket.

Den trägna tjenstgöringen och äfven klimatet
hade angripit Bernadottes helsa, och efter tre års
vistelse på Corsica, d. v. s. emot slutet af 1783, erhöll
han någon tids permission, hvilken han använde för
att tillbringa några månader i Pau<footnote>Royal-la-Marine qvarstannade på Corsica till slutet af
april 1784 samt anlände den 24 samma månad till Toulon,
hvarifrån det dock aftågade redan den 4 maj för att uppehålla
sig i Briançon till den 25 oktober. Från Briançon gick
regementet till Grenoble, dit det anlände den 9 november och
förblef derstädes närmare 4 år. (Emplacement des troupes depuis
1763; i franska krigsministeriets arkiv.)</footnote>. Man har 
﻿påstått, att Bernadotte under denna tid haft starka
funderingar på att lemna tjensten. Detta kan dock
ingalunda vara öfverensstämmande med verkliga
förhållandet, ty värfningen var gällande för en tid af 8
år, och om familjen gjort några försök att förmå
Bernadotte att öfvergifva soldatrocken och återtaga
sina forna sysselsättningar, torde dessa strandat på
ofvannämnda stadgande i värfningsreglementet<footnote>Vi skola i det följande se, att Bernadotte såsom sergeant
i ett bref till brodern, dateradt Grenoble 1786 den 19 mars,
säger sig vilja invänta en högre grad, innan han definitivt
bestämmer sig att qvarstanna i arméen. Detta afser dock
tydligen den äfven för underofficerare obligatoriska nyvärfningen,
som Bernadotte skulle underkasta sig ett och ett halft år
senare och hvilken mycket riktigt finnes annoterad i regementets
värfningsrullor.</footnote>.

Detta Bernadottes enda besök i hemmet efter
inträdet i arméen var emellertid ingalunda egnadt att
höja hans anseende i sina landsmäns ögon. Hans
sjelfständiga karaktär hade under umgänget med
grenadiererna utvecklat sig till ett visst öfversitteri.
Långt ifrån att söka förekomma tvister och obehagliga 
uppträden satte Bernadotte en viss ära i att
såsom äkta grenadier framkalla ordvexlingar med derpå
följande handgemäng. En gång uppstod ett gräl
emellan Bernadotte och en viss Castaing från byn
Lescar, då dragon, sedermera gendarmeriofficer; de
båda grälmakarne voro heta, och tvisten kunde ej
biläggas utan med vapen i hand, och kämparne gingo 
﻿att i den dåvarande »bosquet des Cordeliers» mäta
sin styrka och sin skicklighet. Striden var blodig, och
Castaing fick svåra sår, men lär ej blifvit på platsen,
såsom man låtit påskina. Denna förskräckliga scen
skall hafva skrämt upp hela det lilla samhället, och
Bernadotte, som härigenom framkallat ovilja mot sig
i sin hemort, lemnade brådstörtadt Pau för att aldrig
mer återvända<footnote>Man har velat sätta denna händelse i förbindelse med
ett bref, som inregistrerats i intendenten de Boucheporn's
brefvexling. Detta bref skall enligt registret innehålla en begäran
från »la veuve Bernadotte», att man måtte instänga (enfermer)
hennes son. Brefvet, som är dateradt år 1787 den 30 april, är
antagligen skrifvet af Bernadottes farbroders enka och afser
möjligen någon af hennes söner. (Archives des Basses-Pyrénées. 
C. 404.)</footnote>.

Man kan lätt tänka sig samtidas förvåning, när
de erforo, att den unge öfversittaren successift blifvit
general, marskalk, prins och hertig af Ponte-Corvo
samt slutligen kronprins och konung af Sverige och
Norge.

<table o c><td>————</table>
</chapter>

<chapter name="﻿IV.">
<h2>﻿IV.</h2>

Troligast är, att Bernadotte vid afresan från Pau
begaf sig till Grenoble, der regementet var garnisoneradt 
allt sedan den 9 november 1784. Han inträdde
då åter såsom grenadier, men hade knappt varit ett
halfår i tjenst, förrän han avancerade till korpral vid
kapten St. Hilaire's kompani, den 16 juni 1785.
Hans ställning blef visserligen redan då något
förbättrad, men det var dock först tvenne månader senare,
den 31 augusti, som han definitift utträdde ur
soldaternas led och såsom sergeant vid regementets
jägarkompani upptogs bland underofficerarne eller »les
bas-officers» såsom dessa kallades före revolutionen. Denna
befordran tyder på en numera inträdd stadga i den
unge krigarens uppförande. Sergeantens värf var ganska 
maktpåliggande; han valdes af kaptenen på hvarje
kompani och var dennes högra hand, hvadan i
allmänhet endast folk, på hvilka man fullkomligt kunde
lita, kommo i fråga vid besättandet af dylika platser.
Af sergeanten berodde delvis kompaniets välstånd;
han skulle nemligen undervisa och disciplinera de
nyantagna volontärerna, öfvervaka alla reparationer samt
verkställa diverse inköp m. m. Solden var ej stor,
10 à 11 sous om dagen; men med sitt glädtiga sinnelag, 
sin tur hos de sköna och sina förhoppningar 
﻿om befordran, torde Bernadotte såsom nyutnämnd
sergeant varit lika lycklig och stolt öfver sin ställning,
som när han under senare år skyndade från den ena
triumfen till den andra.

Huruvida han alltsedan afresan från hemmet
varit i brefvexling med sin familj känner man ej, men
det tidigaste af de bref från honom till brodern, hvilka
ännu finnas i behåll, är dateradt Grenoble 1786 den
9 mars. Då det bättre än alla beskrifningar gifver
en inblick i Bernadottes förhållanden, meddelar jag här
en afskrift på originalspråket med bibehållande af det
ibland något felaktiga stafningssättet: »Mon cher frère.
J'ay reçu votre lettre qui a produit tout l'effet que
j'en attendais, on m'a fait plusieurs offres qu'on a
promis effectuer au premier jour, en attendant je
suivray les conseils que vous me donnés, par conséquent
je me jetteray à corps perdu sur les promesses qu'on
ne cesse de me faire. J'attendray un grade qui soit
un peu stable avant de me fixer pour l'état car je
vous avoue qu'il est sujet à bien des viscicitudes, à
la vérité on s'en dédommage par quelques instants
qu'on passe hors du soucy que le service éxige. Je
suis arrivé il y a huits jours d'Avignon ou j'ay été
en poste à la poursuite d'un jeune homme de famille
qui avait déserté du régiment. Je l'ay arretté seul
en présence de neuf soldats de la marine de Toulon
qui le conduisait à leur corps. J'ay reçu des éloges
de la part du Major ainsy que de tous les officiers
on m'a mème fait espérer que j'auray une gratification 
à la revue, je l'ay bien méritée car voila trois 
﻿hommes que jay arretté depuis trois mois, il y en
avait même deux qui dans demy heure auraient été
rendus à Chamberry — — — — — — — — — — 

Si je suis sergent-major comme on me le fait
espérer j'auray au moins trente deux sols de fixe par
jour — — — — — — — — — — 

Je suis pour la vie votre dévoué frère.

<tab><tab><tab> J. Bernadotte, sergent de Chasseurs.

Grenoble le 9 mars 1786.

Mes respects à ma chère mère et mes amitiés à
ma soeur — — — — — — — — — —».<footnote>Detta bref jemte några andra, hvilka jag i det följande
skall meddela, tillhöra den friherrliga familjen Bernadotte i
Pau och hafva af slägtmedlemmar godhetsfullt stälts till mitt
förfogande. Jag meddelar här en öfversättning af brefvet:

Käre broder,

Jag har emottagit ditt bref, som hade den verkan jag
väntade mig af detsamma; man har gjort mig flere anbud och
lofvat förverkliga dem vid första tillfälle. I väntan derpå skall
jag följa de råd du gifver mig och tänker således på allvar
haka mig fast vid de löften man oupphörligen gör mig. Jag
ämnar invänta en mera säker grad, innan jag bestämmer mig
för att qvarstanna i tjensten, ty jag måste erkänna att man är
utsatt för bra många obehag; visserligen tager man skadan
igen, när man någon gång är fri från tjenstebestyr. Jag kom
hit för åtta dagar sedan från Avignon, dit jag varit kommenderad 
för att efterspana en ung man af familj, som deserterat
från regementet; jag arresterade honom, ehuru jag var alldeles
ensam mot nio marinsoldater från Toulon, hvilka just ämnade
föra honom till sin kår. Jag fick beröm af majoren och af
alla officerarne; ja, man har till och med låtit mig hoppas, att
jag skulle få en gratifikation vid nästa revy; jag har också
förtjenat den, ty detta är den tredje jag arresterat sedan tre
månader, och af dessa hade tvenne, om jag kommit en half
timme senare, kunnat hinna till Chambéry (d. v. s. öfver 
gränsen). — — — — — — — — — — 

Om jag blifver utnämd till fältväbel (sergent-major)
såsom man låter mig hoppas, får jag minst trettiotvå sols i fast
sold om dagen.

Jag förblifver för lifvet din tillgifne broder

<tab><tab><tab><tab><tab> J. Bernadotte.

<tab><tab><tab><tab> Sergeant vid Jägarekompaniet.

Grenoble d. 9 mars 1786.

Min vördnad till min älskade moder och min vänskap till
min syster.</footnote>


﻿Sina förhoppningar att blifva sergent-major fick
Bernadotte emellertid ej ännu på ganska länge se
förverkligade; han utnämdes likväl 1786 den 21 juni
till furir vid kapten de Raymond's kompani<footnote>Han öfverflyttades 1787 den 11 mars såsom furir till
jägarkompaniet och 1788 den 11 januari till kapten Duvernet's
kompani.</footnote>. Sergent-major 
blef han ej förrän 1788 den 11 maj.

Bernadotte har naturligtvis ej kunnat stanna
närmare 4 år i Grenoble utan att en del mer eller
mindre sanningsenliga berättelser, i hvilka han är hjelten,
bevarats ända till våra dagar. Jag vill anföra några.

Marquis Pierre Emée de Marcieu<footnote>Pierre Emée de Marcieu, f. 1728, son af I. L. de
Marcieu och Françoise de Mistral-Montdragon, var chef för
regementet Beaucaire, som tog namnet Marcieu, blef sedermera
generallöjtnant och guvernör i Grenoble. Han var en
framstående militär samt hade med mycken utmärkelse deltagit i
krigen i Tyskland, då han bland annat anförde en
truppafdelning, till hvilken Royal-la-Marine hörde. Marcieu afled i Paris
1804 den 19 april.</footnote>, som var
guvernör i Grenoble under den tid, då Bernadotte med
sitt regemente vistades derstädes, utnämdes 1787 den
1 augusti till kommendör af St. Louis orden. Vid
sådana tillfällen var brukligt, att underordnade genom
uppvaktningar, adresser, grant utsirade poem och 
﻿ärebetygelser af alla slag tillkännagåfvo sin
tillfredsställelse. Grenadiererna vid Royal-la-Marine beslöto
att göra sin omtyckte öfverbefälhafvare en uppvaktning 
och på samma gång medelst ett tal eller några,
verser lägga sina känslor i dagen. Bernadotte, som,
ehuru ej längre grenadier, dock af desse sina forne
kamrater ansågs lämpligast att vara deras anförare
vid detta högtidliga tillfälle, anmodades att författa
ett poem; så skedde, och i spetsen för grenadiererna
begaf han sig den 14 lieues långa vägen till slottet
Touvet utanför Grenoble, der guvernören för tillfället
vistades. Här emottogos krigsbussarne af slottsherren
sjelf, och Bernadotte fick uppläsa följande af honom
författade verser:
<poem>
»Si la langue était un outil
Que l'on maniât comme un fusil,
Mon général, en bon langage
Nous te ferions un compliment;
Mais nous n'avons pour tout partage
Qu'un coeur, bon pied et bonne dent;
Des grénadiers voilà l'hommage!
Sur leurs bons coeurs tu peux compter;
Leurs pieds, si le combat s'engage,
Sur tes pas sont prêts à voler.
Quant à leur dent elle est oisive;
Elle est pourtant, n'en doute pas,
Une arme toujours déstructive
Quoiqu'on n'en fasse pas grand cas.
Essaye notre savoir faire,
Et tu verras que tes enfants
Étant à table avec leur père
Sauront se servir de ses dents.
</poem>

﻿<poem>
A ton cordon nous venons boire,
Marcieu, tu nous feras raison;
Quand tu nous menais à la gloire
Nous t'avions tous pour compagnon!»
</poem><footnote>Följande försök till öfversättning må här få plats:
<poem>
Om språket lika lydigt var,
Som bössan man i handen har,
I valda ord, min general,
Vi förde fram vårt helsningstal,
Men hjerta, fötter, tänder blott
Är allt som fallit på vår lott;
De grenadierers hyllning tag,
Var viss på deras hjertelag.
Och ifall striden kallar dig,
I dina spår de skynda sig.
Hvad deras tänder angår, nu
De hvila sig, men äro ju
Ett vapen till förödelse,
Fast man det tyckes förbise.
Försök hvad vi härvid förmå,
Se, om vi tänders bruk förstå,
När du till bords oss samlat har,
Vi dina barn, och du vår far.
Nu till din ära drickas bör,
Marcieu, som rätt emot oss gör;
När du till äran för oss an,
Vi alla följa som en man.
</poem></footnote>

Sedan Marcieu åhört ofvanstående lika enkla som
välmenande gratulation, lät han bland grenadiererna
utdela en »handfull» louisdorer och inbjöd såväl dem
som deras anförare att deltaga i den för honom sjelf
iordningstälda måltiden, vid hvilken grenadiererna
samvetsgrant visade, att de ingalunda öfverdrifvit sin
skicklighet, när fråga var om att sätta deras tänder
på prof<footnote>Denna berättelse finnes intagen i »Statistique générale
du Département de l'Isère 1840, par I. I. A. D. Pilot», och 
verserna lära ännu bevaras i familjen de Marcieu's arkiv.
Huruvida tilldragelsen verkligen egt rum har jag ej kunnat
konstatera, men såsom ett egendomligt sammanträffande må
anföras, att såväl M<sup>r</sup> de la Porte, måg till M<sup>r</sup> de Marcieu, samt
sonen M<sup>r</sup> Albéric de Marcieu af konung Karl XIV Johan
sedermera utnämdes, den ene till kommendör, den andre till riddare
af svärdsorden.</footnote>.

﻿
En annan tilldragelse, enligt min åsigt utan skäl
satt i förbindelse med Bernadottes vistelse i Grenoble,
är det beryktade upploppet år 1788, som af innebyggarne 
i Dauphiné betecknas såsom den första signalen 
till den franska revolutionen. Jag måste dock,
innan jag går vidare, med några ord beröra orsakerna
till dessa uppträden.

I flere af de större franska städerna, såsom Paris,
Bordeaux, Grenoble, Dijon, Reims m. fl., funnos före
revolutionen ett slags domstolar, hvilka dömde i vissa
mål och dessutom hade att inregistrera och
godkänna de nya skatteutskrifningar, hvilka af konungen
föreslagits. Detta senare moment var af största vigt,
emedan skatten ej kunde upptagas utan att lagen i
behörig ordning inregistrerats af parlementen. Af
denna förmån hade äfven parlementen ofta begagnat
sig; i synnerhet var parlementet i Grenoble kändt
såsom afvogt stämdt emot inregistrering af nya skatter
och åtnjöt derföre mycken popularitet hos befolkningen 
i provinsen Dauphiné. När M<sup>r</sup> de Brienne år
1787 ej lyckades få en af honom föreslagen
skatteutskrifning inregistrerad, beslöt han att
inregistreringsrätten skulle för framtiden fråntagas parlementen och
inregistreringen verkställas af en särskild i Versailles
﻿inrättad domstol, kallad »Cour plénière». Parlementen
protesterade och i Grenoble lifligare än på andra ställen.
M<sup>r</sup> de Brienne gaf då befallning åt hertig de
Clermont-Tonnerre, öfverbefälhafvare i Dauphiné, att bemäktiga
sig parlementets register och tvinga presidenten att låta
inregistrera detta beslut. Denna befallning utfördes d.
10 maj 1788, hvarpå M<sup>r</sup> de Clermont-Tonnerre till
parlementsledamöterna öfverlemnade en af konungen
underskrifven order, hvarigenom de förbjödos att vidare
sammanträda. En sådan order var naturligtvis egnad
att uppreta befolkningen i Dauphiné och särskildt
innevånarne i Grenoble. Ledamöterna i parlementet,
som sågo sig understödde af allmänna opinionen,
beslöto derför att ej fästa sig vid ministerns befallning,
och den påföljande 20 maj sammanträdde de hos
förste presidenten M<sup>r</sup> de Bérulle och afgåfvo då en
protest. Så snart M<sup>r</sup> de Brienne blifvit underrättad härom,
afsände han ögonblickligen s. k. »lettres de cachet»,
hvarigenom parlementet upplöstes och ledamöterna
ålades att oförtöfvadt lemna Grenoble och begifva sig
till sina gods. M<sup>r</sup> de Brienne's order anlände den 6
juni kl. 6 på aftonen, och redan följande dag skulle
den sättas i verkställighet. Det var då som
innebyggarne i Grenoble gjorde upplopp, och den 7 juni
1788 är ännu känd under namn af »la journée des
tuiles», till följd deraf att befolkningen, i brist på
vapen, använde takpannor (tuiles), såsom projektiler.

Det var lördag och torgdag, mycket folk var
således samladt.


﻿Redan tidigt på morgonen gick såsom en löpeld
genom staden, att parlementsledamöterna blifvit
förvisade. Folket samlade sig, och man diskuterade
frågan i alla gathörn; så småningom blef massan mer
och mer upphetsad, och under anförande af några
uppviglare begaf sig den rasande hopen till presidentens 
och parlementsledamöternas bostäder för att
förhindra deras afresa och gingo till och med så långt,
att de bemäktigade sig deras åkdon. En annan del
af de upproriska skyndade till det palats, der M<sup>r</sup> de
Clermont-Tonnerre bodde. Här emottogos de likväl
af en afdelning af Royal-la-Marine, som satte sig till
motvärn; genom olyckshändelse blef en sextioårig man
allvarsamt sårad, hvilket ytterligare ökade de
anfallandes raseri, så att dessa, obeväpnade som de voro,
lösgjorde gatstenar för att kasta på soldaterna, ja,
somliga klättrade upp på de närbelägna taken och
läto ett formligt regn af takpannor falla ned på
ordningens upprätthållare. Upploppet tilltog, och snart
var hela staden i rörelse. I garnison varande
regementen kommenderades ut och posterades på större
gator och platser, hvarvid flere blodiga sammanstötningar 
egde rum. Tvenne af de upproriska dödades,
men äfven flere af soldaterna fingo allvarsamma
skador. Mot aftonen lugnade sig massan, tack vare M<sup>r</sup>
de Bérulle's mellankomst, och sent på natten
anstäldes till och med illumination på place St. André,
hvarvid glada dansar och segersånger uppfördes. »La
journée des tuiles» skulle säkerligen blifvit obeaktad
af historici och ansedd endast såsom en vanlig 
﻿»émotion populaire» utan påföljd, så vida ej omständigheter, 
hvilka ligga utom ramen för detta arbete,
tillstött och gjort den 7 juni till begynnelsepunkten i den
serie af händelser, som föregingo den franska
revolutionen.

Man har tilldelat Bernadotte en roll i dessa
uppträden. Det är den franske historieskrifvaren
Michelet<footnote>Jules Michelet. Histoire populaire de la France.</footnote>, som gifvit fart åt detta, såsom jag med lätthet
skall bevisa, fullkomligt falska påstående. Må det
derföre tillåtas mig att på franska språket meddela
hans beskrifning öfver en af episoderna i upploppet,
hvilken, enligt författarens utsago, hemtats ur i biblioteket 
i Grenoble befintliga anteckningar, gjorda af ett
ögonvittne: »La troupe n'avait pu reprendre les portes.
On la réunit en bataille sur la place principale. Deux
compagnies de Royal-Marine étaient en avant, engagées 
dans une rue. Il était environ deux heures. Le
peuple (au premier rang, les femmes) regardait fort
de travers les soldats de Royal-Marine, insolents et
provoquants autant que le noble corps de la Marine
elle-même. Beaucoup, de mine singulière, étaient des
Basques ou des Bretons. Celui qui était en tête, un
sous-officier (adjutant) béarnais, à grand nez crochu
d'épervier, oiseau de proie, oiseau de nuit, oeil noir
de ténèbres et de ruse, blessa, au premier regard, leur
rude instinct de loyauté. Une des femmes n'y tint
plus. Elle traverse la rue, va à lui et, devant sa
troupe, lui applique un hardi soufflet (récit d'un
témoin oculaire). Ce Béarnais est Bernadotte (plus tard 
﻿roi de Suède). Le coup lui valut le salut de la
sorcière (Tu seras roi!). Il vit l'éclair de sa fortune et
fit commencer le feu».<footnote>»Truppen hade ej kunnat återtaga portarne. Man
uppstälde dem till strid på det förnämsta torget. Två kompanier
af Royal-Marine stodo främst, posterade å en gata. Det var
vid två-tiden. Folket (i främsta rummet qvinnorna) betraktade
med allt annat än blida ögon soldaterna af Royal-Marine, lika
trotsiga och utmanande som den nobla marinkåren sjelf. Många
af egendomligt utseende voro bretagnare eller basker. I
spetsen gick en béarnesisk underofficer (adjutant) med stor
örnnäsa och ett ansigte liknande en rof- eller nattfogels; hans
blick, förmörkad af låghet och list, sårade vid första anblicken
deras enkla föreställning om rättskaffenshet. En qvinna kan
ej hejda sig, utan går öfver gatan fram till honom och gifver
honom helt djerft inför hans trupp en örfil (berättelse af ett
ögonvittne). Denne béarnaisare var Bernadotte (senare konung
af Sverige). Slaget innebar för honom förverkligandet af
spåqvinnans förutsägelse (du skall blifva konung!). Han liksom
anade sin lysande framtid och lät gifva eld.»</footnote>

Vid ett besök, som jag gjorde förliden vår i
Grenoble, anhöll jag i dervarande bibliotek att få se de
anteckningar, hvilka åberopades af M<sup>r</sup> Michelet. Dessa
handskrifter befunno sig dock ej derstädes, utan
tillhörde den förre bibliotekariens M<sup>r</sup> Garriels enskilda
samlingar och hade af honom personligen utlånats till
M<sup>r</sup> Michelet; M<sup>r</sup> Garriel, en mycket gammal lärd man,
stälde nu på min begäran dessa handlingar till mitt
förfogande. Bland dem funnos flere utförliga beskrifningar 
öfver händelserna den 7 juni 1788, men ingenstädes 
förekommer något, som ens antydningsvis hänför 
sig till Bernadotte, och hvad den beryktade örfilen
beträffar, må nämnas, att den ej heller omtalas<footnote>M<sup>r</sup> Maignien, den nuvarande bibliotekarien i Grenoble,
samt M<sup>r</sup> Prudhomme, arkivarie i departementet Isère, svarade
mig, då jag gjorde forskningar efter dessa anteckningar, att
Michelet helt säkert med ledning af manuskripten i M<sup>r</sup>
Garriel's samlingar samt för öfrigt af <i>obestyrkta sägner</i>
sammansatt sin berättelse.</footnote>. I 
﻿en af dessa af ögonvittnen skrifna berättelser fann jag
dock följande: »Un <i>adjutant</i> fut malheureusement <i>obligé</i>
pour sa <i>sûreté personelle</i> et celle de la troupe, qu'il
commandait, d'ordonner le feu»<footnote>En adjutant blef olyckligtvis för sin <i>personliga säkerhets</i>
och för den trupps skull, hvilken han kommenderade, tvungen
att låta gifva eld.</footnote>. Bernadotte var ingalunda 
adjutant vid denna tid, utan blott sergent-major,
och det kan således ej vara han, som åsyftas af
ögonvittnet i fråga.

Flere af manskapet vid Royal-la-Marine sårades
och infördes på hospitalet, men ehuru man påstått att
Bernadotte äfven blifvit sårad, finnes hans namn dock
ej upptaget i hospitalets register, hvilka jag genomgått<footnote>Crusenstolpe, i »Stamfaderns antecedentia», uppgifver,
att Bernadotte år 1790 varit sjuk samt på hospitalet i
Grenoble vårdats af läkarne derstädes Elysée och Villars. Dessa
herrar voro i sjelfva verket läkare vid ofvannämda hospital,
men såsom vi skola se af det följande, befann sig Bernadotte
ej då i Grenoble, hvadan helt visst en förvexling egt rum.</footnote>.

Regementet Royal-la-Marine hade emellertid gjort
sig förhatligt, hvarföre man efter påstötning från
myndigheterna lät detsamma byta om garnisonsplats; 1788
den 22 oktober skedde affärden, hvarefter Vienne under 
en tid af sex månader blef regementets uppehållsort.

Ehuruväl efter all anledning Bernadotte samtidigt
lemnade Grenoble, är dock hans namn nära förbundet 
med en händelse, som inträffade derstädes mer än
10 månader efter regementets afresa.


﻿Den 4 augusti 1789 föddes i Grenoble ett barn,
som enligt dopattest<footnote>»Le 5 août 1789, j'ai baptisé Olympe-Louise-Cathérine,
née hier, fille naturelle de Cathérine Lamour et du nommé
Bernardotte (!) sergent au régiment Royal-la-Marine; déclaration 
reçu de M<sup>r</sup> Girard notaire à Grenoble; a été parrain sieur
Louis Rolland, maître de musique; marraine demoiselle Cathérine 
Jacob: les témoins soussignés.

<tab><tab><tab><tab> † <tab><tab> Rolland.»

(St.-Louis-kyrkans i Grenoble dopbok för 1789.)</footnote> hade Bernadotte till fader och
hvars moder hette Catherine Lamour. Detta faktum
tyckes obestridligt, men för att så verkligen skulle
kunna vara förhållandet måste endera Bernadotte
qvarstannat i Grenoble efter regementets affärd eller
Catherine Lamour gjort honom ett besök i Vienne.
Enligt sägnen skall Bernadotte haft en mångårig
förbindelse med denna qvinna. Jag har derföre i
kyrkböckerna och i hospitalets register sökt skaffa mig
några underrättelser om hennes ålder, släktförhållanden 
m. m.

Hon var född 1771 den 17 september och hette
Cathérine Josèphe Lamour; fadern, Joseph Marie
Lamour, var kramhandlare (mercier), moderns namn var
Cathérine Roux; föräldrarne bodde vid rue Chénoise.
Cathérine Lamour var således ännu ej fylda 18 år,
när barnet föddes; att döma efter hennes ålder torde
hon i alla händelser ej kunnat stå i någon särdeles
långvarig förbindelse med Bernadotte. Barnet inskrefs
strax efter födelsen på barnhuset i Grenoble<footnote>11 aug. 1789. Olympe-Louise Lamour, native de cette
ville, fille illégitime de Cathérine Lamour, baptisée à la
paroisse de Saint-Louis le 5 de ce mois; (ladite Lamour, fille de
feu Joseph Lamour et de Cathérine Roux, mariés, résidant rue
Chénoise) par elle donnée au nommé Bernadotte, sergent au
régiment de Royal-Marine, selon la déclaration du 8 may
dernier devant M<sup>r</sup> Girard, notaire à Grenoble. Ladite enfant reçue
(à l'hospice) par délibération du 10 de ce mois.

Morte le 2 sept.»

(Barnhusets i Grenoble anteckningsbok 1789.)</footnote>, hvarest 
﻿det dock afled den 2 påföljande september, enligt
kyrkboken. Cathérine Lamour afled sjelf 1808 d. 27
oktober, 37 år gammal, efter tvenne månaders sjukdom 
på sjukhuset, och uppgifves i kyrkoboken såsom
varande handsksömmerska (»couseuse de gants»)<footnote>Grenoble är ännu kändt för sina storartade
handskfabriker.</footnote>. Huru
nära Bernadotte och Cathérine Lamour varit lierade,
torde vara svårt att afgöra, men icke desto mindre
hafva ofvanstående båda offentliga handlingar för flere
författare, rikare på fantasi än på historiskt intresse,
varit nog för att sammansätta de mest rörande och
romantiska skildringar<footnote>En författare (L. Drevet. Nouvelles Légendes
Dauphinoises, 1870), som sannolikt ej känner till den af mig i
kyrkboken studerade dödsattesten af 1808, slutar en beskrifning
öfver Cathérine på följande sätt: »Voyez-vous cette femme, droite
et souple malgré <i>son grand âge</i> (!) et tous ses malheurs, eh bien,
elle aurait pu devenir reine et elle ne l'a pas voulu!»

Man påstår äfven (I. I. A. D. Pilot. Statistique générale
du Dép. de l'Isère 1840), att Bernadotte haft ännu ett barn
med Cathérine. Härom hafva dock kyrkböckerna i Grenoble
intet att förmäla.</footnote>.

<table o c><td>————</table>
</chapter>

<chapter name="V.">
<h2>V.</h2>

Från Vienne marscherade regementet den 29 april
och anlände den 13 maj 1789 till Aix, hvarest den
ena bataljonen stannade; den första bataljonen, dit
Bernadotte hörde, fortsatte till Marseille och uppehöll
sig der till den 6 september, då båda bataljonerna
förenades och begåfvo sig till Alais, dit de anlände
den 13 september, men hvarifrån de dock inom kort
återvände till Marseille.

Denna stad var ännu på 1700-talets slut i saknad
af kaserner, hvarför såväl manskap som befäl vid
derstädes garnisonerade regementen måste inqvarteras
hos stadsboarne. Royal-la-Marine utgjorde i detta
afseende intet undantag, och Bernadotte erhöll en
inqvarteringssedel, som berättigade honom till kost och logis
hos den framstående köpmannen François Clary; när
han emellertid gick att anmäla sig i Clary's vid Rue
de Rome belägna »hôtel», blef han ej emottagen, emedan 
Clary utverkat åt sig förmånen att i hans ställe
få logera en officer<footnote>Jag har förlidet år i en uppsats om drottning Desiderias
närmaste slägtförhållanden, intagen i Sv. Autografsällskapets
Tidskrift n:r 12, september 1888, meddelat, att Bernadotte 
verkligen inqvarterades hos François Clary och trodde mig vara väl
underrättad, då jag fått uppgiften af den bekante kännaren af
det forna Marseille, M<sup>r</sup> Octave Teissier. I ett nyligen utgifvet
arbete, »Désirée, reine de Suède et de Norvège, par le Baron
Hochschild», berättas emellertid, att Bernadotte afvisades af
François Clary; författaren stöder sig dervid på drottningens
egen utsago, hvadan tydligen framgår, att denna senare version
är den riktiga och att M<sup>r</sup> Teissier misstagit sig, men att
Bernadotte emellan åren 1786 och 1788 skulle varit i Marseille med
sitt regemente, såsom uppgifves i ofvannämnda arbete (pag. 2),
är helt visst beroende på ett misstag, ty såsom jag ofvan visat,
var Royal-la-Marine då ännu i Grenoble.</footnote>. Bernadotte måste således söka
sig qvarter annorstädes; föga kunde han då ana, att 
﻿han endast åtta år senare såsom general skulle
anhålla om den myndige köpmannens dotters, Desiderias,
hand. Desideria var då ännu helt ung<footnote>Hon var född 1777 den 8 november, enligt dopattest (se
Sv. Autografsällskapets Tidskrift anf. st.). Man har betviflat
riktigheten af denna uppgift och anfört, att möjligen François
Clary kunnat hafva en dotter med förnamnen Bernardine-Eugénie-Désirée, 
född 1777, som dött tidigt, och hvars namn i
dopet gifvits till en yngre år 1781 född dotter, sedermera
drottning Desideria. Så är likväl ingalunda förhållandet. Jag har
på officiell väg från mairiet i Marseille fått mig meddeladt, att
i dervarande kyrkböcker ej finnes mer än en dotter till François 
Clary med ofvanstående förnamn upptagen, och intet af
barnen föddes 1781. Att en, möjligen oafsigtlig, förblandning
egt rum, synes bäst deraf, att dottern Julie, som allmänt
uppgifves vara född år 1777 (Desiderias födelseår), i sjelfva verket,
enligt mig meddelad, vidimerad afskrift af dopattesten, föddes
redan 1771 den 26 december.</footnote>, och tyckes
vid denna tid ej ens befunnit sig i Marseille.

En eller par månader efter regementets ankomst
till Marseille, den 7 februari 1790, utnämdes Bernadotte 
till adjutant, och tillhörde i sådan egenskap
regementets stab; hans ställning var således betydligt
förbättrad, och han behandlades såsom officers vederlike; 
lönen var dock jemförelsevis obetydlig, ty ännu 
﻿vid denna tid hade en adjutant endast 1 livre och 10
sous om dagen, d. v. s. 540 livres årligen.

Det var snart efter sin utnämning till adjutant
som Bernadotte fick tillfälle att gifva ett eklatant
bevis på sin oförskräckthet. Chefen vid Royal-la-Marine, 
markis d'Ambert, hade genom sitt uppträdande
gent emot det nybildade nationalgardet i Marseille
1790 den 23 mars ådragit sig befolkningens ovilja, och
under ett delvis häraf framkalladt upplopp utsattes han
vid ett tillfälle för populacens raseri. Bernadotte, som
af en händelse befann sig i närheten, lyckades, tack
vare sin sinnesnärvaro samt några energiska ord,
riktade till folket, att rycka sin afhållne chef undan en
nästan säker död. Denna händelse och dess orsaker
ha på ett uttömmande sätt behandlats af doktor A.
Blomberg i hans nyligen utgifna arbete »Marskalk
Bernadotte», hvadan jag endast i förbigående omnämnt
densamma; men då man påstått, att denna Bernadottes 
heroiska handling helt visst skulle passerat
oanmärkt, då sådana hörde till ordningen för dagen
under dessa upprörda tider, och hans namn förblifvit
obekant för innevånarne i Marseille, således äfven för
medlemmarne af familjen Clary, vill jag endast nämna,
att Bernadotte i denna affär tog en vida större del än
man velat tro. I stadsarkivet i Marseille finnas
nemligen flere handlingar rörande markis d'Ambert,
hvaribland flere skrifter till magistraten, undertecknade af
underofficerarne vid Royal-la-Marine, med Bernadotte
i spetsen. Dessa underofficerarnes skrifter voro af
största intresse och diskuterades ej blott i Marseille 
﻿utan äfven i Paris, der bland annat Mirabeau i
Nationalförsamlingen gjorde saken till föremål för ett längre
anförande (A. Lourde. Histoire de Marseille depuis
1789. Marseille 1838, 1840; och M. Chardon. Précis
historique de tous les événements arrivés à Marseille
depuis 1789. Marseille 1817). Det skulle föra mig
för långt att här meddela afskrifter af alla handlingarna 
i detta mål; må det derför tillåtas mig att endast
lemna en kopia af ett i öfrigt intresselöst bref från
underofficerarne vid Royal-la-Marine till presidenten i
den så kallade »comité du rapport» i Paris, men hvilket 
bref har sitt värde deraf, att det helt och hållet
är skrifvet af Bernadottes hand; originalet förvaras i
Archives Nationales de France (D. XXXIX, M. 58):

M<sup>r</sup> le président,

Les bas-officiers du Régiment R<sup>al</sup> La Marine ont
eu l'honneur de Vous adresser un mémoire exacte
concernant la malheureuse affaire survenue à leur colonel
lors de son arrivée dans cette ville. Il contient la
vérité la plus exacte et la plus pure sur des événements 
survenues à ce sujet ainsy que sur sa détention 
à l'hôtel de la commune, où il s'était rendu pour
appuyer la déclaration que ses bas-officiers venaient
d'y faire pour manifester au peuple, les voeux les plus
ardents pour l'union et la paix; leur paquet à été mis
ce matin à la poste et pu être retiré pour Vous être
parvenu avec celuy que la Commune Vous fait passer 
par le courrier extra-ordinaire qui est muni de cette
lettre; nous Vous prions Monsieur le président et nous
osons mème espérer de Votre bonté et bienfaisance 
﻿que Vous daignerez surçoir tout jugement quand à ce,
jusqu'à ce que les pièces des deux parts Vous ayent
été remises.

Nous avous l'honneur d'être avec respect, Monsieur
le président, Vos très humbles et obéissants serviteurs,
les bas-officiers du Régiment-R<sup>al</sup> La Marine<footnote>»Herr president,

Underofficerarne vid regementet R<sup>al</sup> la Marine hafva haft
äran att tillställa Eder en noggrann redogörelse angående den
olyckliga händelse som träffat deras general vid hans ankomst
till denna stad. Den innehåller den renaste och mest tillförlitliga
sanning rörande alla omständigheter vid detta tillfälle, såväl som
hvad som rör hans qvarhållande i hôtel de la Commune, dit
han begifvit sig för att understödja den förklaring hans
underofficerare derstädes just afgifvit, i afsigt att inför folket
tillkännagifva de innerligaste önskningar om enhet och fred;
deras försändelse har lagts på posten denna morgon och har
afhemtats för att komma Eder tillhanda, tillika med den, som
kommunen skickar Eder medelst en extra kurir, försedd med
detta bref; vi bedja Eder, herr president, och vi våga till och
med, till följd af Eder godhet och välvilja, hoppas, att Ni
värdigas låta all dom i detta fall anstå, till dess de båda
parternas aktstycken kommit Eder tillhanda.

Vi hafva den äran, herr president, att högaktningsfullt
teckna oss Edra ödmjuka och hörsamma tjenare,
underofficerarne vid R<sup>al</sup> la Marine.»</footnote>.

Bernadotte, adjutant; Brétagne, Veignenod, Roffinet, 
Denis, Barsalou, Bellair, Daviaud, Blair, Pierret,
Vaucheret, Lagrandeu».

<table o c><td>————</table>
</chapter>

<chapter name="﻿VI.">
<h2>﻿VI.</h2>

Någon längre vistelse fick regementet ej i
Marseille, ty redan en månad efter ofvannämnda
händelser, den 21 april, gjordes uppbrott; den första
bataljonen och staben begåfvo sig till den lilla staden
Lambesc, den andra bataljonen förlades i Pelisanne.
Bernadotte, som i egenskap af adjutant tillhörde
staben, vistades alltså i Lambesc<footnote>Från den korta vistelsen i Lambesc berättas följande (se
»Le Château de Pau» par M<sup>r</sup> G. B. de Lagrèze, 5 édition).
Soldaterna vid regementet hade gjort uppror och anföllo officerarne.
Bernadotte tog sina förmäns försvar, och då tillfälligtvis händelsen 
passerade i en öfvergifven kyrka, som användes till kasern,
steg den oförskräckte Bernadotte upp i predikstolen och höll
ett öfvertygande tal, som ledde de upproriske på bättre tankar.</footnote>, dock helt kort, enär
hela regementet den 18 juni fick order att afgå till
ön Oléron på franska vestkusten, dit det anlände den
24 juli, men hvarifrån det redan den 21 oktober
afgick till staden Rochefort, der det stannade till den
17 april 1791, då den första bataljonen förlades i St.
Martin på ön Ré och den andra i La Rochelle. Bernadotte 
följde med första bataljonen till St. Martin, der
han dock ej bodde i sjelfva staden utan i fästningen.

På en af granitväggarne i hufvudingången till
densamma, bland hundratals andra namn och inskrifter,
finnes inristadt namnet »BERNARDOT», som man
påstår skola datera sig från denna tid och vara inhugget 
﻿i stenen af Bernadotte sjelf. Redan stafningssättet
tyder emellertid på, att han ej varit upphofvet till
denna inskription; dessutom hade det helt visst varit
föga öfverensstämmande med hans värdighet såsom
adjutant att inrista sitt namn på väggarne i ett
fästningshvalf, der manskapet plägade föreviga sina namn
i förening med mer eller mindre drastiska utgjutelser.
Det är derför mer än tvifvelaktigt, att inskriptionen
skulle datera sig från Bernadottes vistelse i St. Martin.
Vid mitt besök i St. Martin lyckades det mig dock att
på ett annat ställe, nemligen i kyrkboken, återfinna
Bernadottes namn; han har i densamma år 1791 den 15
november såsom vittne undertecknat giftermålsattesten
för Jacques Ripert, musikant vid Royal-la-Marine och
Marie Cathérine Grénade (enligt uppgift af herr D<sup>r</sup>
Kæmmerer i St. Martin), marketenterska vid regementet. 
Bernadotte undertecknar på följande sätt: 
<img></img>

Att Bernadotte sålunda ännu d. 15 nov. 1791 kallar
sig adjutant, ehuru han i de flesta arbeten och t. o.
m. enligt hans egen uppgift i ett bref, säges blifvit
löjtnant redan den 6 november samma år, syntes
mig i högsta grad beaktansvärdt. I regementets rullor 
omtalas ej heller den bekanta utnämningen från 
﻿den 6 november 1791, men i stället finnas der
följande ord i den kolumn, som upptager Bernadottes
utnämningar vid regementet: »Passé Lieutenant dans le
36<sup>me</sup> 1 mai 1792». Af ett bref till brodern, dat. den
23 febr. 1792, och ett annat, dat. den 3 april samma
år, synes han då ännu ej varit officer. Likväl måste
han dock fått någon befordran den 6 november 1791,
ty af en meritförteckning, som Bernadotte i maj 1793
afsände till brodern, säger han sig vara »passé du 60
régiment à son rang d'ancienneté sur l'arme.
Lieutenant au 36 régiment le 6 novembre 1791»<footnote>Förflyttad från 60. regementet i enlighet med sin tjenstegrad. 
Löjtnant vid 36. regementet den 6 november 1791.</footnote>. Detta är
dock säkerligen på ett eller annat sätt ett misstag
från Bernadottes sida och har för mig af kompetenta
personer förklarats så, att han 1791 den 6 november
fått officers rang, såsom ofta var fallet med adjutanterna,
och att han vid 36 regementet räknade tur från denna
dag. Förhållandet torde dock nu ej kunna utredas.

De sista månaderna, Bernadotte tillbragte på St.
Martin, voro ej egnade att göra vistelsen derstädes
angenäm. Dels förbigicks han vid befordring, dels
insjuknade han i en envis reumatisk åkomma. Han
måste t. o. m. intaga sängen under någon tid samt
vårdades med mycken omsorg af läkaren vid
militärsjukhuset, D<sup>r</sup> Picamilh<footnote>Bland en samling bref till krigsministern Scherer, i franska
krigsarkivet, finnes ett dateradt »l'An 6 le 8 floréal» från denne
läkare, som kallar sig »Le D<sup>r</sup> Picamilh, médecin employé dans
l'hopital militaire de l'isle de Rhé.» I detta bref anhåller D<sup>r</sup> Picamilh,
att ett af honom till Bernadotte, då minister i Wien, skrifvet bref,
som bifogas, måtte till denne afsändas med förste kurir.</footnote>. I ett bref till brodern 
﻿redogör Bernadotte för sina angelägenheter på följande
sätt: »Vous avez assurément raison de me gronder,
mon cher frère, et ma négligence à vous répondre
serait véritablement inexcusable, si je n'avais malheureusement 
que trop de raisons à alléguer pour ma justification; 
d'abord je ne répondis pas de suite à votre
première lettre<footnote>De bref från Bernadotte till hans familj, hvilka jag här
ordagrant meddelar, hafva i afskrift stälts till mitt förfogande
af egarne, herrarne de Bernadotte i Pau. I dessa afskrifter
hafva dock några rader af helt intim natur återgifvits endast
med prickar, hvilket äfven af mig iakttagits.</footnote> . . . . . . . Dans cet intervalle j'eus
le déplaisir de me voir presque incapable d'agir; une
espèce de rhumatisme se jetta dans presque toutes
les parties de mon corps et me força, après avoir voulu
imprudemment vaquer aux fonctions de mon état, à
garder la chambre et même le lit. J'ay souffert et je
souffre encore au moment que je vous écris de
douleurs cruelles, une humeur s'est fixée à la cheville du
pied droit et m'empêche de marcher, je passe par des
épreuves bien rudes et les désagréments semblent s'être
accumulés pour m'être défavorables. M<sup>r</sup> Picamil mon
compatriote prend un soin particulier de moi . . . . .
. . . . . . . . . . . . . . . . . . . . . . . . . . . . . . . . 
Une nomination de sous-lieutenant s'est faite sans que
j'aye réuny la majorité des suffrages; un sergeant-major, 
gentilhomme, que j'ay moy-même élevé à ce
grade a eu plus de voix que moy. Néanmoins tout le
corps d'officiers m'a témoigné les regrets qu'il
éprouvait d'avoir été obligé de céder à des considérations 
﻿et m'a assuré qu'au remplacement qui aura lieu
incessament j'auray le premier employ au choix; ces
niaiseries ne m'ont pas flatté, je n'ay pas laissé
ignorer l'injustice qu'on me faisait. J'ay mis la bonne
police et dicipline du 1<sup>er</sup> bataillon, ouvrage qui m'est
personel, en avant. J'ay sans aigreur reproché à
plusieurs de ces M<sup>rs</sup> leur ingratitude; les dangers et les
risques que j'avais courus pour eux n'ont pas été
oubliés, aussy le commandant et les anciens capitaines
en ont-ils convenu en m'assurant, que c'était malgré
eux et contre leur suffrage que la nomination avait eu
lieu: on m'a donné la certitude d'être nommé lors du
remplacement à faire qui aura lieu au premier
moment. Adieu mon cher frère . . . . . . . pour cesser
de Vous aimer il faut que je cesse de vivre.

St. Martin Isle de Rhé le 23 Février 1792<footnote>Du har sannerligen skäl att banna mig, min käre
broder, och min försumlighet att ej besvara dina bref skulle
verkligen vara oförlåtlig, om jag ej, ledsamt nog, hade alltför goda
skäl att anföra till mitt försvar; jag besvarade ej ditt första
bref . . . . . . . Under denna mellantid hade jag den oturen att
se mig nästan helt och hållet urståndsatt att handla; ett slags
reumatism angrep nämligen nästan alla delar af min kropp,
och tvingade mig att hålla mig inne på mitt rum och till och
med intaga sängen, sedan jag, ehuru sjuk, oförsigtigt nog
deltagit i tjenstgöringen. Jag har haft mycket ondt och lider
ännu i detta ögonblick af svåra plågor; en större svullnad
har satt sig i högra foten (la cheville) och hindrar mig att gå.
Mitt tålamod sättes verkligen på hårda prof, och obehag af alla
slag tyckas vilja hopa sig för att göra allting så missgynsamt
som möjligt för mig. Mr Picamil, min landsman, tager mig
särskildt i sin vård.

En utnämning till underlöjtnant har nyligen skett, utan
att jag lyckades få majoriteten vid omröstningen, en fältväbel
(sergeant-major), adelsman, hvilken jag sjelf upphöjt till denna
grad, erhöll flere röster än jag. Icke desto mindre har hela
officerskåren för mig uttryckt sin ledsnad att hafva varit
tvungen att gifva vika för vissa hänsyn, men på samma gång
sagt mig, att jag nästa gång sjelf skulle få välja, hvilken
befattning jag önskade; dessa barnsligheter smickrade mig
ingalunda, och jag har ej heller sökt dölja den orättvisa man gjort
mig. Jag har sökt framhålla, att den goda ordningen och
disciplinen vid 1:sta bataljonen till stor del är mitt personliga
verk, och jag har utan bitterhet förebrått flere af herrar
officerare deras otacksamhet. De faror af flera slag, hvilka jag
trotsat för deras skull, hafva dock ej råkat i glömska, hvilket
äfven erkändes af chefen och flere af de äldre kaptenerna,
under försäkringar om att utnämningen skett emot deras önskan
och oaktadt de röstat på mig. Man har emellertid lofvat mig,
att jag vid första tillfälle skall blifva nämd.

Adjö käre broder! För att upphöra att hålla af dig,
måste jag upphöra att lefva.</footnote>».

﻿
Länge dröjde det dock ej, innan Bernadotte
utnämdes till officer, såsom synes af nedanstående bref:

»Je n'ay que le tems de vous apprendre que je
suis nommé Lieutenant dans le 36 régiment cy
devant Anjou, en garnison à St. Servant. Une copie de
la lettre que je viens de recevoir de mon nouveau
colonel<footnote>Det är ej chefen vid regementet Anjou, som här af
Bernadotte åsyftas, utan M<sup>r</sup> Morille de Boulard (sedermera
general), hvilken 1791 den 23 november utnämts till chef för
Royal-la-Marine, efter markis d'Ambert.</footnote> et que je joins à la présente, vous instruira
que malgré les bontés du ministre pour moy, je perds
considérablement de quitter le 60 régiment<footnote>Det är under detta nummer som Royal-la-Marine är
kändt alltifrån 1791.</footnote> qui m'a
appris le premier élément du service militaire et dans
lequel j'allais parcourir en attendant mon grade de
capitaine une carrière bien agréable. Enfin je me
résous bien volontiers à suivre l'ordre que j'ay reçu et 
﻿j'ay le bonheur de devoir mon avancement à ma
conduite et à mon pays; je n'ay pu encore me rendre à
La Rochelle où le régiment est rassemblé depuis quinze
jours, mais j'espère y arriver le 16 pour en partir deux
jours après. Je commence d'aller mieux et je comte
pouvoir souffrir la voiture . . . . . . . . . . . . . . . . 
. . . . . . . . . . . . . . . . . . . . . . . . . . . . . . . . 

Croyez moi, je vous prie, pour la vie votre cher
frère et amy.

<tab><tab><tab><tab> Jean Bernadotte, adjutant.

St. Martin Isle de Rhé le 3 avril 1792»<footnote>Jag har endast tid att underrätta dig, käre broder, att
jag blifvit utnämd till löjtnant i det 36 regementet, f. d. Anjou
i garnison i St. Servant. En kopia af den skrifvelse jag nyss
erhållit af min nye öfverste fogar jag till detta bref för att
visa dig, att jag, oaktadt ministerns godhet mot mig, förlorar
ganska mycket på att lemna det 60 regementet, hvarest jag
lärt mig de första grunderna af krigstjensten och hvarest jag
beredde mig på att genomgå en angenäm bana i förväntan på
kaptensgraden. Jag beslutar mig dock gerna för att följa den
order jag fått, och jag har tillfredsställelsen att tacka mitt
uppförande och mitt land för denna befordran. Jag har ännu ej kunnat
begifva mig till la Rochelle, der hela regementet är samladt
sedan fjorton dagar, men jag hoppas kunna anlända dit den 16
dennes för att redan tvenne dagar senare resa vidare. Jag mår
nu något bättre och hoppas kunna utstå färden i vagn.

Jag beder dig tro mig vara din käre broder och vän för
lifvet.

<tab><tab><tab><tab> Jean Bernadotte, adjutant (fanjunkare).</footnote>.

Det af Bernadotte omnämda brefvet från öfverste
Boulard hade följande lydelse, enligt den kopia han
sände brodern deraf: »Copie de la lettre écrite par le
colonel Boulard au lieutenant Bernadotte, à La
Rochelle le 31 mars 1792.

﻿
J'ay reçu hier, Monsieur, une lettre du Ministre
en datte du 26 qui m'annonce que vous venez d'être
nommé Lieutenant au 36 régiment d'Infanterie cy
devant Anjou en garnison à St. Servant où vous devez
être rendu le 26 avril prochain. Je vous préviens
encore que votre refus serait regardé comme voulant quitter
le service et qu'il serait nommé à votre employ.

Je suis fâché, Monsieur, que cette circonstance vous
mette dans le cas de quitter le 60 régiment où votre
zèle pour le bien du service vous avoit mis à même
de rendre des services à la chose publique et en
même tems avoit sçu vous concilier l'amitié de tout
le corps qui vous avait choisy<footnote>Det tyckes alltså, som om Bernadotte samtidigt med
utnämningen vid 36 regementet blifvit vald till underlöjtnant vid
sitt eget regemente och att det löfte han talat om i brefvet af
den 23 febr., blifvit infriadt, ehuru för sent.</footnote> à la majorité la plus
absolue pour remplir une sous-lieutenance, donc 
j'espèrois pouvoir vous nommer incessament à une place
d'adjutant-major. Consolés vous Monsieur, quand vous
aurés eu le temps de vous faire connoitre à vos
nouveaux chefs ils vous choisiront sans doute.

Le colonel du 60 Régiment d'Inf<sup>rie</sup>.

<tab><tab><tab><tab> Boulard.

M. M. de Bar, Derrive et Beauvire passent lieutenants 
dans le même Régiment»<footnote>»Kopia af det bref, som skrifvits af öfverste Boulard till
löjtnant Bernadotte.

La Rochelle den 31 mars 1792.

Min herre, jag emottog i går ett bref från ministern,
dateradt den 26, som underrättar mig att Ni nyss utnämts till
löjtnant vid 36 infanteriregementet, f. d. Anjou, i garnison i
St. Servant, hvarest ni bör befinna eder den 26 nästkommande
april. Jag skyndar mig att underrätta eder härom och skall
öfverlemna eder detta bref vid eder ankomst hit. Jag får
emellertid bereda eder på, att ett nekande från eder sida,
skall anses såsom en önskan att lemna tjensten, och att man i
så fall kommer att utnämna efterträdare till eder plats.

Jag är ledsen, min herre, att denna omständighet nödsakar 
eder att lemna det 60 regementet, der edert nit för tjensten 
hade satt eder i tillfälle att tjena det allmänna och på
samma gång hade förskaffat eder vänskap af hela den kår,
som enstämmigt utsett eder till underlöjtnant. Jag hoppades
sålunda att kunna utnämna eder omedelbart till regementets
adjutant (reg.-qv.-mästare). Trösta Eder, min herre; när Ni
haft tid att göra Eder känd af Edra nya förmän, skola de helt
visst välja Eder.

<tab><tab> Öfversten vid 60 infanteriregementet.
<tab><tab><tab><tab> Boulard.

Herrar de Bar, Derrive och Beauvire avancera äfven till
löjtnanter i samma regemente».

Huruvida dessa herrar sedermera inträdde vid regementet
känner jag ej, men enligt »État militaire de France 1793» voro då
löjtnanter vid det 36 regementet följande: Salaude, Déade,
Bernardotte (!), Bruneteau, La Charme, Clinchamps, Gassonville,
Bidat, Leroi, Harouard, Albert, Petitpain, Guilley, Darnaud,
Champeaux, Grosman, Petiat, Trigadoret. Den ende af desse
herrar, hvars namn öfvergått till efterverlden, är Darnaud,
som sedermera blef general, storofficer af franska hederslegionen 
samt baron.</footnote>.


﻿Bernadotte var således nu väl bestäld löjtnant
och lemnade, ehuru ännu ej fullt återstäld från sin
sjukdom, St. Martin, hvarest han under en närmare
tvåårig vistelse lyckats skaffa sig många vänner.
Flere anekdoter af mer eller mindre intresse, rörande
denna tid, berättas ännu i den lilla staden<footnote>St. Martin var ofta besökt af svenska och norska
handelsfartyg, hvarför det är rätt antagligt, att Bernadotte litet
emellan kom i beröring med några af kaptenerna å dessa
fartyg. Bland dylika, hvilka kommo in i hamnen i St. Martin
under Bernadottes vistelse, må nämnas: <i>Pilen</i> från Göteborg
kapten Gustaf Olsson, 1791 den 19 december och <i>Johanna Eleonora</i> 
från Stockholm, kapten Johan Hedenberg, 1792 d. 27 jan.,
hvilka finnas upptagna i skeppslistor i »Annonces, Affiches et
Avis divers de la Généralité de La Rochelle». Bernadotte hade
således tillfälle att redan vid denna tid göra bekantskap med
sina blifvande landsmän. Samma tidning har 1792 den 13 april
en lång beskrifning öfver Gustaf III:s mord.</footnote>. Så skall 
﻿Bernadotte sista året han vistades i St. Martin
tillsammans med några kamrater på Trettondedagjul ätit,
hvad man i Frankrike kallar »le gâteau des rois», i
hvilken en böna var inbakad, såsom i Sverige är sed
med gröten. Vid detta tillfälle blef Bernadotte
»bönkonung», och de goda innebyggarne på ön Ré se 
häruti en förutsägelse om den lysande framtid, som 
väntade Bernadotte.

Afven omtalas en viss Roland, som varit Bernadottes 
sängkamrat<footnote>Denna uppgift har gifvit stoff till en teaterpjes, kallad
»Le camarade de lit», som uppfördes första gången 1833 den
10 maj på Palais-Royal-teatern i Paris. Texten är mer än
lofligt enfaldig samt späckad med mer eller mindre torftiga
kupletter. Handlingen passerar i Stockholm. Konungen
uppträder i första akten i berusadt tillstånd och visar såsom
igenkänningstecken för sin forne kamrat sin bara arm, der en
frygisk mössa och ett »vive la république» äro innebrända med
krut. Författarne, Emile Vanderburch och Ferdinand Langlé,
kunde glädja sig åt en viss framgång, ty pjesen höll sig uppe
under mer än 60 representationer.</footnote> vid regementet, men sedermera
tagit afsked och bosatt sig i St. Martin; till honom
skall Bernadotte, sedan han blifvit konung i Sverige,
skrifvit ett bref, hvari han uppfordrade den gamle
vännen att »helsa på sig», men fått afslag, emedan
Roland ej ville öfvergifva sitt fosterland. Jag behöfver 
ej säga, att denna berättelse helt visst är 
﻿uppdiktad, så mycket mera som jag i regementets rullor
ej kunnat finna någon Roland, som rimligtvis varit
kamrat med Bernadotte.

Här slutar den period af Bernadottes lif, för hvilken 
jag i hastiga drag sökt att redogöra, men då
hans första år såsom officer ej heller äro mycket
kända och jag, tack vare hans korrespondens med
brodern, är i tillfälle att lemna några hittills okända
detaljer, anhåller jag att i ett följande kapitel få
meddela de bref, hvilka beröra denna tid, i synnerhet
som de äro särdeles upplysande, ej blott för
Bernadottes förhållanden i allmänhet, utan äfven för de
händelser, i hvilka han var inblandad. Den franska
texten meddelas med bibehållande af de flesta oegentligheter 
i stafningen, som förefinnas i originalen<footnote>Dessa bref delgifvas läsaren, i likhet med alla i det
föregående meddelade bref eller citat, både på svenska och
franska språken, och hafva öfversättningarna af brefven, såväl
som af andra i arbetet förekommande öfverflyttningar från
franskan, verkstälts af fröken Charlotte Wrangel. Må det
tillåtas mig att på denna plats begagna tillfället att till henne
framföra mina varmaste tacksägelser för det utmärkta sätt,
hvarpå dessa, såväl versifierade som andra öfversättningar,
utförts.</footnote>.

<table o c><td>————</table>
</chapter>

<chapter name="﻿VII.">.
<h2>﻿VII.</h2>

St. Servant d. 6 maj 1792.

Jag emottog, min käre broder, före min afresa
från la Rochelle det bref, som du gjort mig äran och
vänligheten tillskrifva mig. Jag har deruti sett ett
nytt bevis på din godhet mot mig. Det har icke
öfverraskat mig, ty jag vet väl, huru känsligt ditt
hjerta är och huru redo du alltid är att tjena andra
. . . . . . . . . . . . . . . . . . . . . . . . . . . . . . . . 
Du vet utan tvifvel, att ödet icke gynnat våra vapen
i en första drabbning, som egt rum några mil från
Mons; man säger, att herr Dillon med sitt lif fått
betala sin oerfarenhet eller sitt förräderi. Jag hvarken
klandrar eller gillar honom, och väntar att blifva
bättre underrättad, innan jag fäller mitt slutomdöme
öfver en händelse, som just timat, och som kan
medföra de största olyckor. Denna godtyckliga bestraffning, 
som subalternen anser sig hafva rättighet att
utöfva mot sin chef, kan beröfva oss goda, såväl
som dåliga generaler, såvida icke regeringen skyndar
sig att afhjelpa det oberäkneliga onda, som sjelfsvåldet 
och tygellösheten alltid medföra; om franska
officerarne brista i energi och mod, anser jag armén
ohjelpligt förlorad. Soldat sedan min ungdom, känner 
jag dennes förvillelser och hänförelse. Jag känner 
﻿också temligen det rätta sättet att fästa honom vid
sig och att blifva älskad och aktad af honom, om
man blott hinner väcka hans pligtkänsla. Men
olyckligtvis våga eller vilja icke de, som bekläda de
högsta posterna, visa sig i de åtgörande ögonblicken.

Jag for från ön Rhé med svåra plågor i
fotleden. Jag hade olyckan att dagen före min afresa
från la Rochelle slå ut ett krus hett vatten öfver min
högra fot; en underofficer af mina vänner fick
vidkännas min drumlighet, i det att han något skållade
det ena benet. Jag hade plats påtingad i diligensen;
jag begagnade mig deraf för att resa tillsammans med
en ung officer af mina bekanta; färden var angenäm,
det vill säga utan plågor, men framkommen till St.
Servant blef jag tvungen att stanna på mitt rum och
öfverlemna mig åt läkaren vid regementet. Sedan
den 30 i förra månaden är jag här . . . . . . . . . . . 
. . . . . . . . . . . . . . . . . . . . . . . . . . . . . . . . 
Den första bataljonen har fått order att hålla sig redo
till strid; jag har icke ännu blifvit antagen, emedan
min fullmakt icke anländt; dessutom har jag icke
ännu varit ute. Andra bataljonen, till hvilken jag
kommer att höra, anländer i öfvermorgon från St.
Brieuc. Jag kan icke veta, om jag vid kompletteringen 
(tiercement) kommer att tillhöra den första;
hvad som än må hända, skall jag vara på min post,
och äran och pligten skola alltid vara de bevekelsegrunder, 
som skola leda mig. Det faller sig svårt
att sända Cazeaux från Morlaas hans afsked, då han
deserterade när regementet var i Briançon. Bellair 
﻿var på rekrytering, då jag reste, hvilket gjorde, att
jag icke kunde bedja honom åtaga sig denna affär
. . . . . . . . . . . . . . . Om öfverst-löjtnanten hade
fört kommandot, skulle jag kanske kunnat vinna
något. Jag har talat mycket litet med öfversten sedan
hans ankomst, hvilken egde rum, då jag var
sängliggande, och jag har icke haft några slags
meddelanden från honom rörande tjensten, utom i några fall,
då han begärt mitt utlåtande; dessutom gör han allt
sjelf, jag har endast helt enkelt en gång varit
inbjuden till middag hos honom, och jag har icke
närmat mig honom annat än för mina egna affärers skull.
Farväl, käre broder! Jag ber dig tolka mina varma
känslor för min mor och syster; omfamna dem å mina
vägnar, och må hvarken du eller de tvifla på min
tillgifvenhet för eder. Den 1:sta bataljonen af 60:de
regementet, som jag nyss lemnat, är kommenderad till
gränsen, den andra begifver sig till St. Domingo.
Farväl, min käre broder! Emottag mina vänskapsförsäkringar 
och var öfvertygad om, att jag alltid skall
följa samvetets röst. 

Jag omfamnar dig.

<tab><tab><tab><tab><tab><tab><tab><tab> J. B.

(Original.)

»J'ay reçu mon cher frère avant mon départ de
Larochelle la lettre que vous m'avez fait l'honneur et
l'amitié de m'écrire. J'y ay apperçu une nouvelle preuve de
vos bontés pour moy. Je n'en ai pas été surpris parceque 
je connois combien votre coeur est sensible et disposé
à rendre service . . . . . . . . . . . . . . . . . . . . . . . 
. . . . . . . . . . . . . . . . . . . . . . . . . . . . . . . . 
﻿Vous sçavez sans doute que le sort des armes n'a pas été
avantageux pour nous dans un premier combat qui s'est
donné à quelques lieues de Mons; M<sup>r</sup> Dillon a dit-on
payé de sa vie son inexperience ou sa trahison, Je ne le
blame ny ne l'aprouve et jattends d'être mieux instruit
pour fixer mon opinion sur une action qui vient de se
commettre, et qui peut entrainer avec elle le plus grand
des malheurs. Ces genres de punitions que le subalterne
croit être authorisé d'exercer envers son chef pourront
nous moissonner des bons généraux comme des mauvais,
si le Gouvernement ne se hâte de remedier aux meaux
incalculables qu'entraine toujours la licence, et la frénésie;
si les officiers français manquent d'énergie et de courage,
je vois l'armée perdue sans ressource. Soldat depuis mon
adolescence, je connois ses erreurs et son délire. Je
connois aussy à peu près la manière de se l'attacher, d'en
être aimé et respecté, lorsqu'il donne le tem de le rapeller 
a son devoir. Mais malheureusement ceux qui sont
revêtus des premières authorités n'osent ou ne veulent
pas se montrer dans des moments de crise.

Je suis party de Lisle de Rhé avec des douleurs très
fortes aux articulations des pieds, jay eu le malheur la
surveille de mon départ de Larochelle de me renverser
une peinte deau et de son bouillant sur mon pied droit,
un sous off<sup>er</sup> de mes amis s'est ressenty de ma maladresse
et a eu sa jambe un peu brulée. Ma place étoit arrettée
à la diligence, jen ay proffitté pour partir avec un jeune
off<sup>er</sup> de ma connoissance, ma route s'est faitte assez
agréablement, c'est à dire sans souffrance, mais arrivé a St.
Servant jay été obligé de garder la chambre et de me
mettre entre les mains du Chirurgien-Major. Je suis icy
depuis le 30 du mois d<sup>er</sup> . . . . . . . . . . . . . . . . . . 
. . . . . . . . . . . . . . . . . . . . . . . . . . . . . . . 
Le 1<sup>er</sup> Bataillon a ordre de se tenir prèt pour faire la
guerre; je ne suis pas encore reçu parce que mon brevet 
﻿n'est pas arrivé, D'ailleurs je ne suis pas encore sorty, le
second bataillon pour lequel je suis désigné arrive
aprèsdemain de St. Brieuc. Je ne puis scavoir si au tiercement 
je deviendray du premier, enfin quoy qu'il en arrive
je me tiendrai à mon poste et mon honneur et mon
devoir seront toujours les motifs qui me dirigeront: Il sera
difficile de faire parvenir à Cazeaux de Morlaas une
cartouche attendu qu'il a déserté dans le tems que le
régiment était à Briançon, Bellair étoit en recrüe quand je
suis party, de manière que je n'ay pas pu le prier de se
charger de cette affaire . . . . . . . . . . . . . . . . . . . 
Si le Lieutenant Colonel avait commandé jauray peut être
pû gagner quelque chose, jay parlé très peu au Colonel
depuis son arrivée époque ou jetay dans mon lit, et je
nay eu aucune espèce de communiquation avec luy
rélativement au service, que pour quelques notions qu'il ma
demandé, du reste il fait tout par luy même, jay été
simplement invité à diner une fois par luy et je ne l'ay
approché que pour mes affaires. Adieu mon cher frère soyez
je vous prie l'interprète de mes sentiments auprès de ma
chère mère et scœur, embrassés les pour moy et ne doutés 
point je vous prie ni les uns ni les autres de ma
bonne volonté pour vous: le 1<sup>er</sup> B<sup>on</sup> du 60<sup>e</sup> regim<sup>t</sup> que je
viens de quitter a ordre d'aller aux frontiéres, le second
va à St Domingue, adieu mon cher frère recevés mes
amitiés et croyés que je suivray toujours le cri de ma
consiance. Je vous embrasse

de St. Servent le 6 may 1792.

<tab><tab><tab><tab><tab><tab><tab><tab> J. B.

<table o c><td>————</table>

Mayenne d. 30 juli 1792.

Jag är, min käre broder, sedan den 15 dennes
på väg för att förena mig med nordarmén. Samlingsplatsen 
för flera på marsch stadda regementen är 
﻿Cambray, och det 36:te, der jag nu är anstäld, bör
vara på platsen den 6 i nästa månad. Ehuru min
helsa icke är fullt återstäld och jag stundom har
svåra smärtor i fotlederna, är jag bra nöjd att 
återtaga min plats i ledet och gå att strida för en så
rättmätig sak. Jag har lyckan att tillhöra en kår, som
. . . . . icke är söndrad; disciplinen inom densamma
iakttages äfven punktligt, och den ädlaste fosterlandskärlek 
eldar densamma. Jag hoppas snart blifva
kapten; jag är nu fjerde löjtnant. Men allt detta
fägnar mig icke så mycket som friheten, hvars hela värde
jag i dag känner . . . . . . . . . . . . . . . . . . . . . . 
. . . . . . . . . . . . . . . . . . . . . . . . . . . . . . . . 
Jag vet icke, käre broder, om jag får återse dig;
kanske blir jag upptagen två eller tre dagar efter
min ankomst, och dessutom går jag kanske att öka
antalet af de många tappre män, som stupat vid
försvaret af sitt fosterland. Framför mina
ömhetsbetygelser till min mor och syster, och mottag
vänskapsförsäkringar från en broder, som älskar dig mer än
han kan säga, och alltid skall visa sig värdig att
tillhöra dig . . . . . . . . . . . . . . . . . . . . . . . . . . .
. . . . . . . . . . . . . . . . . . . . . . . . . . . . . . . . 

<tab><tab><tab><tab><tab><tab><tab> J. B.

<tab><tab><tab> Löjtnant vid 36:te infanteri-regementet.

(Original.)

Je suis en route mon très cher frère depuis le 15
de ce mois pour joindre l'armée du Nord, le point de
raillement de plusieurs regiments qui sont en marche est
Cambray et le 36<sup>e</sup> où je suis maintenant doit etre rendu 
﻿le 6 du mois prochain. Quoy que ma santé ne soit pas
bien rétablie et que je souffre parfois des douleurs
violentes aux articulations des pieds, je suis bienaise d'entrér
en ligne et d'allér combattre pour une cause aussy
legitime. Jay le bonheur d'être dans un corps qui . . . . .
n'est pas divisé, aussij la discipline y est observée
regulièrement et le patriotisme le plus pur lanime: jespère
être Capitaine sous peu, Je me trouve le quatrième lieutenant 
Mais tout cela ne me flatte pas autant que la liberté
dont je connais aujourd'hui tout le prix . . . . . . . . . . 
. . . . . . . . . . . . . . . . . . . . . . . . . . . . . . . . 
Je ne scay mon cher frère si je pourray vous revoir, peutêtre 
seray je occupé deux ou trois jours après mon arrivée 
et peut être encore que Jiray grossir le nombre de
tant de braves gens qui ont péri en deffendant leur pays.
Chargés vous de mille embrassements pour ma chère mère
et scœur et acceptés l'amitié dun frère qui vous aime au
dela de toute expression et qui sera toujours digne de
vous appartenir . . . . . . . . . . . . . . . . . . . . . . . . 
. . . . . . . . . . . . . . . . . . . . . . . . . . . . . . . . 

<tab><tab><tab><tab><tab><tab><tab><tab> J. B.

<tab><tab><tab><tab> Lieutenant au 36<sup>e</sup> Regim<sup>t</sup> d'Inf.

de Mayenne le 20 juillet 1792.

<table o c><td>————</table>

Bingen d. 20 feb. 1793.

Jag har, min käre broder, mottagit det bref du
haft vänligheten att tillskrifva mig. Jag var orolig,
såväl för din som min älskade mors och systers skull,
och som jag befann mig hos öfversten, hvilken skref till
medborgaren Junker, omfattade jag med begärlighet
detta tillfälle, som tycktes mig säkrast för att gifva
eder underrättelse om mig; det var alls icke lusten
att anlita en tredje person i detta fall . . . . . . . . . 
﻿Jag tackar dig för de råd, som du gör dig mödan att
gifva mig; jag skall begagna mig af dem, då jag
alltid anser det som en kär skyldighet att följa de
känslor, som du ingifvit mig . . . . . . . . . . . . . . . 
Granskapet med preussarne, som i förgår öfvergingo
Rhen, gifver mig anledning till glädje. Jag innehar
tjenst som plats-adjutant i Bingen. Oafsedt mina
särskilda åligganden som regements-adjutant, har jag fått
i uppdrag öfverinseendet öfver båtarne på Rhens
venstra sida; sålunda kun du se, om det är någon tid att
förlora. Jag tror, att inom två eller tre dagar skola
vi drabba tillsammans med herrar soldnärer
(stipendiaires) jag gläder mig deråt, ty ehuru jag var
närvarande vid Speiers och Mainz' intagande, har jag
icke sett dem nog nära. Jag var emellertid med vid
gripandet af en konvoj, och det såsom anförare, ehuru
jag då endast var underordnad. Min helsning till
min syster och min vördnad till min mor. Farväl!
Jag har brådtom. Jag omfamnar Eder alla.

<tab><tab><tab><tab><tab><tab><tab><tab> J. B.

Jag har för icke längesedan mottagit ditt bref af
den 6 augusti.

. . . . . . . . . . . . . . . . . . . . . . . . . . . . . . . . 

(Original.)

Jay reçu mon cher frère la lettre que vous m'avés
fait l'amitié de mecrire. Jetais inquiet sur votre compte et
sur celuy de ma chère mère et scœur, lorsque je me trouvay 
chés le Colonel qui ecrivait au citoyen Junker. Je
saisis avec empressement cette occasion qui me parut la
plus sure pour vous donner de mes nouvelles, ce netoit
nullement l'envie d'employér un tiers pour cela . . . . . . 
﻿Je vous remercie des conseils que vous prenés la peine
de me donner, Je les mettray en usage en me faisant
toujours une obligation de suivre les sentiments que vous
m'avez inspiré . . . . . . . . . . . . . . . . . . . . . . . . 
Le voisinage des Prussiens qui ont passé le Rhin avant-hier 
me fournit de quoy megaiyer, Je remplis les fonctions 
d'adjudant de la place à Bingen. Independement de
mes fonctions particulières d'adjudant-major du régiment,
la surveillance sur les bateaux du coté de la rive gauche
du Rhin est à ma charge ainzy vous pouvés voir s'il y a
du tems à perdre. Je crois qu'avant deux ou trois jours
nons serons aux prises avec M. M. les stipendiantes. Je
men rejouis car quoy que je me sois trouvé à la prise
de Spire et Mayence je ne les ay pas vus d'asses prés.
Jay neanmoins assisté et pour ainsy comme commandant
quoy que je ne fusse quen sous ordre à la prise dun
convoy. Mes amitiés à scœur et mes respects à ma mère.
Adieu Je suis pressé Je vous embrasse à tous.

<tab><tab><tab><tab><tab><tab><tab> J. B. adjud<sup>t</sup>

Bingen le 20 février 1793.

Jay reçu votre lettre du 6 aoust il ni a pas longtems.

<table o c><td>————</table>

Rhen-armén d. 16 maj 1793.

Jag har icke, min käre broder, omedelbart kunnat 
svara dig, ty som Jacou d'Artets befann sig vid
arméns avantgarde, har det ej varit mig möjligt att förr
meddela honom ditt bref. Jag begagnade mig af första 
ledighet, som stod till mitt förfogande, för att
besöka honom. Han var tacksam för eder hågkomst,
och har bedt mig betyga dig, hans far och min
älskade mor och syster, hans tacksamhet. Hans hustru
har, efter att hafva rest ända till Nancy, återvändt
till honom i anledning af de obehag, hon haft under 
﻿vägen; han har denna morgon passerat mitt läger
på väg till general Falk, som kommenderar en af
våra flyglar. Jag skulle icke skrifvit till dig förr
än i morgon, om vi icke genom en order, hvilken
just anländt, fått befallning att hålla oss redo till
uppbrott klockan sju. Jag förmodar, att vi gå mot
Landau, för att taga det medelst öfverraskning. Jag
har sålunda, min käre broder, i betraktande af mina
många göromål, endast tid att tacka dig för allt det
besvär du gör dig, för att med första möjliga förverkliga 
mina önskningar. Detta nya vänskapsbevis
förvånar mig icke, men jag förblir alltid lika tacksam
derför. Om du kan lyckas att få mig utnämd vid de
bataljoner, som skola bildas, skulle det riktigt vara
någonting för mig, ty med min vana och rutin i mitt
yrke, hoppas jag kunna göra mig nyttig. Emellertid
räknar jag på dig, och jag är öfvertygad om att du
kommer att tjena mig efter bästa förmåga. Omfamna
min älskade mor.

<tab><tab><tab><tab><tab><tab><tab> J. B.

Som generalerna icke företaga något utan en
skriftlig ansökan, bifogar jag härmed, i händelse du
vänder dig till dem eller till ministern, formuläret till
den ansökan, du kan göra:

<tab><tab> <i>Rhen-armén, 36. Infanteri-regementet.</i>

Ansökan för erhållande af en öfverstlöjtnantsbefattning 
vid de kårer, som skola utgöra Pyrenée-arméen.

<tab><tab><tab> <i>﻿Tjensteförteckning.</i>

Född d. 26 januari 1763 i Pau, departementet Basses Pyrénées,

Soldat d. 3 september 1780,

Grenadier d. 20 maj 1782,

Korpral d. 13 juni 1785,

Sergeant d. 31 augusti 1785,

Adjutant, d. 7 febr. 1790 vid 60:de regementet.

Öfverflyttad från 60:de regementet, enligt sin
tjenstegrad inom vapnet, till löjtnant vid 36:te
regementet d. 6 november 1791; regementsadjutant d. 30
november 1792, rang af kapten enligt lagen af d. 24
december, som gör linietrupperna likstälda med de
frivillige, i det regementsadjutanterna i dessa kårer
hafva kaptens rang i öfverensstämmelse med dekretet
vid deras bildande.

Jean Baptiste Bernadotte anhåller hos etc. etc. om
en befattning som öfverstlöjtnant vid de nya kårer, som
skola utgöra del af Pyrenée-armén; han stöder sin
anhållan på tretton års oafbruten tjenst; två fälttåg;
dessutom från soldat uppstigen till regementsadjutants
grad, har han, genom de olika grader han genomgått, 
inhemtat tjenstens såväl teori som praktik, hvilket 
sätter honom i stånd att undervisa en bataljon i
detaljerna rörande exercis, tukt och disciplin.

<tab><tab><tab><tab><tab><tab><tab><tab> J. B.

(Original.)

Je nay pu vous repondre de suitte mon cher frère,
parce que Jacou d'Artets étant à l'avant garde de l'armée, 
il ma été impossible de lui communiquer votre lettre 
﻿plustôt. Le premier instant de libre qui a été à ma
disposition je lay employé à l'aller voir, il a été sensible
à votre bon souvenir et ma chargé de vous temoigner à
vous, à son père, et à ma chère mère et scœur, toute sa
reconnaissance, Son epouze aprés avoir voyagé jusqu'à
Nancy est retournée auprés de luy par raport aux
contrarietés qu'elle a éprouvé en route; il a passé ce matin
dans mon camp en allant voir le général Falk qui
commande un de nos flancs. Je ne vous auray ecrit que
demain si un ordre, qui nous vient d'arriver, ne nous eut
enjoint dêtre prets à partir pour sept heures. Je presume
que nous allons en avant de Landau pour un coup de
main, Je n'ay donc mon cher frère vu la multiplicité de
mes occupations que le tem de vous remercier de tous
les soins que vous vous donnés pour me faire obtenir
promptement leffet de mes désirs. Cette nouvelle preuve
de votre amitié pour moy ne scauroit m'étonner et jy suis
toujours sensible. Si vous pouviez parvenir à me faire
nommer dans les bataillons qui vont se former, ce serait
parfaitement mon affaire parce qu'avec l'habitude et la
routine de mon métier, jespère pouvoir me rendre utille,
Enfin je compte sur vous et je suis persuadé que vous ne
me servirés pas faiblement. Embrassés pour moy ma chère
mère.

<tab><tab><tab><tab><tab><tab><tab><tab> J. B.

Armée du Rhin le 16 may 1793.

Comme les généraux ne font rien sans memoire, au
cas que vous vous adressiés à eux, ou au Ministre, Je
joints icy la formule du memoire que vous pourrés faire.

<tab><tab> <i>Armé du Rhin 36<sup>e</sup> Régiment d'Infanterie</i>

Memoire pour obtenir une Lieutenance-Colonel dans
les nouveaux corps qui composeront l'armée des Pirenées. 
<tab><tab><tab> <i>﻿Détails des services</i>

Né le 26 janvier 1763 à Pau département des Basses-Pirénées

Soldat le 3 7<sup>bre</sup> 1780

Grenadier le 20 may 1782

Caporal le 13 juin 1785

Sergent le 31 aoust 1785

Adjudant le 7 fevrier 1790 dans le 60<sup>e</sup> regiment.

Passé du 60<sup>e</sup> régiment à son rang d'ancienneté sur
l'arme Lieutenant au 36<sup>e</sup> regiment le 6 9<sup>bre</sup> 1791

Adjudant-major le 30 9<sup>bre</sup> 1792.

Rang de capitaine en vertu de la loy du 24 D<sup>er</sup> qui
assimile les troupes de ligne aux volontaires, les adjudants-majors 
de ces corps ayant rang dans les capitaines en vertu
du décret de leur formation.

Jean Baptiste Bernadotte demande à etc. un employ de
Lieutenant-Colonel dans les nouveaux corps qui doivent
faire partie de l'armée des Pirénées, il appuye sa
réclamation sur treize années de service sans interruption deux
compagnes de guerre; plus sur ce que parvenu de soldat au
grade d'adjudant major il acquit dans les différents grades
où il a passé la theorie et la pratique du service qui le
met à même d'instruire un bataillon sur les détails des
manœuvres, police et discipline.

<tab><tab><tab><tab><tab><tab><tab><tab> J. B.

<table o c><td>————</table>

Weissenburg d. 26 maj 1793.

Jag har denna morgon mottagit ditt bref, min
käre broder, jag skyndar mig att besvara detsamma.
Jag vet icke, om jag kan begagna mig af dagens
kurir, ty som man i fält svårligen finner hvad man
behöfver, har jag varit tvungen att begifva mig till 
﻿Weissenburg för att anskaffa hvad jag behöfde, och
detta kommer möjligen att försena mitt bref 24
timmar.

Jag förmår icke här uttrycka min tacksamhet
. . . . . . . . . . . . . . . . . . . . . . . . . . . . . . . . 
mitt hjerta, som talar med republikansk uppriktighet,
skall evigt bibehålla minnet af dina vänliga tjenster
. . . . . I det ögonblick, då jag gladde mig åt att få
återse dig, uppresa sig tusen hinder för uppfyllandet
af mina önskningar, och om du icke ånyo kommer
mig till hjelp, tviflar jag på att ensam kunna undanrödja 
dem. Se här, hvarom det är fråga: lagen af
den 24 februari, som gör linietrupperna likstälda med
de frivillige, tillåter icke att det fins mer än två
officerare vid hvar bataljon anstälda såsom medlemmar
i regements-staben eller såsom adjutanter; detta
antal är nu fullt vid 1:sta bataljonen. Medborgaren
Junker är en af dem, hvarigenom han hindrar mig
att njuta frukten af hans uppmärksamhet. Emellertid 
förlorar jag icke modet, emedan hans plats som
generaladjutant sätter honom utom all täflan och
gifver honom rang af öfverstlöjtnant eller öfverste; men
för att jag skall kunna draga fördel af den lediga
plats han lemnar vid 1:sta bataljonen, måste min
utnämning komma mig tillhanda på samma gång
cheferna underrättas om hans befordran . . . . Jag
tänker således, att du icke lemnar medborgaren Junker i
ro, ty han kan afhjelpa det hela, om han skyndar
sig att afsända min nya tjensteutnämning och skickar
mig den utan tidsutdrägt, innan man utnämner någon 
﻿till hans kaptensbefattning. Jag skref till dig dagen
före mitt deltagande i en expedition: genom ödets
besynnerliga skickelse har man glömt att nämna mig
i den redogörelse, som lemnats konventet rörande denna
affär. Emellertid beklagar jag mig icke öfver
Custine; jag gör honom den rättvisan, att om han
blifvit underrättad om mitt tappra uppförande, skulle han
icke underlåtit att tala derom. Anländ till slagfältet,
och innan man ännu haft tid att utbreda sig, emedan
rörelsen ännu icke gifvits från têten, hörde jag ett
allmänt sorl från denna tête; genomträngande rop af
»sauve qui peut!», allt är förloradt! läto höra sig;
flyende ryttare utbredde ångest och fruktan bland
truppen, artilleriet flydde och förvirringen tycktes
fullständig, ty en rubbning, utgången från têten, hade
så hastigt utbredt sig, att plutonerna, blandade om
hvarandra, dödade hvarandra ömsesidigt, under det
att andra sökte rädda sig genom att fly. Vid detta
sorgliga skådespel gripes jag af harm och förbittring,
och då jag icke ser omkring mig någon anförare i
stånd att återställa ordningen, skyndar jag till den
redan i oordning stadda bataljonens midt; jag ropar,
jag bannar, jag bönfaller, jag befaller; förvirringen
är sådan, att man icke hör på mig. Tusen skott
höras, och flera af dem undgår jag endast genom att
medelst värjspetsen svänga kanonerna rätt (redressant
les canons). Jag flyger till bataljonens eftertrupp, som
kommit i têten; min häst blir kullkastad, jag släpper
icke taget. »Soldater», ropar jag, »detta är 
samlingspunkten, tvungna att gifva vika för den häftiga 
﻿rörelse, som dragit eder med sig mot eder vilja, skolen
I icke gå längre; I skolen sätta eder till motvärn,
jag är öfvertygad derom, edert värn äro edra
bajonetter och edert mod; låt dem fegt fly, dessa män
ovärdige friheten, men låtom oss, trogna på vår post,
dö på densamma, om det så är, men med ropet: lefve
republiken! lefve nationen! låtom oss sluta oss
tillsammans, mina vänner, och gå mot dessa besoldade
slafvar, låtom oss gå emot dem med vissheten att
besegra dem, och vi skola svårligen blifva besegrade!»
Tala, öfvertyga, handla, blifva åtlydd, allt detta var
ett ögonblicks verk; soldaterna lyssna till mig, de
upprepa förnyade gånger: »låtom oss gå emot fienden,
anförda af regements-adjutanten!» Jag uppställer dem
till strid, och jag hejdar dermed den förvirring, som
kunnat sprida sig till sex bataljoner, hvilka stodo bakom
oss. Jag återkallar artilleristerna till deras poster
och befaller de vakter, jag utsätter, att skjuta på dem,
som köra kanonvagnarna, i händelse de göra min af
att fly. Fienden vågar ej mer förfölja, allt blir lugnt;
kuppen är förlorad, men vi blifva herrar på slagfältet; 
fienden förlorar folk, vi likaså, och armén
återvänder till Weissenburg, efter att hafva marscherat
aderton mil utan uppehåll, och den bataljon, jag för
tillfället kommenderar, är utsedd att, tillika med den
andra, utgöra arméns arrière-garde. Alla officerarne
loforda mitt nit och dess lyckliga resultat; soldaterna
tala om mig med hänförelse, och dertill inskränker
sig det hela, emedan ingen underrättar befälhafvaren 
﻿om mitt uppförande; de underordnades handlingar
lemnas ofta åt glömskan, under det att chefernas
misstag ofta få gälla för utmärkta bedrifter.

Jag skall icke destomindre väl tjena republiken,
som är det styrelsesätt, jag älskar. Farväl! Omfamna
min älskade moder etc.

<tab><tab><tab><tab><tab><tab><tab><tab>J. B.

(Original.)

Jay reçu ce matin votre lettre mon cher frère, je
m'empresse di repondre. Je ne scay pas si je pourrai
profitter du courrier d'aujourd'hui car comme on trouve
difficilement les choses nécessaires au camp. J'ay été forcé
d'aller à Wissembourg pour me les procurer, et cest ce
qui retardera peut être de 24 heures le départ de ma
lettre.

Il n'est pas en mon pouvoir de vous tracer icy ma
reconnaissance . . . . . . . . . Mon cœur qui vous parle
avec sa franchise republiquaine vous assure qu'il conservera 
eternellement le souvenir de vos bons procedés . . . 
Au moment où je me felicite de vous rejoindre mil
obstacles sopposent à l'accomplissement de mes veux, et si
vous ne me servez de nouveau je doute de pouvoir les
applanir moy seul. Voicy donc de quoy il est question;
la loy du 24 f<sup>er</sup>, qui assimile les troupes de ligne aux
volontaires, deffent quil y ait plus de deux officiers par
bataillon employés comme adjoints aux Etats-Majors ou
comme aides de camp, ce nombre est maintenant rempli
au 1<sup>er</sup> bataillon. Le citoyen Junker en est un, de
manière qu'il m'empeche de jouir du fruit de ses attentions.
Neanmoins je ne perds pas courage parce que sa place
d'adjudant-general le met hors de la ligne, et lui donne
rang de Lieutenant-Colonel ou de Colonel; mais pour que
je puisse profitter du vide qu'il fera au 1<sup>er</sup> bataillon, il
faudrait que ma commission me parvienne en même temps 
﻿que les chefs seront instruits de sa promotion . . . . . . 
Je pense donc que vous presserés le citoyen Junker, qui
pourra remedier à tout cela, en se depechant de me faire
expedier mon nouvel ordre de service, et me l'envoyer
sans pertes de temps, avant qu'on nomme à son employ
de capitaine.

Je vous ay ecrit la veille de mon départ pour une
expédition, par suite de la bizarrerie de mon sort j'ay été
oublié dans le compte qui a été rendu à la Convention
relativement à cette affaire. Cependant je ne me plains
pas de Custine, je lui rends justice sil eut été instruit de
la manière courageuse avec laquelle je métais conduit, il
n'aurait pas manqué den parler; en arrivant sur le champ
de bataille, et sans qu'on eut eu le temps de se deployer,
puisque le mouvement n'était pas encore venu de la tête
de la ligne, jentendis un murmure géneral à cette même
tête; des cris perçant firent entendre sauve qui peut! nous
sommes perdus! des cavaliers fuyards jettoient la terreur
et l'épouvante dans la colonne, les canons fuyoient et la
déroute sembloient être complette, puisque un ebranlement 
venu de la tête avoit donné une impulsion si rapide
que les pelotons confondus les uns avec les autres
sentretuoient reciproquement, Tandis que d'autres cherchoient
leur salut dans la fuitte, à ce triste spectacle, un
mouvement d'indignation et de fureur sempare de mes sens,
et ne voyant autour de moy aucun chef capable de
remettre l'ordre, je cours au centre du bataillon deja
entrémelé. Je crie, Je gronde, Je supplie Jordonne, la
confusion est telle qu'on ne m'entend pas; Mil coups de
fusils se font entendre, et je n'en évite plusieurs quen
redressant les canons avec la pointe de mon sabre, Je vole
à la queue du bataillon qui était devenüe tête, mon cheval 
est culbuté, Je ne quitte pas prise: »Soldats dis-je c'est
icy le point de ralliment, forcés de plier à l'implusion
rapide qui vous a entrainés malgré vous, vous nirez pas 
﻿plus loin. Vous resisterés, jen suis sur; vos remparts sont
vos bayonnettes et votre courage, laissés fuir lachement
ces hommes indignes de la liberté. Mais nous, fermes à
notre poste, mourons-y, sil le faut, mais en criant: Vive la
Republique et vive la Nation! Ralions nous mes amis,
marchons à ces esclaves stipendiés, marchons-y avec la
certitude de les vaincre et nous serons difficilement vaincus, 
parler, concevoir, agir, être obey, tout cela est l'affaire
d'une minute, les soldats mentendent, ils repètent à
plusieurs reprises: Marchons à lennemy conduits par
l'adjudant-major. Je les forme en bataille et j'arrette par là la
confusion, qui aurait pu gagner six bataillons, qui étaient
derrière nous, Je fais revenir les cannoniers à leur poste
et Jordonne à des gardes, que je place de tirer sur les
charrettiers sils font mine de fuir, l'ennemy noze plus
poursuivre, tout rentre dans le calme, le coup est manqué,
mais nous restons maîtres du champ de bataille, l'ennemy
pert du monde, nous aussy et l'armée rentre à Wissembourg 
après avoir fait 18 lieues sans sarretter, et le
bataillon que je commande momentanément est désigné pour
faire avec le second l'arrière-garde de l'armée. Tous les
officiers me félicitent de mon zele et de sa reussite, les
soldats parlent de moy avec enthousiasme, et tout se
borne là, parce que personne ninstruit le général en chef
de ma conduite, les actions des subalternes restent
souvent dans loubly, tandis que les fautes des chefs passent
souvent pour de hauts faits.

Je n'en serviray pas moins bien la Republique, qui est
le Gouvernement que je chéris. Adieu Embrassés ma chère
mère.

<tab><tab><tab><tab><tab><tab><tab><tab>J. B.

de Wissembourg le 26 may 1793.

<table o c><td>————</table>

﻿
Lägret nära Maintfel d. 4 juli 1793.

Jag mottog i går, min käre broder, det bref du
skrifvit till mig af den 15 juni. Jag oroade mig
redan öfver din tystnad. Tusen ledsamma tankar
sysselsatte mig, kriget i synnerhet, och medvetandet om
att platsen för detsamma är i granskapet af vår stad
(d. v. s. Pau), bidrog icke obetydligt att oroa mig för
dig såväl som för min älskade mor och syster.
Lyckligtvis är nu all denna fruktan skingrad. Ditt bref,
som meddelade mig den usle Lagenttiere's förräderi,
har lugnat mig i afseende på sinnesstämningen hos
gränsdepartementens innevånare . . . . . . Hvad som
alltid förblir ämne för min fruktan, är den brist på
ordning och enighet, som råder bland de till
gränsförsvaret utsedda trupperna . . . . . . . . . . . . . . . 
Ehuru det förtroende, soldaterna vid min bataljon
ådagalägga, till en viss grad borde godtgöra dröjsmålet
med min utnämning, förorsakadt af general Servan's
afsättning, bekänner jag uppriktigt, att jag gerna
skulle vilja komma i eder närhet; landet, som jag
känner till, språket hvarmed jag är förtrogen, och
min önskan att vara nyttig, allt detta kommer mig
att hoppas, att jag med någon framgång skulle
kunna fylla min uppgift vid eder armé. Du tyckes
hålla mer på staben än på att begära en bataljon;
detta senare skulle passa mig bättre, emedan jag är 
van vid alla dessa detaljer och särskildt vid exercis
och andra disciplinära sysselsättningar.

Jag skall alltid blifva nöjd med hvad du gör för
min skull, och du kan vara öfvertygad om att min 
﻿tacksamhet skall motsvara dina välvilliga bemödanden 
rörande mig . . . . . . . . . . . . . . . . . . . . . . 
Mina göromål hindrade mig att fortsätta mitt bref af
den 1 dennes; sedan dess har vår brigad varit utsatt
för ett falskt alarm. Första bataljonen utsändes för
att rekognosera fiendens ställning, hvarvid jag, såsom
vanligt, för chefen fick antyda den ställning han borde
intaga och platsen, der han skulle uppställa batteriet,
men som fienden icke visade sig, återvände bataljonen 
i förhoppning att få hvila ut; denna förväntan
var fåfäng. Knappast hade soldaterna nedlagt sina
vapen, förrän larmsignalen gafs. De uppstälde sig
dervid till strid; inom ett par minuter hade jag bragt
dem i denna ordning, då generalerna genom sitt
besök underrätta oss om en förändring af lägerplats till
följande dag, den 3:dje. Armén gjorde verkligen
uppbrott i går klockan 3 på morgonen; den utförde, med
en ordning, som är svår att beskrifva, en marsch på
fyra mil framför fienden; vi intogo fälten kring Maintfel, 
och venstern utbredde sig på så sätt, att den för
fienden dolde en del af vår styrka; våra soldater
tycktes intaga den bästa ställning och voro redo att
tappert slåss; våra generaler ropade af alla krafter:
»Ned med konungarne, krig mot tyrannerna, lefve
republiken! . . . .» men Dumouriez, den eländige
Dumouriez, hade förrådt oss. Farväl, min käre broder,
jag älskar dig uppriktigt. Omfamna å mina vägnar
min älskade mor och syster.

<tab><tab><tab><tab><tab><tab><tab><tab> J. B.

﻿
(Original.)

J'ay reçu hier mon cher frere la lettre que vous m'avés
ecrit en datte du 15 juin. J'etais deja en peine sur votre
silence. Mil idées peu favorable venaient minquietter, la
guerre surtout, et lendroit qui en est le theatre, voisin de
notre ville, ne contribuait pas peu à m'alarmer sur votre
compte et celuy de ma chère mère et scœur. Heureusement 
tout est maintenant dissipé. Votre lettre en
m'apprenant la trahison du perfide Lagenttiere, ma rassuré
sur la disposition des habitans des départements voisins
. . . . . . . . . . . . . . . . . . . . . . . . . . . . . . . . 
Ce qui sera toujours l'objet de mes craintes, c'est le peu
d'ordre et d'harmonie qui regne parmy les troupes destinées 
à la deffense de notre frontière.
. . . . . . . . . . . . . . . . . . . . . . . . . . . . . . . . 
Quoy que la confiance que me temoignent les soldats de
mon bataillon doit me dedommagér en partie du retardement 
qu'a occasionné dans ma nommination la destitution
du general Servan, je vous avoue franchement, que je tiens
beaucoup à venir auprés de vons; le pays qui m'est connu,
la langue qui m'est famillière, et mon desir dêtre utille,
tout cela me fait espérer que je pourray avec quelque
succés remplir ma tache dans votre armée. Vous me
paraissés tenir d'avantage pour l'Etat-Major qu'à demandér
un bataillon, ce dernier party me conviendroit plustot,
attendu que je suis brisé à tous ces details, et plus
particulièrement aux manœuvres et autres objets de discipline.
Tout ce que vous fairés pour moy, me sera toujours
agréable, et vous pouvés être sur que ma reconnaissance
egalera vos intentions à mon egard. 
. . . . . . . . . . . . . . . . . . . . . . . . . . . . . . . . 
Des occupation mavoient empeché de continuér ma lettre
du 1<sup>er</sup> de ce mois, depuis lors notre Brigade a eu une
fausse alerte; le 1<sup>er</sup> bataillon a été envoyé pour
reconnoitre l'ennemy, où J'ay comme de coutume designé au 
﻿commandant la position quil devait prendre et l'endroit
où il devait etablir ses batteries, l'ennemy ne setant pas
presenté le bataillon est rentré dans l'esperance de prendre
du repos, cette attente a été vaine. A peine le soldat
avoit il posé son arme quil entend battre les coups
d'alerte. Il se range dessuite en bataille, Je le forme dans
cet ordre dans deux minutes, et la visite des généraux
nous annonce un changement de camp pour le lendemain,
3. L'armée a en effet decampé hier à 3 heures du
matin, elle a executé une marche de 4 lieus en avant de
lennemy, avec un ordre difficille à rendre elle occupe les
plaines de Maintfel. La gauche se prolonge de manière
à cacher aux ennemis une partie de nos forces, Nos
soldats paroissent être dans les meilleures dispositions, et
disposés à se bien battre, Nos généraux crient à tue tete,
haine aux rois, guerre aux tirans, Vive la republique . . .
Mais Dumouriér linfame Dumouriér nous a trahis. Adieu
mon cher frère je vous aime bien sincèrement. Embrassés
pour moy ma chère mère et sœur.

<tab><tab><tab><tab><tab><tab><tab><tab> J. B.

Au camp pres Maintfel le 4 juillet 1793, 2<sup>e</sup> de la
republique française une et indivisible.

<table o c><td>————</table>

Den 8 juli 1793.

Jag har försummat att lägga mitt bref på posten;
man har icke i lägret alla önskliga beqvämligheter
. . . . . . . . . . . . . . . . . . . . . . . . . . Låt mig
veta om Junker är utnämd till general-adjutant. Gör
mig påmind hos honom och gör i synnerhet allt, hvad
du kan för att skaffa mig en bataljon, som man skulle
kunna bilda af de kompanier, hvilka nu äro utan
anförare. Det är ännu ovisst, huruvida regements-adjutanterna 
få kaptens rang; lagen är i detta fall icke 
﻿riktigt tydlig. Jag är uttröttad. Öfverstlöjtnanten vid
brigaden har just anhållit hos generalen om min hjelp
vid upprätthållandet af hans tjenst. Utom detta
undervisar jag bataljonen; för resten är jag tvungen att
öfvervaka underofficerarnes och nära trehundra
nyligen anlända rekryters inöfning, och det högre befälet
bryr sig icke om något annat än att, så att säga,
tumla om med sina hästar. Jag säger dig det än en
gång, soldaterna och underofficerarne hysa för mig en
tillgifvenhet som smickrar mig; men du känner
menniskorna, då intrigen blandar sig deri, kullstörta de
den idol, som de ögonblicket förut tillbådo. Jag känner 
medborgaren Champeaux, deputerad för departementet 
Côtes du Nord, president i marinkomitén.
Låt mig veta om det är nödvändigt att använda
honom. Men i alla händelser försumma intet för att
skaffa mig en bataljon, ty man måste försöka att
begagna sig af tillfället.

(Original.)

Jay retardé de mettre ma lettre à la poste; l'on na
pas au camp toutes les commodités . . . . . . . Marqués
moy si Junker est adjudant-général. Rappellés moy à son
souvenir et tachés surtout de faire votre possible pour
m'avoir un bataillon qu'on pourroit former de ces comp<sup>ies</sup>,
qui sont maintenant sans chefs; Il est encore douteux si
les adjudants-major ont rang de capitaine, la loy n'est
pas bien claire à cet egard. Je suis excedé de fatigue; le
lieutenant Colonel de la brigade vient de me demander
au Général pour l'aider à commandér son service.
Independement de cela, j'instruis le bataillon, et en outre je 
﻿suis obliger de veiller à l'instruction des sous-officiers, et
de prés de trois cent recrues qui sont arrivés depuis peu,
et ceux qui ont les premières places ne se melent pour
ainsy dire que de faire caracoler leurs cheveaux. Je vous
le repete encore, le soldat et le sous-officier me porte un
attachement qui me flatte, mais vous connoissés les hommes, 
ils renversent, lorsque l'intrigue s'en mele, l'idole qu'ils
encensoient un moment auparavant; Je connois le citoyen
Champeaux député du département des Côtes du Nord,
président du Comité de Marine. Marqués moy s'il seroit
necessaire de l'employer, Mais dans tous les cas ne
negligez rien pour m'avoir un bataillon, car il faut tachér de
prendre la balle au bon.

Le 8 Juillet 1793.

<table o c><td>————</table>

Bland märkligare bref, skrifna till brodern
under en senare period, förtjenar nedanstående,
berörande Bernadottes val till tronföljare i Sverige, helt
visst att offentliggöras, då det, mig veterligen, ej förut
är kändt: 

<tab><tab><tab><tab> Paris den 6 september 1810.

Min käre broder!

Jag skickar dig M. Bonnefont, som varit min
sekreterare, för att öfverbringa ditt friherre-diplom.
Jag hoppas, att kejsaren inom någon tid skall bevilja
mig grefvetitel åt dig . . . . . . . Du får inom kort
erfara den oväntade händelse, som kallar mig till
Sverige. <i>Jag har aldrig haft en önskan eller hyst
ett hopp i denna riktning, men då ödet kallat mig
att uppstiga på den store Gustafs tron, skall jag</i> 
<i>﻿söka att fylla mitt värf utan högmod och utan
svaghet.</i>

Jag omfamnar dig!

<tab><tab><tab><tab>Din tillgifne

<tab><tab><tab><tab><tab>broder

<tab><tab><tab><tab><tab><tab><tab><tab>J. Bernadotte.

(Original.)

»6. septembre 1810. Paris.

Mon cher frère, je vous envoye M. Bonnefont, qui
m'a servi déja de secrétaire pour vous porter vos lettres
de patentes de baron. J'espère que dans quelques tems
l'Empereur m'accordera pour vous le titre de Comte . . .
Vous connaîtrés avant peu Levenement inattendu qui
mapelle en Suède. <i>Je n'ai jamais formé un vœu ni un
désir pareil, mais puisque la destinée mapelle à succeder 
au trône du grand Gustave je dois la remplir
sans orgueil ni faiblesse.</i> Je vous embrasse.

<tab><tab><tab><tab>Votre bon frère

<tab><tab><tab><tab><tab><tab><tab>J. Bernadotte».

<table o c><td>————</table>
</chapter>

﻿
<chapter name="(brev)">

﻿<img>(Se sid. 90, 91, 92.)</img>


﻿
﻿<img></img>
﻿
﻿<img></img>
</chapter>
﻿
﻿
﻿Pris 1 kr. 50 öre.
