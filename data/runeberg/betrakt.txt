
<img>

Betraktelser
för
hwar dag i året,

samlade
ur
C. O. Rosenii skrifter.

Adertonde upplagan.

Stockholm,
Fosterlands-Stiftelsens Förlags-Expedition.


Stockholm,
tryckt hos A. L. Normans Boktryckeri-Aktiebolag, 1897.



<chapter name="Förord till första upplagan.">

Förord till första upplagan.

I den mån det andliga lifwet utwecklat sig i wårt land och
wälsignelsen af en gemensam uppbyggelsestund inom familjen blifwit
erkänd, har ock behofwet af sådana skrifter, hwilka lämpade sig för
husandakten, gjort sig gällande. Wi hafwa ock derföre en icke obetydlig
samling sådana böcker öfwersatta från främmande språk. Man kunde
då tänka, att detta behof wore fyldt, isynnerhet när man bland dessa
betraktelseböcker för hwar dag i året räknar icke så få af wår lärofader Luther.

Bland de många själar, hwilka under sednaste tiotalen fått sitt
andliga behof tillfredsstäldt genom C. O. Rosenii skrifter, har emellertid 
den önskan lifligt rört sig att genom utdrag ur tidskr. Pietisten
erhålla en sådan uppbyggelsebok, afsedd för husandakten. Den djupa
blick in i evangelii hemlighet, det allwar, den mångsidighet och grundlighet, 
hwarmed Rosenius behandlat christendomens hufwudsanningar, talade
mäktigt för uppfyllandet af en sådan från många trakter af landet
uttryckt önskan, hwilken Evang. Fosterlands-Stiftelsens styrelse nu sökt
förwerkliga genom att till förf. af Rosenii lefnadsteckning gifwa
uppdrag att ur hans skrifter göra ett <sp>sådant</sp> utdrag, som härmed
erbjudes den christliga allmänheten.

Företaget har dock icke warit så lätt utfördt. Den egentliga
swårigheten har legat deri, att dessa betraktelser, hwilka måste hafwa ett
begränsadt omfång och, så widt möjligt war, utgöra ett helt för sig,
skulle hemtas ur längre sammanhängande afhandlingar. Sjelfwa den
omständlighet och grundlighet, hwarmed Rosenius skrifwit, blef här en



swårighet. För att inom det trånga rummet af twenne sidor få en afslutad 
betraktelse öfwer ett särskildt ämne har man derföre stundom nödgats
förbigå en och annan punkt, någon gång till och med hela sidor,
alldeles så som Pasig och Schinmeier gått till wäga, hwilka ur Luthers
skrifter gjort utdrag, lämpade för husandakten — såsom hwar och en,
som något mer läst Luthers skrifter på originalspråket, lätt kan förwissa
sig om. För att winna mer afrundning i formen har äfwen ett och
annat begynnelseord till betraktelserna måst förändras.

Herren Gud, hwars sak detta arbete will tjena, gifwe nu ock sin
nåd dertill, sitt namn till lof och församlingen till wälsignelse!

Stockholm i November 1873.

*
</chapter>


<h1>Den 1 Januari.</h1>

<b>Jesus Christus i går och i dag, och Han desslikes i ewighet!</b>

Ebr. 13: 8.

Så utropar apostelen i sista kapitlet till de ebreer. Detta är ju
dock en stor tröst i tidens alla skiften och wexlingar, att Christus ännu
lefwer och är densamme i går och i dag och desslikes i ewighet! Då skall
allting kunna hjelpas och blifwa wäl! Hwad skulle ock wid ett årsskifte
wara en mer tröstlig och kär betraktelse för christna — för hwilka Christus
är allt i alla — hwad skulle wara mer lämpligt att utgöra deras lösen
eller fältrop än detta: <b>Jesus Christus i går och i dag, 
och Han desslikes i ewighet!</b>

I, som kännen Christus, som någonsin hafwen förnummit, att
Herren är god, som hafwen erfarit, smakat och sett, huru ljuflig Herren
är, huru stor Han är i nåd och barmhertighet, huru trofast och huru
mäktig att allting hjelpa — tänken och besinnen, att alldeles på samma
sätt är Han ännu i dag och i alla tider, i dag som i går, i år som i
det förflutna året, och så desslikes i ewighet. Han kan omöjligt förändras, 
Han är "ewigheternas Fader", Han är alldeles oombytlig, i
alla tiders skiften densamme. Det är endast här nere, uti oss, i wåra
känslor, tankar och förnimmelser, som omwexling och förändringar föregå.
Midt under detsamma är Christus alldeles oförändrad, alldeles densamme 
— så att om wi minnas t. ex. att Han någonsin förlåtit synder
alldeles oförskyldt, om Han någonsin gjort oss såsom helt ogudaktiga
rättfärdiga, af idel fri nåd, genom sin egen förtjenst, så gör 
Han detsamma alla dagar. Om Han någonsin tröstat oss, då wi icke woro
wärda att blifwa tröstade, utan hellre hade förtjent att blifwa straffade
och förskjutna, så will Han lika oförskyldt trösta oss ännu i dag. Om
wi minnas, att Han någonsin förlossat oss ifrån nöd, ifrån synd och
frestelser, då wi sjelfwa icke hade ringaste kraft att befria oss derifrån,
så weta wi, att Han både will och kan i sin tid göra detsamma ännu.
Om wi hafwa att förtälja: den och den gången war jag alldeles bortkommen, 
förwirrad och förwänd, ett borttappadt får, men Han, den
gode Herden, uppsökte och återhemtade mig, rörde mig med sitt ord igen
och förde mig tillbaka, si, så weta wi, att Han will äfwen i de 
kommande tider göra detsamma alltid. Ty Han är alltid densamme: <b>Jesus
Christus i går och i dag, och Han desslikes i ewighet.</b> Han har wisst
icke ännu bewisat oss sin sista wälgerning! <b>"Han har först älskat oss".
Och såsom Han hade älskat de sina, som woro i werlden</b> 
(fritt, oförskyldt och innerligt), <b>så älskade Han dem intill ändan.</b>



<b>Sådan tröst hafwa wi icke</b> blott af wår egen korta och inskränkta
erfarenhet, nej, allt ifrån werldens skapelse, genom alla århundradens
tidelängd, går samma erfarenhet af wår Herres Jesu Christi nåd och
kraft. <b>Jesus Christus i går och i dag, och Han desslikes i ewighet!</b>
Då wi se, huru Han förr undfick syndare, förlåtande de gröfsta missgerningar, 
weta wi, att Han gör detsamma äfwen nu med oss. Då
Han fordom till en beryktad storsynderska, som gråter wid hans fötter,
säger: "Synderna förlåtas dig, gå med frid"; då Saulus, som war en
"försmädare, en förföljare och wåldswerkare", blir den mest benådade
apostel; då David, som efter den allrastörsta nåds åtnjutande ännu
faller i blodigaste missgerningar, åter får tillsägelse om nåd och förlåtelse —
då weta wi, att på wår Herres Christi nåd icke är någon ände, att
Han ännu will allting förlåta alla dem, som söka Honom. Ja, då wi
se, huru Han aldrig tröttnade med sina lärjungars swagheter, utan
idkeligen straffade och rättade dem, men aldrig förkastade dem, weta
wi, att Han ock aldrig skall tröttna med oss. Och då wi se, huru 
benägen Han war att höra bön, äfwen när den war så kort, att den
endast bestod i hans kläders widrörande, weta wi, att Han också hörer
de kortaste böner ännu. Ty wid allt detta skola wi betänka, att Christus
ännu i dag är alldeles densamme: <b>Jesus Christus i går och i dag,
och Han desslikes i ewighet!</b> Detta är dock en obeskrifligt stor tröst och
fast borg, när tiderna wexla, ja, storma och mörkna. Då kan ännu
en christen med glädje sjunga: "Jag sitter under hans skugga, som jag
begärar! Du, Herre, är min starkhet, min klippa, min borg och 
Förlossare, min Gud och min tröst. Du blifwer, såsom du är, och dina
år taga ingen ända".

<tab>O Jesu, i ditt dyra namn wi börja än ett år,
<tab>Du är wår tillflyckt och wårt hopp i dag liksom i går.
<tab>Ty dina år förwandlas ej, du blifwer den du war,
<tab>Ditt rike du af ewighet på jorden grundat har.

<tab>Så låt för denna nya tid din nåd ock wara ny,
<tab>Låt mörkret för din sannings ljus likt nattens skuggor fly!
<tab>Och efter det är ewigt lif i tron att känna dig,
<tab>Så lär oss det och led oss du uppå den rätta stig.

*
<h1>Den 2 Januari.</h1>

<b>Och jag såg i hans högra hand, som satt på stolen, en bok,
skrifwen innan och utan, beseglad med sju insegel.</b>

Uppb. 5: 1.

Så öfwer måttan wäldig och herrlig är den tröst, som ligger i
dessa ord, att om wi blott finge ögonen öppnade att se den och kunde
i en waken tro hålla den för werklig sanning, skulle wi wäl en gång
för alla kasta alla wåra bekymmer ifrån oss och säga: Nu will jag icke
mer. Nu får Gud göra med mig alldeles, hwad Han will; ja, nu få
alla onda andar och onda menniskor gerna göra med mig, hwad de
förmå, jag fruktar ingenting. Ty låtom oss något betrakta de anförda
bibelorden. Johannes ser en bok uti hans högra hand, som sitter på
stolen. Och hwad innehåller denna bok? Hon innehåller, såsom den
första rösten ur den öppnade himmelen sade, <b>hwad som skall ske 
härefter</b> (kap. 4: 1). Märk nu, hwad synen betecknar. Boken innehåller,
"hwad ske skall härefter" — hwad som skall ske med hela werlden och
isynnerhet med Guds folk på jorden. Att en sådan bok hwilar i hans
högra hand, som sitter på stolen, det betyder icke blott, att Gud på det
noggrannaste känner allt, hwad som skall hända oss, såsom det, hwilket
är skrifwet i en bok, alltid ligger för ögonen, utan då boken just är i
hans högra hand, den werkande handen, är dermed betecknadt, först att
den store allsmäktige Guden leder och regerar allting; och för det andra
att Han bär en så noggrann omsorg om, hwad som skall hända oss,
att Han har det uppskrifwet i en bok; ty wi weta, att bokföring, öfwer
hwad som göres, antyder den noggrannaste omsorg derom.

Men nu: Är det icke just, hwad som skall ske härefter, som utgör
föremålet för alla wåra bekymmer? Wåra hjertan äro wanligen fulla
af oro och tankar på, hwad som skall hända oss. Äfwen den, som är
lycklig att icke täras af werldens sorg, som åstadkommer döden, utan
är worden en troende christen, har likwäl då en ny werld af bekymmer
för mångahanda wigtigare föremål: här wår egen själ, wåra synder,
frestelser, strider och faror för fall och afwikelser; der wåra anhörigas
och andra menniskors själar, och huru det skall gå med dem; här kyrkans
framtid, eller hwad som skall ske i samhället; der en mängd småsaker,
hwilka dock ofta på det bittraste oroa oss. Ty utom det att christna hafwa
<b>kärlekens</b> omsorg, att allt måtte gå wäl, och en upplystare blick på
wigten af sådant, som andra anse för ett intet, äro de ock alltid skottmål
för alla djefwulens glödande pilar, denne orolige fiende, hwilken med
frestelser, anfäktningar och alla möjliga falska ingifwelser söker störa wår


frid, så att Guds barn ofta hafwa hwarken dag eller natt ro.
Hwarwid skola de då trygga sig? På hwad skall jag luta mitt trötta hufwud?
O, att det wore mig gifwet att se, hwad häri ligger! Allt, hwad som
kan möta oss, är skrifwet i en bok, hwilken hwilar i hans högra hand,
som sitter på stolen. Såsom ock David redan såg det och till sitt hjertas
tröst sjöng: <b>Alla dagar äro skrifna i din bok, förrän någon af dem
war kommen.</b> Wi hafwa ännu en trofast Fader i himmelen, hwilken
med så huld omsorg wårdar sig om allt, hwad oss rörer, att Han har
det uppskrifwet i en bok, som Han sjelf håller i sin högra hand. O,
om wi kunde tro och se en sådan Guds huldhet och omsorg om oss, tror
du icke, att wi då skulle hafwa en salig ro och hwila för wåra arma
hjertan och en hög frid och tröst för alla kommande dagar?

Men här kommer nu hedningen i wårt bröst, wårt otrogna, mörka
hjerta och förnuft, och säger: Ja, de stora werldshändelserna, eller det
som skall wederfaras hela kyrkan, det har Gud skrifwet i sin bok, men
icke det som rörer så små och enskilda warelser som mig. Ja, wisst
tyckes det wara för mycket, wisst är det för wårt förstånd alldeles 
obegripligt, om wi skulle säga, att Han ock har i sin bok skrifwet allt, hwad
som skall ske dig och mig. Men hwad skall man göra, om densamme
store Herren, som sitter på stolen, sjelf säger, att Han räcker till icke
blott för hwarje enskild <b>menniska</b> och dess minsta angelägenheter, utan
till och med för hwarje <b>fågel</b> på jorden? Matth. 10: 29—31. Hwad
skola wi göra af denne Herren? Å ena sidan säger wårt förnuft: Det
är alldeles orimligt, omöjligt; och å andra sidan står till och med hela
den synliga skapelsen full med oräkneliga wittnen emot oss och säger
med tusen röster: Se hwad Gud har gjort! Se hwilka storwerk och se
hwilka småting! Och då Han en gång har gjort alla dessa småting,
har Han wäl lika lätt för att se dem och sköta dem. O, om wi kunde
wakna ur wårt ömkliga otrosmörker! Wi gå midt i den oändliga
rikedomen af Guds makts och herrlighets wittnen och se dock intet. Det
är Herren sjelf, som säger: "Säljas icke twå sparfwar för en penning,
och en af dem faller icke till jorden eder Fader förutan. I ären mer
wärda än många sparfwar. Äro ock edra hufwudhår alla räknade".

<tab>Allt ju hwilar i <b>min Faders</b> händer,
<tab>Skulle jag som barn wäl ängslas då!
<tab>Sjelf Han är mig alla dagar nära,
<tab>För hwar särskild tid med särskild nåd,
<tab><b>Hwarje</b> dags bekymmer will Han bära
<tab><b>Han</b>, som heter både <b>Kraft</b> och <b>Råd</b>.


Den 3 Januari.

<b>Så älskade Gud werlden, att Han utgaf sin ende Son</b>.

Joh. 3: 16.

Se nu här Guds ewiga nådewal! Då Gud, den allena wise,
rättfärdige och barmhertige, Skaparen och Fadren öfwer allt, hwad fader
heter i himmelen och på jorden, såg förut i sin ewiga allwetenhet, huru
hans afbild menniskan, det ädla och fria kreaturet, med hela dess slägte
skulle falla utur godheten, deruti hon genom egen lydnad och rättfärdighet kunnat behålla sig, huru hon skulle förlora Guds beläte och störta
sig i ewig död och fördömelse, uppfylld med den gamle ormens gift och
såld under synden, då beslöt Han, förr än Han utsläppte detta betydelsefulla slägte ur sin skapande hand, att sjelf sörja för dess frälsning,
att gifwa det en Medlare, som skulle i sin person hafwa både menskligheten och gudomen sammanfattade i oupplöslig förening. Han utwalde
oss i Christus, förr än werldens grund war lagd. Af den gudomliga
rättfärdighetens lag kunde icke en bokstaf eller prick eftergifwas; lika
omöjligt kunde det fallna slägtet fullgöra lagen. Det kunde icke gifwa,
hwad det icke mer hade qwar, nemligen sann rättfärdighet och helighet.
Nu skulle antingen Guds uppsåt med menniskans skapelse blifwa om intet
och hans lifs son, hans afbild och barn, blifwa ewigt förlorad, eller
ock skulle Gud sjelf upptänka ett råd till menniskans frälsning. Då förbarmade Han sig öfwer oss i sin egen fria kärlek, "efter sin wiljas goda
behag sin herrliga nåd till lof", och bestämde till wår frälsning sin egen
älsklige Son, det ewiga och sjelfständiga Ordet, hwilken ock af lika barmhertighet och kärlek willigt åtog sig att blifwa menniskornas Broder och
Salighetshöfding — att sjelf blifwa menniska och i sin mandom med
lagens uppfyllande  och dödens utstående återförwärfwa det förlorade,
återinsätta oss i godheten igen och ånyo upprätta Guds beläte i oss
genom sig sjelf. <b>Så älskade Gud werlden, att Han utgaf sin ende
Son.</b> Han wardt en "menniskans Son" för att frälsa det, som war
förtappadt. Såsom för ens synds skull fördömelse war kommen öfwer
alla menniskor; så skulle ock genom ens rättfärdighet lifwets rättfärdning komma öfwer alla menniskor. Såsom wi alla dött i Adam, så
skulle ock alla uti Christus warda gjorda lefwande.

Detta war Guds <b>eget fria nådewal</b>. Och härtill war ingen annan
grund, än Guds egen fria, oberoende kärlek; såsom Christus säger: Så
älskade Gud werlden. Huru man än söker, kan man icke finna annat
skäl än detta: Han älskade, derföre älskade Han. Wi komma icke
längre. Han har utwalt oss i Christus efter fin egen wiljas

goda behag. Ingen bad Honom, ingen förtjente det; det war hans
egen wiljas goda behag. Här är en guldgrufwa! Wår salighet, wår
utkorelse i Christus är Guds eget fria beslut och hans egen gerning.
Skriften säger: Gud gör allting för sin egen skull. Han, för hwilkens
skull alla ting äro, och genom hwilken alla ting äro, har så behagat
besluta, att det fallna menniskoslägtet skulle wara hans barn genom
Christus. Han har tagit oss sig sjelf till barn genom Jesus Christus
efter sin wiljas goda behag sin herrliga nåd till lof. Hwad will man
derom säga? När Gud behagar göra något, hwem kan hindra Honom?
Ho kan stå emot hans wilja? Det heter derföre <b>nådewal, utkorelse</b>.
Du tycker, att det är allt för mycket, att du skulle wara Guds barn,
du är alldeles owärdig dertill; men hwad will du göra? Det är Guds
egen wiljas goda behag. Hwad will man säga emot Guds wiljas råd?
Den ena gången besluter Han skapa werldar, många som sand; den
andra gången besluter Han skapa åt sig barn på jorden och att, när de
fallit för fiendens frestelser, upprätta dem genom en frälsare. Han
besluter att genom en dyr återlösning göra dem åter till barn, så förderfwade 
och owärdiga de än finnas. Hwad will man derom säga?
Det är allt Guds wiljas fria behag. Han gör allting för sin egen skull.
Detta är nådewalets wäldiga tröst. Här måste jag dock se, att Guds
nåd och kärlek är fri och oberoende af oss. Såsom Paulus säger i Rom.
9 om utkorelsen, då han tager exempel af twillingbarnen Jacob och
Esau: "Förr än barnen woro födda och hade hwarken gjort godt eller
ondt — på det Guds uppsåt skulle blifwa ståndande efter utkorelsen,
icke för gerningarnas skull utan af kallarens nåd — wardt till modren
sagdt: <b>Den större skall tjena den mindre</b>." Så ock här: Förr än
wi woro skapade, förr än werldens grund war lagd, då wi hade gjort
hwarken godt eller ondt, utwalde Gud oss i Christus till barn och arfwingar
af den ewiga saligheten. Wisst är i denna utkorelse det wäldigaste dunderslag från himmelen öfwer alla gerningars förtjenst inför Gud! Wisst borde wi en gång wid det åskslaget wakna ifrån wår ewiga inbillning, att Guds nåd skall wara beroende af oss, 
wår fromhet och wåra gerningar! Så som Han har utwalt oss i Christus, <b>förr än 
werldens grund war lagd</b>. Wi komma då något försent med wåra förtjenster! O, en ewig nåd!

Gud, förr än werldens grundwal i skapelsen war lagd,
Har oss till barn i Christus Jesus tagit.
Och jag, som gått så länge bedröfwad och försagd
Och på det tunga träldomsoket dragit,
Jag nu dock börjat fatta en smula af Guds nåd;
O, Herre Gud allswåldig, <b>alltsammans är af nåd!</b>
Så will jag blott af nåden mig berömma.

Den 4 Januari.

Alla dem, som annammade Honom, gaf Han makt att blifwa
Guds barn... hwilka äro födda af Gud.  Joh. 1: 12, 13.

För en sådan Skriftens förklaring öfwer Guds barn borde dock
alla trognas hjertan utwidga sig af glädje och förundran — och deremot
det djerfwa, sjelfwiska tillgripandet af det höga namnet häpna och studsa
tillbaka! Guds barn, i Skriftens mening, äro födda af Gud, äro underwerk af Guds nåd, äro nya, andliga skapelser på jorden, som röja
en "delaktighet af Guds natur". Och sådant medför den sanna, lefwande tron. Att wi blott af nåd genom tron warda Guds barn och
saliga, är så nådefullt och tröstrikt, att man borde gråta i glädje deröfwer; men skulle wi icke då förstå och besinna, att här menas en sådan
tro, hwarigenom wi warda födda af Gud? Eller månne ock en sjelfgjord inbillningstro, som aldrig medför någon födelse af Gud, ändå gör
oss saliga? Hwem som helst kan gerna hålla till godo den sköna titeln af
Guds barn; mången, som dock saknar de mest utmärkande tecknen af den
nya födelsen, smeker sig ock med hoppet att wara en sann christen. <b>Faren
icke wille! Gud låter icke gäcka sig!</b> Här skall till slut icke blifwa fråga
om, huru mycket förstånd wi haft i hufwudet, eller ord i munnen, utan
om det warit sanning i wår christendom, om wi warit födda af Gud.
O, det wore ju dock förskräckligt att hafwa gycklat sig fram genom tiden
med en sjelftagen tröst, i stället för en af Gud werkad tro, att hafwa
bedragit sig och andra med en lös tanketro, som ingen kraft hade till
hjertats förödmjukande, nyfödande och helgande, utan blott bestod i
kunskap och ord samt i några religionsöfningar, i något bedjande, läsande
och talande, hwilket allt war sjelfskapadt, för att tillwinna sig christnas
förtroende eller något dylikt! Snart är det speladt ut, snart kommer
den Store, Helige, inför hwilken man skrymtat, med det allwarsamma
budskapet: <b>Det är gjordt! Gör räkenskap!</b> Och då, inför dödens allwarsamma ansigte, då wi skola ställas afslöjade och blotta inför den Heliges
ögon — huru grufligt, om wi hela tiden hafwa skrymtat! Just derföre
att nåden är så stor och det himmelska barnaskapet så herrligt, är det
ock så äfwentyrligt, om det icke är sanning i wår christendom. Märk
derföre wäl apostelens ord i wårt språk.

Han sade först: <b>Alla dem, som annammade Honom, gaf Han
makt att blifwa Guds barn.</b> Det "annammandet" förklarade Han med
tillägget: <b>dem som tro på hans namn</b>. Men se, huru han förklarar
sig. Han tillägger, att de, som genom tron woro Guds barn, också
woro födda af Gud. Man måste djupt fästa den punkten i sitt sinne.
Den, som skall kunna "se Guds rike" och såsom ett Guds barn ewigt
lefwa med Gud, måste wara <b>född af Gud</b>. Det gudomliga lif, som
före syndafallet bodde i menniskan och just utgjorde Guds beläte i henne,
och hwars förlorande Gud isynnerhet åsyftade, då Han sade: <b>På hwad
dag du bryter, skall du döden dö,</b> detta gudomliga lif måste nu genom
en ny födelse af Anden återställas i oss, få att wi åter "warda Guds
beläte lika" — ehuru detta beläte icke blir fullkomnadt, förrän wi ock
blifwa befriade från den hindrande omklädnaden af köttet. Christus
förklarade uttryckligt: <b>Utan en blir född på nytt, kan han icke se Guds
rike.</b> Guds rike skänkes oss af idel nåd — den punkten står ewigt fast —
men du är alldeles obeqwäm att åtnjuta det, du kan omöjligt lefwa
det lifwet med Gud och lifwet i himmelen, om du icke blifwit född af
Gud, blifwit delaktig af Guds natur. Den sanne Guden är en helig
Gud; en ohelig warelse förtäres och utpinas i hans närwaro. Der
måste blifwa en med Gud beslägtad natur, en ny menniska, som är
skapad efter Gud, innan det kan blifwa salighet i Guds sällskap. "Köttsligt sinne är en fiendskap emot Gud", trifwes icke med Honom en
enda dag, mycket mindre en hel ewighet. Derföre säger Christus:
"Undra icke, att jag sade, att ..I måsten födas på nytt. Det som är födt
af kött, det är kött. Utan en warder född på nytt, kan han icke se
Guds rike". Och här säger Johannes: "Hwilka icke äro födda af blod,
icke heller af köttslig wilja, utan af Gud". Och så säger Petrus: "I
ären födda på nytt, icke af någon förgänglig säd, utan af oförgänglig,
som är af lefwande Guds ord, det ewinnerliga blifwer". Och så säger
Paulus: "I Christus Jesus gäller intet, hwarken omskärelse eller förhud,
utan en ny skapelse". Nu, hwem skulle du tro i denna stora lifsfråga,
om icke Herren sjelf? Christus är ju sjelfwa kärleken och mildheten.
Christus och hans apostlar måste wi ju höra; då nu Christus och hans
apostlar likasom med en mun betyga, att Gud har fastställt en sådan
wäg för menniskors barn, att de skola födas på nytt och blifwa delaktiga
af Guds natur, om de skola ingå i himmelriket — huru kan du då
framlefwa emot ewigheten, utan att weta med dig något sådant?

Här är mången, som bekänner
Jesus med sin mun hwar dag,
Trifs ock wäl bland Jesu wänner,
I hans ord har ock behag;

Men det ena, enda fattas;
Trones lif i Jesus fattas —
Och den själ, som detta fattas
Får ej tröst på domens dag.
Den 5 Januari.

Densamme Anden wittnar med wår ande, att wi äro Gnds barn.

Rom. 8:16.

Stora, herrliga förhållande: <b>Vara Guds barn och weta sig wara
det</b> och hafwa en med Gud förtrolig barnaskapsande! Så talar här
apostelen, så talar hela Skriften, så talar alla frigjorda christnas
saligaste erfarenhet. "Sjelfwa Anden wittnar med wår Ande, att wi äro
Guds barn." Huru kan det wara med detta wigtiga stycke ibland oss?
Du, som detta läser, är ock du så lycklig, att du har Guds Andes
wittnesbörd med din ande, att du är ett Guds barn? Du är
tilläfwentyrs en christen, du älskar ordet, din wandel är oklanderlig, men
huru är det med detta stycke? Huru är det med hjertat? Har du
bekantskap med din Gud — en förtrolig bekantskap, hwilken betecknas med
orden: <b>Abba, käre Fader!</b> Detta är hufwudsaken! Märk och hör!
Detta är den stora hufwudsaken i allt christligt lif, att hjertat är
förtroligt med Gud genom Christus, att du har sällskap med Honom, är
i en wänlig förening med Honom! O, detta är sjelfwa hjertat och
lifwet i all christendom! Detta är det återställda paradislifwet, som
menniskan förlorade genom fallet, en förtrolig barnaskapsande, som
umgås med sin Gud och talar med Honom, såsom barnet med sin fader.

Nu — har ock du denna förtroliga barnaskapsande? Lemna icke
den frågan, förrän den blifwit grundligen afgjord. Denna förtroliga
barnaskapsande är just hjertepunkten i hela det andliga lifwet,
hwarigenom allt godt utflyter; denna förutan är allt död och köld, wanmakt
och träldom. Och hwartill skall allt andligt wara, om du icke kommer
till denna trons frid med Gud, denna förtroliga umgängelse med
Honom? Christus har uttryckligt förklarat, att alla andra goda
förhallanden icke tjena till salighet, om wi icke kommit i förening och bekantskap
med Honom.

Detta förtroliga förhållande till Frälsaren är det ock, som utgör
hela kraften i all christendom, till både görande och lidande — utgör
källan till allt sannt heligt, allt Gud behagligt lefwerne. Huru swag,
trälaktig, olustig, tung och wanmäktig är icke christendomen hos dem,
som icke ega denna trons wisshet och bekantskap med Gud! De kunna
hafwa mycken god mening, goda beslut och föresatser; men det blir
ingenting af, de äro beständigt trälar under werlden och sina skötesynder
och föras ännu af djefwulen fångna efter hans wilja. De hafwa
ingen anda uti sig. Äfwen der någon werklig tro är uppgången, men
den ännu är swag, der man hungrar och törstar, men ännu icke blifwit


mättad — eller der tron hos en äldre christen förlorat sin evangeliska
frimodighet, der christendomen blifwit mer tung och lagisk — der råder
alltid wanmakt och träldom under synden, och menniskan blir i allt
swag, trög och liflös: bekännelsen tystnar, bönen blir tung och kraftlös,
hjertat kallt och tomt; hjertat har ingen skatt, ingen uppfyllelse, ingen
wän för andra wänner och törstar då snart efter synd och fåfänglighet
åter. Huru mycket mer inträffar icke allt detta, der själen icke alls
kommit till tron, utan ännu är helt fången under träldomens ok! Och twärtom,
då själen kommit till en glad förwissning om sin benådning hos Gud
och står i en förtrolig wänskap med Frälsaren — hwilket lif, hwilken
lust och kraft, hwilket gladt lofwande och bekännande, hwilket raskt utgående från werld och orättfärdighet! Sådant menade Christus, då
Han sade: <b>Såsom grenen icke kan bära frukt af sig sjelf, med mindre
han blir i winträdet, så kunnen icke heller I, utan I blifwen i mig.
Om I blifwen i mig, skolen I bära mycken frukt.</b> Och så säger Johannes: <b>Denna är segren, som öfwerwinner werlden, wår tro.</b> Och
så säger profeten: <b>Fröjd i Herren skall wara eder starkhet</b>. Derföre,
huru wigtigt är det icke, äfwen för att hafwa kraft till helgelse, till bekännelse och utgående från werlden, samt till tålamod och starkhet i lidanden — huru wigtigt och nödigt att ega en hel förwissning om nåden,
att stå i en innerlig trosförening med Frälsaren! Ja, huru nödigt,
att såsom sin allradyraste klenod, sitt öga eller sitt hjerta, bewara denna
werkliga barnaförtröstan, som apostelen kallar <b>utkorade barns ande, i
hwilken wi ropa: <b>Abba, käre Fad</b>er.</b> Skulle wi då icke stanna och
fråga oss, såsom inför Guds ansigte, hwar och en för sig: har ock jag
denna förtroliga barnaskapsande? Har jag wittnesbörd om mitt barnaskap hos Gud?

Jesus mig till barn har köpt,
Till sitt barn Han mig ock döpt,
Dertill Han ock mig har födt —
Dertill ock jag werlden dött.

Faller jag och syndar ock,
Han densamme är ändock;
Är jag barn, jag då ock har
Barnarätten alltid qwar.

Så är allting wordet wäl
Mellan Herren och min själ.
Jag är hans och Han är min,
Han mig tagit upp till sin.



Den 6 Januari.

Synden, på det hon skulle synas wara synd, har, med det godt
är, werkat döden i mig; på det synden skulle warda
öfwermåttan syndig genom budordet.  Rom. 7:13.

Den sanna bättringen, lagens rätta och genomgripande werk i syndarens hjerta, är så nödwändig, att den förutan allt andligt sträfwande
är förgäfwes, all tro, all gudaktighet, ja, Christus och hans förtjenst
äro för den själen fruktlösa. Den som blott känner sina werksynder,
synder i tankar, ord och gerningar, blott ser på dem, arbetar och strider
med dem och icke genom lagens kraf på hjertat sjunker ned i naturens
orena dy och der kommer i nöd, den menniskan gör en stympad skrymtarebättring, omwänder sig wisst, men blott ifrån ett friare werldswäsende till sin egen rättfärdighet, och blir en farise. Ja, den som också
känner naturens ondska, hjertats förderf och orenhet, men flyr blott till
waksamhet, bön, strid, försakelse, gudaktighet, och icke blir på allt detta
misströstande, utan hoppas och hoppas på seger och har derpå sitt öga,
sin tröst och förhoppning, blir också blott en farise. Kommer han icke,
medan det ännu står så illa till, medan han ännu icke wunnit den
åsyftade segren, utan ännu ligger nere i sitt elände — kommer han icke,
medan han ännu är i denna uselhet, till Christus, till nåd, tröst och
salighet blott i Christus, så blir han aldrig en rätt christen, utan antingen ett bedraget werkhelgon, som fått tröst i sin bättring och gudaktighet, eller ock en upptröttnad träl, som öfwergifwer alltsammans,
faller tillbaka till sin sorglöshet eller stannar i förtwiflan och förtappelse.
Om dem, som kunna uppsåtligen hylla wissa skötesynder, tala wi icke
nu, utan om dem, som werkligt söka att ingå genom den trånga porten, men icke kunna. Felet hos alla dessa är, att de aldrig låta säga
sig — eller ock blir det dem icke rätteligen sagdt — <b>hwad den rätta
bättringen är, hwad som är lagens rätta werk, dess egentliga ändamål
och mening.</b> O, att de wille gifwa akt på Herrens ord. Hör då!
Skriften säger uttryckligt: "Allt det lagen säger, det säger han till dem,
som äro under lagen, <b>att hwar och en mun skall tillstoppas, och all
werlden skall för Gud warda brottslig."</b> "Men lagen är också här
med inkommen, att <b>synden skulle öfwerflöda</b>; men der synden öfwerflödade, der öfwerflödade då nåden mycket mer".

Och denna sin naturliga werkan måste lagen nödwändigt utöfwa i
ditt hjerta, om bättringen skall blifwa sann. Det är icke frommare och
heligare, du skall warda genom kraf och bud, nej, det skall du blifwa
genom en annan, som döper med Ande och eld. Men genom lagen



skall du blifwa "brottslig", syndig, "öfwermåttan syndig" - det hjelper
icke annat, om du någonsin skall lära rätteligen annamma Chrlstus till
ett nytt lifs upptändande i ditt hjerta. "Om en lag wore gifwen, som
kunde göra lefwande, så wore rättfärdigheten sannerligen af lagen, och
då wore Christus fåfängt död." Lagen uträttar ock wisserligen sitt rätta
werk, om han blott kommer in i <b>hjertat</b>; går han <b>blott</b> löst på ytan,
så kan du blifwa mycket from — nemligen i gerningar och inbillningar,
och blifwa en farise, såsom förut är sagdt. Sådan war ock Paulus,
"förr än budordet kom", förr än lagens andliga kraf trängde in på
hans hjerta. Sådana äro ock många religiösa i wåra dagar, hwilka
drifwa lagen på det sättet och i den meningen, som skulle man ock
werkligen derigenom kunna blifwa frommare och bättre, om man blott
allwarligare griper sig an, och yrka, att man icke skall derom misströsta,
utan fortfara att kämpa, bedja och hoppas. Den rätta bättringen går
djupare, upprör hjertats ondska och gör mig icke bättre och bättre, utan
syndig, "öfwermåttan syndig genom budordet", så att jag kommer på
skam med allt, hwad jag företager, tycker werkligt illa om mig och min
bättring och får således ingen tröst i mig sjelf. Märk, att när Chri-
stus började sitt läroembete, war det hans första göromål att förklara
lagens andliga kraf så högt, att ingen menniska skulle kunna fullgöra
det. Se Matth. 5: 21—48. Och när en man trodde sig hafwa
fullgjort, hwad lagen kräfde, war Christus icke nöjd, utan skyndade genast
att gifwa honom ett bud, som skulle blifwa honom för swårt: "Will
du wara fullkomlig, få sälj ock allt det du har och gif de fattiga".
Icke förhjelpte Han mannen till tröst i sin fromhet. Derföre när någon sä-
ger, att han will omwända sig, blifwa from och helig, må man swara:
Ja, om du allenast först blefwe en syndare och ogudaktig, d. ä. kunde
du först komma ned i din uselhet, lära känna hwad du är för ett
förtappadt kreatur, i grund förderfwad och ogudaktig, så kunde du sedan
med sanning tro på Honom, "som gör den ogudaktiga rättfärdig"^
och sedan kunde du blifwa from och helig.

Hellre må du ligga
Uti stoft och tigga
Nåd i Jesu blod,
Än att sjelf rättfärdig,
Helig, stark och wärdig
Hafwa tröst och mod.

Hellre syndbelastad,
Under domen kastad,
Fallen och oren.
Publikan och sköka
Kunna Jesus söka
Förr än farisen.

Milde Gud bewara
Mig för denna fara, 
Sjelfrättfärdighet.
Men i Christus gif mig
Tröst och kraft och blif mig
Du all salighet.


Den 7 Januari.

Bestänkta i hjertat ifrån ett ondt samwete.   Ebr. 10:22.
Hwad will det säga att sålunda bestänka hjertat?  Huru sker det?
Uti förebilden (1 Mos. 12) skedde det så, att ett knippe isop doppades i
det slagtade lammets blod och dermed beströkos dörrträden, både det
öfra och de båda sidoträden. Det isopsknippe, hwarmed wåra hjertan
skola bestrykas, är evangelium, hwilket sannerligen är doppadt i Guds
Lams blod och stänker under dess förkunnande heliga droppar åt alla
håll. Evangelium talar ju först och sist om en frälsning genom Christi
blod. Evangelium säger: <b>Lammet, som är dödadt och har igenlöst oss
åt Gud med sitt blod, det är wärdigt att hafwa ära och lof.</b>  Evan-
gelium säger: <b>Wi hafwa förlossning genom hans blod, syndernas
förlåtelse.</b> Evangelium säger: <b>Jesu Christi, Guds Sons, blod renar oss
af alla synder.</b> Evangelium säger: <b>Om edra synder wore blodröda,
skola de dock warda snöhwita.</b> Genom sådana wittnesbörd warda wi
med Christi blod bestänkta i hjertat ifrån ett ondt samwete. Märk: ifrån
ett ondt samwete! Wi måste få bestänkas med Christi blod, att wi få
rentaf ett godt samwete, få alla wåra synder helt borttagna från sam-
vetet, genom en wiss tillförsigt och hjertlig förtröstan om deras förlåtelse,
så att wi helt renade och med Gud försonade kunna åter tala med
Honom såsom med en huld och kärleksrik Fader. Detta är Guds barns
herrliga frihet, att ingen synd tillräknas dem, lagen icke dömer öfwer
dem, de äro icke under lagen, utan under nåden, och hafwa derföre frid
med Gud, liksom hade de aldrig haft någon synd, utan wore helt
rättfärdiga och heliga. Men det är ock denna tro allena, som förlossar från
syndens herrawälde. O, när jag såsom en arm syndare får den stora,
wissa trösten, att Gud icke mer tillräknar mig missgerning, utan tillsagt
mig: War wid godt mod, min son, dina synder förlåtas dig! o, huru
jag då springer lös ur träldomsbanden, triumferar, jubilerar, prisar
Guds nåd, förbannar min synd och will nu ingenting i hela werlden
högre önska mig än att blott kunna i alla mina lifsdagar tjena Herren.

Men härtill fordras en sådan bestänkning, en sådan tro, att du
i samwetet får frid för dina synder. Den som wet, hör, sjunger och
läser om den stora förlossning, som är skedd i Christus Jesus, men dock
alltid bär sina synder på samwetet och ängsligt tänker på utwäg att
försonas, den försmädar dermed Christi blod, såsom det icke warit mäk-
tigt att borttaga synder. Apostelen säger (v. 1,2), att när man wid
de levitiska offren alltid hade qwar ett ondt samwete och derföre alltid
ånyo offrade, bewisade detta, att <b>oxablod och bockablod icke kunde bort</b>-


<b>taga synder;</b> "ty eljest hade de återwändt offra, efter de, som så offra
hade sedan intet samwete haft af synder, när de hade warit en gång
gjorda rena". Gif akt på de orden! Nu gå wi och gifwa samma
wittnesbörd om Christi dyra blod, då också wi gå med ett ondt samwete.
Då säga ock wi dermed, att Christi blod icke kunde borttaga synder;
ty annars skulle wi ju hafwa frid med Gud, hafwa wåra synder
borttagna, efter wi äro en gång gjorda rena. Stanna här ett ögonblick.
Hwad tror du? Har Christi blod werkligen borttagit, försonat,
afplanat alla dina synder? Har Christi blod uträttat något mer än oxa-
blod och bockablod? Eller will du ock om Christi blod säga, att det
icke kunde borttaga synder? Paulus gör den åtskilnad mellan de
levitiska offrens blod och Christi blod, att då han sagt, huru de förra icke
kunde borttaga synder, tillägger han om Christus: "Men denne, då
Han hade offrat ett offer för synderna, det ewinnerligen gäller,
betygar Han: Och deras synder och orättfärdigheter will jag icke mer
ihågkomma. Der nu sådan förlåtelse är, der är icke mer offer för
synder." Och då följer: "Efter wi nu hafwa, kära bröder, frihet att ingå
uti det heliga genom Jesu blod, så låtom oss framgå med ett sannskyl-
digt hjerta uti en fullkomlig tro (fullkomlig tröst), bestänkta i hjertan
lfrån ett ondt samwete." Apostelen will, att det en gång bör få wara
afgjordt, att Christi blod werkligen har borttagit synderna och wi nu
äro fria.

Wakna då, kära själ, och besinna, hwad du gör, när du idkeligen
ser på dig sjelf och aktar Christi blod för ett intet, liksom det icke kun-
nat borttaga synder! Wisst kunna dina synder wara grufliga, stora och
många; men så stora och många kunna de dock aldrig wara, att icke
Guds Sons blod gäller tusen gånger mer. <b>Bed Gud om tron</b> och låt
så länge genom evangelium bestänka ditt hjerta med Christi blod, att
du blir helt fri ifrån ett ondt samwete, att du helt förlorar dig i Chri-
sti blods wärde och gladligen kan dermed trotsa alla dina synder samt
död, djefwul och helwete, och intet mer wet, än Christus, Christus, död
och uppstånden <b>för oss, för oss</b>!

Nu är min träldom slut,
Jesus är min
Nu får jag hwila ut.
Jesus är min!

Jag länge ej förstod
Rätt akta Jesu blod,
Fast Han gjort saken god;
<b>Nu är han min</b>
Den 8 Januari.

Gjord under lagen, på det Han skulle förlossa dem, som woro
under lagen, att wi skulle få barnaskapet.   Gal. 4:4,5.

O, du ewiga Guds kärlek, som så älskade werlden! Hörom här,
hvarföre Guds Son är worden menniska, hwad som war sjelfwa det
stora ärendet och ändamålet med hans ankomst i werlden. "Gjord
under lagen, på det Han skulle förlossa dem, som woro under lagen."
O, du swarta otrosmörker, som aldrig tillstäder oss att behålla detta!
Si, de som werkligen tro sådant, att Gud gifwit oss sin Son till wår
lagfullgörare, icke undrar jag, att de älska en sådan Gud och Frälsare,
icke undrar jag, att de blifwa brinnande i anden, af någon högre him-
melsk fröjd och frid och kärlek; icke undrar jag, att de blifwa upptända
af nit emot allt annat, som will upphäfwa sig till det anseendet att
göra oss rättfärdiga och heliga. Då Gud wille frälsa de fallna
menniskorna och förlossa dem ifrån lagens domar, huru skulle det tillgå?
Det måste tillgå på ett sådant sätt, att icke den gudomliga
rättfärdigheten till en enda bokstaf eller prick blefwe lidande. Och det skedde
derigenom, säger apostelen, <b>att Guds egen Son blef skickad under
lagen.</b> Han, som war lagens Herre, gaf sig att wara lagens tjenare och
fullgörare för oss. O, du makalösa Guds kärlek!

Om du nu tror detta, som hela Skriften wittnar, att wi endast
genom <b>Christi</b> laguppfyllelse, <b>Christi</b> rättfärdighet warda rättfärdiga, då
skall den enda fråga, som återstår till ditt betryggande, blifwa denna:
"Är jag wiss, att Christus har riktigt fullgjort lagen till den ewige
Fadrens förnöjelse?" Och då kan du wara trygg. Christus har alldeles
fullkomligt hållit lagen. Han "älskade Gud af allt sitt hjerta, af all
sin själ, af alla sina krafter och af all sin håg"; det war hans mat, att
Han gjorde Fadrens wilja.  Lika fullkomligt har Han ock "älskat sin
nästa såsom sig sjelf", ja, så att Han ock förgat sig sjelf, gaf sitt lif i
döden, wardt räknad till ogerningsmän, bar mångas synder och bad för
öfwerträdarena.  Han war lydig intill döden, ja intill korsets död. Ty
att Han war gjord under lagen, innebar också, att Han skulle taga på
sig lagens dom och förbannelse öfwer syndarena. Såsom skrifwet står:
"Christus har förlossat oss ifrån lagens förbannelse, då Han wardt en
förbannelse för oss." "Och efter barnen hade kött och blod, är ock Han
worden deraf delaktig; på det Han skulle genom döden nedlägga honom,
som hade döden i wåld, d. ä. djefwulen, och <b>göra dem fria, som genom
dödens räddhåga måste i allt sitt lefwerne wara trälar."</b> Så har
Han gjort allting för oss. Prifadt och högtlofwadt ware hans namn!
Han war ock den ende, som <b>kunde</b> göra det. "Wi woro till detta werk 
alltför swaga i harnesket", såsom Luther säger; "wi äro satta af sätet",
Han allena kunde utföra detta werk.

Må nu  endast hwar och en se till, att han ock gifwer Christus
äran för detta werk, d.ä. att han besinnar och erkänner, att denne
Herren har beställt allt wäl. Det är få bedröfligt, att det icke kan med
några ord nog beklagas, huru djefwulen förwillar wåra sinnen, så att
wi lefwa fram wår tid, såsom wisste wi ingen egentlig nytta af allt,
hwad Christus gjort. Wi läsa, sjunga och tala om, att Gud gifwit
oss sin egen son till wår broder, wår lagfullgörare och wårt offerlam;
och dock gå alla wåra tankar och allt wårt andliga sträfwande derpå ut,
att wi skola sjelfwa wara ostraffliga lagfullgörare, om wi skola täckas
Gud och wara riktigt wissa om hans nåd och wänskap. Wi skola blott
med många stora och wackra ord prisa Medlaren, men sedan gå till det
arbetet att sjelfwa försona oss med Gud. Många hafwa i all sin lifs-
tid aldrig ännu haft någon egentlig tjenst och nytta af Christus. Lå-
tom oss då en gång stanna och besinna, hwad Skriften säger om den
nytta och tjenst, wi skulle hafwa af denna stora gåfwa, då Gud gaf oss
sin Son, gjord under lagen. Apostelen säger: <b>För att förlossa dem,
som woro under lagen, att wi skulle få barnaskapet.</b> Har du aldrig
sett eller hört dessa ord? Skulle wi icke en gång prisa den gudomliga
kärleken och låta det wara sannt och wara nog, hwad wår store
lagfullgörare har gjort?  Apostelen säger här, att Han har icke gjort det åt
sig sjelf, utan för att förlossa dem, som woro under lagen. Wi bedja
hwar och en, som will wara christen, att en gång allwarligt besinna
det, som är Skriftens summa och kärna, att Christus är lagens ände,
— Christus är lagens ände, till rättfärdighet för hwar och en, som
tror; att det som lagen icke kunde åstadkomma, i det han wardt förswa-
gad af köttet, det, det, det gjorde Gud, sändande sin Son i syndeligt
kötts liknelse.

Wåga dig, dristelig,
Tro, att Jesus gjort allt för dig,
Allt hwad lagen ej werka kan,
Allt hos dig, som han klagar an,
Detta tog Jesus på sig.

Våga dig, dristelig,
Tro, att Jesus gjort allt för dig.
O, hwad fröjd och hwad kraft har den,
Som fått allt uti Frälsaren.
Salig och helig han är.
Den 9 Januari.

Här är ingen åtskilnad. Allesammans äro de syndare och hafwa
intet berömma sig af för Gud.  Rom. 3: 24.

Men huru skall man dock egentligen förstå dessa ord? Ty det är
ju dock orimligt, att här icke skulle wara någon <b>åtskilnad</b>, då wi ju se
med ögonen, att skilnaden är twärtom ganska stor, i det den ena
menniskan lefwer fri i all synd, och den andra förer hwar dag ett waksamt
lefwerne? — Swar: Märk wäl, hwad som här är i fråga. Här talas
ju endast om rättfärdighet inför Gud, om "berömmelse" i fråga om
<b>salighetens</b> förwärfwande. Det är endast i den frågan, som all åtskilnad
på mer eller mindre synder upphör. Är det åter fråga om det, som
beror af wåra gerningar, nemligen olika <b>grader</b> i salighet eller fördö-
melse, då säger Skriften uttryckligt, att det skall warda åtskilnad, då

talas det om ^drägligare" och odrägligare, och å andra sidan att "den
ena stjernan skall öfwergå den andra i klarhet"; men så snart fråga är
om rättfärdighet och berömmelse inför Gud, såsom här, då är det genast
"ingen åtskilnad", ty då förslå ingen menniskas gerningar, då äro wi
alla så långt ifrån rättfärdighet, att all skilnad derigenom förswinner.
Se här en liknelse: Då wi tala om ojemnheterna på jorden, måste wi
alltid säga, att mellan de höga bergens spetsar och dalarnas djup är
stort afstånd. Men så snart wi tala om jordens afstånd ifrån solen,
då taga wi icke mer dessa ojemnheter på jorden i beräkning; då säga
wi icke: från solen till bergspetsarna är så och så långt, och från
solen till dalarnas djup så och så långt, utan wi säga: afståndet är
så ofantligt, att dessa ojemnheter på jorden göra ingenting åt saken —
"här är ingen åtskilnad". Således, här nere inför menniskor är
wisserligen stor olikhet uti synder och fromhet; men då den bästa är så
oändligt långt ifrån rättfärdigheten, blir det inför Herren och i afseende
på wärdighet till himmelen ingen åtskilnad. — Om uti ett fängelse,
der en hop dödsfångar äro förwarade, hwilka allesammans äro banditer,
mördare och rånare, dessa skulle börja att twista om, hwilken af dem
som wore wärdigare till en äreplats hos konungen, skulle wi säga: I
ären allesammans wärda blott afrättsplatsen; här är ingen åtskilnad.
Just så är det, när wi tala om wåra företräden i rättfärdighet inför
Gud. Wi äro allesammans stora brottslingar, som alla dagar bryta
mot Guds högsta bud. De mest allwarliga och helgade christna måste
ju alla dagar bedja om förlåtelse och känna sig wärda endast Guds
wrede, om Han skulle döma dem efter sin lag. Wisst finnes det sådana,
som tycka sig wara något wida bättre, som inbilla sig, att de genom


nådens medel, genom mycken bön, tro, waksamhet och allwarlighet
hafwa kommit derhän, att de icke böra liknas wid andra skröpliga
christna, utan äro såsom ett särskildt heligt slägte, äfwen i sig sjelfwa.

Men dessa äro alltid af tjusaren bedragna; ty om de wore nyktra och
wakna, skulle de ju känna, hwad den helige David kände, då han bad:
"Herre, gå icke till doms med <b>din tjenare</b>, ty för dig är <b>ingen 
lefande</b> rättfärdig." Och tala wi om de oomwända menniskor, äro
äfwen deras bästa gerningar blott synd och skrymteri, efter deras hjertan
icke stå wäl med Herren i tro och kärlek. Huru stor skilnaden eljest än
kan wara, antingen de äro moraliska, ädla och ärbara medlemmar af
samhället, hwilka samwetsgrannt iakttaga sina yttre pligter, till och
med hafwa nit om Gud, ehuru icke wisligen, utan fara efter att
upprätta sin egen rättfärdighet, eller de äro fräcka bespottare, som lefwa
fritt i alla möjliga synder och laster — de stå begge under samma Guds
dom och behöfwa begge samma nåd, såsom den ock står dem begge lika
till buds och skänkes dem lika fritt, när de söka den wid Christi fötter,
såsom en gammal Guds man sjungit:

Högsta dygd och ärbarhet,
Som för syndens utbrott fasat,
Och den största gudlöshet,
Som i synden hejdlöst rasat,
Måste, för att frälsning winna,
Samma nåd hos Jesus finna.

Den, som mer än tjugu år
Under Mose aga sutit
Och mång' bitter bättringstår
Uppå magra kinder gjutit,
Måste i sin otro lida,
Röfwarn frälsas wid hans sida.

Den, som många böcker läst,
Nog förfarit, mycket skrifwit;
En som här, wid pålen fäst,
Dömd från lif och ära blifwit.
Skola, lika usla både,
Följas åt och be om nåde.

Den som så med werk som ord
Sig på Herrens barn försyndat,
Liksom den der Christi hjord
Mången förmån har tillskyndat,
Måste inför Herren ligga
Och om samma nåd blott tigga.
Den 10 Januari.

Hwad del har den trogne med den otrogne?   Derföre gån ut
ifrån dem och skiljens ifrån dem, säger Herren.

2 Cor. 6:15,17.

Har Christus af synnerlig barmhertighet utwalt dig af werlden och
kallat dig att wara hans lärjunge och wän, att lefwa med Honom,
lefwa detta saliga, heliga, innerliga föreningslivet med Honom — o, så
följ Honom med allwar, uppriktighet och trohet. Hwarken Han sjelf, din
själs Brudgumme, eller din egen wälfärd tillåter dig detta dubbla wäsen-
det, som delar sig mellan Gud och werlden, mellan Christus och Belial.

Gör derföre ditt wal! Du kan omöjligt dela dig. Afskild är
afskild, Christus är Christus, och werlden är werlden. Guds wänskap är
en sak och werldens wänskap är en annan sak; de kunna aldrig förenas.
Derföre, gör ditt wal. Kanske det är för swårt att följa Jesus och 
förlora werldens wänskap. Beswära dig då allsintet dermed, utan war
med werlden, det är mycket lättare och behagligare (för köttet), och det
är ändå lika mycket wunnet då, som om du will dela dig mellan dem,
ja, mycket mer. Ty i sednare fallet förlorar du dem begge: icke får
du riktigt njuta af werlden och icke af Guds wänskap i tiden, icke af
himmelens glädje i ewigheten.

Men <b>huru</b> eller <b>hwaruti</b> skola wi skilja oss från de otrogna? Swar:
Förutsatt, att du är pånyttfödd och således redan skild från dem till
hjerta och tänkesätt, så att du har andra tankar än de i andliga ting
och annan lust i hjertat än de, du älskar det de förakta och du föraktar
och hatar det de älska — så återstår, att du ock skiljer dig ifrån dem
uti allt, som beror af detta inre och på detsamma åter inwerkar.
Således, att du skiljer dig från deras syndiga wäsende i <b>ord och gerningar</b>
och ändtligen från allt, fom utgör anledning eller frestelse till synd, ehwad
det är nöjen, sällskaper, eller hwad det må wara. Du måste således skilja
dig ifrån de otrogna uti tal, uppförande, handlingssätt, sjelfwalda sällska-
per och nöjen. T. ex. när du ser och hör andra obetänksamt nedlåta sig
till att skåda, höra och tala om idel fåfängliga saker, bör du, som är <b>Christi
lärjunge och den Helige Andes tempel,</b> häruti göra något särskildt och
låta ditt hjerta wara en tillsluten örtagård, endast öppen för din själs
käraste, och såsom Job "göra ett förbund med dina ögon", att de icke
se efter fåfängligheter; med din tunga icke deltaga uti fåfängligt och
småaktigt prat, utan hellre tala om Herrens rätter och wälgerningar,
då det går an, eller ock i tysthet tala med din Gud. Då andra, som
ock wilja wara christna, fritt och öppet trampa på Guds bud, missbruka
hans stora och heliga namn eller wanhelga hans sabbat, måste du häruti


göra något särskildt, nemligen så frukta din Gud och så älska Honom, att
du icke will göra emot hans bud. Wi tala här om utgåendet från
werlden och nämna derföre icke de synder, som äfwen hos ärbara
werldsmenniskor få anses för synd, såsom olydnad, wrede, hat, okyskhet, 
oärlighet m. m. Men rörande sådant, som äfwen dessa anse oskyldigt och
förswara, låt det wara din regel att aldrig döma om en handlings
brottslighet eller oskyldighet efter mängdens sed och omdöme, utan efter
<b>Guds ord</b>, efter<b> Christi</b> och <b>helgonens</b> exempel. Så att, t.ex. om det
är ett sällskap eller ett nöje, som skulle i sig sjelft synas än så oskadligt
och oskyldigt, men är <b>stridande mot Andens sinne</b>, så att du inser, <b>att
din Herre Christus icke skulle deltaga med dig deruti,</b> att du icke kan
inbjuda Honom dertill, icke kan göra det i hans namn; eller du
känner, att din inwärtes menniska mer förlorar än winner derpå — så
fly det. Här gälla apostelens ord: "Hafwen ingen delaktighet uti de
onyttiga mörkrets werk, utan straffen dem hellre."

Då här nämndes sällskaper, förstår enhwar, att det icke är
meningen, att du skall gå bort från dem, wid hwilka din jordiska kallelse
binder dig; der gäller endast att fly deras <b>synder</b>. Utan frågan gäller,
när det beror på dig sjelf att <b>wälja</b> umgänge. Då måste du "gå ut"
ifrån dem, som äro din Herre emot. Men, torde någon tänka, wore
icke detta menniskohat? Skall man icke <b>älska alla</b> menniskor? Jo, men
<b>älska</b> på det sätt, som din Herre älskade. Han älskade wisserligen <b>alla</b>
och älskade dem <b>så</b>, att Han gaf sitt lif för dem; men Han blef aldrig
<b>förtrolig med sin faders och sitt rikes fiender</b>. Gör ock du så: älska,
uppoffra dig, gör godt mot alla, men tro icke, att det är din pligt att
wara förtrolig eller likställig med din Herres fiender; ett förtroende, en
likställighet, som har till wilkor, att du skall <b>kalla det goda ondt och
det onda godt</b>. Tänk, om Christi lärjungar hade stundom gått ut till
sin Herres fiender, de skriftlärda och fariseer, och öfwat förtrolig
wänskap med dem — hade detta warit trohet? Judas gjorde det, och —
slutade med att förråda sin Herre i deras händer. Men du menar
måhända, att de böra icke anses som Christi fiender, då de t. ex. äro
goda, hyggliga menniskor. Pröfwa då: om ditt sällskap icke tål, att du
talar godt om din Herre, så wet, hwar du är! — nemligen hos hans
fiender. I det sällskapet måste du antingen med hela ditt wäsende
bekänna ditt lärjungasinne, och då såra sällskapet; eller med undwikande
twetydigheter och förställning förneka och såra din Herre och ditt samwete.
Detta besinne den, som friwilligt går in till Christi fienders koleld.

Då småsinta werlden med gruset är nöjd,
Och synden och flärden är all hennes fröjd,
Då följer jag, segrande härar, med er,
Som tågen till ära wid Jesu banér.

Den korsmärkta drägten med smädnamn jag tar,
Om ingen i slägten det namnet ock har,
Och följer med glädje, I kämpar, med er,
Som tågen till ära wid korsets banér.


Den 11 Januari.

Älskar du mig?  Joh. 21:16.

Det är Herren sjelf, som här talar — Han som skall döma på
den yttersta dagen, Han, till hwilken du beder i bönen. O, wi skulle
dock på wåra knän krypa, om det gällde, till Jerusalem för att få höra
Honom sjelf säga, hwad Han allraförst frågar efter. Nu frågar Han
allraförst efter din kärlek. Dröj ännu med ditt swar, till dess du wäl
fattat hans mening. Märk: hans första fråga är: <b>Älskar du mig?</b> —.
icke: tjenar du mig? lyder du mig? bekänner du mig? utan:<b> älskar</b>
du? För det andra säger Han icke: älskar du <b>mitt</b>, utan: <b>mig</b>. Han
säger icke: älskar du mina krafter och gåfwor? utan: älskar du <b>mig</b> —
<b>mig</b>, såsom sjelf en gåfwa till dig, <b>mig</b>, såsom sjelf, i min person, hela
din tröst och salighet?

Hwad det första angår, så kan du ju wara säker, att du har kärlek
till Jesus, då du tjenar och lyder Honom; ty Jesus säger sjelf: "Den
mig älskar, han håller mina bud; den mig icke älskar, han håller icke
mina bud." Och Johannes säger: "Detta är kärleken till Gud, att wi
hålla hans bud." Men bida! Du tyder det för hastigt. Wi skola snart
få se, att det icke är säkert, att du <b>älskar</b> Jesus, fastän du på wisst sätt
tjenar och lyder Honom eller gör de gerningar, Han befaller dig; nej,
att "hålla hans bud" är ännu något mer. Wi skola med Christi egna
ord wisa, att man kan wara en utmärkt Christi tjenare, hafwa stor
andlig upplysning och en stor rikedom på de heligaste gerningar och stor
nitälskan för Christi sak och dock icke rätteligen älska Honom.  Ty uti
brefwet till "församlingens ängel" i Ephesus säger Herren uttryckligt,
att denne lärare hade icke blott wanlig christlig upplysning, utan ock
en fin, pröfwande blick — "du har försökt dem, som säga, att de äro
apostlar, och äro dock icke, och du har befunnit dem ljugare". Widare
säger Han uttryckligt, att denne lärare war icke bland dem, som hafwa
blott kunskap, upplysning och ord, utan han hade ock kraft och nit till
helig werksamhet. Ja, han arbetade så troget för <b>Herrens Christi namn</b>,
att han fick lida derför, och derwid hade han "tålamod". För det tredje
säger Herren, att denne lärare icke blott war upplyst och werksam med
predikande i allmänhet, utan att han ock höll god kyrkotukt i sin
församling och emotstod falska lärare. Sammanfatta nu allt detta, och
du skall se en skön bild af en mindre wanlig Christi tjenare, och dock —
dock hade han <b>öfwergifwit den första kärleken</b>, och blott dermed war
hela hans tillstånd sådant, att om icke ändring skedde, skulle Herren
snarligen komma och bortstöta ljusstaken af dess rum. Häraf kan du förstå,


att det är något mer att <b>hålla hans bud</b> än att göra wissa gerningar
efter hans bud, och att, om du än wore en så utmärkt Christi tjenare,
som denne war, Herren dock har ännu en fråga till dig: <b>Älskar du mig</b>?

Hwad det sednare angår, eller att du måste gifwa akt på ordet
<b>mig</b> — "Älskar du <b>mig</b>, icke <b>mitt</b>" — är det just härigenom den äkta
<b>brudkärleken</b> skiljer sig ifrån <b>skökokärleken</b>. Många hafwa en wiss kärlek
till Jesus, dock blott för de förträffliga ting, som Han werkar i dem
och andra, men hafwa aldrig såsom förtappade syndare blifwit frälsta
af Honom och intagna af <b>hans blotta kärlek</b>, eller af <b>det Han är i sin
person,</b> utan de älska Honom, såsom sagdt är, för de sköna gåfworna.
Detta är "skökokärleken". Wi tala icke om ett så groft folk som Judas
Iskarioth, hwilken följde Jesus för pungens skull, eller trollkarlen Simon,
hwilken af samma orena begär wille tillhandla sig den Helige Andes
gåfwa; utan wi tala om det obegripligt fina och hemlighetsfulla bedrä-
geriet af wår <b>sjelfförgudningsnatur</b>, som grundlades genom den gamle
ormens tjusande ord: <b>I skolen warda såsom Gud, wetande hwad godt
och ondt är.</b> Ty allt sedan dess har bredwid de sinnliga lustarna också
funnits hos oss en lika adamitisk <b>sjelfhelighetsnatur</b>, till hwilken men-
niskan flyr, när hon förnimmer syndens wederstygglighet. Och när hon
då märker, såsom nyssnämnde Simon, att i Jesu namn gifwes krafter,
såsom eljest icke, att hos Honom äro förborgade alla wisdoms och
förstånds håfwor, alla dygders och heliga gerningars kraft, då slår man
sig på dessa, blir så en Jesu lärjunge, älskar och följer Honom, 
tillbeder och åkallar Honom, men allt med ögat på dessa krafter och gåfwor,
och icke för hwad <b>Han gjort och är i sin person</b>. Detta, eller hwad
Han är och gjort i sin person, kan man med förståndet erkänna och med
munnen beprisa, men <b>hjertat</b> ser på gåfworna, själens hela blick är
fästad blott wid dessa, icke wid den <b>korsfäste</b>. O, att wi dock för Herrens
skull och wåra själars frälsning blefwe så uppriktiga, att wi gåfwe akt
på,  hwad  som  är <b>hjertats</b> föremål, om det är sjelfwa nåden, 
försoningsnåden, twagningen i Christi blod. Det hjelper icke, att hufwudet
och tungan äro christliga, utan eftertänk, hwad som är <b>ditt hjertas</b>
första och sista!

O, min själ, har det dig smärtat,
Att en syndare du är!
Har det gått dig djupt till hjertat,
Att dig Jesus håller kär!

Är du osäll utan Honom?
Har du fått en skatt i Honom?
Will du lefwa, dö för Honom?
Är <b>blott Han</b> din själs begär?


Den 12 Januari.

Ty Christus är derpå både död och uppstånden och åter worden
lefwande, att Han skall wara Herre både öfwer lefwande och
döda.  Rom. 14:9.

Detta saliga förhållande, att de troende alltid, ehwad de lefwa eller
dö, höra Herren till, är frukten af Christi hela frälsningswerk, hans
död, uppståndelse och ewiga lefwande såsom wår öfwersteprest och konung.
Det war sjelfwa ändamålet med hela hans försoning, att Han skulle
återköpa oss ifrån syndens, dödens och djefwulens wälde, skulle förwärfwa
sig rätt att benåda, saliggöra och ega oss såsom sina undersåter i tid
och ewighet, ja, såsom här säges, "wara Herre öfwer oss", icke blott
medan wi lefwa på jorden, utan ock efter wår död i det ewiga lifwet.
Sådan är meningen af orden: "Christus är fördenskull både död och åter
worden lefwande, att Han skall wara Herre både öfwer lefwande och
döda." Här är en påtaglig motswarighet deruti, att Christus är både
<b>död</b> och åter <b>lefwande,</b> och att både <b>lefwande</b> och <b>döda</b> skola wara under hans wälde. Nu weta wi wäl, att både hans död och uppståndelse
fordrades, för att någon själ skulle frälsas; och att den, som är frälst
och benådad, är sedan Herrens först under sitt lif på jorden och sedan
efter sin död, allt på grund af samma försoningswerk, Christi död och
uppståndelse. Detta är wisst hufwudsaken. Men apostelen har ock med
sitt uttryckssätt wisat oss den wäg, som först hufwudet och sedan
lemmarna skulle gå. Christus skulle först lefwa på jorden, sedan dö och
derpå uppstå och ewigt lefwa. Denna wäg skola ock wi gå och wid
hwarje steg höra Herren till: först under jordelifwet, sedan i wår död
och sist i det ewiga lifwet. Och då apostelen här säger, att Christus
förwärfwat, att Han skall "wara Herre" eller "herrskare" öfwer oss, har
han dermed förklarat, hwarföre de trogna aldrig mer skola "lefwa sig
sjelfwa", utan i allt sitt lif och lefwerne betrakta sig såsom hans egendom
och hans tjenare. Han är wår rätte Herre, wår friköpare och egare;
derföre skall ock Han regera öfwer oss, och det icke blott i detta lifwet,
utan ock i wår död och i all ewighet. Så hafwa wi ju tidigt lärt förstå
och uttala hela wår trosbekännelse om Christus: "Jag tror, att Jesus
Christus, sann Gud och sann menniska, <b>är min Herre</b>, hwilken har
förlossat, förwärfwat och wunnit mig, förtappade och fördömda menniska,
från alla synder, från dödens och djefwulens wåld; <b>på det jag skall
wara hans egen, blifwa och lefwa under Honom i hans rike och tjena
Honom</b> i ewig rättfärdighet, oskuld och salighet; <b>såsom Han är ifrån
döden uppstånden, lefwer och regerar i ewighet.</b>" Detta är just meningen


af wårt språk och är summan af allt Guds evangelium. Och härpå
grundar sig nu wår heliga förbindelse och alla trognas innerliga håg,
att uti allting se efter Herrens wälbehag och hans namns ära, kortligen
att lefwa för Honom.

Så säger ock apostelen: <b>Han är fördenskull död för alla, att de,
som lefwa, skola icke nu lefwa sig sjelfwa, utan Honom, som är för
dem död och uppstånden.</b> Då Christus dött i allas ställe, måste ock de
alla, för hwilka Han dött, icke mer betrakta sig såsom från Honom 
särskilda menniskor, oafhängiga och sjelfständiga, utan alltid såsom lemmar
i Honom, såsom Honom tillhörande och tjenstskyldiga undersåter. Han
är <b>fördenskull död för alla</b>. Måtte Gud öppna allas wåra sinnen för
denna sak! Är det sannt, att Guds Son blifwit menniska för wår skull
och för oss offrat sitt lif under starkt rop och tårar, på det wi skola lefwa
genom Honom, skola för hans skull hafwa en ewig nåd, trots alla wåra
synder, och sist ärfwa det ewiga lifwets salighet: huru skulle icke wi då
uppoffra hela wårt lif för Honom, för hans ära, hans tjenst och 
wälbehag, uti allt hwad wi göra eller låta! Ingen menniska har rättighet
att lefwa här på jorden, utan att lefwa för Honom, som har återköpt
oss från den ewiga döden och fördömelsen. Det är redan nog sorgligt,
att de trogna, som werkligen med hela sin ande helga sig åt Herren,
dock icke kunna lefwa mer fullkomligt till hans tjenst och ära; men tänk,
huru mycket grufligare, att <b>icke ens egna sitt lif till hans ära</b>,utan
alldeles fritt och uppsåtligt lefwa sig sjelf! Detta är ju ett alldeles osaligt
lif, hwarom Luther yttrat de starka orden: "Fördömdt till nedersta
helwetet är det lefwerne, som en menniska lefwer sig sjelf." Och huru
werldens barn lefwa ett sådant fördömdt lif, då de äro alldeles fria
från omsorgen om Herrens ära och wälbehag, då de i allt sitt lefwerne
med tankar, ord och gerningar följa blott sitt eget behag, det är 
uppenbart för allas ögon. De "förneka Herren, som har köpt dem"; om de
ock med munnen bekänna Honom. Och annorlunda kan det icke wara
med de andligen döda. Att någon menniska werkligen lefwer för Herren,
är ett underwerk af hans nåd allena i den nya födelsen. De som
emotstå den nåd, som kallar dem till bättring och omwändelse, de måste
då förblifwa under den fallna naturens wälde, lefwa blott sig sjelfwa
och för sin egen räkning; och de som lefwa för sin egen räkning, de skola
ock dö för sin egen räkning, skola ock sjelfwa hjelpa sig i döden och
domen. Blott de som "lefwa i Herren", de skola ock "dö i Herren".

Hwad fröjd att höra Jesus till
Och gå allena, dit Han vill,
<b>Att wara hans</b>, hans frälsta brud,
Och <b>genom honom</b> täck för Gud.

Den lyckan, Jesu, är ock min,
Ty <b>jag är din</b> — ja, <b>ewigt din.</b>
Du, du har köpt mig, som jag är,
Och håller mig nu ewigt kär.
Den 13 Jannari.

I hwilken Han låter se sin rättfärdighet, i det att Han förlåter
synderna, som woro blifna under Guds tålamod.  Rom. 3:25.

Ordagrannt efter grundtexten: "Till ett bewis på sin rättfärdighet
uti åsidolemnandet af de förut under Guds tålamod skedda synderna."
Hwad här menas med <b>Guds rättfärdighet</b>, det förklarar apostelen genast
i följande vers, der han säger: "Till bewis på sin rättfärdighet i den
tid, som nu är, <b>att Han är rättfärdig och rättfärdiggörande den, som
är af Jesu tro</b> (grundtexten). Att Han är rättfärdig, på samma gång
Han rättfärdiggör dem, som tro — det är denna Guds rättfärdighet,
som skulle bewisas dermed, att Han utställde sin Son till en blodbestänkt
nådestol. Guds rättfärdighet är således här hans <b>domare-rättfärdighet</b>,
med andra ord, hans <b>rättwisa</b>.

Men det war i afseende på <b>twenne särskilda förhållanden</b>, Guds
rättfärdighet blef förklarad och bewisad genom Christi försoningsdöd.
Det förra (v. 25) war Guds fördragsamhet under gamla testamentet,
eller såsom apostelens ord lyda: "åsidolemnandet af de förut under Guds
tålamod skedda synderna;" det andra (v. 26) war, att Han ock helt be-
nådar och "rättfärdiggör" de syndare, som tro på Christus.

Hwad det förra förhållandet angår, tyckes apostelen wilja säga:
Gud har i de förflutna tider lemnat synderna utan en full och lagenlig
bestraffning. Ty om Gud genast wisat sin fulla straffrättfärdighet och
handlat med menniskorna efter förtjenst, så skulle Han hafwa utrotat
menniskorna från jorden — icke blott förstört alla hednafolk, utan ock
gjort en ände med Israel, hwarigenom också den nådesplan i afseende
på hela menskligheten, som låg i hans hushållning med Israel, hade
blifwit om intet. Under hela den tid, som föregick Sonens sändande,
synes Han hafwa förgätit att straffa menniskorna efter deras synder,
och hela werlden hwilade under skuggan af hans "tålamod". Men när
Christus war kommen, skulle denna fördragsamhetens tid hafwa ända,
och då skulle det uppenbaras, hwad som legat till grund för densamma,
då den gudomliga rättfärdigheten utkräfde syndernas fulla straff i ende
Sonens blodiga död på korset.

Om det andra förhållandet säger apostelen: "Till bewis på sin
rättfärdighet i den tid, som nu är, <b>att Han sjelf skall wara rättfärdig och
rättfärdiggörande den som är af Jesu tro."</b> Här talas om annat än
blott fördragsamhet; här talas om den fulla nåden, att Han 
rättfärdiggör den, som är af Jesu tro. Huru det kan wara gudomlig
rättfärdighet eller rättwisa att rentaf rättfärdiggöra syndare, det skulle
Christi hårda och blodiga död wisa. O, hwilka hjertefröjdande ord här
äro! Apostelen säger, att Herren Gud har framställt sin Son till en
nådestol i hans eget blod, på det Han skulle låta se rättwifan uti det,
att Han rättfärdiggör de troende. Han har gifwit en laglig försoning,
på det Han skall kunna wara på en gång "sjelf rättfärdig och
rättfärdiggörande den", som tror. Hade Han icke föranstaltat en fullkomlig,
laglig godtgörelse för alla wåra synder, så hade Han icke kunnat
rättfärdiggöra syndare och dock sjelf wara fullkomligt rättfärdig; ty
rättfärdigheten fordrade, att syndare skulle straffas, icke rättfärdigas. Men
nu, då en laglig försoning är skedd, kan Han wara på en gång "sjelf
rättfärdig och rättfärdiggörande den, som är af Jesu tro". "Fröjden
eder, I himlar, och gläd dig, du jord!" Syndares benådning står nu
tillsammans med sjelfwa den gudomliga rättwisan. Och wore det icke
så, kunde jag icke hålla ut i tron på Guds nåd; jag skulle alltid tycka,
att Gud måste tröttna wid mina oändliga synder. Men nu har den
store Herren Gud fogat denna anstalt, hwarigenom sjelfwa rättwisan
fordrar wår benådning. Ty det wore icke rättwist, att twenne gånger
utkräfwa samma skuld. Aro wåra synder med Christi blod godtgjorda,
så skola de icke utkräfwas af oss, så länge Gud är rättwis och icke 
förkastar den lösepenning, Han sjelf bestämt för wåra synder.

Uti Christi försoning är således Guds rättwisa uti syndares 
benådande och rättfärdigande framställd i ett skinande ljus. "Ingen har
någon tid sett Gud; ende Sonen, som war i Fadrens sköte, har 
kungjort oss det." I Honom hafwa Guds största egenskaper, hans oändliga
barmhertighet och hans fullkomliga rättfärdighet, framlyst. Han gaf
rättfärdigheten allt, hwad hon kunde <b>kräfwa</b>, så att rättwisan kan nu
försäkra hwarje troende syndare om nåd och salighet, lika <b>mycket</b> som
barmhertigheten. Man skall nu inse, att Gud är icke blott så nådig,
utan ock så <b>trofast</b> och <b>rättwis</b>, att Han förlåter synderna. Rättwisan
har, istället för att åtnöjas med en liten del af sin fordran, tagen ur
den utblottades sista tillgångar, nu wändt sig till den rike Borges-
mannen och fått full godtgörelse. Och kunde wi betänka den personens
storhet, hwilken lemnat denna godtgörelse, måste wi säga, att den 
gudomliga rättwisan i hans död blifwit i högsta grad förherrligad.

Jord och himlarna sig fröjde:
Gud och wi nu äro nöjde.


Den 14 Januari.

Du skall älska din Herre Gud af allt ditt hjerta, af all din själ,
af alla dina krafter och af all din håg.   Luc. 10: 27.


Detta är det yppersta och största budet. Och hwad kan wara 
billigare, än att wi få älska Gud? Är det icke sannt och rätt, att hwarje
pulsslag, hwarje tanke, hwarje kraft, wårt hela sinne och tankeförmåga,
kropp, själ och lif, skulle allt tillhöra Honom, hwarje ögonblick wara
egnadt åt Honom? Ingen stund af wårt lif borde gå förbi, utan att
wi med trängtande, älskande själ såge på Honom, frågade efter hans
wilja och wälbehag, aktade på hans wink. För wäsenden, som äro
skapade till Guds beläte, anstår sannerligen ingenting mindre. Och
sådant ligger i orden: "Älska Herren din Gud af allt ditt hjerta, af
all din själ, af alla dina krafter och af all din håg."

Ty att du skall älska Gud <b>af allt ditt hjerta</b>, det will just säga,
att du skall uppriktigt och utan skrymtan <b>werkligen älska</b> Honom, så
att Han utgör det förnämsta föremålet för dig, hwilket fördunklar alla
andra, och till hwilket allting sedan hänföres. Ty wi weta, att menniskan
är så danad, att hon aldrig kan på en gång älska twenne föremål lika,
utan alltid är ettdera det förnämsta, såsom Jesus förklarade i Matth.
6:24. Just detta <b>förnämsta föremål</b> för hjertat, det du mest tänker
på, innerligast trängtar efter och hänger wid, detta som mest fägnar
dig o. f. w., detta hjerteföremål will Herren Gud wara för dig. Detta
betyder ordet: "älska Gud af allt ditt <b>hjerta</b>." De följande orden
utgöra sedan blott en widare utweckling af det första, eller af hwad
som alltid dermed följer. När det tillägges <b>af all din själ</b>, will det
derföre säga, att när du älskar Gud af allt ditt hjerta, du ock uppoffrar
för Honom <b>hela ditt lif</b>, så att din egen wälfärd, ära, njutning, ja,
sjelfwa lifwet, aktas ringa för Honom. Ty ordet "själ" betecknar i
Skriftens eget språk wanligen det lekamliga <b>lifwet</b> och allt, hwad som
förelöper i wåra yttre sinnen. Således, om antingen kärleken till
jordiska ting och till något eget will draga dig, eller fruktan för lidanden
will drifwa dig från Herren, låter du genast allt fara och säger: "Må
hwad som helst förloras eller drabba mig, när jag har dig, o Herre,
frågar jag intet efter himmel och jord." Widare heter det: af alla
dina krafter — det will säga, att alla dina förmögenheter äro hwarje
stund sysselsatta med Gud, med hans tillbedjande och tjenst; så att dina
tankar alltid umgås med Honom, din inbillningskraft, dina
sinnesrörelser hafwa alltid Gud till ämne och föremål; att dina ögon se, dina
öron lyssna blott efter det, som tillhör Gud, din tunga will beständigt
tala om Honom, dina händer göra Honom något till tjenst. Slutligen
heter det: "Älska Gud af <b>all din håg</b>", eller egentligen "eftertanke".
Att älska af <b>all sin håg</b> eller eftertanke tyder på den kärlekens omsorg
att för hwarje tillfälle träffa det bästa sättet att behaga och tjena den
älskade, hwilket med andra ord är ett <b>aktgifvande på den älskades
smak och wälbehag,</b> så att det, som behagar honom, är för den älskande
alltid det rättaste, bästa och behagligaste. Märk, hwad det innebär att
älska Gud af all sin håg! Det är, att icke weta något annat rättesnöre,
för hwad som är godt, rätt eller ljuft, än Guds behag; att om blott
Gud will, tillstädjer eller tillskickar något, wore det ock i sig sjelft än
så bittert för mig, är det mig genast kärt och dyrbart, blott derföre att
den käre Guden will det; och ändtligen, att detta skall wara din egen
lust. Ty att älska <b>af all sin håg</b>, är just motsatsen mot att göra något
blott på befallning eller af twång. Således, om det kostar på, om du
känner det swårt, när du skall göra eller lida något för Guds skull, så
att du måste strida med någon motwilja, då <b>älskar</b> du icke Gud <b>af all
din håg.</b> Du skall så älska Gud, att allt hwad Han någonsin tillstädjer
eller tillskickar dig, är för hans behags skull alltid kärt och dyrbart för
dig, om det ock wore i sig sjelft det bittraste, t. ex. att det käraste
föremål, du hade på jorden, beröfwas dig, eller att din hela jordiska
lycka förstöres, eller ditt goda namn och rykte i grund tillintetgörs
o. s. w. Si, allt sådant är i sig sjelft bittert, men skall blott för din
Guds <b>wälbehag</b> wara dig kärt och behagligt, endast derföre att Han
will det. Sådant ligger i orden älska Gud <b>af all din håg</b>. Ty huru
kan man älska Gud af all sin håg och dock icke älska det, som behagar
Gud, utan känna motwilja för ett bud, som Han gifwit, eller för ett
lidande, som Han tillsänder? Om du blott älskar Gud <b>af allt ditt
hjerta — af all din själ — af all din håg,</b> skall ju allt, hwad som
är hans wälbehag, wara dig kärt och wara dig lika, ehwad det är ljuft
eller bittert, blott Han will det.

För mig ej andra gudar haf,
Så säger Han, som lifwet gaf.

Mig frukta, älska öfwer allt,
Haf lit till mig, som jag befallt.
<b>Så bjuder Gud</b>.
Den 15 Januari.

Honom, som icke wisste af någon synd, har Gud gjort till synd
för oss, på det wi skulle warda Guds rättfärdighet genom
Honom.   2 Cor. 5:21.


O, ett wäldigt ord! Ty det står werkligen icke syndoffer, utan <b>synd</b>
- "gjord till <b>synd</b>" — betecknande, att Han af hela werldens 
syndamängd war så öfwertäckt, att Han kunde kallas idel synd; såsom biskop
Hersleb öfwer detta språk säger: "Han blef gjord till sjelfwa synden,
så att Gud ansåg Honom för intet annat än idel synd; Gud gjorde
Honom så till sägandes till en syndakloss, en syndaklimp ... på det allt
Guds straff, all wrede, all helwetets grymhet, all satans rättighet till
oss, skulle för syndens skull uti Honom, såsom i en medelpunkt,
sammanstöta, emedan alla synder uti Honom woro församlade och hade
liksom sitt qwarter, rum och plats." Eller såsom Luther säger: "När
den barmhertige Fadren kastade allas wåra synder uppå Honom, sade
Han: Du skall wara det alla menniskor warit och äro, ifrån tidens
begynnelse intill dess ända; du skall wara den syndaren, som tog äpplet
i paradiset; du skall wara David, som bedref hor och mord; du skall
wara Paulus, som förföljt, försmädat och föröfwat all wåldsamhet etc.
Korteligen, du skall wara det alla menniskor äro, likasom hade du allena
gjort alla menniskors synder; derföre tänk nu på, huru du betalar ock
gör tillfyllest för dem." När nu medlaren sålunda bar werldens synder,
kom ock all <b>lagens förbannelse</b> öfwer Honom, d. ä. all den Guds
wrede, onåd och pina, som all werldens synd förtjenat. Denna kamp
började i örtagården och war så hård, att den utpressade af den starke
Hjelten den oerhörda blodswetten under bön och tårar, såsom af en
swag, wanmäktig syndare. Med Guds tillräknelselag är intet skämt,
utan det allrastörsta allwar. När Gud en gång kastat synden på Honom,
kunde Han icke ens inför Gud klaga, att Han war oskyldig, utan måste
stå för Fadren som en stor syndare och smaka all lagens förbannelse.
Denna fullbordades uti döden på korset, hwilken innefattade all lagens
förbannelse. Här höll nu äfwen <b>döden</b> slutligen sin drabbning med
lifwet. Döden är en allsmäktig herre öfwer hela werlden; ty han
öfwerwinner konungar och furstar och alla menniskor. Nu lägger han
sig med all makt på Christus, will äfwen öfwerwinna och uppsluka Honom,
tyckes ock häruti lyckas, då Herren med starkt rop och tårar uppgifwer
andan. Men emedan i Honom war det ewiga lifwet, äfwen då, när
Han lät döden öfwerwinna och döda sig, wände detta lifwet om,
öfwerwann och dödade döden. Genom denna Christi oskyldiga död för werl-


werldens synder blef hela den stora segren wunnen, hwarigenom ormens
hufwud blef krossadt. <b>Lagen</b> hade tagit ut allt, hwad han hade att
fordra af menniskoslägtet; <b>synden</b> hade blifwit fullkomligt afstraffad och
försonad; <b>döden</b> hade blifwit öfwerwunnen af lifwet; <b>djefvulen</b> hade
derigenom förlorat sitt rof; "åklagaren war förkastad" och "dömd", och
genom förbundets blod blefwo fångarna utsläppta utur kulan. Ty nu
war en ewig pardon, lif och frihet och rättfärdighet åt alla förwärfwade,
och änglar och saliga skaror sjöngo om segren: "Ära och lof och pris
och starkhet ware wår Gud och Lammet." Detta war den herrliga
seger, om hwilken står skrifwet: Döden är uppswulgen uti segren. Du
död, hwar är din udd? Du helwete, hwar är din seger? Dödens udd
är synden; syndens kraft är lagen. Men Gud ware tack, som har gifwit
oss segren genom wår Herre Jesus Christus.

Och så är nu hela werlden genom Christi herrliga seger likaså sannt
och riktigt i Christus förlossad, som hon i Adam är fallen och förtappad,
och får likaså oförskyldt genom Christus det ewiga lifwet, som hon genom
Adam fått synden och döden i arf. Arfwet af Adam se och känna wi
alla stunder i oss och i werlden; men arfwet i Christus se och känna wi
icke, det måste endast genom evangelium förkunnas och af oss tros. Men
Herren Gud ser Christus och hans förtjenst. Derföre så sannt du ser
werlden försänkt i synder, så sannt ser Gud alla menniskor i Christus
fullkomligt försonade, rättfärdigade och helgade, ja, så täcka, som då Han
i begynnelsen såg på allt, det Han hade gjort, och si, <b>det var allt
ganska godt.</b> Wore icke werlden så återställd för Guds ögon, då hade
icke Christus fullkomligt uträttat sitt försoningsembete. Och nu återstår
således intet annat för wår salighet än evangelii bud: Hyllen Sonen!
Kommen igen, I affälliga barn! Kommen, låtom oss gå med
hwarandra till rätta: Om edra synder än wore blodröda, skola de dock warda
snöhwita. Den der törstar, han komme; och den der will, han tage
lifwets watten för intet. Den der tror och blir döpt, han skall blifwa
salig; men den der icke tror, han skall blifwa fördömd.

Allt är nu redo! Si, Gud har utgifwit
Till wår förlossning ej silfwer och guld.
Enfödde Sonen sjelv lösen har blifwit,
Då Han, som broder, betalte wår skuld.

Kom då, du arme, kom genast på stunden,
Kom, så owärdig och syndig du är!
Du kan dock aldrig bli bättre i grunden,
Förrän du kommit till Frälsaren kär.


Den 16 Januari.

Jag höll mig icke derför, att jag något wisste, utom Jesus
Christus och Honom korsfäst.   1 Cor. 2:2.


Du frågar: Har den heliga Skrift gifwit något utmärkande tecken
för Christi rike, hwarigenom den "rätta Guds nåd", den enda rätta
andligheten skiljer sig från alla falska wägar? Jo, war det möjligt, att
Gud, som såg alla kommande olika meningar om den rätta
uppfattningen af christendomen, dess hufwudsak och hemlighet, icke skulle hafwa
gifwit ett sådant tecken? Gud ware lof, det finns werkligen, finns tydligt
och påtagligt utsatt. De som redan äro komna till sanningen och hafwa
ögon att se, de finna detta öfverallt i Skriften. De se nemligen, att
det är en enda sak, hwarpå allt beror — de se, att det är all sann
christendoms utmärkande drag, hemlighet och hufwudsak, att Christus,
Christus blifwit hjertats <b>allt uti allt</b>, att man kan med sanning säga
med Paulus: "Allt det, som war mig till winning, har jag räknat för skada
emot den öfwerswinneliga min Herres Christi kunskap. Jag wardt död:
men Christus lefwer i mig. <b>Ty det jag</b> nu lefwer i köttet, det lefwer
jag i Guds Sons tro. Jag <b>will intet</b> weta, utom <b>Jesus Christus
och Honom korsfäst.</b>" De se det bestämdt afgjordt sålunda: <b>Den som
har Sonen, han har lifwet; den icke har Sonen, han har icke lifwet; 
ty lifwet är uti Guds Son.</b> Sådant se de trogna allestädes i Skriften.
Det, fs här skall sägas, är derföre för dem intet nytt. Men det skall
dock wara för många en hjertans lust att skåda, icke blott hwad som är
christendomens hemlighet och utmärkande drag, utan också att Herrens
Ande talat om detsamma såsom om ett igenkänningstecken, alla dem till
allwarlig sjelfpröfning och rättelse, som eljest wilja se det.

I Uppenbarelsebokens fjortonde kapitel läsa wi om <b>den nya sången</b>,
hwilken sjöngs af den tecknade skaran på Sions berg för Lammet, som
stod i midten, och läsa uttryckligen de orden: "<b>Och ingen kunde lära
den sången, utom de hundrade fyra och fyratiotusen,</b> som äro köpta af
jorden." Här ser hwar och en, att Herrens Ande just welat sätta denna
sång till kännetecken på Sions folk! Men hwaruti bestod denna sång,
och hwad war det, som ingen kunde lära, utom de tecknade? Johannes
säger: "De sjunga för Lammet: <b>Du är dödad och har igenlöst oss åt
Gud med ditt blod."</b> De sjöngo om Lammets förtjenst och wår
återlösning i dess blod! Ja, torde någon säga: hwem kan icke sjunga derom?
Och hwem wet icke, att det är det största i himmelen och på jorden?
Men betänk, hwad den heliga Skrift menar, då <b>hon</b> säger, att de <b>sjunga</b>
detta och <b>blott detta</b>, samt att <b>ingen kunde lära den sången utom de</b>


<b>tecknade!</b> Det är icke fråga om att blott weta det eller blott med munnen
erkänna eller sjunga det. Skriften lär icke skrymteri; och den, som icke
uppsåtligen will bedraga sig sjelf, måste gifwa akt på <b>Skriftens mening</b>.

Låtom oss då betänka, hwad det innebär, att de i denna
utmärkande sång sjöngo blott om <b>Lammets förtjenst</b> och icke om allehanda
Guds wälgerningar. Säkert är, att denna saliga skara på Sions berg
framför någon annan känner och erkänner <b>alla</b> Guds dråpliga gerningar,
så wäl skapelsens och försynens som isynnerhet Andens dyra gåfwor
och priswärda werk i menniskors hjertan. Hwad kan det då betyda,
att de i denna sång endast sjunga till ära åt Lammet och dess 
försoningswerk: <b>Du är dödad och har igenlöst oss åt Gud med ditt blod?</b>
Ja, hwad betyder detta annat än blott detsamma, som Paulus menade,
då han sade sig icke wilja weta något annat än <b>Jesus Christus och
Honom korsfäst?</b> — nemligen att detta allena är hjertats tröst, glädje,
skatt och berömmelse; att Lammets försoningsoffer är enda föremålet
för hjertats tro, för dess hunger och törst, dess hopp och tillfredsställelse.
Och är det icke just detta, som hela Skriften drifwer, såsom det
utmärkande i den rätta tron och andligheten, nemligen att wi icke uti något,
som finnes hos oss, skola hafwa wår tröst, icke ens i sjelfwa Andens
werk, icke ens i wår <b>tro</b>, mycket mindre i några trons frukter, såsom
kärlek, gudsfruktan, utan endast uti <b>Christi kropps offer</b>. Såsom Han
sjelf säger: <b>Mitt kött är den rätta maten, och mitt blod är den rätta
drycken.</b> Si, detta är derföre kännetecknet på de rätta christna, att
<b>Lammet, som är dödadt</b>, är deras enda tröst; att i deras hjerta
ingenting står i jemnbredd med detta, utan allt deras görande och deras
erfarande af Andens werk, i sig sjelft så godt och herrligt, dock aldrig
kan tillfredsställa dem, utan endast <b>Lammet, som är dödadt och har
igenlöst oss åt Gud med sitt blod.</b>

Hwar är du? Hwar är du? Ack, har du förstått,
<b>Att endast i Sonen är lifwet?</b>
Och derför, så arm och eländig du gått,
Åt Honom på nåd dig ock gifwit
Och funnit förlossning i blodet?


Den 17 Januari.

Weten I icke, att wi som äro döpta till Christus Jesus, wi
äro döpta till hans död. Rom 6:3.


Apostelen will säga: Tänken dock tillbaka på, hwad som gjort eder
till <b>christna</b>. I ären ju döpta till Christus. Weten I icke, hwad
denna döpelse betyder, nemligen att I icke allenast ären twagna och
renade genom syndernas förlåtelse, utan ock att det syndiga köttet är
derigenom dömdt ifrån lifwet och öfwerantwardadt åt döden, att det
skall helt fördränkas, få att edert återstående lif på jorden skall wara
ett <b>beständigt syndens dödande</b>. Sådant war förbundet med Christus:
"Wi äro döpta <b>till hans död</b>."

Men detta måste wara icke blott ord och tankar, utan sanning och
verklighet. Måtte hwar och en, som will wara christen, besinna detta!
Om någon, som bekänner sig till Christus, likwäl icke werkligt har det
nya sinnet, som i allt will göra sin Herres wilja, utan han kan ännu
hylla och förswara en och annan skötesynd, stå i förtroligt förhållande
till något, som uppenbart strider emot Herrens bud och wilja, han
bedrager sig sjelf med en död inbillningstro. Då wi blifwa omwända,
återkomma wi just till det förbund med Christus, till hwilket wi blefwo
döpta. Men wi äro döpta till hans död — och hans död war en
syndadöd. Om nu någon, som är en slaf, t. ex. under girigheten, så att
winna och samla detta jordiska är hans hufwudsak eller under
wällustsynder, otukt eller dryckenskap, eller under wredessynder, hat, afund,
lögn och förtal, eller han öfwar någon oredlighet i handel eller arbete
m. m., om en sådan wänder sig till religionen, till Guds ord och Guds 
folk, och nu bekänner tron på nåden, men han <b>qvarblifver i sitt förra
förhållande till sin skötesynd</b> — hör åter: han bedrager sig med en falsk
inbillningstro. Och all hans religion, hans kyrko- och nattwardsgång
är under ett sådant förhållande endast ett wederstyggligt skrymteri. 
Förbundet med Christus är ett heligt förbund: "Wi äro döpta till hans
död." Christi rike är wisserligen fullt med synd och jämmer; derom
talas icke, att du får känna allt ondt i ditt gamla hjerta, i köttets
lustar och begärelser, eller att du  kan falla och förgå dig; men att
qwarblifwa i sitt gamla förhållande till synden, det hörer icke till Christi
rike. <b>Hwar någon är i Christus, så är han ett nytt kreatur</b>. Alla
Guds barn hafwa ett heligt sinne, som gör uppror öfwer synden. Att
du ännu kan stå i lugnt och förtroligt förhållande till din girighet, eller
din ärelystnad, din afund, eller din otukt, eller din wrede, din trätsjuka
ditt hat — att stå i lugnt och förtroligt förhållande till något sådant,

                                                                               


hylla och ursäkta det: det är detta, som alldeles bestämdt wittnar emot
dig. Att olyckligt falla och förgå sig, är ännu icke att bryta förbundet
med Christus; men att gifwa fynden frihet, hylla och förswara den,
det är att bryta förbundet.<b> Vi äro döpta till hans död</b>.

Skall du nu i sanning döda synden, då måste du hafwa <b>en willig
ande</b> dertill, äfwen om det för köttet är bittert. Christi menskliga natur
bäfwade wäl för dödens bitterhet, dock war Han efter anden willig
att taga kalken ur Fadrens hand. Så sade Han ock om sina trogna:
"Anden är willig, men köttet är swagt." Är den williga anden 
bortwiken ur ditt hjerta, då är all kamp med synden ett lagtwunget arbete
och således skrymteri, efter det icke går af hjertat. Men skall den
williga anden behållas, då måste du lefwa i tron, i den saliga tröst och
wisshet, att Gud <b>förlåter</b> alla dina synder. Dertill är ock nödigt att
weta, att huruhelst det går dig i striden, ehwad du bättre eller sämre
lyckas wid syndens bekämpande, står dock alltid nådeförbundet fast hos
Gud, och äfwen du lefwer i det förbundet, så länge du lefwer i denna
öfning och insweper dig i Christi rättfärdighet; ty på denna allena
grundar sig <b>nåderiket</b>, hwilket är wäldigt öfwer alla synder. Sjelfwa
denna öfning, att tro nåden och döda synden, skall wara dig det säkraste
wittnesbörd, att huru illa det än ofta ser ut, du dock lefwer i sann
nåd. Och så länge du af hjertat tror en sådan nåd, skall du alltid
ånyo lifwas till att följa din trogne Frälsare och döda synden. Men
för köttet blir denna wäg bitter. Det kan du ock sluta deraf, att det
heter: "döpta <b>till hans död</b>;" ty Christi död war en <b>bitter</b> död. Han
har under starkt rop uppgifwit anden. Köttets korsfästande skall ofta
blifwa dig så bittert, att också du skall nödgas ropa, då du i nöd och
ångest åkallar Herren. Då gäller det att icke tröttna, utan wäl
ihågkomma, att då du är en christen och står i Guds förbund, har du gjort
en öfwermåttan stor lycka, du går emot en ewig herrlighet. Derföre
må du gerna lida något derför. Kronan lönar wäl alla redligt
framhärdande kämpar. Det är ju ett fast ord: <b>Dö wi med, få skola vi
lefwa med; lida wi, få skola wi med regera.</b>

Waka, bed och strid, än en liten tid,
Snart ditt Canaan skall hinnas,
Kronan räckas, palmen winnas
I en ewig frid. Waka, bed och strid.


Den 18 Januari.

När Han (Hugswalaren) kommer, skall Han straffa werlden ...
för synd, ty de tro icke på mig. Joh. 16:8,9.


Märk dessa ord: <b>För synd, ty de tro icke på mig.</b> Här ser jag
något märkwärdigt! Hwad kan det betyda, att när Herren här will
förklara all werldens synd, för hwilken Anden skall straffa henne, nämner
Han endast detta: <b>De tro icke på mig</b>? Månne icke Christus här
uppenbarar, att <b>otron är den enda fördömande synden</b>; att all synd emot
de tio buden är borttagen, försonad, kan ingen fördöma, om han icke
sjelf fördömer sig genom otro. <b>För synd, ty de tro icke på mig</b>! Se
wi icke äfwen detta i allt hans beteende emot syndare? Då till Honom
kommo allehanda publikaner och syndare, sjelfwa dräggen af allt
ogudaktigt folk i landet — utgjorde någonsin deras synder något hinder för
deras benådning? War icke allt genast wäl, få snart de flydde till
Honom? Hwar war då lagen med dess bud och domar? Hwar war deras
långa, swarta skuldregister? De hade i alla sina lifsdagar syndat emot
Guds bud, och jag ser dock att, såsom Paulus säger, <b>Han förebrådde
dem icke deras synder</b>, der war idel nåd, tröst, sötma och wänlighet,
liksom de i alla sina lifsdagar aldrig gjort en enda synd; så att de lag-
kloka förbittrades derwid och sade: Han är <b>publikaners och syndares
wän.</b> Och hwad säger Han sjelf derom? Han nekar icke, utan bekräftar
det och säger, att dessa syndare woro hans förlorade får, penningar
och söner, att Han war den hulde Fadren, som löper med utsträckta
armar mot den förlorade sonen, m. m. O, käre Frälsare! Wet du
icke af hans många och fula synder! Nej, han har inga synder — alls
inga synder! <b>Mitt blod warder utgjutet till syndernas förlåtelse.</b>
Synden är borttagen, missgerningen försonad, och den ewiga
rättfärdigheten framhafd. Gud försonade i Christus werlden med sig sjelf och
<b>förebrådde dem icke deras synder</b>. Det finnes blott en synd, som
fördömer werlden: ty <b>de tro icke på mig</b>! Se wi icke ock, att Christus
fördömde de strängaste laghelgon. Han nekade icke, att det war godt,
att de icke woro orättfärdiga, icke röfware, icke horkarlar, att de gåfwo
de fattiga almosor m. m., och icke dessmindre woro de fördömda. Se
wi icke äfwen Paulus betyga om många af sina bröder, att de <b>hade
nit om Gud, att de foro efter rättfärdigheten; men,</b> säger han, <b>de
kommo dock icke till rättfärdigheten, emedan de icke sökte det af tron,
utan af lagens gerningar</b>. O, en förunderlig dom! De, som warit bättre,
blifwa fördömda, och de, som warit sämre, blifwa saliga; den, som
förslöst sitt arf med skökor, får den gödda kalfwen, och den, som alltid
tjent Fadren och "aldrig gått af hans bud", får icke ett kid. Skall
jag då icke se, att där ligger någon stor hemlighet! Skall jag då aldrig
wakna öfwer, hwad <b>försoningen</b> wille säga! Skall jag då aldrig förstå,
hwad som skedde i Christi död! Detta är det första, wi lära af Christi
ord: <b>För synd, ty de tro icke på mig</b>; nemligen att all synd är så 
försonad i Christi död, att den icke mer har lagens förbannelse med sig,
utan att fördömelsen kommer endast af otron; att ingen menniska warder
fördömd för synden, utan endast för otron. Detta är den <b>tröstliga</b>
lärdomen af dessa ord.

Det andra, wi lära af dessa ord, är, att den frommaste,
allwarligaste, gudligaste menniska kan blifwa fördömd, nemligen om hon med
all sin fromhet icke tror på Christus — att sedan hon länge lefwat i
det allwarligaste bättringsarbete, den djupaste ånger, de andäktigaste
böner, den frommaste wandel, den strängaste sjelsförsakelse, den mest
oförtrutna wälgörenhet m. m., måste hon med allt detta fara till
helwetet, om hon icke lärt räkna allt detta för skada emot den
öfwerswinneliga wår Herres Jesu Christi kunskap och nu warder funnen i Honom,
blott i Honom hafwande sin rättfärdighet och tröst. Allt, hwad i 
människan är, gäller intet för Guds ögon, sedan hans älsklige Son gaf
sitt blod till syndernas förlåtelse. Deraf kommer, att de frommaste
blifwa fördömda, när de icke "hylla Sonen". Härom skall den Helige
Ande öfwertyga werlden: <b>för synd, ty de tro icke på mig!</b> — Han
angriper härmed det ypperligaste folk på jorden, kastar de frommaste,
allwarligaste och heligaste menniskor under fördömelsen blott derföre, att
de icke gifwa Lammet ära, utan wilja wara sina egna frälsare.

Som Farao med all sin här
I Röda hafwet dränktes,
Så all den synd i werlden är
— Ack hör och lär —
I Jesu blod nedsänktes,

Nu är det skedt - och werlden står
Från all sin synd otalig
Så frälst, att blott med <b>tron</b> hon går
Till Lammets sår,
Är hon på stunden salig.



Deu 19 Januari.

Den som icke tror Sonen, han skall icke så se lifwet, utan Guds
wrede blifwer öfwer honom.   Joh. 3:36.


Det ligger i all menniskonatur, att wi se på wåra egna gerningar,
wår fromhet eller wåra synder, och derefter döma om Guds nåd emot
oss. Men Anden kommer och säger: Nej! här finns en man, som heter
Jesus Christus, "qwinnans säd", hwilken den ewige Fadren satte under
lagen i edert ställe att allt fullgöra, samt smaka "döden för alla".
Hans dyra blod har borttagit både från edra synder och edra dygder
all för Guds dom gällande kraft och betydenhet. "Uti Honom och
ingen annan är salighet; det är intet annat namn under himmelen
menniskorna gifwet, i hwilket wi skola warda saliga, utom i Jesu Christi
Nazareni namn." <b>Detta är egentliga orsaken, hwarföre otron är den
enda fördömande synden.</b> Redan hennes storhet är förskräcklig; och
dock är det icke egentligen hennes <b>storhet</b>, utan bennes <b>art</b> och <b>wäsende</b>,som gör, att hon fördömer.

Wi böra wäl besinna, hwad <b>otron</b> är. Hon är först ett föraktande
af Guds allrastörsta barmhertighet, ett bespottande af hans största ömhet,
ett trampande af den gudomliga barmhertighetens största gåfwa, ende
Sonen; och för det andra ett bortkastande af det enda oss gifna 
<b>frälsningsmedlet</b>, af det <b>enda offret för wåra synder</b>. — Gud har af sin
innerliga barmhertighet förbarmat sig öfwer wårt elände och gifwit oss
till frälsning sin ende älsklige Son. Han kom och blef wår broder,
blef ett menniskobarn och utgaf allt, hwad Han hade, sin rättfärdighet,
sitt lif och sitt blod till wår frälsning. Du wet allt detta, och är dock
alltid lika kall och liknöjd för Honom; du firar hans födelse om julen,
läser, hör och sjunger om barnet i krubban ; du firar hans lidandes- och
dödsfest, läser och hör om hans blodswett i örtagården, hans 
hudflängning, hans törnekröning, hans händers och fötters genomborrande; du
ser Honom upphängd mellan röfware, du hör hans tröstlösa ångestrop
m. m., och du wet, bekänner och sjunger, att allt detta skett <b>för dig
och dina synders skull</b>; du går till nattwarden och firar hans döds
åminnelse — och med allt detta förblir du lika död och kall i ditt hjerta,
älskar och omfamnar Honom icke, gläds och prisar icke, uttan går med
själ och tankar fulla af fåfänglighet, synd och olydnad mot denne nådige
Frälsare. Undrar du då, att du måste warda fördömd? Undrar du då,
att Guds wrede brinner såsom från nedersta helwetet öfwer en så 
förskräcklig otacksamhet för hans älsklige Sons brinnande kärlek och bittra
marter? — ett så kallt föraktande och trampande af Guds allrastörsta



kärlek! Luther säger i en betraktelse öfwer Christi lidande: "Ett 
människohjerta, som icke härigenom blir bewekt eller rördt, måste ju wara
hårdare än sten, än jern och stål. Likwäl går den kära fina werlden
sin wäg fram och lägger detta alldeles icke på hjertat, är trög, kall,
otacksam och föraktar denna stora skatt. Derföre sker det ock, att wår
Herre Gud deremot lemnar henne derhän, att hon kommer beständigt
mer och mer långt derifrån. Och wår Herre Gud gör just rätt, att
Han säger till den otacksamma werlden: Will du icke wid min stora
kärlek, att jag få faderligen och hjertligen har besökt dig och för dig
gifwit min älskade Son i så stora marter, wälan, så will jag icke heller
wid dig; frågar du icke derefter, hwad jag har gjort, få frågar jag ock
icke efter dig; will du icke hafwa min Son Jesus Christus, så tag i
stället Barrabas, ja djefwulen sjelf" — När du är så kall, hård och
otacksam och har alldeles ingen glädje i Christus, utan för all hans nåd
och kärlek wisar Honom blott förakt, undra icke, att Gud då låter dig
gå din egen wäg till förderfwet. Apostelen säger: <b>Ho som bryter Mose
lag, han måste dö utan barmhertighet. Huru mycket större näpst,
menen I, förtjenar den, som förtrampar Guds Son och aktar 
testamentets blod såsom orent?</b>

Se här, hwad otron är redan i sig sjelf! Derjemte är hon också
moder till alla andra synder. Den, som icke tror på Christus, är bortwänd
och afsöndrad ifrån Gud, har ingen sann kärlek, förtröstan och lust till
Honom och hans wilja, om han ock, såsom trälen, af fruktan eller
inbillning om förtjenst ställer sig efter hans ord, såsom skrymtare och
werkhelgon göra. "Och således följer", såsom Luther säger, "djefwulens
drakestjert och hela helwetet med otron". — Men allt detta är likwäl icke
den egentliga orsaken, hwarföre otron medför fördömelsen, utan orsaken
är, att hon <b>bortkastar Guds nåd</b>, att honom, som icke tror på Christus,
<b>står intet offer igen för synderna</b>, utan han är naken i sina synder
under Guds dom; såsom Paulus säger: <b>Den som håller sig wid 
gerningarna, honom warder lönen icke räknad af nåd, utan af pligt</b>.

Ja, den är redan dömd förwisst,
Och honom Gud förkastar,
Som ej will tro pä Jesus Christ:
Han till förderfwet hastar.

Ty efter han ej wille tro
I Sonens namn allena, Guds Lam det rena
Gud honom själaro
Och himlen skall förmena.
Den 20 Januari.

Läggen eder nu derom all winning, att I uti eder tro låten
finnas dygd.  2 Petr. 1:5.


När man rätt betänker alla de dyra löften, som Gud gifwit oss,
kan man wilja förgås af grämelse öfwer sin förskräckliga kallsinnighet
och olydnad, att man icke beständigt tänker på, huru man med all flit
må bewisa sin tro i ett gudligt lefwerne. Allt, hwad till lif och
gudaktighet tjenar, är oss gifwet, få att wi icke behöfwa för wår swaghet
wara syndens trälar; och wi hafwa de allrastörsta och dyraste löften af
Gud sjelf, som omöjligt kan ljuga — löften, hwilka sträcka sig ända
derhän och redan i tiden medföra, att wi warda delaktiga af Guds
natur och skola i ewighet lefwa med Honom! Skulle wi icke då den
lilla tid, som återstår att lefwa i köttet, låta det wara wår högsta
omsorg att nu blott lefwa för Honom, som gifwit oss allt detta, blott
söka att täckas Honom och bidraga till hans pris och derföre lägga oss
derom all winning, att uti wår tro må finnas dygd. O, betänk dock
detta, du som är ett benådadt Guds barn! Bed Gud om förlåtelse för
all din försummelse och om nåd att hädanefter begynna något bättre.

Då apostelen säger: "att uti eder tro må finnas <b>dygd</b>", betecknar
<b>dygd</b> här ett heligt <b>nit, kraft och drift</b> till det goda. Apostelen wille,
att wår tro icke skulle wara ett dödt, owerksamt wetande eller blott ett
lättjefullt hwilande; utan då wi tro så herrliga ting, som Guds löften
innehålla, skola wi också bewisa oss uti all wår umgängelse, som det anstår
ett så benådadt och lyckligt folk här på jorden. Man ser ofta i detta
afseende något, som är både bedröfligt och besynnerligt, själar, som
tyckas werkligen wara komna till ett nytt andligt lif, men på samma
gång är det, såsom wisste de icke, att den nåd, de emottagit, skulle
anwändas i lefwernet till den gamla menniskans dödande; ty en och
annan oart kunna de så helt förbise, som wisste de icke, att <b>hwarje</b>
synd måste korsfästas och dödas. Om nu dessa dock werkligen hafwa
något andligt lif, bewisar ett sådant förhållande alltid en andlig 
<b>sömnaktighet och lä</b>ttja, och det är egentligen från denna, som apostelen här
will wäcka oss, då han yrkar, att i wår tro må finnas dygd — nit,
kraft, werksamhet. Så säger han ock sjelf om sitt ändamål med detta
bref: "Detta är nu den andra episteln, som jag skrifwit eder till, i
hwilken jag <b>uppwäcker</b> och förmanar edert <b>rena sinne</b>." O, måtte nu
hwar och en, som detta läser, genast gå till sig sjelf och eftersinna, om
det icke kan finnas hos honom något sådant förhållande — någon christlig
pligt, som han ännu försummar, någon synd, som han ännu icke 


uppriktigt korsfäster; ty i dessa twå stycken måste gudaktighetens kraft
bewisas, nemligen att göra allt godt, som i wår kallelfe är möjligt, samt
undfly och korsfästa synden. Således: Du, som tror och är benådad,
men t.ex. drages med ett styft och wresigt sinne, gif akt på detta,
döda detta, släpp det icke löst, utan följ din Frälsares exempel: När
Han blef bannad, bannade Han icke igen, och när Han led, hotade
Han icke, utan ställde hämnden till den, som dömer rätt. — Du som
tror och är benådad, men drages med någon swår köttets begärelse,
wakta dig! Hör apostelens ord: "Jag förmaner eder, såsom främmande
och elända, att I förwaren eder för köttsliga begärelser, hwilka strida
emot själen." — Du som tror och är benådad, men har hjertat så intaget
af jordiska ting, dina jordagods, din köpenskap m. m., att du will först
och sist tänka på och tala om dessa, wet, att detta är ett betänkligt
tecken, att du icke är rätt nykter och wakande, och blir du icke waken,
skola dessa törnen qwäfwa den goda säden i dig, så att du blir en falsk
christen, i hjertat jordisk, blott i munnen och några fromma iakttagelser
andlig. — Du som tror och eger alla dessa herrliga ting, som Gud i
Christus gifwit oss, men kan se dina medmenniskor i andlig död och
säkerhet gå emot en ewig fördömelse, och du gör icke det minsta till
deras wäckande, du talar med dem allt annat och wet i tysthet deras
stundande ofärd, o, wakna, bed Gud om en få uppriktig kärlek, att
den beständigt arbetar i ditt inre, så att du söker något tillfälle och sätt
att tjena dina medmenniskor till frälsning. — Du som tror och är
benådad, men ser din fattiga broder nödställd och eger medel att hjelpa
honom, men sluter ditt hjerta till, huru blir Guds kärlek i dig? Döda
här ditt kött, som will behålla allting för dig och de dina. Se, af
sådana exempel kan du märka, hwad det är, att uti tron finnes dygd,
helig kraft och nitälskan. Nu säger apostelen: anwänden derpå <b>all flit</b>;
bedjen Gud om hans Helige Ande till att så tro och så älska, att det
bewisar sig i allt edert lefwerne! Gud förlåte oss allt, hwad häri brista
— och uppfylle oss få med fröjden och kraften af de dyra och allrastörsta
löften, Han gifwit oss, att någon werklig förbättring måtte följa!

Hjelp Herre, nåderik och blid,
Att jag af hjertat all min tid
Mig håller till det ena:

Att tro pä Herren Jesus Christ
Och öfwa kärlek utan list,
Mitt hopp är du allena.


Den 21 Januari.

Wid Petrus talade, föll den Helige Ande på alla dem, som hörde
talet.   Apg. 10:44.


Anden kommer icke omedelbart och sköter wåra själar — wisst
fordras dertill att anwända nådens medel — <b>ordet — ordet och 
sakramenterna!</b> Will du hafwa Anden, hans werk och gåfwor uti ditt hjerta,
så gå till ordet, Andens ord, läs det, hör det, skrif det, tala och sjung
det, under bön om Anden, och si, Han skall icke uteblifwa! Det
finnes här och der själar, som gå och tänka och tänka, ja, sucka och bedja
om Anden och Andens werk, men aldrig få det, aldrig i sanning och
kraft, aldrig komma till någon tro, frid, kärlek, wisshet och fasthet, utan
förblifwa i samma sjukliga arbete, suckan och sträfwan beständigt: och
si, slutligen upptäcker man, att de icke öfwa ordet, att de blott arbeta
med sig sjelfwa, blott tänka och sucka, men icke öfwa ordet — och huru
war det då möjligt, att der skulle blifwa något gudomligt och andligt
hos dem? Apostelen säger uttryckligt, Gal. 3:4, att Anden fås 
endast<b> genom trons predikan</b>. Och i Apg. läsa wi, att under det Petrus
talade, <b>kom den Helige Ande på dem, som hörde talet</b>. Hwad hade
de då gjort dertill? Alldeles intet annat än hört på; de sutto helt
stilla och endast hörde ordet, och så kom Anden i deras hjertan, kom
ånger, tro, kärlek, lif och kraft, som gjorde dem till helt nya menniskor.
Derföre: <b>ordet, ordet, öfwa ordet</b>! Det är hela konsten och 
hemligheten af det andliga lifwets både uppkomst, näring, tillwäxt och 
bestånd. Det är icke sannt, hwad några enfaldiga mena, att den och den
christen nu är så fast och stadgad i nåden, att han derföre kan få tro
och lefwa, som han gör. Nej, har han en tro och ett lefwerne, som
äro Andens werk och icke blott naturens, så kommer det icke af hans
stadga och starkhet, att han få kan tro och lefwa, utan endast deraf,
att han något flitigare närer sin själ med det gudomliga ordet. 
Försummar han detta, så börjar genast den gamla naturen uppwäxa och det
sannt andliga utdö. Ja, besök honom en dag, då han någon längre
tid försummat ordet, så skall han finnas föga andlig. Behålla sig hans
tro och frid likawäl, ordet förutan, då äro de icke Andens werk. 
Korteligen: Det är endast genom Guds ord, som Guds Ande blir boende
och werkande uti menniskan — och likwäl, märk, icke undfå alla, som
läsa Guds ord, Ande och lif deraf. Tusende bruka ordet, och det blir
ändå ingen Ande uti dem. Tusende skriftlärda och fariseer ibland oss
bewisa detta. Hwad fordras då? Det fordras att jemte ordets bruk 
betänka just detta, att det ännu är i Guds hand, om wi skola få dess
kraft; fordras att umgås med ordet med det sinne, som denna erinran
borde werka — ja, med den ödmjukhet, fruktan, hörsamhet och tro, som
passa för den helige Gudens ansigte, när Han talar. Märk derföre:
Det är i Guds hand och fria behag, om Han will gifwa dig något,
Andens delaktighet. <b>Vi äro icke ens beqwäma något tänka såsom af
oss sjelfwa</b> — mycket mindre att tro, att waka, att wärdigt wandra,
att bewara ett rätt förstånd af sanningen samt dess kraft på hjerta och
samwete; nej, det är allt förgäfwes, om icke den Helige Ande werkar
det — allt förgäfwes utan <b>den Helige Andes</b> delaktighet.

Att besinna och iakttaga sådant, wore högst nödigt för hwarje 
christen, äfwen om wi lefde i all sköns frid och rolighet, på det wi icke
måtte med all wår kunskap och ordets öfning finnas inwärtes döda;
men mycket mer är detta då nödigt, när wi twärtom lefwa midt i det
farligaste fiendeland, i ett beständigt krig. Ja, härtill kommer, att
särskildt denna tiden är en synnerligt äfwentyrlig tid, då både onda och
goda makter äro i en märklig rörelse, då wäckelser och förwillelser,
omwändelser och affall täfla med hwarandra. Wäl behöfwes det derföre,
att wi hafwa ögonen öppna, att wi hålla oss tätt till <b>herden och wåra
själars biskop,</b> att wi hålla oss flitigt och strängt wid ordet — hålla
isynnerhet den stora, wälsignade grundartikeln om <b>Christus och hans
werk</b> klar, ren, fast och oförfalskad; att wi äro helt fattiga och
enfaldiga i tron; aldrig låta den "nya sången" blifwa oss gammal, lång och
utsjungen; att wi äro uppriktiga mot oss sjelfwa och Herren, rätta alla
wåra tankar, ord och gerningar efter hans heliga wilja och weta, att
Herren är när; att wi mer och mer söka förstå wåra fiender och faror,
förstå de lönngångar, hwarigenom den listige fienden söker åtkomma wårt
andliga och ewiga lif; och ändtligen, att wi ofta, dels enskildt, dels
med och för hwarandra bedja — och bedja först och sist om den Helige
Andes delaktighet. Ja, till sådant förmana oss Christus och apostlarna,
och det behöfwes.

Dig ware tack, o Jesu kär,
För lifwets dyra ord,
Det ordet, som min lykta är
I mörkret på wår jord.

Det ordet bringar med sig frid
Och liv och salighet;
Det ordet jag mig tryggar wid
För tid och ewighet.
Den 22 Januari.

Hwad kommer det menniskan till godo, om hon wunnne hela 
werlden och förtappade sig sjelf? Luc. 9:25.


Det är ju en oskyldig sak att hafwa <b>jordagods</b> eller <b>afwelsgård</b>
eller <b>hustru</b>; men då  Christus wille uppgifwa de hinder, som afhålla
själar från Guds rike, nämnde Han dessa. Luc. 14:18—24. Att 
älska fader eller moder är icke blott oskyldigt, utan befaldt; men "den,
som älskar fader eller moder <b>mer än mig</b>", säger Christus, "<b>kan icke
wara min lärjunge"</b>, kan icke ingå i Guds rike. När nu menniskan går
i andlig lättja och säkerhet, huru skulle hon frukta för begär, som hafwa
så oskyldiga föremål! Nej, då ser hon endast på föremålets art och
tänker: det är ju intet ondt, det jag söker; hafwa icke också de heliga
haft jordagods, afwelsgård eller en maka; skulle icke jag också få söka
sådant o. s. w., men will aldrig gifwa akt på, <b>om sökandet är afgudiskt</b>,
egenwilligt och sjelfwiskt, om saken så intager själ och hjerta, att Gud,
hans nåd och hans wälbehag blifwa deremot ett intet, blifwa för
obetydliga för att kunna tillfredsställa och förnöja själen. Nej, derpå ger
den arma menniskan icke akt — hon är icke nog uppriktig mot sig fjelf
att undersöka detta. Omsider går det derhän, att fastän hon äfwen
känner, att hon är påtagligen fången af en afgud och hårdt fängslad,
kan hon likwäl icke mer göra motstånd. Hon will icke ens wara fri från
sin <b>kärlek</b> dertill; och då — då ser det illa ut med nådelifwet.

Men djefwulen  anwänder icke blott de <b>ting</b>, som äro i werlden,
ögonens begärelse, köttets begärelse etc. till att fånga trogna själar,
utan också de <b>menniskor</b>, som "äro af werlden", "denna werldens barn".
Dessa utgöra djefwulens williga och trogna tjenare att än med
fiendskap, hot och förföljelse skrämma, hindra eller uttrötta de trogna; än att
locka och draga dem med löften, smicker och wänligt bemötande. Huru
många bedröfliga exempel ser man icke härpå! Der är t. ex.
en handtwerkare: han hade af Guds nåd blifwit kallad, wäckt och benådad, hade
gått ut från orättfärdigheten, från flärd och werldslikställighet och sökte
nu det, som är ofwantill. Men om någon tid förmärkte han, att många
hans fordna bekanta icke mer anlitade honom, han hade en
förminskning i rörelsen och inkomsten. Snart kunde han icke längre hålla ut
och bida efter Herren, utan fattade den tanken, att det wore honom
alldeles nödwändigt att återwinna werldens wänskap. Nu började han
att fördölja sin christendom, ställa sig werlden lik, draga sig bort ifrån
sådana christna, som äro af werlden föraktade, hålla sig till sådana, som
werlden fördrager och berömmer, samt till hyggligare werldsmenniskor


— korteligen: han började att blott ställa sig så, att werldens barn icke
skulle misstänka honom för att wara någon annan än de, eller att han
hyste någon swår tanke om deras själstillstånd ; han började i smått
gifwa efter, göra dem till wiljes, att deltaga i deras kretsar och 
wackrare werldsnöjen. Och nu är werlden mycket wänlig och glad i hoppet
om honom, snart leder hon honom, hwart hon will — efter något år
kan han både dricka och spela med werlden och göra, hwad helst köttet
lyster. Sådant olyckligt fall uti werldens nät händer icke blott 
handtwerkare, utan menniskor af alla stånd och wilkor: här en köpman, der
en studerande, här en jungfru, der en prest. De hafwa kommit till
Jesus, men kunna icke hålla ut med att se sig föraktade af werlden,
tillbakasatta, förföljda, se sitt goda namn och rykte, sin utkomst, sitt bröd,
sin befordran lida — de börja söka återwinna werldens wänskap och
ställa sig henne lika. Men tänke ingen, att någon af dem då säger:
Jag är swag för werlden. Nej, utan den ömkliga saken skall omklädas
med talet om en christens <b>frihet</b>, ja, en christens <b>pligt</b> att, för att
<b>gagna werlden</b>, icke skilja sig ifrån henne. Men aldrig kommer stunden,
då detta gagn, denna tjenst skall bewisas werlden med någon allwarlig
warning, ty det skall alltid gå så försigtigt och wackert tillwäga, att man
icke stöter och förargar. Deraf kommer då, att den fria, djerfwa
werlden mer råder öfwer det fromma, undfallande barnet än detta öfwer
henne. Och när den arma själen icke i tid gifwer akt härpå, bryter upp,
"går ut och gråter bitterligen", utan fortfar att "draga i ok med de
otrogna", blir hon omsider en träl under det oket, under werlden och
menniskogunsten. Den andliga nådekraften är förswunnen, wänskapen
med Gud upphäfwen — ty <b>verldens wänskap är Guds owänskap</b> —
och sambandet med de trogna upplöst, såsom alltid det ena följer af det
andra. <b>Demas har öfwergifwit mig och fått kärlek till denna 
wärlden.</b> Och då en sådan själ nu undwiker de personer och böcker, som
förkunna domen öfwer ett fådant tillstånd, går hon mer och mer till
förhärdelse, hwilket dessutom ligger i naturen af hwarje affall.

Vaka, bed, min själ, blif ej köttets träl
Och lät werlden dig ej köpa.
Hwad dess barn sä efterlöpa,
Är ett flyktigt wäl. Waka, bed, min själ.

Arfwet ej förspill, som dig hörer till,
Bed, behåll Guds ord och waka,
Werlden och dig sjelf försaka.
Herren wäl dig will. Arfwet ej förspill.
Den 23 Januari.

Du skall icke missbruka Herrens din Guds namn.  2 Mos. 20:7.

Gå wi till den frågan, huru Guds namn missbrukas ibland oss,
då komma wi in i en betraktelse, som är full af märkliga förhållanden,
ja, så märkliga, att man kan begynna att ropa både af förundran och
förskräckelse. Wi wilja här endast betrakta det allmännaste, blott
tanklösa missbruket af Guds namn, eller att man <b>med lättsinnighet för Guds
namn på tungan.</b> Man menar ingenting ondt dermed, man wet knappt,
hwarföre man gör det, att man anwänder de stora, heliga namnen:
<b>Gud, Jesus Christus</b>, antingen till fullkomligt meningslösa fyllnadsord
i sitt tal eller ock till uttryck af allehanda tillfälliga känslor eller 
sinnesrörelser. Det är knappt någon ibland werldens alla synder, som
uppenbarar så märkwärdiga förhållanden som denna, när man betraktar,
huru allsintet denna synd är aktad såsom synd, och hwad hon genom
sin egen art uppenbarar dels om en menniskas sinne, dels ock om satans
djuphet och makt och hans regering öfwer werldens barn.

Det finnes intet bud inom hela Guds lag, som werldens barn
hålla så för intet, som det andra budet, ingen synd, hwilken är dem
så fjäderlätt och owigtig, som Guds namns missbruk; få att om någon
talar om den synden såsom om en swår synd, anses han nästan såsom
mindre wetande. Men Herren Gud har wisserligen andra tankar, då
Han icke blott satt detta bud näst efter det första, utan ock fästade wid
detta sitt andra bud den förskräckliga hotelsen: <b>Herren skall icke låta
honom blifwa ostraffad, som hans namn missbrukar.</b>

Tänk dock allwarligt på detta förhållande, att en menniska kan
hafwa till sin wana att på detta lättsinniga sätt, utan någon mening,
föra Guds namn på tungan. Hwad uppenbarar sådant om den
menniskans sinne? Det är ju en gruflig sak, och hwar och en inser, att
det uppenbarar intet mindre än <b>ett ogudaktigt sinne</b> — icke blott ett
syndigt wäsende, nej, något mycket förskräckligare, rentaf <b>förakt för Gud</b>,
rentaf den <b>herrskande ogudaktigheten</b>, som hör till helwetet. De
allra grufligaste syndafall kunna icke bewisa så mycket om ett ogudaktigt sinne,
som blott den wanan att med lättsinnighet föra Guds namn på tungan,
 - ja, då det grufligaste syndafall aldrig ensamt, eller i sig sjelf betrak-
tadt, utgör ett tillräckligt bewis, att sinnet war ogudaktigt, är deremot
blott nämnda wana ensam ett bestämdt bewis derpå.

Wi säga icke, att den motsatta wanan, nemligen att aldrig
missbruka Guds namn, bewisar, att sinnet är gudfruktigt; ty den fromma
vanan kan ock bero blott af uppfostran, eller någon annan lagisk eller
mensklig bewekelse; men deremot är alltid en fritt öfwad synd och 
föraktet för ett Guds bud ett bestämdt bewis på ogudaktighet.

Genom det andra budet uppenbaras widare, huru den <b>naturliga
menniskans fromhet</b> är beskaffad: Gud betyder intet. Hans ord och
namn är såfom ett lätt wäder; derföre är det andra budet så owigtigt.
Men t.ex. det fjerde budet, det är wigtigt, ty wi wilja gerna blifwa
hedrade af barn och tjenare. Det femte budet är wigtigt; ty att dräpa
eller blifwa dräpen är något förskräckligt; sjette, sjunde och åttonde
buden hafwa ock sin wigt af likartade orsaker. Men Gud, Guds namn,
Guds wälbehag eller förbud — hwad betyder det? Sådan är werldens
fromhet. Den gamle ormen, som förför hela werlden, han wet dock,
huru wigtigt det är för hans rike, att hela werlden med lättsinnighet
för Guds namn på tungan; ty ett kraftigare medel kunde han icke
uppfinna till att förslöa Herrens wapen och försoffa menniskors sinnen.
Blott menniskorna blifwa wäl wana wid att missbruka Guds namn och
dagligen höra det missbrukas, så skall samma heliga namn och ord sedan
icke mycket röra deras sinnen. Utan twifwel är denna djupa plan
orsaken, hwarföre hela massan af dem, som annars icke bekänna Gud och
hans ord, är så flitig att missbruka Guds namn; annars kan man knappt
begripa orsaken dertill. Ty wi erinra oss, att till andra synder har
menniskan i köttet sina naturliga frestelser, såsom till wrede, till wällust,
stöld och orättfärdighet; men hwilka äro de naturliga anledningarna till
Guds namns missbruk? Hwilka köttets lustar tillfredsställas wäl
derigenom? Hwad kan då orsaken wara, att werlden dock är få flitig att
deri trotsa Guds bud och hotelse? Tänk på detta förhållande. Jo,
detta finner han, som heter "werldens furste"; han har sin djupa plan
och uträkning dermed. Måtte då alla christna, som se denna satans
djuphet, med synnerligt nit om detta bud warna, förmana och bestraffa,
hwar de kunna, för denna så förhärdande syndaöfning! Och måtte alla
föräldrar och barnalärare med sträng uppmärksamhet waka öfwer sina
barn i detta afseende och genast så förskräcka dem för Guds namns
missbruk som för djefwulen och helwetet.

Låt mig ej ditt ord förakta,
Som det wore menskobud,
Men med wördnad det betrakta,
Som en röst af dig min Gud.
Låt ditt ord mig leda så,
Att jag ej må wilse gå.


Den 24 Januari.

Medan wi nu äro wordna rättfärdiga af tron, hafwa wi frid
med Gud genom wår Herre Jesus Christus.   Rom. 5:1.


Här är hemligheten! Här är den djupa, ewiga grundwalen för
de christnas underliga frid! Och här är det uppenbaradt, hwad som
felar de arma hjertan, hwilka sakna friden. Apostelen säger icke: 
Emedan wi äro sådana, wi böra wara, äro få fromma och goda; nej,han
säger: "Medan wi nu äro wordna rättfärdiga af tron, hafwa wi frid
med Gud genom wår Herre Jesus Christus."

Si, du wälmenande, sökande själ, det är wisst ganska wackert, ja
mer wigtigt och nödwändigt än allt hwad i werlden är, att du så 
allwarligt öfwar din gudaktighet, flitigt och andäktigt beder, flitigt hör och
läser Guds ord, allwarligt strider emot det onda och far efter det godt
är; men, du saknar ändå frid med Gud, du är icke wiss om hans nåd,
nej, du är orolig och bäfwande. Ja, ja, det är icke heller utan skäl;
du kan ock werkligen warda fördömd med all denna fromhet; det fordras
något mycket högre för att bestå inför den helige Guden och i
domselden, ditt samwete säger dig ock detta, det fordras något större än alla
frommas fromhet, alla heligas helighet — här förslår ingenting mindre
än <b>Christi, Guds Sons, död och att genom tron wara iklädd Honom
— wara rättfärdig af tron och hafwa frid med Gud genom wår Herre
Jesus Christus.</b> Här fordras, att ditt hjerta fått den trösten, att du
kan med hjertlig mening säga: <b>Christus är död för mig, för mig</b>,
derpå trotsar jag; icke derpå, att jag är from, troende, allwarlig, men
derpå, att <b>Christus</b> är from, att <b>Christus</b> är helig och fullkomlig, att
<b>Christus</b> både hållit lagen och lidit döden, som war syndens lön. Det
skedde för mig, det räcker ock till för <b>alla</b> mina synder, det är nog,
ewigt nog, derpå tröstar jag.

Att du aldrig fått frid, kommer således deraf, att du welat warda
rättfärdig och salig i ditt eget namn, i dig sjelf; men om detta hade
warit möjligt, <b>wore Christus fåfängt död</b>. Du har icke erfarit, hwad
den rätta tron will säga. På tro och tro är stor skilnad. Du har
kanske ganska wäl kännt och bifallit läran om Christus och försoningen
och menat, att när du icke twiflade på denna, du ju ock hade tron.
Men ditt sinne har warit sådant, att du tänkte: nog är det allt wäl
med Christi förtjenst, deri är ingen brist, utan hos <b>mig</b> är felet, hos
<b>mig</b> måste det hjelpas — och så har du med båda ögonen warit wänd
från Christus in på dig sjelf. Huru war det då möjligt, att du skulle
få frid? Huru kunde du då hafwa den rätta tron? — Nu är det
wisserligen sannt, att allt är wäl med Christi försoning och att felet är
hos dig; men du förstod icke, att det felet hos dig är så stort, att det
icke kan hjelpas med allt arbete på dig sjelf, att det aldrig kan hjelpas
på annat sätt, än att du förtwiflar på dig sjelf och all din förbättring
och söker blott i Christus din frälsning. Felet, hwarföre du icke fått
frid, har warit, att du trott, att det allt måste botas hos dig, innan
du kunde hafwa frid; att du icke trott eller förstått, huru förloradt det
är med dig, och huru allt är fullkomnadt och botadt i Christus. Du
har wäl känt dig wara en <b>stor syndare</b>, men icke en <b>helt förtappad 
syndare</b>; och om Christus har du wäl trott, att Han frälsat stora syndare,
men icke sådana, som du <b>härtills</b> warit. Dessa äro de wanligaste
orsakerna, hwarföre sökande själar icke få frid. Andra ligga ock i ännu
mer köttslig säkerhet, hafwa ännu <b>någonting mer angelaget</b> än Guds
nåd, hafwa afgudar och skötesynder, som de <b>icke wilja blifwa skilda ifrån</b>
— och då är det wäl, att de icke få frid.

För att få <b>Guds frid</b> fordras således: först att ingenting är dig
så angeläget som Guds nåd, att du icke förr åtnöjes, än du fått
förwissning derom; för det andra att du lär förtwifla på dig sjelf, d.ä.
på alla företag, allt görande och blifwande, och sådan du är, såsom
ännu en owärdig, ja, förtappad syndare, söker all din frälsning i
Christus allena; för det tredje att du icke wäntar på förwissningen i
känslan, genom inre swar uti ditt hjerta, utan tager Guds swar der, hwarest
Gud gifwer det, i <b>ordet</b>, endast i ordet. — Har det med en själ blott
kommit derhän, att hon framför allt annat söker detta, suckande wid
sig sjelf: Ack, om jag blott hade Guds nåd, så wille jag ingenting på
jorden högre önska mig, så aktade jag icke, hwad helst jag skulle lida;
och ack, om jag kunde tro på Christus allena och blott wara funnen i
Honom! Om jag blott wore wiss, att hans förtjenst hörde mig till!
Och jag <b>will</b> tro på <b>ordet</b>, jag will icke bida efter känslor, om jag blott
kunde tro, o.s.w. — si, då är <b>tron</b> redan tänd, och då skall det icke
fela, att icke den själen äfwen får förwissning om nåden, får full frid.
Den saken will Gud sörja för.

Förtappad i dig, ja, förlorad i grund,
Men också upprättad - hur stort!
I kraft af det ewiga, dyra förbund,
Som Fadren med Sonen har gjort,
Du har blott helt enkelt att taga emot
Den gåfwa, som redan är lagd för din fot -
O, så tag den!

Ja, tag den och prisa din Frälsare kär
För sådan osägelig nåd,
Och bed, att Han sjelf måtte lära dig här,
Att fatta hans salighets råd.
Och börjar du något att häraf förstå,
Nog skall du wäl också en fröjdedag få
Hos din Jesus.
Den 25 Januari.

Men nu, medan I ären friade från synden, ären I wordna
rättfärdighetens tjenare.  Rom. 6:18.


Här få wi isynnerhet anledning att märka, <b>hwilkens tjenare wi
äro,</b> antingen syndens eller rättfärdighetens. Hwar och en ibland oss
måste wara blott ettdera. Apostelen wet intet om ett tredje slag af
menniskor, som skulle wara <b>både</b> syndens och rättfärdighetens tjenare.
Christus säger ock uttryckligt: <b>I kunnnen icke tjena twå herrar</b>. Det
borde då blifwa oss wigtigt att få weta <b>hwilkens</b> tjenare wi äro. Se
wi på allt, som inblandar sig i wårt lif, då blifwa wi beständigt 
förwillade och kunna icke annat förstå, än att wi tjena twå herrar. Så
wilja ock många hafwa det, för att få förblifwa i sitt dunkel och halfwa
wäsende; då det deremot är uppriktiga själars största förskräckelse, att
de tycka sig tjena twå herrar. Det finnes menniskor, som äro eljest
tänkande och endels fromma, så att de umgås med Guds ord, hwilka
dock till hjertat och sinnet äro fängslade i werlden och afgudarnas tjenst,
men wilja emellanåt också tjena Gud och mena, att <b>det</b> likwäl måste
wara godt och Gud behagligt. Dessa wilja tjena "twå herrar". Under
tiden sucka de trogna under den bekymrande tanken, att de säga. "Jag
tjenar ju icke endast Gud, utan ock synden. Huru skall jag weta,
hwilkens tjenare jag är?" Hela felet, hwarföre både den ena och den
andra äro i mörker härom, är, att man dömer efter sitt eget tycke och
icke gifwer sträng akt på Herrens ord.

Allraförst böra wi då märka, att både Christus och apostelen 
uttryckligt förklara, att wi icke kunna wara twenne herrars tjenare på en
gång. Såsom nyss sades, synes det wisserligen så, som tjenade wi twå
herrar, emedan både ondt och godt blandar sig hos oss. Hos syndens
tjenare inblandar sig ofta något af en god ande, af samwetets och 
nådekallelsens röst; deremot känna ock de trogna hos sig mycket af den onda
anden, af köttets och werldens inwerkan. Äro wi då twenne herrars
tjenare? Nej, säger apostelen. Derpå beror icke frågan, hwad ondt
eller godt som rörer sig hos eder, eller tillfälligt bringar eder till någon
ond eller god gerning; utan derpå beror det: <b>hwem I gifwen eder för
tjenare till att lyda — hans tjenare ären I.</b> Sjelfwa <b>hjertat</b> eller
<b>sinnet</b> tillhöra alltid blott <b>en</b> af twenne stridiga makter; såsom ock Herren
säger till förklaring, hwarföre ingen kan tjena twå herrar: "Ty han skall
antingen <b>hata den ena och älska den andra</b>; eller <b>hålla sig intill den
ena</b> och <b>förakta den andra</b>". Så säger Herren. Märk, det beror på att
"älska" eller "hata", "hålla sig till" eller "förakta". Men då wi tycka

                                                                                                
att äfwen kärleken och hatet wexla; då de trogna ofta tycka sig älska
synden och förakta Gud: huru skola wi få allt detta klart? Att den är
en syndens tjenare, som fritt och fräckt framlefwer i uppenbara köttets
gerningar, girighet, otukt, dryckenskap, oärlighet, hat m.m. och icke
låter straffa och förmana sig till bättring, det förstå wi lätteligen. Om
sådana är Christi ord klart: <b>Den som gör synden, han är syndens träl</b>.
Men när <b>falska christna</b>, som umgås med Guds ord och folk, wilja
förlika Christus och Belial, tjena både Gud och werlden; eller när <b>swaga
christna</b> kämpa med swåra frestelser och stötande skröpligheter: då blir
frågan dunkel.

Märk då noga, huru apostelen talar: "Hwilken I<b> gifwen</b> eder för
tjenare till att lyda, hans tjenare ären I" (v. 15). Allt beror på, åt
hwilken I "<b>gifwen</b> eder", hwilken I ären "<b>af hjertat</b> lydiga", hwilken
I med sjelfwa sinnet hyllen, och icke hwilken I blott tillfälligt eller af
twång tjenen. Men att äfwen de, som efter anden innerligt älska
rättfärdigheten, likwäl ofta känna köttets begärelser mäktiga, eller af sådana
öfwerrumplas och falla, må icke förwilla oss; ty emedan de dock äro af
hjertat lydiga, werkligt älska rättfärdigheten och egna åt henne sin tjenst
äro de sannerligen icke syndens tjenare. Wi få aldrig glömma den 
hufwudregeln: "Hwem I <b>gifwen eder</b>", "hwem <b>I ären af hjertat lydiga</b>,
— hans tjenare ären I". De trognas hela lif är riktadt efter Christus,
huru än synden hindrar, wanställer och plågar dem. Skulle åter sinnet
blifwa falskt, så att man på nytt gifwer sig till att tjena synden och
icke mer lefwer wid nådestolen, för att få både förlåtelse och kraft mot
det onda, utan man <b>gifwer sig</b> — gifwer sig till att tjena synden, gör
ny öfwerenskommelse med henne att nu följa hennes lustar; då har
det olyckliga händt, som Petrus säger: "Af hwem någon warder
<b>öfwerwnnnen</b>, hans tjenare är han worden." Ty "öfwerwunnen" kallas icke.
den, som under striden blott lidit wissa nederlag, men ännu fortfar att
strida, utan den som gifwit sig och nedlagt wapnen; såsom Petrus åter
säger: Den som "<b>wändt sig ifrån</b> det heliga budet, som han hade 
anammat". Men så länge man ännu förer strid, och det icke såsom
lagträl, utan med trons öga på Christus, är man icke öfwerwunnen;
man har icke gifwit sig att tjena synden. Så beror allt på, åt <b>hwem
I gifwen eder till att lyda</b>.

O werld, far då wäl,
Du skall icke längre förföra min själ.
Bedrägliga werld, haf din lusta för dig,
Jag flyr som för ormen din farliga stig.
Jag korswägen wäljer och går, genom strid,
Till himmelens frid.
Den 26 Januari.

Så skicke sig hwar och en af oss, att han måtte täckas sin nästa
till godo, till förbättring; ty ock Christus täcktes icke sig sjelf.
Rom. 15: 2,3.


Christus täcktes icke sig sjelf. Här är nu den stora mönsterbilden för
allt, hwad som är heligt och godt, samt den käraste och mäktigaste 
bewekelsegrunden för de trognas hjertan — <b>Christus och hans exempel</b>.
Är du en christen, eger du den stora nåden att stå i förening med Christus
och hafwa i Honom ditt lif, din tröst, all din rättfärdighet, allt ditt
hopp och i Honom din bäste wän, då måste det ock wara dig både kärt
och wigtigt att "få wandra, som Han wandrade", att få wara och göra,
som Han war och gjorde. Och huru gjorde nu Han? Apostelen säger,
att Han <b>icke täcktes sig sjelf</b>. Han afsåg icke sitt eget goda eller sitt
wälbehag, utan Han såg på <b>wårt</b> bästa, på förtappade syndares wäl,
då Han gaf sig ut för oss. Han sökte icke sin egen ära, Han war icke
nöjd med att blott för <b>sin</b> del wara wis, rättfärdig, prisad och herrlig,
utan drog hellre öfwer sig all smälek, blott för att göra äfwen <b>oss</b> 
delaktiga af sin wishet, rättfärdighet och herrlighet.

Denna höga och heliga förebild ställer apostelen för wåra ögon,
att wi måtte deraf intagas och bewekas att också göra, såsom Han, wår
dyre Herre och Mästare, gjorde — icke täckas oss sjelfwa, utan blott
täckas wår nästa till godo, till förbättring, och derföre "bära deras 
skröplighet, som äro swaga". När jag frestas att se på min nästas fel,
oförstånd, inskränkthet och andra skröpligheter, samt att i egenkärlek tänka
på mitt högre ljus, wara förnöjd öfwer mig sjelf och förakta brodren,
då bör denna bild af Christus genast nedslå och förskräcka mig för sådant.
Den sköna, heliga bilden af Christi ödmjukhet och kärlek bör komma mig
att wakna och styggas wid mig sjelf, så att jag tänker: O, hwad är
jag för en christen, som kan med sjelfkärlek och förakt för brodren se på
hans skröpligheter, då Herren Christus, den ewiga fullkomligheten, 
wisheten och godheten, likwäl icke täcktes sig sjelf och föraktade oss, dåraktiga
och wederstyggliga syndare, utan endast gjorde allt för att hjelpa oss ur
wårt elände! Ja, måtte hwarje christen betänka sådant! Du stöter dig
på en broders oförstånd eller felaktiga lefwerne, du är färdig att
förakta eller döma honom och att anse dig sjelf bättre; men se huru
Christus gjorde och ännu gör med oss, hwilka dårskaper och fel Han 
dagligen måste se hos dig, och huru Han dock i barmhertighet sköter dig.
Betänk, huru Christus gjorde med sina skröpliga lärjungar. Deras lif
war fullt med brister, oförstånd och andra oarter, och dock se wi, att
Han aldrig föraktade dem eller fördömde dem, så länge de dock hängde
wid Honom, utan beständigt bar deras skröpligheter. Deras fel, 
oförstånd och swagheter woro mångahanda. Än se wi, huru de wilja 
nedkalla eld af himmelen öfwer Christi föraktare, än huru Petrus will afråda
sin Herre från att påtaga sig lidandet, än huru de träta om hwem af
dem, som wore ypperst, än huru de alla öfwergifwa Honom, och Petrus
grufligen förnekar Honom, än huru de alldeles förgätit ordet om hans
uppståndelfe, ja, så alldeles, att Thomas will icke tro Honom wara
uppstånden, med mindre han får sätta sina finger i såren efter spikarna.
Och hwad gör då Herren med få oförståndiga och skröpliga lärjungar?
Han fördömer dem icke, föraktar dem icke heller, så att Han skulle helt
tyst lemna dem, nej, utan Han sköter dem ännu, såsom de betarfwa
det, talar med dem i den största kärlek, bestraffar med huldhet deras
oarter, rättar deras oförstånd och påminner dem om ordet, sägande:
"Så är det skrifwet, och så måste Christus lida". Han talar så
wänligt med dem såsom med fina käraste barn och wänner, hwilka icke gjort
Honom det ringaste emot, och söker endast att återställa deras tro och
frid, att de sålunda måtte blifwa något starkare.

Måtte då Gud förläna oss alla den nåden, att något allwarligare
winnlägga oss om den höga kärlek, som Christi exempel will lära oss!
Wi skola icke tro wår egen ande, utan låta Herren Christus wara wår
mästare. Honom skola wi ju efterfölja uti allt, således äfwen i detta
hans sinne. Att kunna se, bedöma och anmärka menniskors fel och
oförstånd, det är en ganska ringa konst, hwilken också de otrogna och fariseer
kunna; men att bewisa barmhertighet, att med ödmjukhet och kärlek
"bära" de swagas skröpligheter och endast söka deras förbättring, det är
en så fin och hög konst, att äfwen trogna christna, som sjelfwa dagligen
behöfwa och åtnjuta barmhertighet, ganska sent lära sig, att de också
böra bewisa sådan barmhertighet mot swaga bröder. Men just genom
den omständigheten, att wi sjelfwa behöfwa all barmhertighet, och
isynnerhet om wi lära något djupare känna wåra egna synders owärdighet
och dock wid all wår synd se nåden öfwerflöda mycket mer, så att wi
kunna alldeles försmälta öfwer Guds stora nåd, då torde wi ändtligen
erhålla något af Christi barmhertighetssinne och börja att lära på denna
höga wisdom i sättet att behandla skröpliga bröder. Emellertid, då du
ser wår Herres Christi mildhet och sjelf lefwer på idel barmhertighet,
glöm icke, att det också är hans allwarliga wilja, att äfwen du skall
bewisa sådan barmhertighet emot andra. Och då skall den isynnerhet
bewisas på det sätt, som apostelen här lärer, att wi icke täckas oss sjelfwa,
utan täckas wår nästa till godo och till förbättring, såsom Christus icke
täcktes eller tjenade sig sjelf, utan oss, och ännu dagligen låter sin nåd
wara wäldig öfwer alla wåra skröpligheter. Måtte Han sjelf gifwa oss
den nåden att äfwen häruti wara hans efterföljare!

Intryck djupt uti mitt hjerta
Denna bild af dig, o Jesu,
Att ock jag må fritt hewisa
Kärlek mot min swage broder.
Den 27 Januari.

Förlåten den ene den andre, såsom ock Gud genom Christus
förlåtit eder. Eph. 4:32.


Här se wi den fulla betydelsen af dessa Luthers ord: <b>Christi rike
är ett förlåtelserike</b>, då wi äfwen lämpa dem på <b>det inbördes 
förlåtandet menniskor emellan</b>, såsom ett willkor för all christlig
sammanlefnad på jorden. Wi weta, att summan af lagen är <b>kärleken</b>. Paulus
säger: "Den, som älskar, har fullbordat lagen. Ty det som är sagdt:
Du skall icke dräpa; du skall icke göra hor; du skall icke stjäla, och annat
sådant bud, det fammanfattas i detta ordet: Du skall älska din nästa
som dig sjelf. Kärleken gör sin nästa intet ondt. <b>Så är nu kärleken
lagens fullbordan</b>." Allt christligt lefwerne är således innefattadt uti
kärleken. Men hwad är wilkoret för en beständig kärlek menniskor emellan?
Detsamma som är wilkoret för en beständig wänskap emellan Gud och
menniskan, nemligen det beständiga <b>förlåtandet</b>. Man skulle gerna älska
sina medmenniskor, och det skulle gå så lätt att göra dem godt, och man
skulle hafwa ett himmelrike på jorden af idel frid och kärlek mellan
medmenniskor, husfolk och grannar, <b>blott de icke hade sina förargliga fel
och oarter.</b> Men genom dessa tröttnar man i kärleken och kan icke älska
dem — och straxt blir det tungt att göra dem godt; då det deremot
alltid går lätt att göra godt emot dem, som man älskar. Detta mäktiga
hinder för kärleken, alla nästans brister och oarter, wore genast för mig
borta, blott jag anwände det förträffliga medlet: <b>förlåtelse</b>. På annat
sätt kan nämnda hinder aldrig bortrödjas. Detta är en af orsakerna,
hwarföre Christus talade så särskildt och så ofta om förlåtande och sade
uttryckligt, att himmelriket war likt en konung, som eftergaf sin tjenare
tiotusen pund, men också wille, att denne sedan skulle eftergifwa sina
medtjenare hundrade penningar. Och då Han lärde oss en bön, som wi
dagligen skulle bedja, inlade Han ock der samma lärdom och bjöd oss säga:
"Förlåt oss wåra skulder, <b>såsom ock wi förlåta dem, som äro oss 
skyldiga</b>." Hwar och en märker häraf, att Christus haft ett alldeles särskildt
nit om förlåtande. Ja, ty det är blott förlåtelse, som i detta wårt
fallna tillstånd är grunden för allt godt förhållande, först emellan Gud
och menniskor och sedan mellan menniskor inbördes. Detta är summan
af Guds ord; så att när Johannes wille i ett kort språk innefatta allt,
sade han: "Detta är hans bud, att wi skola <b>tro på hans Sons Jesu
Christi namn och älska oss inbördes,</b> såsom Han har bjudit oss." Så
har man frid både med Gud och bröderna; och detta är himmelriket på
jorden, paradiset i jämmerdalen!



Deremot hwilket helwete på jorden, hwilka pinsamma, frätande
qwal, mörka hjertan och ansigten, hat, afund och oro, der man icke
öfwar dessa stycken, icke tror och älskar, utan gräfwer i egna synder och
andras fel, lefwer i otro och oförsonlighet! Sådana menniskor äro 
ömkanswärda djefwulens martyrer! Allt kunde dock botas genom förlåtelse.
Om du ock har än så swåra medmenniskor, om de tillfogat dig än så
swåra oförrätter, beljugit dig, förolämpat dig m. m., räkna dock efter,
om icke dina egna synder emot Gud äro tusen gånger större och flere.
Christus säger, att allt, hwad en medmenniska kan hafwa felat emot dig,
är i jemförelse med dina skulder inför Gud blott såsom hundra
penningar emot tiotusende pund. Nu will dock Gud förlåta dig allt, hwad
du är skyldig; skulle icke du då förlåta din nästa alla hans fel! Will
du icke det, will du icke efterskänka och glömma dessa hundra penningar,
så kräf ut dem, räkna din nästas fel, hata honom, men — tag också
igen din egen tiotusenpunds skuld inför Herren, och du skall betala den
till yttersta skärfwen. Så dömer Herren. Och will du bedja om
syndernas förlåtelse, har du icke lof bedja annorlunda, än så: Förlåt mig
du, Gud, på samma sätt, som jag förlåter min nästa!

Säger du då: "Jag har så ofta förlåtit min broder, men han
upphör aldrig att göra mig emot, man måste wäl en gång tröttna att
förlåta;" få swarar Herren: Äfwen jag har ofta förlåtit dig, men du
syndar ännu; äfwen jag måste då tröttna att förlåta dig. — Märkligt
är här det swar, Petrus fick på frågan: "Huru ofta skall jag förlåta
min broder: Äro sju gånger nog?" — <b>Jag säger dig: icke sju gånger,
utan sjutio gånger sju,</b> d.ä. <b>oändligt</b>. Märk här först till ditt eget
hjertas tröst, att så will wisserligen Christus också förlåta dig, nemligen
icke sju gånger utan sjuttio gånger sju, eller <b>utan återwändo</b>; ty Han
will wisserligen sjelf göra, hwad <b>Han</b> lär oss göra. Han will wisst icke
stå efter oss uti förlåtande! Skulle då icke detta uppwärma dig, att också
du wille utan återwändo förlåta din broder? Ty här blir intet annat
råd, ingen annan hjelp, än ett ideligt och oändligt förlåtande, och hela
Christi rike förblifwer så ett <b>förlåtelserike</b>.

Jesu min,
Du mig köpt att wara din;
Blif du ock min helgelse,
Mera af din kraft mig ge,
Skriv din lag i hjertat in.

Kärlek gif,
Målet för min kärlek bliv!
Att dig älska öfwerallt,
Nästan ock, som du befallt
Ware målet för mitt lif.


Den 28 Januari.

Och wälsignade sjunde dagen och helgade honom, derföre att
Han på honom hwilade af alla sina werk, som Han
skapade och gjorde.   1 Mos. 2:3.

Då wi nu gå att betrakta, hwad den store Herren Gud haft för
afsigt med denna sin <b>första stiftelse för menniskorna</b>, skola wi åter blicka
in uti omätliga djup af Guds kärlek och trohet mot menniskors barn —
blicka in i hans höga ewighetsråd med sin afbild och arfwinge menniskan.
Menniskan war skapad för ett ewigt lif i himmelen, men skulle här på
jorden uppfostras för det lifwet. Derföre har den nådefulle Fadren för
denna hennes ewighetsuppfostran welat afskilja ett wisst mått af hennes
tid, nemligen hwar sjunde dag. "Gud wälsignade den sjunde dagen och
helgade honom", på det hans folk intill dagarnas ända skola alltid af
den dagen kallas och wäckas till Guds dyrkan, till beredelse för sitt
ewighetslif. Lifwet i Gud och med Gud är menniskoandens enda sanna
lif, är det ewiga lifwet, hwilket i himmelen skall fortsättas och full-
komnas. Detta lif, som är menniskans mål, kan icke ernås och 
unerhållas, om menniskans sinne nedsjunker i det jordiska, hon har då icke
förmåga att lefwa himmelslifwet; derföre har Guds trofasta omsorg om
detta hennes högsta goda äfwen afskilt hwilodagen, för att sålunda skaffa
henne en alltid återkommande anledning till det himmelska lifwets
wäckande och närande. Sabbatsdagarna äro derföre Guds barns
ewighetsdagar på jorden. Och de som inga ewighetsdagar hafwa, de som aldrig
i tiden förberedas för himmelen, de kunna ock aldrig i ewigheten lefwa
himmelslifwet. Sabbaten är både en f<b>örberedelse</b>, en <b>försmak</b> och en
<b>förebild</b> till det ewiga lifwet, såsom Ebr. 4 wisar, der apostelen talar
om denna "<b>rolighet,</b> som står Guds folk tillbaka", med ett ord i gr.-texten,
hwilket betyder <b>sabbatsro, sabbatsfirning</b>.

Men utom detta stora hufwudändamål med sabbaten, wår beredelse
för det ewiga lifwet, hafwa wi ännu att tacka Herren för några särskilda
wälgerningar i den stiftelsen. Då Gud icke blott i allmänna ord 
anbefallde oss denna angelägnaste omsorg, utan ock bestämde ett wisst mått
af tid, som skulle anwändas för wårt ewiga wäl, har Han icke blott i
allmänhet kommit oss till hjelp emot wår fallna, jordiskt sinnade natur,
utan särskildt tänkt på dem ibland oss, hwilka stå under andras wälde,
såsom barn, tjenare och underlydande, och bewakat deras rätt till själens
närande med Guds ord, i det Herren Gud i tredje budet förbjuder
hwarje husfader eller husmoder att med weckans wanliga arbeten på
hwilodagen förhindra sina tjenare ifrån Guds ord.

Och hwilken wälgerning är icke redan detta! Ty om icke Herren
Gud hade uppsatt denna gräns för det jordiska sinnet, hade wäl hela
menskligheten, och isynnerhet tjenare och underlydande, warit alldeles
både till kropp och själ undertryckta under slafweriet i mammons tjenst.
Lofwad ware då den himmelske Fadrens huldhet, som gjort allt så wäl!
Ja, äfwen åt den motsatta sidan skulle säkert en förwillad och 
sjelfförgudande munkandlighet gått lika öfwerdrifwet från rätta wägen genom
att helt öfwergifwa sin jordiska kallelse för att uteslutande och beständigt
lefwa i andliga öfningar. För att förekomma både den ena och den
andra afwägen, har Herren genom det tredje budet anwisat oss gränser,
inom hwilka både den himmelska och jordiska kallelsens omsorger böra
röra sig: "Sex dagar skall du arbeta och göra alla dina gerningar;
men på sjunde dagen är Herrens din Guds sabbat". Icke så att förstå,
som skulle man icke oftare än hwar sjunde dag umgås med Herren och
hans ord, utan så, att man på den dagen skulle <b>uteslutande</b> egna sig
deråt, då man deremot de öfriga sex dagarna bör sköta den timliga
kallelsens werk. Men att Herren icke wille under dessa sex dagar förbjuda
allt andligt umgänge med sig och ordet, har Han wisat dermed,
att Han ock förordnade de <b>dagliga offren i Jerusalems</b> tempel samt
några <b>särskilda högtider</b> under året. När wi weta, att denna 
ceremoniallag utgjorde en skuggteckning till Christi andliga rike, har Herren
med förordningen om de dagliga offren welat säga oss, att wi skola
dagligen nalkas Honom i ordet och bönen, ehuru den dagliga
sabbatsstunden måste för olika yttre omständigheter blifwa mycket olika. Christus
har med sin ankomst i köttet och med sitt eget exempel helgat alla dagar
i nya testamentet till helig umgängelse; och en lefwande christen måste
ju alla dagar umgås med sin Gud och äfwen nära sin själ med hans
ord. Men emedan Herren wille dels befria menniskorna från det swåra
bestämmandet af den tid, som skulle uteslutande egnas åt wår 
ewighetssak, och dels infria en bestämd tid derför för deras räkning, som
stå under andras wälde, har Han uttryckligen sagt till tjenare och fria,
att hwar sjunde dag är <b>sabbat, den heliga hwilan i Herren</b>. Prisad
ware Guds trohet för denna nådefulla stiftelse!

Wi prisa dig, o Fader, kär!
Wi dig,o Jesu, ära,
Dig, Helge And', som trösten är,
Wi lika lof hembära,
Som det i allan tid har skett
Och ännu sker i ewighet.
Wi sjunga dertill amen!
Den 29 Januari.

Allt i alla Christus.   Col. 3: 11.


Hwilket starkt åskslag äro icke dessa ord öfwer en hel mängd 
egenrättfärdighetswillfarelser! Men ock hwilken rik källa af lärdom, tröst och 
hugswalelse för de elända uti all möjlig andlig nöd och bekymmer! <b>Allt i
alla Christus</b>! Detta är hemligheten af en christens både <b>rättfärdighet
och helgelse, starkhet och beståndande</b> i nåden; det är ock hemligheten af
den besynnerliga frid, fröjd och frimodighet, som man får se wissa 
menniskor hafwa midt i största swaghet och uselhet. <b>Allt i alla Christus</b>,
den satsen är lätt lärd, hwad orden och betydelsen angår, många skola
anse sig icke hafwa mer att lära derpå; men det är dock just detta stycke,
som alltid felar oss, så ofta någon nöd och sorg är på färde. Allt i
alla Christus, det är ock beskrifningen på, hwad en rätt <b>christen</b> will
säga, till skilnad från alla andra slags fromma. En <b>christen</b> är 
nemligen en menniska, för hwilken <b>Christus</b> blifwit <b>allt uti allt</b>. Många
äro religiösa, men hålla i sjelfwa hjertat andra andliga saker wigtigare
än<b> Christus</b>, hwarföre ock deras tankar och ord mer röra sig omkring dessa
än omkring Christus; såsom Christus sjelf säger: "I menen eder hafwa
ewinnerligt lif i Skrifterna; men till mig wiljen I icke komma, att I
måtten få lif." Och hwad som mest gäller för hjertat, förmärkes lätt
genom talet; deraf hjertat är fullt, deraf talar munnen. De skola ock kunna
läsa och höra detta ord och denna anmärkning utan att wara så uppriktiga
mot sig sjelfwa, att de gifwa akt på, huru de häruti hafwa det. Och
fastän de påminnas och öfwertygas om sådant sitt skrymteri och hemska
sjelsförräderi och känna med sig, att det drabbar dem, kunna de likwäl
wara så försoffade, att de icke heller då förmå blifwa uppriktiga emot sig.

Men det finnes andra, som på annat sätt behöfwa denna lärdom:
<b>Allt i alla Christus</b>, själar, som äro hardt nära Guds rike, ja, äfwen
bland dem, som hafwa en werklig tro på Christus, men hwilka dock icke
weta, hwad de hafwa i Honom — såsom wäl ingen christen wet detta
fullkomligt. De göra sig många sorger, hwilka, om de ock icke kunde
helt undkommas, likwäl icke skulle så nedtynga deras lif, om de blott
wisste, hwad de hafwa uti sin Herre Christus; såsom Johannes säger,
att det finns de, som "tro i Guds Sons namn, men icke weta, att de
hafwa ewinnerligt lif i Honom".

"Jag kan aldrig <b>blifwa beståndande i nåden</b>", suckar den ene,
"man ser, huru många, som kunnat affalla, samt huru många och
mångahanda farorna äro! Hwad skall icke då äfwen hända mig, som är så
jämmerligt swag, som har ett så syndbenäget kött, ett så lättsinnigt,
werldskärt och skrymtaktigt hjerta!" — En annan klagar: "Jag blir
aldrig annat än <b>en slaf under synden</b>. Jag ser det onda, men kan
icke motstå det; jag har försökt tro, bedja, waka, strida och tänkt, att
jag någonsin skulle finna den rätta, grundliga, waraktiga helgelsen hos
mig; men nej, jag blir ju längre dess wärre!" — En tredje suckar:
"Min synd är alltid för mig; jag får ingen frid eller wisshet, att jag
har Guds nåd och förlåtelse för mina begångna synder; ty jag känner
ännu alltid anklagelser i samwetet och kan dessutom aldrig blifwa, som
en christen bör wara." — En fjerde: "Med mig är det så mycket wärre,
att jag icke ens kan känna, ångra och förskräckas för mina synder, för
mitt tillstånd, utan går alldeles hård och död, kall och likgiltig" o. s. w.
Uti alla dessa bekymmer är hufwudfelet alltid det, att man så alldeles
förgäter <b>Christus</b>, glömmer och förbiser <b>Christus</b>, i alla sina tankar icke
tänker på <b>Christus</b>, utan gör af Honom ett intet; att man i sitt inre
så lefwer fram, liksom ingen Christus, ingen Frälsare wore till, ingen
tillräcklig rättfärdighet för Gud, ingen allsmäktig Hjelpare, ingen huld
Herde — ja, liksom wi wore lemnade åt oss sjelfwa, och att hwar och
en borde sjelf wara sin egen Frälsare, sjelf åstadkomma den rättfärdighet,
som för Gud gäller, sjelf wara sin herde, sin hjelpare, sin starkhet, <b>sitt
allt uti allt.</b> Si, detta grufliga otrosmörker är grunden till allt ondt.
Ty allting skulle botas och hjelpas, om blott Christus fick wara <b>allt i
alla,</b> såsom Han är oss af Gud "gifwen och gjord, både till wisdom
och till rättfärdighet, till helgelse och till förlossning".

Bekymrade Guds barn, o, om I wissten,
Att huru stor än uselheten är,
Är rätta kännetecknet på en christen
Blott <b>Christus</b> — att man Honom ej umbär.

Förtro dig då enfaldigt, helt och gerna
Åt Honom, som oändligt har dig kär,
Och håll dig tryggt och fast wid ordets kärna,
Att endast<b> Christus allt i alla är</b>.
Den 30 Januari.

Wi som äro döda från synden, huru skulle wi ännu lefwa i
henne.  Rom. 6:2.


Att wi äro <b>döda från synden</b>, förklarar apostelen i v. 3—11 så,
att wi äro i dopet inwigda till Christi döds och lifs gemenskap och likhet
— wi äro "inplantade med Christus", säger han, <b>till en lika död</b> som
hans, hwilken war en syndadöd. Likasom Christus i sin död tog afsked
från wåra synder, hwilka Han icke mer skall bära; så hafwa alla trogna,
i dopet "inplantade till en lika död", tagit afsked från det gamla syn-
dalifwet, att de icke sedan skola tjena synden.

Men skulle wi förstå detta så, som det förstås af dem, hwilka intet
weta om den nya födelsen, nemligen att det är blott ett <b>förbund</b>, ett
löfte i dopet, som förbinder oss att afdö ifrån synden och lefwa för
Gud, då hafwa wi wisst icke ännu förstått apostelens mening i orden:
"döda ifrån synden." Wisserligen är det också ett förbund, men icke
är dermed hela saken uttalad. Likasom wigsel och löften icke göra en
god make, utan dertill fordras äfwen ett inre werk, som heter kärleken;
och likasom prestwigningen och eden icke göra en sann själasörjare, utan
dertill fordras en ande, som sörjer för själar; så göra icke heller blotta
dopet och förbundet, att man är "död ifrån synden", om icke ett 
gudomligt werk i själen kommer dertill. Christus talar om en <b>födelse af
watten och Anden</b>. Apostelen talar om <b>nya födelsens bad och den
Helige Andes förnyelse</b>. Sådana ord säga oss hemligheten och den
fulla meningen af orden: "Wi som äro döda från synden." Apostelen
talar här icke om <b>falska</b> christna, om några otrogna som blifwit döpta,
utan han åsyftar <b>dem</b>, hwilka sannfärdeligen "undfå nådens och gåfwans
fullhet till rättfärdighet". Hos dessa är <b>ett gudomligt lif</b>, en <b>ande</b>,
som icke kan tåla synd; och der blir det sanning och werklighet, att de
äro "döda ifrån synden".

Detta är den andra stora och herrliga gåfwan, som med tron gifwes
oss, nemligen detta <b>Andens werk i själen</b>, att wi äro födda af Gud
och hafwa ett nytt hjerta och sinne, en ny ande, som icke kan lefwa i
synden. Detta är, hwad erfarenheten allrabäst förklarar. Då jag under
lagen förgäfwes kämpat att få ett heligt sinne, men alltid erfarit, att
i samma mån som synden hämmades, den inwärtes ondskan tillwäxte,
få fick jag deremot erfara, att då jag förtwiflade på allt eget arbete
och blef genom tron på en gång salig af idel nåd och såg mig nu fri
från synden och lagens domar, blott genom Christus, då fick jag ock
med detsamma en alldeles ny, förut okänd, helig håg och lust i mitt
hjerta, ett nytt, willigt och heligt sinne, som nu innerligen älskade Guds
lag och hatade det onda, hwilket jag kände hos mig. Samma 
werdsliga och syndiga lefwerne, som förut warit mitt lif och min lust, blef nu min
plåga. Det är detta underbara werk i själen, Johannes omtalar, då
han säger, att "den som är <b>född af Gud</b>, han <b>gör</b> icke synd" och "<b>kan</b>
icke synda, ty Guds säd blir i honom". "Han <b>kan</b> icke synda", säger
apostelen. Detta är det mest märkwärdiga att erfara, nemligen att
om ock de grufligaste frestelser plåga eller äfwen öfwerrumpla och 
kullkasta en christen, han dock icke kan blifwa i synden, så länge "Guds
säd" blir i honom. Han <b>kan icke göra synd</b>, d. ä. sjelfwiljande öfwa
synden, hwilket Paulus här kallar "lefwa i henne", utan om han ock,
såsom nyss sades, kullkastas af synden, faller han såsom i eld eller watten,
deri man icke kan lefwa, utan hwarifrån man alltid skyndar att uppstå.
Så är det med den, som är "född af Gud": ett fall gör blott en ny
och förökad rädsla för synden, så att han börjar på nytt wandra den
goda wägen, endast mer waksam och gudfruktig. Detta, <b>så länge Guds
säd blir i honom</b>. En christen är så beskaffad, att då han får wara i
fred för synden och wandrar på Guds budords wäg, då mår han wäl,
då är han i sitt rätta lif; men kommer synden öfwer honom, då blir
han förskräckt, plågad, orolig, såsom hade en fiende öfwerfallit honom.
Deraf märkes ju wäl, att hans rätta lif är helighet, och att han således
är "död från synden". Såsom Luthers bekanta ord lyda: "Det är
omöjligt, att icke den är en helig menniska, som lider af synd (af att
synda mot sin Gud); ty den ene djefwulen drifwer ej ut den andra".
Det är detta gudomliga werk i själen, som gör, hwad t. o. m. werlden
ser och förskräckes för, att de, som börja lefwa i Christi evangelium,
också taga afsked från hennes wäsende och från hela det förra
syndalefwernet, och att de wandra sedan en helt annan wäg genom lifwet.
Denna stora allmänna företeelse, att då wi rätt omfattat nåden, wi
få ett nytt sinne, hwarigenom wi börja ett nytt lefwerne och taga afsked
från det gamla, förklarar wisst apostelens ord: "Wi som äro döda ifrån
synden."

Välsignad ware Gud, som har
Oss födt på nytt till lifwet
Och oss en ewigt nådig Far
I Christus Jesus blifwit.

Nytt kreatur, af Guds natur
Jag är delaktig worden
Och har min fröjd i himlens höjd
Fast ännu stadd på jorden.


Den 31 Januari.

Men när Han (Hugswalaren) kommer, skall Han straffa
werlden ... för rättfärdighet, ty jag går till Fadren.

Joh. 16: 10.



Hwad är detta? "För rättfärdighet; ty jag går till Fadren?^
Anden skall straffa werlden <b>för rättfärdighet</b> — och förklaringen är:
<b>ty jag går till Fadren</b>. Allt är här gåtlikt och hemlighetsfullt. Der-
före skola wi desto bättre se till, att wi rätt fatta den käre Herrens
mening. Om jag ock förut sett dessa ord förklarade och tyckes hafwa så
wäl förstått dem, att jag skall intet widare hafwa att söka i dem, kan
der dock ännu ligga ett djup af förborgade herrligheter. Jag will ännu
se Christi ansigte, då Han talar dessa ord, och höra dem ur hans egen
mun.<b> För rättfärdighet; ty jag går till Fadren</b>. Hwad är detta!
Skall någon <b>straffas för rättfärdighet</b>? Och huru mörkt är icke det,
som Herren tillägger såsom förklaring: <b>ty jag går till Fadren</b>! Dock
ligger just i detta tillägg ljuset öfwer det hela. Ty hwad är wäl det,
att Christus går till Fadren? Hwad annat än hans försoningsdöd?
Christus talade nemligen dessa ord, just då Han gick till sitt lidande -
just då Han tog afsked af sina lärjungar den sista aftonen före sin 
försoningsdöd. Då är det lätt att förstå, hwad de orden betyda: <b>Jag
går till Fadren</b>, nemligen: Jag går nu att fullborda det stora ärende,
för hwilket jag är kommen till werlden. Jag går nu att utgjuta mitt
blod för werldens synder; såsom Han samma afton sade, då Han
instiftade nattwarden: <b>Mitt blod warder utgjutet till syndernas
förlåtelse.</b> Således: Jag går nu med detta blod, såsom den rätte 
öfverstepresten, in uti det heliga, som icke är gjordt med händer — in uti själfwa
himmelen. Jag går att försona alla menniskor med Gud, att
förwärfwa en "ewig förlossning" från synden och förbannelsen, en "efvig
rättfärdighet" åt alla menniskor — ja, att ewigt <b>wara i Guds åsyn
för dem.</b> Korteligen: Jag går att fullborda allt, hwad ifrån werldens
begynnelse är lofwadt: Att söndertrampa ormens hufwud, att bota 
syndafallet, att återställa den förlorade arfrättfärdigheten och barnarätten
hos Fadren. Si, nu kunna wi se, att det är sammanhang mellan
orden:<b> För rättfärdighet — t.y jag går till Fadren</b>.

Detta är ju ock hela Skriftens stora hufwudlära. Redan i gamla
testamentet säger Esaias uttryckligt: "Herren kastade allas wåra synder
uppå Honom. Och genom sin kunskap skall Han, min tjenare, den
rättfärdige, göra många rättfärdiga; ty Han bär deras synder." Märk
orden! Är detta icke just, hwad Herren sjelf säger? "Han bär deras
synder, Han är sargad för deras missgerningar, derföre skall Han göra
många rättfärdiga." Och i Dan. 9 säger ängelen Gabriel uttryckligt,
att i och med detsamma Christus warder dödad, och synden blir betäckt
och missgerningen försonad, skulle den "ewiga rättfärdigheten warda
framhafd". Men huru mycket klarare strålar icke rättfärdighetens sol öfwer
nya testamentet! Der säger Paulus uttryckligt: "Honom, som af ingen
synd wisste, har Gud för oss gjort till synd, på det wi skulle warda Guds
rättfärdighet genom Honom." Han är "för wåra synders skull utgifwen
och för wår rättfärdighets skull uppwäckt". Hwad är nu allt detta annat,
än det Christus här säger: "För rättfärdighet, ty jag går till Fadren!"

Alla dessa många och uttryckliga bibelord hafwa wäl förut sagt oss
detsamma, som Herren Christus med sitt korta och gåtlika ord uttrycker;
dock, när wi nu tydligen se hans mening, är det ännu herrligare att
höra Honom sjelf med denna höga, triumferande ton förklara:
<b>För rättfärdighet; ty jag går till Fadren</b>. Jag, jag — jag går till Fadren —
det skall wara all werldens rättfärdighet. Att jag utgjuter mitt blod
för werlden, att jag såsom öfwersteprest går in till Fadren med mitt
eget blod, det skall blifwa menniskornas nya och enda rättfärdighet, som
gäller för Gud! Men hwad will rättfärdighet säga? Rättfärdighet war
ju det, att hwar och en gjort, hwad han war pligtig. Och en sådan
rättfärdighet, säger Christus, skall werlden få genom min gång till Fadren
och endast derigenom. O, nådefulle Gud! O, nådefulla frälsningsråd!
Här se wi, hwad den käre Herren menade, då Han samma afton sade:
<b>Jag helgar mig sjelf för dem</b>. Här lär det blifwa allwar och sak, att
Christus är den <b>andre Adam</b>, att såsom wi genom ens olydnad äro
wordna syndare, wi ock genom ens lydnad warda rättfärdiga. Si, detta
är den stora hufwudsak, som wi aldrig, aldrig böra lemna ur ögonsigte,
att Christus war utgifwen att <b>wara i wårt ställe</b>! Att Han är wår,
med allt hwad Han war och gjorde och led på jorden, wår medlare och
borgesman, wår andre Adam, som stod i wårt ställe inför lagen och
sin Fader, i wårt namn stod profwet, i wårt ställe gjorde och led, det
wi hade bort göra och lida — ja, så alldeles i wårt ställe, som om wi
sjelfwa hade gjort det — si, detta är hela evangelii kärna och gyllene
klenod, wårt höga, heliga salighetsmysterium, hwilket ock framskiner i dessa
Herrens Christi dyra ord: <b>För rättfärdighet, ty jag går till Fadren</b>.

Han fullgjorde,
Hwad wi borde,
Och blef <b>wår rättfärdighet</b>.

Han afwände
Vårt elände
För båd' tid och ewighet.

Han förwärfde,
Att wi ärfde
Ljus och frid och salighet.


Den 1 Februari.

Så förmanar jag nu eder, kära bröder, att I utgifwen eder
lekamen till ett offer.   Rom. 12:1.


Med dessa ord har Paulus kraftigt nedslagit hela werldens falska
föregifwande, att de älska och frukta Gud, ehuru det aldrig wisar sig i
lefwernet, utan de med kroppen i hela sitt wäsende tjena synden. Då
kan man med dessa ord för ögonen swara: Att du tror, fruktar och
älskar Gud, kan jag icke weta, om du icke wisar det dermed, att din
kropp och dess lemmar också tjena Honom. Alla menniskor wilja sjelfwa
förklara sig wara goda, eller att de frukta och älska Gud, under det wi
dock se dem fritt och ohejdadt tjena synden och afgudarna. Då säger
apostelen: Nej, sådant heter icke att tjena Herren; I skolen framställa
edra <b>kroppar</b> såsom offer åt Honom och tjena Honom med edra lemmar;
genom dessa synbara offer skall det wisa sig, att I älsken Honom.

Låtom oss nu något närmare betrakta, <b>huru det tillgår, att wi
offra wåra kroppar åt Gud?</b> Wisserligen hafwa många tusende christna
äfwen i bokstaflig mening lemnat sina kroppar till offer, då de såsom
martyrer låtit sin lekamen brännas eller annars marteras och dödas för
Christi skull. Men äfwen då detta icke kommer i fråga, utgifwa wi dock
wår kropp till ett offer, när wi dels med dess lemmar och krafter tjena
Herren, dels ock för hans skull korsfästa wårt kött med dess lustar och
begärelser. Således offrar du allraförst då din kropp åt Herren, när
du anwänder dina lemmar till hans tjenst; när du med din tunga talar
sådant, som tjenar till hans ära och din nästas nytta; när du bekänner
hans namn, prisar och utbreder hans kunskap eller eljest talar det, som är
godt och sannt. Likaså, när du anwänder dina ögon och öron att 
inhemta sådant, hwarmed du kan befrämja Guds ära och din nästas wäl,
och afhåller dem ifrån fåfängliga och onyttiga ting; när dina händer
göra det, som är godt och rätt, dels i din kallelses trogna skötsel, dels i
kärlekswerk mot din nästa; när likaså dina fötter gerna gå Herrens och
kärlekens ärenden. Korteligen, den som för Herrens skull, bewekt af
hans barmhertighet, gerna gör och lider, hwad kallelsen och kärleken
fordra, den helgar åt Herren sin kropp. Men härtill hör då ett beständigt 
korsfästande af köttet; ty will du tjena Herren, då får du icke följa
din egen beqwämlighet, egen ära, egna lustar, utan måste då idkeligen
döda dessa. När du ser, huru du kunde winna eller behålla werldens
wänskap, aktning och pris, men för Christi skull försakar allt sådant och
twärtom genom nit för hans sak ådrager dig förakt och smädelse; eller
när du i det dagliga lifwet emotstår och dödar syndens retelser, antingen



du frestas till otålighet och wrede, eller till egennytta och oredlighet,
eller till okyskhet och lösaktighet, eller till högfärd och fåfänga, eller till
afund och förtal m. m. dylikt — si när du icke låter dessa synder 
utbryta i werk och gerning, utan med ihärdig bön och waksamhet dödar
dem, då gifwer du också din kropp till ett offer. Och äfwen till sådant
offrande förmanar oss här apostelen wid Guds barmhertighet.

Men gäller det alltså att emotstå wåra egna mäktigaste begärelser,
då skola wi erfara, att här blir werkligen ett kännbart <b>offrande</b>, då
offerpresten skall gifwa sig sjelf till offer, såsom ock Herren Christus gjorde.
Härom anmärker Luther rätteligen: "Prestatjenstens titel är wäl herrlig,
snart nämnd och af hwar man berömd, men sjelfwa offrandet blir
sällsamt, för detsamma grufwar sig hwar och en. Ty derwid gäller det lif,
gods, ära, wänner och allt, hwad werlden har, likasom det gällde för
Christus på korset. Det will ingen på, att wälja död för lif, pina
för lust, skada för winning, skam för ära, owänner för wänner. Men
så gjorde Christus på korset, oss till efterdömelse. Och härjemte måste
man göra allt sådant icke åt sig sjelf eller till sin egen nytta, utan sin
nästa till tjenst och Gud till pris och ära, såsom ock Christus till den
andan offrade sin lekamen."

Skola wi nu icke tröttna och draga oss tillbaka för ett sådant
offrande, utan alltid tåligt och willigt fortfara dermed, fordras wisst, att
wi hafwa några <b>kraftiga bewekelsegrunder</b>, och ännu dertill en
öfwernaturlig kraft och hjelp; då fordras att bedja, med allwar och flit bedja.
Hwad nu bewekelsegrunderna angår, så blir wisst den största och
waraktigaste den, hwarmed apostelen här började sin förmaning, nemligen
<b>Guds ewiga barmhertighet</b>. Det, som skall i alla tider underhålla
wår lust och kraft att så offra, är endast det beständiga emottagandet
af Guds barmhertighet. Men då bör du ock flitigt <b>betrakta</b>, hwad Gud
gjort för oss. Betrakta då först, hwad Gud af sin egen ewiga
barmhertighet gjort <b>för hela werlden</b>, att, då wi ännu woro hans fiender,
Han för oss utgaf sin egen Son, på det att, "såsom wi <b>genom ens
olydnad</b> blifwit syndare, wi ock skulle <b>genom ens lydnad</b> warda
rättfärdiga". Betrakta sedan, huru Han genom Sonen beredt oss ett <b>sådant
nåderike,</b> att synderna skola icke alls tillräknas dem, som tro på Honom.
Betrakta slutligen, huru Han will efter detta korta, eländiga lif föra
oss i sin himmel och skänka oss all den salighet, som öfwerensstämmer
med hans kärlek och allmakt. Tror du af hjertat allt detta, då kan du
willigt blifwa martyr, då skall du beständigt lifwas att på nytt fatta
mod och lust att fortsätta offrandet.

 En dag i herrlighet och glans wår konung komma skall
 Och lägga hela jordens krets ned för sin fotapall.
 O, månne du skall ångra då, om här du Honom tjent
 I trohet med det pund, som Han jemwäl åt dig förlänt?


Den 2 Februari.

War tålig i all bedröfwelse. Syr. 2:4.


Detta är en frukt af <b>salighetens hopp</b>. Hoppet om en ewig glädje
bör göra oss tåliga wid all tidens bedröfwelse. Denna är snart slutad;
den är icke ewig; gläds, att du genom Christus <b>är</b> frälst från den ewiga
bedröfwelsen — och twärtom går emot den ewiga glädjen. Ja, är du
en christen, bör du wäl besinna detta! Men dessutom är ock här en
<b>förmaning</b>: "War tålig i all bedröfwelse", wedermöda, lidande — och
en förmaning wisar oss på wår <b>pligt inför Herren</b>. Wi böra då för
Herrens skull wara tåliga i bedröfwelsen — och det så mycket mer, som
det är <b>Herren Gud, wår himmelske Fader, som tillsänder oss hwarje lidande</b>.
Tror du det, skall detta förhållande kraftigt stilla din otålighet,
om du är bland dem, som hafwa Gud kär. Tror du Herrens Christi
egna ord: <b>Äro ock alla edra hufwudhår räknade</b>? Och åter säger Han:
<b>Icke ett hår skall falla af edert hufwud, min Faders wilja förutan</b>.
Tror du,  att äfwen  allt det lidande, djefwulen och andra menniskor
tillfoga dig, <b>är af Gud på det nogaste afmätt</b>? Sådant lärer Skriften
uttryckligt. Se, med hwilken noggrannhet Herren Gud utstakade, huru
långt satan skulle få gå wid Jobs plågande. Och då nu araberna
hade dräpit Jobs drängar, kaldeerna tagit hans kameler, och stormen
kastat huset öfwer hans söner, såg Job i allt detta endast <b>Herren</b> —
han sade: "<b>Herren</b> gaf, och <b>Herren</b> tog, wälsignadt ware Herrens
namn." Och när den elaka menniskan Simei bannade David, som
nu flydde undan sin son Absalom, sade den bedröfwade konungen till
sin trogne Abisai: "Låt honom banna, <b>ty Herren har bjudit honom
banna David.</b> Ho kan då säga: hwi gör du så?" Så säger ock
Jeremias: "Ho tör då säga, att sådant sker utan Herrens befallning."
Och så säger Herren "Jag, som gör ljuset och skapar mörkret. Jag,
som gifwer frid och skapar det onda. <b>Jag är Herren, som gör allt
detta.</b>" På hwem skola wi då i otålighet klaga och knota? Ho är du
som will träta med Gud? "Har du gifwit Honom något, det dig skall
warda betaladt." Är Herren för hård emot dig, hwad är då din
förtjenst, din fordran? Om Herren will gå till rätta med oss, kunde wi
icke swara Honom ett emot tusende". Om Herren wille handla med
oss efter wåra synder och wedergälla oss efter wåra missgerningar,
skulle wi wara i pinorummet och icke hafwa en droppe watten. Man
bör ock tänka och säga så: Oräkneliga menniskor lida mycket mer än
jag, hwarföre skulle jag hafwa lidandet så ringa, då jag dels förtjent
endast Guds wrede, dels också ännu, såsom troende, hoppas en ewig

                                                                                               

glädje? O, Gud, förlåt oss då all otålighet! Gud, förlåt oss och hjelp
oss att hädanefter wara "tåliga i bedröfwelsen"!

Men utom det att wi hade intet att klaga, om Herren ock 
handlade med oss efter wåra synder, kommer härtill, att Han <b>aldrig så
handlar med oss,</b> då wi nu genom tron på Sonen äro i hans nåd, utan
att allt, det wi lida, <b>är endast af hans högsta trohet och huldhet</b> oss
tillskickadt. O, det skall komma en dag, då wi uti det ewiga ljuset
skola se hemligheten af alla Guds underliga skickelser med oss — då wi
skola se, att i wår bedröfwelses kalk icke warit en enda droppe mer, än
hwad som till wårt sanna och ewiga wäl behöfdes; då wi skola se, att
det bittraste wi erfarit har warit oss tillsändt för wår högre uppfostran,
eller för wår ewiga glädjes och herrlighets förhöjande, med flera Guds
wisa ändamål. Ja, hwem wågar försäkra: Herre, jag skall nog ändå
intaga himmelen, äfwen om du icke låter så mycket bittert komma öfwer
mig; jag dödar nog ändå mitt kött, detta bittra förutan. Nej, då wi
känna wår stora tröghet, otrohet och klemighet mot köttet, bedja wi ju
ofta, att Herren sjelf måtte döda det hos oss; men huru kan Han sådant
göra, utan att sända oss lidande? Wi bedja ofta, att Han skall bruka,
hwad sätt Han finner bäst, blott att Han må utföra sitt werk i oss,
winna wårt hjerta, föröka wår tro, wår bön, wårt allwar och helga
wårt hela wäsende; men då Herren will höra sådan bön, måste Han
dertill anwända många bittra medel — och då klaga wi och qwida,
såsom wore detta nu något ondt, och besinna icke, att wi sjelfwa hafwa
bedit Honom härom. Och korteligen: då wi en gång få ögon att se,
huru Gud med wårt lidande befrämjar sitt namns ära och wår wälfärd,
huru Han med korset kommer wår williga men swaga ande till hjelp
emot köttet, ja, då wi någon gång få riktigt erfara sanningen af de
orden, att "den rättfärdige warder med plats salig"; då skola wi icke
blott gerna wara <b>tåliga i bedröfwelsen</b>, utan ock wara tacksamma derför
och säga med Hiskia: "Jag will i alla mina lifsdagar tacka för denna
min själs bedröfwelse."

Min Jesus, du, som uti allt
War frestad liksom jag,
Som tog en tjenaregestalt
Och blef mig lik en dag.

Du wet, hwad nöd och ångest är,
Du pint och plågad war,
Du wet, hwad döden innebär
Som sjelf den smakat har.

Så är jag ej bedröfwad mer,
Men glad, min Gud, i dig!
Och tänker, hwad som än mig sker:
<b>Min Fader sköter mig</b>.

Den 3 Februari.

Du utsläpper genom ditt förbunds blod dina fångar utur kulan,
der intet watten uti är.   Zach. 9:11.


Det är sannt, det är grufligt med wåra synder, wårt hjertas 
lättsinnighet och ogudaktighet. Men, du betungade själ, allting skulle botas,
om du blott lärde känna <b>Christus</b> — du skulle midt i din största uselhet
fröjda dig storligen. Det är isynnerhet några stycken, som du icke tror
och förstår: du tror icke, att all werldens synder och dina äro <b>redan
borttagna</b> — i Christi dödsminut redan helt försonade, utstrukna och
afplanade; du tror icke, att all werldens synder och <b>dina</b> blefwo på
korset så werkligt försonade, att de aldrig en minut hindrat din benådning,
utan att en ewig nåd och rättfärdighet alltsedan den stunden wäntat
på att blott blifwa emottagna; att Gud med ett försonadt och af kärlek
brinnande hjerta sett efter dig på dina willostigar, såsom efter ett
bortkommet <b>barn</b> — trodde du det, så skulle du genast, full af salig
förödmjukelse och kärlek, löpa i hans famn och utropa: O, min Herre och
min Gud. För det andra tror du icke, att Christi blod gäller för <b>alla</b>
synder; du menar, att det gäller för några yttre och aflägsna synder,
samt för wissa måttliga synder, men icke för de inre eller hjertats ondska,
och icke för de rätt swåra och ohyggliga synder, och icke för de
qwarboende, starka och mäktiga synder. Allt detta kommer deraf, att du icke
i lefwande tro besinnar, att <b>Guds Sons blod är utgjutet för wåra
synder</b>; ty trodde du det, så skulle du förswinna för dig sjelf, du skulle
alldeles glömma dig sjelf för den förwånande storheten af en sådan
försoning. Kunde någon rätteligen tro, att Guds Sons blod är 
utgjutet för oss, så skulle han wäl alldeles förlora sig sjelf och blott
försjunka i ett ewigt, saligt åskådande af försoningens under i Christi blod.
Herren öppne oss ögonen och föröke oss tron!

Wakna då och se, huru en stor evangelisters skara, änglar, profeter
och apostlar likasom med en mun wittnat, att Gud så älskade werlden,
att Han utgaf sin ende Son till ett försoningsoffer för hela werldens
synder, och att denna försoning skulle werkligen tjena syndarena till
förlossning från deras synder och lagens dom. Så wittnar här profeten:
"Du utsläpper ock genom ditt förbunds blod dina fångar utur kulan."
Så wittnade Christus i den natten, då Han gick till sitt lidande: "Mitt
blod warder utgjutet till syndernas förlåtelse." Så wittnar Johannes:
"Jesu Christi, Guds Sons, blod renar oss af alla wåra synder." Så
wittnar apostelen Petrus: "Weten, att I ären igenlösta med Christi
dyra blod, såsom med ett menlöst och obesmittadt lams." Och skola wi

wäl anföra flera strödda wittnesbörd? Tänk, när en hel lång 
werldsålder, med en af Gud föreskrifwen widlyftig offertjenst, full af otaliga
blodiga offer, i fyra tusen år förkunnat och föremålat werlden, huru en
gång i tidens fullbordan ett blodigt offer skulle borttaga och försona
werldens synder! Du arma, lagbundna menniskobarn, hwad wäger du
mot detta stora wittnesbörd af en hel lång werldsålders otaliga blodiga
offer, som alla ropa till dig: Icke du, icke du kan bota den skadan, som
heter: <b>syndafallet</b>! "Herren har wägt dig på en wåg och funnit dig
alltför lätt." Nej, Zion! du utsläpper (endast) <b>genom ditt förbunds
blod</b> dina fångar utur kulan, der intet watten uti är.

Gör nu här en sund slutsats! Har du förstått, att Gud genom 
alla dessa wittnesbörd förkunnat oss, att Han utgifwit sin ende Son
till ett blodigt offer för wåra synder — säg, äro de icke då wäl och
tillräckligt försonade? Äro icke då hela werldens synder allaredan
försonade? Eller gäller icke Christi blod för alla synder? Eller har Christus
utgjutit sitt blod blott för de trogna och blott för wissa smärre synder? —
Såsom Luther säger: "Christus har sannerligen icke utgjutit sitt blod
allenast för tänkta och diktade synder, utan för rätta och werkliga synder;
och icke blott för de små, <b>utan ock</b> för de rätt stora och swåra synder;
och icke blott för de fordna och öfwerwunna, utan ock för de ännu
starka, mäktiga och herrskande synder" — ty märk! hwar skulle wi annars
få hjelp och försoning för dessa herrskande och mäktiga synder? Och
hwar skulle wi få kraft till deras öfwerwinnande och dödande, om wi
icke först genom tron finge förlåtelsens tröst och fröjd, hwilken allena
är wår starkhet att öfwerwinna de mäktiga synder? — Wi måste ju först
få förlåtelse och frid och fröjd i den Helige Ande, innan wi kunna få
kraft att underkufwa synden! Gud beware oss för att inskränka kraften
af Guds Sons blod! Skulle icke det "rena oss af alla wåra synder"!
Så säger Herren Gud: "Kommen allenast och låtom oss gå med
hwarandra till rätta. Om edra synder wore blodröda, så skola de dock warda
snöhwita: och om de än wore såsom rosenfärg, skola de dock warda
såsom en ull."

Pris ware Gud, pris ware Gud!
Nu är jag tröstad worden,
Nu har jag fått ett fröjdebud,
Som gör mig rik på jorden.
Det budet säger, att ock jag
Är fri från synd och dom och lag
Och det i kraft af blodet.

För mina swåra synders mängd
War jag från saligheten
I lagens dom, den kulan, stängd;
Men nu jag af profeten
Hör hjertans glad en tidning god:
Du släpper för förbundets blod
Ur kulan dina fångar.

O hjelp oss, hjelp oss, Herre kär.
Att wi oss så besinne,
Att sedan kulan öppnad är,
Wi icke bli derinne!
Du stänger den ej mera till,
Och fri är hwar och en, som will —
Må wi då fria wara!
Den 4 Februari.

Wi weta, att wi äro förda ifrån döden till lifwet, ty wi älska
bröderna.   1 Joh. 3:14.


Om du derföre wet med dig, att din omwändelse till Herren och
din tro på nåden i Christus haft den frukten med sig, att du fått en
ny innerlig kärlek till Guds barn — icke blott till en wiss christen, som
gjort dig något godt eller förstår att uppskatta dig, eller har någon
naturlig älskwärdhet, som intager dig, utan <b>öfwer hufwud till alla dem</b>,
som du ser <b>älska eller söka Jesus</b>, så att dessa nu utgöra din nya slägt,
dina syskon — wet, att blott detta förhållande bewisar mycket mer än
de herrligaste gerningar, att en ny födelse af Guds Ande försiggått i
din själ. Du kan måhända eljest icke tycka, att du skall kunna wara
ett Guds barn, emedan hela din christendom synes dig alltför bristfull;
men alla dessa brister och detta ditt <b>tycke</b> betyder intet emot Guds ord
om detta tecken. Deremot, om ditt tillstånd är sådant, att du wäl
blifwit wäckt ur din gamla syndasömn och du har omwändt dig från
dina willostigar till gudaktighetens wäg, till Guds ord, till bön och
bättring, men du har den egenskapen, att du icke will hafwa något att
göra med andra sökande själar, utan du trifs bäst ensam, såsom du
säger, "med Gud och ordet", tyckes wisst detta wara något wackert och
andligt, men det har blott ett emot sig, nemligen att det alldeles strider
emot hufwudtecknet på den rätta Guds nåd, och din bättring är 
wisserligen falsk och sjelfgjord. Wore din bättring ett sannt Andens werk,
då hade den också detta tecken, <b>kärleken</b> till bröderna, då skulle du wara
så nedslagen öfwer dig sjelf, att du i allmänhet ansåge andra sökande
själar för bättre än du. Och om Guds Lams blod blifwit din enda
tröst och berömmelse, om du warit i den "trånga porten", der både
din synd och din rättfärdighet blifwit tillintetgjorda genom Guds Sons
blod, och ditt hjerta blifwit rätt saliggjordt genom den öfwerflödade
nåden — korteligen om du lefde i den bättring, der du sjelf aftoge och
Christus tillwäxte, då skulle du i denna stora och <b>för alla gemensamma
gåfwa</b> få sammansmälta med alla medarfwingarna, att du sannerligen
blefwe med dem "ett hjerta och en själ", såsom de första christna woro.
Men widare: om du ock har några wissa bröder, som du tycker om,
derföre att de äro med dig ense i någon wiss angelägen fråga, men det
är icke födelsen af Gud, det är icke den stora nåden i Christus, som
förenar eder, utan någon annan öfwerensstämmelse, då är detta icke den
rätta, utmärkande kärleken. Ty Johannes säger uttryckligt: <b>Den som älskar
Honom som födde, han älskar ock den, som är född af Honom</b>, hwarmed


han låter förstå, att den rätta kärleken till bröderna har sin blick derpå,
att de äro <b>födda af Gud</b>, och älskar dem just derföre; såsom han ock
genast tillägger: <b>Deraf weta wi, att wi älska Guds barn, när
wi älska Gud och hålla hans bud,</b> d. ä. när wi älska dem för den
käre och gemensamme Fadrens skull. Den, som icke ger akt på denna
omständighet, lär wisserligen wilja bedraga sig — och skall äfwen blifwa
bedragen. Huru herrligt deremot, då du wet med dig, att det är just
för nådens werk i deras hjertan, som du älskar bröderna, ja, då af din
arma, eländiga bättring likwäl den frukten följt, liksom af sig sjelft, att
alla trogna blifwit din nya slägt, dina älskade bröder, som synas dig
så älskwärda, att du ofta tycker, det endast du är owärdig deras kärlek!
O, ett saligt tillstånd! Wäl kan du hafwa någon wiss broder, som du
mest älskar, såsom ock Jesus företrädeswis älskade Johannes; men det
är dock hos alla, som söka och älska Frälsaren, något, som gör dem så
dyra för dig, att de alla äro dina bröder, och att deras wäl eller we
är ditt eget. Med den "allmänneliga kärleken" kan du önska, om det
wore möjligt, att hjelpa alla menniskor till det högsta goda du känner;
men med den "broderliga kärleken" är du på ett särskildt sätt förenad
med dem, som stå i förening med Frälsaren. Si en sådan kärlek bewisar
något — bewisar, att huru illa det eljest må se ut med din christendom,
Christus dock är ditt lif, och att under alla dina brister Christi Ande
dock bor i ditt hjerta. Men fastän kärleken är född af Anden i wåra
hjertan och wäxer ur wår förening med Frälsaren, behöfwer den dock,
såsom alla Andens frukter, wäl wårdas. Deraf alla Skriftens
förmaningar till kärlek. Och såsom denna kärlek är en så utmärkande frukt
af lifwet i Christus, så är den ock alltid beroende af detta lif. Så länge
jag lefwer i frisk öfning af bättring och tro, älskar jag bröderna. Men
då ett jordiskt sinne börjar taga öfwerhand hos en christen, så att han icke
lefwer i daglig öfning af syndens kännedom och nådens omfattande, börjar
han ock med detsamma att blifwa kall för bröderna och mer se deras fel
än den nåd, som bor i dem.

I kära Guds barn, I som troslifwet öfwen,
Hur är det med kärleken?  Pröfwen, ack pröfwen!
Säg, ären I ett genom kärlekens band,
Och brister det bandet ej sönder ibland?
Ack, sedan I låtit med Gud er försona,
Må Herren för söndringens ande er skona!
Ty brist uti kärlek är brist uti trona.


Den 5 Februari.

Israel, som for efter rättfärdighetens lag, kom icke till rättfärdig-
hetens lag. Hwarföre? Derföre att de icke sökte det af <sp>tron</sp>,
utan såsom af <sp>lagens gerningar</sp>; ty de stötte sig på för-
törnelsestenen.  Rom. 9:31,32.


Se nu här, hwad utkorelsen gör! Gud har utwalt <b>trons</b> wäg, <b>icke
gerningarnas</b>; Gud har utwalt "<b>löftets</b> son", icke "tjensteqwinnans".
När då någon söker att med gerningar, fromhet och Guds tjenande
winna hans nåd, blir det honom alltför swårt, ja, alldeles omöjligt;
Gud har utwalt trons barn. Det hjelper icke att strida emot <b>Guds</b>
utkorelse. Ty då går det så, att den, som "farit efter rättfärdigheten,
kommer icke till rättfärdigheten"; och den som icke farit efter densamma,
han erhåller den, när han annammar den "af tron". Den äldre sonen,
som "alltid tjenat fadren och aldrig gått af hans bud", får icke ett kid;
och den, som förslöst sitt arf med skökor, får den gödda kalfwen, när
han en gång i sin blygd återwänder och annammar nåd som nåd. <b>De
främsta warda de yttersta,</b> och <b>de yttersta de främsta</b>. Wisst kan en
så underlig regering uppröra himmel och jord! Icke kan man undra,
att de som "dragit dagens tunga och hetta", de som på det strängaste
späkt sin lekamen och försakat werldens lustar, mödat och plågat sig med
Guds bud och goda gerningar och till slut skola se publikaner och skökor,
som lefwat wildt och fritt i synden, "gå in i himmelriket förr än de",
gå in i evangelii och trons frihet och frid och fröjd och redan berömma
sig af en fullkomlig rättfärdighet och wittnesbörd om barnaskapet — den
yppersta klädnaden och ringen — då deremot de sjelfwa, så allwarliga
och uttröttade med idkelig tjenst som de äro, ännu sakna denna
rättfärdighet och detta wittnesbörd - <b>icke</b> kan man undra, att sådana
uppröras till bitterhet och knorrande emot en så underlig regering. Men
hwad hjelper! Det war så beslutet i Guds råd, förr än werldens grund
war lagd. Det är icke godt strida med denne Herren, som "bär himmelen 
och jorden med tre fingers mått!" Han är oss alltför stor och
mäktig och har nycklarna till helwetet och döden, "den der upplåter,
och ingen menniska igenlåter; den der igenlåter, och ingen menniska 
upplåter". Han förbarmar sig öfwer, hwem Han will. Det står icke till
någon mans wilja eller lopp, utan till Guds barmhertighet, hwem som
skall warda salig. Han utwäljer, hwem Han will; och nu har Han
behagat utwälja dem, som tro i ende Sonens namn, och icke dem som
wilja sjelfwa förwärfwa himmelen. Detta är Guds ewiga utkorelse.
Han har utwalt oss i <b>Christus</b>, blott i <b>Christus</b>, förr än werldens



grund war lagd. Den, som icke gifwer akt på utkorelsen, utan arbetar
och spjernar och stöter hufwudet mot bergwäggen, der ingen dörr är,
kommer aldrig igenom, utan måste till slut, då han som allwarligast
farit efter rättfärdigheten, emottaga det afwisande swaret: <b>Tag det
dig tillhör</b>, det du sjelf förtjenat, och gå! Ehuru hårdt det lyder, säger
dock Skriften så: "Drif ut tjensteqwinnan med hennes son; ty
tjensteqwinnans son skall icke blifwa arfwinge med den frias son. Alla de,
som umgås med lagens gerningar, äro under förbannelsen." Sedan
Gud utwalt oss i Christus och gifwit sin Son i marter och död, till
att försona wåra synder och återskaffa oss saligheten, så gäller för
Honom ingenting i himmelen eller på jorden, utom hans ende Sons
blod och lydnad; så brinner hans nitälskan för Sonens ära såsom en
stor eld, hwilken uppfyller hela werlden, af hwilken allt förtäres, som
reser sig deremot, om det ock wore den allrastörsta helighet. Kom
aldrig för Gud, om du icke kommer i hans älsklige Sons klädnad; ty
eljest blir Han dig en förtärande eld. Kom aldrig för Gud i ditt
eget namn!  Försök aldrig att winna hans nåd annat än uti Honom,
som är kärkommen! Du är tilläfwentyrs allwarlig uti din gudaktighet,
du beder flitigt och brinnande, du ångrar bittert dina synder, du wakar
och strider emot dem, du gör många goda gerningar — allt detta är
godt och wackert; men, gör och war allt detta goda ännu mer, och du
blir ändå fördömd — det hjelper icke, så länge det icke allt blifwit dig
såsom "träck", och Christus, Christus allena blifwit all din rättfärdighet
och tröst. Sådant gör utkorelsen!

Nu sedan Lammet för oss blifwit slagtadt,
Aktar ock Gud dess rättfärdighet blott.
We den, som denna i otro föraktat
Och i sin egen rättfärdighet gått!
Konungen sist ibland gästerna träder,
Mönstrar sitt folk och utkastar en man;
Mannen, som icke fanns ha bröllopskläder,
Bort i det yttersta mörkret förswann.


Deun 6 Februari.

Så skolen I äta det: I skolen wara gjordade omkring edra länder
och hafwa skor på edra fötter och stafwar i edra händer, och
I skolen äta det, såsom de der hasta till wägs; ty det är
Herrens passah.  2 Mos. 12:11.


Den andliga betydelsen af denna föreskrift wid påskalammets ätande
i gamla testamentets tid är, att hwar och en, som kommer till Christus
och annammar Honom, skall genast bryta upp ifrån sitt förra träldomslif
under synden, werlden och fåfängan, genast taga afsked ifrån det gamla
wäsendet och beträda en helt ny wäg samt sedan aldrig se tillbaka, utan
ila såsom en jagad flykting så fort och så långt som möjligt ifrån
syndens och djefwulens tjenst — och aldrig mer fästa sig wid det jordiska,
aldrig söka bereda sig ett paradis här nere, utan alltid wara på resande
fot, såsom den der söker ett fädernesland. Apostelen säger: "Om I nu
ären uppståndna med Christus, så söken det, som är ofwantill, der Christus
är sittande på Guds högra hand. Faren efter det, som är ofwantill,
icke efter det, som är på jorden; ty I ären döda, och edert lif är
fördoldt med Christus i Gud." Detta är en christens rätta lif: wara död
ifrån det förra wäsendet och uppstånden med Christus till ett nytt lif
och hafwa sin skatt och sitt fädernesland, der <b>Han</b> är, i himmelen —
korteligen, att alltid wandra i Abrahams tros fotspår, om hwilken det
heter: "Genom tron war han en främling uti det landet, som war
honom lofwadt, likasom uti ett främmande land, bodde uti tabernakel
med Isaac och Jacob; ty han wäntade efter en stad, som hade grund,
hwilkens byggmästare och skapare Gud är. De hafwa sett det fjerran
efter och trott deruppå och låtit sig nöja, bekännande sig wara gäster
och främmande på jorden, som sökte ett bättre fädernesland, d. ä. det
himmelska." Sådant skall hela wårt lif wara. Wi skola äta Lammet i
resdräkt, wara främlingar och pilgrimer, som beständigt ila till wåra
fäders land. Och en rätt pilgrim får icke, när han ser något lysande
wid wägen, en guldgrufwa eller en skön egendom, der sätta sig ned och
bygga och bo, utan måste rastlöst fortsätta sin wandring, tilldess han
uppnått det heliga landet och Guds stad.  Han får i herberget endast
taga  nattrum och en nödig wederqwickelse, men icke qwarstanna.   
Sådant måste en christens hela lif wara. Betänk och glöm aldrig, att
Lammet skall ätas i <b>resdrägt</b>.

Men icke härmed nog. Likasom Israels barn, samma natt som
de ätit påskalammet, brådstörtande ilade ut från träldomslandet, men
inom få dagar hade den gamle förtryckarens härar på hälarne, så att


de icke annat sågo, än att de åter skulle för samma egyptier förgås;
så skall ock den själ, som har den stora nåden att hafwa blifwit utwald
af werlden till en Jesu efterföljare, aldrig förgäta, att han genast från
den stunden skall blifwa eftersatt och jagad af alla de gamla fienderna.
Glöm aldrig, att du går genom ett fiendtligt land och bär dina kostliga
perlor uti lerkar, omgifwen af tusenden, som lura på att beröfwa dig
dina smycken: här den gamle själafienden, som har swurit oss döden och
tänker utföra det med makt, med list, eller med oändlig ihärdighet; der
werlden, som än med hot, än med tjusande inbjudningar söker bringa
dig tillbaka till sina wägar; och först och sist ditt eget falska hjerta,
köttet, som städse strider emot Anden och aldrig frågar efter Guds rike.
Skulle du i en sådan ställning gifwa dig till ro och sofwa? Här är då
nödigt att städse wara i full rustning, omgjordad om länderna med
sanningens bälte, försedd med staf i handen och skor på fötterna, <b>såsom
de der hasta till wägs</b>. Det är en oändlig benägenhet i menniskohjertat
att wilja hafwa någonting jordiskt till sin glädje och trefnad; äfwen de
trognas hjertan, som sökt sin glädje i Gud, wilja oupphörligt igen
slingra af på något annat. Detta är just det farliga. O, då en christen
begynner mycket nitälska och ifra för sitt jordiska, sin handel, sitt
jordagods, sin afwelsgård, då är det wisserligen fara, att han så intages
deraf, att han förhindras från den stora nattwarden. Och dock äro
dessa lekamliga ting i sig sjelfwa helt oskyldiga; men <b>hjertat</b>! huru går
det med ditt <b>hjerta</b>? Blott derpå beror det. War uppriktig! Hwar är
ditt <b>hjerta</b>? — <b>der är din skatt</b> — och <b>deraf talar munnen</b>. Din
själabrudgummes nitälskan om ditt hjerta tillåter icke, att du öppnar det för
någon annan än för Honom. <b>Du skall hafwa din lust i Herren</b>.

O, det är bittert för naturen att aldrig få tänka på någon jordisk
fröjd och sällhet, utan alltid <b>dödas, taga afsked, ila bort</b>! Men hwad
gäller! Sådan är wägen. Och för anden är det ljuft. Derföre, låt
aldrig narra dig att försöka här på jorden få något paradis! Du skall
beständigt wara i resdrägt, om du skall tillhöra den korsfästes folk
och gå med Honom till det himmelska fäderneslandet.

Resemåltid i hast jag tager,
Som en jagad, som ett ilbud, stannar ej.
Jag står omgjordad om mina länder,
Har wandringsstafwen i mina händer;
Resemåltid i hast jag tager,
Som ett ilbud, stannar ej.


Den 7 Februari.

Tagen, äten; detta är min lekamen, som för eder brytes. Detta
gören till min åminnelse.   1 Cor. 11: 23,24.


Ett af de mäktigaste hinder wid åtnjutandet af Herrens nattward,
hwilket plågar och betwingar många trogna hjertan och alldeles beröfwar
dem den tröst, hugswalelse och fröjd, som nattwarden skulle medföra, är
det, att man anser den för ett slags högtidlig offerfest, i hwilken <b>wi</b>
skola <b>gifwa Gud</b> något godt, skola framträda till altaret med några
<b>Honom</b> behagliga offer af wår fromhet, ånger, tro, bön, bättringsuppsåt
o. s. w., och icke besinnar, att nattwarden är ett <b>nådemedel</b>, deruti
<b>Herren</b> will twärtom <b>gifwa oss</b>, sina arma, fattiga, nedslagna barn,
den tröst, styrka och wederqwickelse, wi behöfwa. Märk: nattwarden är,
liksom Guds ord, ett <b>nådemedel</b>. Likasom man icke kommer till ordet
för att åt Gud gifwa eller framwisa något godt, utan endast för att
deraf få något godt, få någon kraft och hjelp för sin klena tro, sin
bristfälliga ånger och bön m. m., så bör man ock komma till Herrens
heliga nattward såsom till ett <b>nådemedel</b>, hwari man endast söker <b>hjelp</b>
för allt det, som fattas. Du grufwar dig för att gå till Herrens bord,
emedan du wet med dig, att du i ditt hwardagslif är så bristfull, du
är icke, såsom en rätt christen skulle wara, det är antingen i din tro
eller i ditt lefwerne något sjukligt, det är något wisst betänkligt fel i
din christendom, och derföre kan du icke trösteligen gå fram till Herrens
bord. Hwad är detta annat än att alldeles förgäta, hwad som war
nattwardens hela ändamål och syfte, nemligen just att wara ett
botemedel emot alla dessa sjukligheter och fel i wår tro och wårt lefwerne?
Wore det redan allt wäl med din christendom, din tro och ditt lefwerne,
då behöfde du icke komma till detta nådemedel. Likasom ock Christus
med hela sin förtjenst icke war kommen för rättfärdiga, utan för syndare,
såsom Han ock säger: De helbregda behöfwa icke läkare, utan de kranka.
Tänk nu: om en lekamligt sjuk skulle på en uppmaning att söka läkaren
swara: "Det wågar jag icke, ty jag är så illa sjuk; mitt blod är så
förskämdt, mitt utslag så swårt, att jag icke uti ett så dåligt skick kan
söka läkare, jag borde ju först wara något bättre." Skulle man icke
förundra sig öfwer den dårskapen och swara: "Är det icke just för sjukdom,
man bör söka läkare?" — Alldeles på samma sätt är det, när man för
andlig brist och sjuklighet fruktar att gå till Herrens heliga nattward.
Den är oss just gifwen till hjelp och botemedel uti allehanda brister och
krankheter. Låtom oss aldrig förgäta den hulde Frälsarens stora kärlek,
då Han instiftade detta nådemedel! Hwad sade Han sjelf om sitt blod,


då Han framräckte den wälsignade kalken? Af allt det mångfaldiga stora,
som kunnat sägas om detta blod, nämner Han endast detta:<b> Det
warder utgjutet till syndernas förlåtelse.</b> Der se wi, hwad Han
wille! Det war till tröst mot synden, mot denna för hans barn mest
tryckande nöd, synden, som Han instiftade nådebordet. <b>Till syndernas
förlåtelse!</b> Det är <b>synden</b>, det är medwetandet af synder och otroheter
emot min Gud, som beröfwa mig den tröst och frimodighet, jag skulle
hafwa inför Honom; det är till ett botemedel mot denna nöd och jämmer,
Herren inrättade denna saliga åminnelsefest af sin försoningsdöd. Han
har planterat nattwardsborden såsom hwilohyddor wid wår wäg, på
det, när wi blifwa trötta af wandringen, matta och hungriga till själen,
bedröfwade och sårade genom wåra felsteg, wårt stapplande och fallande,
wi der skola gå in och wederqwicka oss med lifwets bröd, med
åminnelsen af Honom och åtnjutandet af den lekamen och det blod, som
woro utgifna till wåra synders förlåtelse, och derigenom på nytt
försäkras, att Han icke är wred på oss. Häraf kommer, att det är
isynnerhet, när wi äro i någon särskild swaghet, i ett andligt obestånd,
som det är rätta tiden att skynda till Herrens nådebord, likasom man
ock för samma brister skyndar till ordet. Häraf kommer, att gamla
lärare, som insett detta, tala på ett sådant sätt om hwad som gör en
wärdig nattwardsgäst, att man kan undra, om de warit wid sund
besinning. Luther säger: "Du bör ofta gå till detta bord, men 
isynnerhet då, när du är wäl skickad dertill, det är, när du är beswärad
med många och swåra synder." Doktor Swedberg säger till swar på
frågan, när man bör gå till Herrens nattward.: "När träldomssinnet
börjar intaga barnaförtröstans rum i ditt hjerta." — Dessa hafwa
förstått, att nattwarden är <b>ett nådemedel</b>.

Så går jag på ditt nådesord
Till nya testamentets bord,
Så full af tusende beswär
Jag är och mig befinner här.

Du är mitt lif, min helsas Gud,
Rättfärdighetens dyra skrud,
Min kraft och min förlossning wisst
Från dödens wåld och satans list.

Jag tager, äter, dricker dig,
Och du förenar dig med mig,
Min skapare, min frälserman!
Månn' större nåd wäl tänkas kan!

O, hwilken salighet för mig!
Min tankekraft förlorar sig
Lof, ära, pris, hallelujah,
Min broder, Gud och Jehovah.


Den 8 februari.

Då I annammaden af oss det predikade ordet om Gud, 
annammaden I det icke såsom menniskors ord, utan såsom det 
sannerligen är, som <sp>Guds ord.</sp>  1 Thesf. 2:13.


Herren förbarme sig öfwer wåra fallna hjertans mörker och öppne
wåra sinnen! Äfwen de, som aldrig twifla, att icke ordet är Guds ord,
kunna dock icke hålla det derför, kunna icke <b>lefwande</b> tro och besinna,
att det werkligen är den store Gudens ord. O, hwilket buller och
rumor det skulle göra i werlden, om man började hålla Guds ord, för
hwad det är — <b>Guds ord</b> — den store, allsmäktige Skaparens ord och
domar. O, hwilken förskräckelse, hwilket löpande och ropande, hwilket
forskande och frågande efter wägen till frälsning, om man började hålla
Guds ord, för hwad det är —<b> Guds ord</b>. Hwilken fröjd och 
troswisshet, hwilket jublande och lofsjungande, hwilken frid och starkhet i
Herren, om alla wäckta och troende själar kunde riktigt hålla Guds ord,
för hwad det är — <b>Guds ord</b>. Hwilken waksamhet och gudsfruktan,
hwilken bön och rädsla för hwarje afwikelse, om wi kunde riktigt
hålla Guds ord, för hwad det är — Guds ord. Eller du, som menar,
att du redan håller det för Guds ord, huru är det möjligt, att du
ändå kan wara så owiss uti de frågor, om hwilka Gud sjelf talar? Huru
är det möjligt, att du förmår äta, dricka eller sofwa, medan du ännu
icke gjort förlikning med Gud och fått försäkran om dina synders
förlåtelse, försäkran, att du kan hwarje stund dö saligt, om du werkligen
håller för Guds ord, hwad som står skrifwet i den heliga boken om
salighetens enda wäg, om den yttersta domen, om himmelen och
helwetet? Eller du, som går arbetande och betungad under träldomens ok,
men hörer Guds wittnesbörd om sin Son och tror, att det är Guds
ord, att Han har utgifwit sin enfödde Son till wår försoning — och
hörer Guds Son så nådefullt bjuda: "Kommen till mig, alla I, som
arbeten och ären betungade", huru är det möjligt, att du ännu kan
qwarblifwa i samma sjuka, trälaktiga sinne, om du werkligt håller allt
detta för <b>Guds ord</b>? Att de flesta menniskor icke hålla Guds ord heligt
och sannt såsom Guds ord, det märker man wäl, först deraf, att det
icke griper, rör och intager deras hjertan; för det andra deraf, att de
icke umgås dermed under en så djup wördnad, som skulle blifwa följden,
om deras hjertan werkligen trodde och kände, att det är <b>Gud, Gud</b>
himmelens och jordens Herre, som deri talar till dem. När blott en
jordisk konung eller furste talar till oss, isynnerhet om wi stå i beroende
af honom och hans ord, med hwilken spänd uppmärksamhet och wördnad


höra wi icke till, att icke <b>ett</b> af hans ord må undfalla oss! Om nu
hans ord derjemte innehåller en fruktanswärd dom, t. ex. sjelfwa 
dödsdomen öfwer oss, hwilken förskräckelse och ångest griper icke då wårt
hjerta! Och hwarföre det? Wisserligen derföre, att det war sjelfwa
konungens afgörande och sista ord. Men om hans ord innehöll några
nådefulla tillsägelser till oss eller rentaf en lifsbenådning, en frisägelse
från döden, då wi förut warit dertill dömda, hwilken outsäglig glädje
och tacksamhet genomströmmar icke då wårt hjerta! Och hwarföre det?
Allraförst derföre att det war sjelfwa konungen, som talade, jag måste
ju lita derpå; och för det andra innehöllo ju hans ord den högsta nåd
och gåfwa för mig. Ja, när en konung talar med oss, om han ock icke
tillsäger oss någon synnerligt stor nåd, icke heller någon bekymrande dom,
pläga wi likwäl så wörda och gömma hans ord, att wi behålla dem i
lifligt minne kanske i hela wår lefnad, blott derföre att det war en stor
furstes eller konungs ord. Se nu här, hwad det skulle medföra, om wi
hölle Guds ord, för hwad det är — <b>Guds ord</b>. Hwad är wäl en
jordisk konung, jemförd med sjelfwa Herren och skaparen, alla konungars
konung! Kan nu en jordisk konungs ord uppfylla oss med så mycken
fruktan eller glädje, allt efter som hans tillsägelse är, huru mycket mer
skulle icke den allsmäktige Gudens ord gripa wåra hjertan, uppfylla dem
med fruktan eller glädje, om wi rätt hölle hans ord, för hwad det är!
Och kunna wi så älska, wörda och gömma en konungs ord, äfwen om
dess innehåll war ganska obetydligt; huru mycket mer skulle wi icke älska,
wörda och gömma Guds ord i wåra hjertan, om wi werkligen hölle
det för Guds ord! Då wi deremot kunna med tanklöshet och
sömnaktighet umgås med ordet, och för det andra hwarken förskräckas eller
hugswalas af dess innehåll, utan gå wår wäg fram med all wår säkerhet
och otro, då måste felet säkert wara, att wi icke hålla Guds ord, för
hwad det är, den store Gudens ord. Ja detta owissa och twiflande
wäsende, detta wacklande och swäfwande mellan tro och otro, mellan
fruktan och hopp, eller detta kalla och ljumma och wårdslösa lefwerne,
är icke allt detta ett bewis, att du icke håller Guds ord, för hwad det
är — <b>Guds ord</b>? Måtte alla christna wäl gifwa akt på denna punkt!
Ty har är grunden till all andlig slapphet och halfhet i tron, i kärleken
och i lefwernet, att wi icke hålla Guds ord heligt, icke tro eller besinna,
<b>att det är Guds ord</b>.

O,kraftens ord, du lifwets ord!
Till salighet uppå wår jord
Af Herren Gud du är oss gifwet;
I dig är sanningen och lifwet
Och wägen du till himlen lär,
Ty <b>Herrens, Herrens ord</b> du är.
Den 9 februari.

Så ären I, mina bröder, dödade ifrån lagen genom Christi
lekamen.   Rom. 7:4.


Det är nödigt att (i frågan om wår frihet ifrån lagen) wäl besinna
den omständigheten, att denna frihet endast uppkommer derigenom, att
wi <b>dö</b> eller <b>dödas</b>. Först är det för allas wårt otrosmörker en swår
orimlighet, ett tomt ord och bedrägeri, att wi skola wara alldeles fria
från lagens wilkor och domar. O nej, heter det alltid i hjertat —
"fri från lagen", det kan jag icke wara; jag känner ju alltid dess kraf
och domar; wore jag fri ifrån lagen, wore jag ju alldeles salig. Nej,
det är för mycket. Så talar wårt otrogna hjerta. Då kommer apostelen
och säger: Kära bröder, just så fria ifrån lagens domar och wilkor ären
I, då I ären <b>döda</b> ifrån honom och förenade med den Uppståndne, så
fria, som de redan saliga i himmelen, så fria, som hade aldrig någon
lag warit oss gifwen på jorden, hwarken ett eller tio bud. Ty denna
frihet har uppkommit derigenom, att I hafwen <b>dött</b> ifrån lagen och
åter uppstått i ett nytt förhållande, såsom i en ny werld.

Å andra sidan finnas lättsinniga menniskor, hwilka alltför lätt och
hastigt tillegna sig tröstliga ting, utan att i sanning ega dem. Dessa
kunna i ett köttsligt sinne falla till och säga: "Hör, wi äro fria ifrån
lagen; hwad behöfwa wi bry oss om lagen? Inför densamma kan ingen
bestå." Då kommer åter apostelen och säger: Nej, bida! det är icke
min mening, att<b> alla</b> menniskor äro fria från lagen; det kommer an
på, om du blifwit <b>dödad</b> ifrån densamma. Du får icke aflösa dig sjelf.
Icke är hwarje qwinna fri från mannens lag; det beror på ett dödsfall,
om hon skall warda fri. Weten I icke, kära bröder, huru det är med
lagen? "Weten I icke, att lagen regerar öfwer menniskan, <b>så länge hon
lefwer.</b> Ty en qwinna, som är i mans wåld, så länge mannen lefwer,
är hon bunden till lagen; men om mannen dör, så blir hon lös ifrån
mannens lag. Men om hon är med en annan man, medan hennes
man lefwer, då warder hon kallad en horkona; men dör mannen, så är
hon fri ifrån lagen, att hon icke warder en horkona, om hon är när
en annan man."
Den första och egentliga lärdom, här gifwes oss, är, hwad wi redan
anmärkt, att det är endast genom en wiss död, wi komma till friheten
ifrån lagen. Wi lära här, huru alldeles falskt och otillbörligt det är
att inbilla sig ega nåd genom Christus, då man icke blifwit "dödad
ifrån lagen", utan ännu alltid har sitt egentliga hopp på densamma,
att dess efterlefnad skall hjelpa till rättfärdighet och salighet. Att då
wissa stunder tänka på nåd, såsom en fyllnad der wår egen rättfärdighet
brister, det anse många wara att tro på Christus, och dock är det intet
annat än ett andligt äktenskapsbrott. Så länge <b>mannen lefwer</b>, är
hustrun bunden wid mannens lag, så att hon warder rättwisligen kallad
brottslig, om hon förenar sig med en annan man. Att på nämnda
sätt sammanblanda twenne stridiga tröstegrunder i hjertat, både den att
warda rättfärdig genom lagen, och den att hafwa nåd genom Christus,
det är en andlig lösaktighet, ett andligt äktenskapsbrytande, det är att
swika sin förbindelse till lagen, som man är skyldig att fullkomligt
uppfylla, om man will genom densamma warda rättfärdig. Nåd och frihet
från lagens domar tillhöra ett helt annat folk, nemligen dem, som äro
dödade ifrån lagen och söka all sin rättfärdighet blott i den Uppståndne.
Hela werlden är i det mörkret, att hon icke wet, att här äro twenne
widt åtskilda andliga riken, med sina olika lagar och rätter — twenne
förbund, de twå testamenten, twenne skilda wägar till rättfärdighet och
salighet, <b>lagens</b> och <b>nådens</b>, <b>gerningarnas</b> och <b>trons</b> (se Rom. 4: 4,5).
Och uti Gal. 3: 10 talar apostelen så starkt emot <b>deras</b> inbillning om
någon nåd, hwilka äro af gerningarnas wäg, att han säger: "Alla de
som umgås med lagens gerningar,<b> de äro under förbannelsen</b>; ty det är
skrifwet: Förbannad ware hwar och en, som icke blir wid <b>allt</b> det, som
är skrifwet i lagboken, <b>så att han det gör</b>;" det will säga: man måste
på denna wäg <b>fullgöra allt</b>, eller ock wara förbannad. Så olycklig är
då den willfarelsen att hoppas nåd, då man ännu lefwer under lagen.
Detta är betecknadt med den dom, som drabbar en hustru, om hon
beblandar sig med en annan man, medan hennes man lefwer.

Det andra, wi här böra lära, är, <b>huru fullkomligt fri</b> från lagens
domar den menniska är, som blifwit dödad ifrån lagen och förenad med
Christus. Hon är så fri, säger här apostelen, som den qwinna är
fri från mannens lag, hwilken sett sin man dö och begrafwas.
Äktenskapsbandet är upplöst och alldeles tillintetgjordt genom mannens död,
så att qwinnan kan nu fritt och utan synd taga en annan man. Så
litet den döde och begrafne mannen har någon rätt eller makt öfwer
henne, så litet kunna lagens wilkor och domar angå den christen, som
lefwer i trons förening med Christus; lagen kan hwarken rättfärdiggöra
eller fördöma en sådan.

Hos Jesus, hos Jesus wi wilja då bli,
Och blott af hans kors oss berömma;
Den elända själ, som hans död har gjort fri,
Den kan icke lagen fördöma.
Med Jesus wårt lif fått en annan gestalt,
Wi, wi äro intet, men Han är wårt allt,
Pris ware wår Jesus, wår Konung!

Den 10 Februari.

Att I skolen wara nära en annan, nemligen när Honom, som är
uppstånden ifrån de döda, på det wi skola göra frukt åt Gud.
Rom. 7: 4.


När den troende själen är <b>död</b> ifrån lagen, som war hennes första
man, och delaktig i Christi död, är hon ock med detsamma i en äkta
förening med Honom och delaktig i hans uppståndelse. Christus är nu
hennes lagliga äkta man, enligt apostelens liknelse af det äktenskapliga
förhållandet, så att det är nu intet fel, att hon anser sig fri från den
förra mannens, eller <b>lagens</b>, förbund och wilkor; ty detta förbund är
upplöst genom döden. De trognas hjertan genomskjutas ofta med dessa
tankar: Är det rätt, är det säkert, att jag skall wara fri från lagens
wilkor och domar? <b>Kan</b> jag lefwa och dö derpå? Här i wår text
säger apostelen, att wi få wara alldeles trygga, såsom qwinnan är
alldeles fri att taga en annan man, sedan den förra är död. Ty så
äro ock wi genom död lagligen befriade ifrån det förra förbundet med
alla dess wilkor och domar. Från Adams förbund eller lagförbundet
äro de troende öfwerflyttade i <b>Christi förbund</b> eller <b>nådförbundet</b>.
Christus är församlingens hufwud och äkta man; och under denna bild,
nemligen af "bruden" och "brudgummen", "mannen och hustrun", är
hans förhållande till de trogna ofta framstäldt i Skriften. Såsom
Adam skulle hafwa en qwinna, tagen af hans sidoref, så skulle ock
Christus hafwa en brud, tillkommen genom "hans kropp". Icke blott
i Salomos höga sång och i den fyratiofemte psalmens "brudwisa", utan
ock i nya testamentet talas ofta om denne "brudgummen", hwarwid 
församlingen framställes såsom "bruden" och "Lammets hustru". Då
apostelen i Eph. 5 talat om mannen och hustrun, säger han slutligen:
"Denna hemlighet är stor; men jag talar om Christus och församlingen."

Men wi skola åter märka, att ehuru de trogna i kraft af deras
äkta förening med Christus icke mer äro under lagen i afseende på dess
lifswilkor, äro de dock, såsom apostelen säger, "icke utan Guds lag, de
äro i Christi lag". I kärleken lyckliga och williga taga de nu lagen
såsom af hans hand, hafwa sin "lust i Guds bud" och säga af hjertat:
"Hans bud äro icke swåra", när den tyngsta bördan är borttagen,
syndens och förbannelsens börda. När Luther förstod skilnaden emellan
lagen såsom ett <b>förbund</b> och lagen såsom blott ett <b>rättesnöre</b> för lifwet,
skänkte det hans sinne en sådan lättnad och fröjd, att han tyckte sig gå
på en af paradisets gator. Tänk, när jag wet, att för alla de synder,
                                                                        
fel och brister, som ännu widlåda mig, jag dock har en ewig nåd och
frihet ifrån lagens domar, huru kära äro icke då hans bud!

<b>På det wi skola göra frukt åt Gud</b>. Här påstöta wi åter det
swåra kätteriet, såsom förnuftet menar, hwarom Luther säger öfwer Gal.
2:19, att om förnuftet finge döma, har ingen wärre kättare gått på
jorden än den helige Paulus, hwilken lärer, att wi måste wara <b>dödade
ifrån lagen för att kunna göra frukt åt Gud.</b> Hela werlden menar
twärtom, att man måste wara wäl bunden af lagen för att göra frukt
åt Gud, göra rätt goda gerningar; att friheten ifrån lagen är all
helighets tillintetgörelse. Men här se wi nu, att apostelen Paulus
lärer alldeles twärtom; han säger, att först då, när wi äro dödade
ifrån lagen, kunna wi göra frukt åt Gud. Detta är nu en
öfwermåttan wigtig läropunkt, på hwilken alla christna, synnerligen unga och
oerfarna, böra wäl gifwa akt, nemligen att så orimligt det synes för
förnuftet, är det dock alldeles nödwändigt för en sann helgelse, att wara
dödad från lagen, wara frigjord i famwetet från dess domar och regering
och lefwa i den fria nåden. Detta grundar sig derpå, att allt det
goda wi göra, medan ännu lagen regerar i samwetet, det göra wi icke
åt Gud, utan åt oss sjelfwa; det är endast egennyttans gerningar, för
att undfly det onda och winna lön, och sådant kan ju aldrig wara sann
fromhet, eller behaga Gud; likasom den hustrus tjenster icke skulle behaga
mannen, hwilka woro uttwingade af henne genom tillkallad laglig
myndighet, då mannen ju will allraförst hafwa kärlek. Allt hwad wi göra,
medan wi ännu icke blifwit befriade från lagen och i en salig tro 
förenade med Christus, huru godt och fromt det än kan synas, är
således idel "döda gerningar", frambragta af sjelfkärlek, sjelfsmicker,
sjelfrättfärdighet, högmod och andra köttsliga bewekelser. Och blott sådana
bewekelser göra de eljest förträffligaste gerningar till en styggelse för
Gud, hwilken ser till hjertat och will allraförst hafwa dess kärlek och
fria lust. Men wi kunna omöjligt se med kärlek och lust på lagen, så
länge han hotar och fördömer oss. Deremot då wi äro fria ifrån lagens
domar, benådade och saliga i tron, då blifwa Gud och hans lag ljufliga
för oss, då göra wi Guds wilja af hjertats lust och kärlek. Detta heter
att göra <b>frukt åt Gud</b>. Detta är då wisserligen både salighetens och
helgelsens enda, sanna wäg.

Märk, lagen han kräfwer och dödar ju blott
Och slår oss så neder till jorden,
Menn den,  som  sitt  lif uti Christus har
fått,
Helt frigjord från lagen är worden.
Ej så, liksom gällde nu lagen ej mer,
Fast hellre blott så, att man deruti ser.
En wän, den man gerna will lyda,
Den 11 februari.

Abraham trodde Gud, och det wardt honom räknadt till 
rättfärdighet. Rom. 4:3.


Först märka wi, att det löfte, Abraham trodde, innebar Guds
evangelium <b>om Christus</b>. Textens ord: "Abraham trodde Gud",
återfinnas i 1 Mos. 15:6. Der se wi dock icke genast något mer än löftet
om Abrahams talrika afkomma; men hwad som i det löftet låg inbe-
gripet, det wisste Abraham genom ett förutgående löfte, kap. 12:3,
hwarest Gud hade förklarat, att "i hans <b>säd</b> skulle alla folk på jorden
warda wälsignade". Detta war egentligen det ursprungliga löftet om
en Frälsare, hwilket Gud hade gifwit wåra första föräldrar på
syndafallets dag — löftet om den heliga qwinnosäden och ormaförtramparen,
om en förlossare, som, född af qwinna, skulle tillintetgöra synden och
djefwulens gerningar — det löfte, på hwilket alla trogna, allt ifrån
den rättfärdige Abel, hade trott och blifwit rättfärdiga. Det war detta
löfte, som få ofta upprepades till Abraham, så att, fastän denna
hufwudpunkt, sjelfwa ädelstenen i Guds löften till Abraham, icke för hwar
gång nämndes, låg den alltid innefattad i dessa löften. Detta är
apostelens egen förklaring, såsom hwar och en kan se i Gal. 3. Och
Christus säger uttryckligt, hwad som war föremålet för Abrahams
trosöga, öfwer hwilket föremål han till och med fröjdades i sin tro;
Herren säger: "Abraham, eder fader, <b>fröjdades, att han skulle få se
min dag;</b> han såg honom och wardt glad."

För det andra om apostelen här hade welat säga, att sjelfwa tron,
såsom en behaglig dygd hos menniskan, blifwit Abraham räknad till
rättfärdighet, hade han med en sådan antydning på en gång afskurit
sjelfwa nerven i hela sin rättfärdiggörelselära. Det är just hans göromål
på detta ställe att wisa, det wi warda rättfärdiga utan någon wår
förskyllan eller wärdighet, endast af Guds nåd och <b>genom den
förlossning, som är skedd i Christus</b>. Och han säger uttryckligt i följande
kapitel, att det är blott "genom <b>ens lydnad</b>", wi warda rättfärdiga.
Rättfärdighet är intet mindre än lagens fullbordan. Så mycket utgör
icke sjelfwa tron. Tron är dessutom i sig sjelf just ett förnekande af
wår förtjenst; ty den som tror på Christus, han bekänner, att han
sjelf är orättfärdig, förtappad, rådlös och omfattar derföre "Guds 
rättfärdighet", den laguppfyllelse, som är skedd i Christus. Tron måste
widare hafwa ett ord af Gud att omfatta; och af detta ords innehåll
beror det, hwad jag får genom tron. Om man icke det besinnar, skall
man alltid missförstå orden om tron och trons rättfärdighet. Se här en


liknelse: En förlorad son lefwer borta i främmande land, och der lider
han nöd; hans fader lofwar honom en stor, skön egendom, om han
blott återkommer och emottager densamma. Sonen twiflar länge och
blir derföre borta i sin fattigdom; men omsider börjar han att tro sin
faders ord och skyndar nu hem för att emottaga sin egendom; nu är
han genast rik och lycklig. Sedan säger han: "Jag war länge i nöd;
dertill war min otro skulden, då jag trodde min faders ord, blef jag
rik och lycklig, blott min tro gjorde mig rik." Om då någon hör endast
sådana ord och icke wet eller betänker innehållet af <b>fadrens löfte</b>, kunde
han förstå orden så, att denne man blifwit <b>belönad för sitt sonliga
förtroende</b> till fadrens ord. Då skulle den, som kände förhållandet,
säga: nej, gif akt på innehållet af det löfte, han hade trott; det war
detta, som gjorde honom rik. Löftet handlade om <b>en stor egendom</b>, i
denna består sjelfwa rikedomen; hans tro gjorde endast, att han kom i
åtnjutande deraf. På detta sätt skola wi förstå orden: "Abraham trodde
Gud, och det wardt honom räknadt till rättfärdighet." Att tron gjorde
honom rättfärdig, berodde af det med tron omfattade löftets innehåll.
Detta war <b>Christus</b>. Om wi icke på detta sätt förstå orden, måste wi
alldeles bortkasta hela Skriftens stora hufwudlära — bortkasta, gäcka
och förakta allt, hwad Gud ifrån werldens begynnelse förkunnat oss om
en Frälsare och en försoning i hans blod; allt hwad Gud genom änglar
och profeter förkunnat, samt genom den levitiska offertjensten och alla
dess blodiga offer förebildat — korteligen, hela Skriftens egentliga
innehåll, läran om <b>Christus</b>, Christi lydnad, Christi lidande, död och
uppståndelse. Allt detta wore till intet, om Gud kunde rättfärdiggöra
oss blott för <b>den dygden</b>, att wi tro Honom wara sannfärdig. Och
att apostelen här icke widare förklarade sig (såsom han gör i följande
kapitel), skall wisserligen icke inför Gud ursäkta någon, som här wille
taga anledning till en ny, mot hela Skriftens hufwudlära stridande,
tanke. — Det är ock något, som genom hela Skriften uppenbarar Guds
majestätiska storhet, att Han icke alltid upprepar, hwad Han sagt, utan
fordrar, att wi <b>minnas</b> hans gifna förklaringar och <b>förstå</b> Honom.

Märk! Abram salig är af tron på Jesu pina,
Han sitter icke der så högt för dygder sina;
Men han och jag är stor för Lammets död och blod.
Den det i hjertat tror har sällt och muntert mod.
Den 12 februari.

Om I icke bättren eder, skolen I alla sammalunda förgås.
Luc. 13:3.


Du säger: "Men här står det dock:<b> Om I icke bättren eder,skolen
I förgås.</b> Och låt wara, att denna bättring icke betyder detsamma
som förbättring, förnyelse och helgelse, eller det ondas utrensande,
hwartill man icke lärer hafwa krafter, förrän man inympats i Christus
och fått den helgande Anden, så fordras dock, hwad denna bättring
betyder, nemligen ånger, förkrosselse, syndasorg. Jag fruktar, att denna
icke är hos mig, sådan den bör wara, jag är fastmer hård och förstockad,
och huru kan jag då tro?" Swar: Det är sannt, det fordras bättring,
hwilken börjar med någon syndakänsla och sedan under bättringsförsöken
öfwergår till syndakännedom, andlig fattigdom eller utblottelse på all
egen tröst; men för att weta om denna din bättring är sådan, som
den bör wara, måste du weta och betänka dess ändamål, ty det, som
uppfyller sitt ändamål, det är sådant, som det bör wara. Nu frågas:
Hwad är bättringens ändamål? Bättringens första och egentliga 
ändamål är alldeles icke, att du genom densamma skall blifwa för Gud
täck och benådad, utan att <b>du skall drifwas till Christus</b>; såsom Paulus
intygar: "Lagen är en tuktomästare till Christus, på det wi skola warda
rättfärdiga af tron". Derföre, om du kan ännu en tid gå borta ifrån
Christus, borta i werlden och säkerheten, utan förwissning om din
benådning hos Gud, är din <b>syndakänsla</b> sannerligen för liten. Kan du
ännu söka din salighet i eget bättringsarbete, ånger, bön m. m. då är
din syndakännedom icke ännu rätt. Men så snart du icke får någon
frid, icke kan lefwa i werlden och owissheten om Guds nåd, och än
mer: så snart du icke kan få någon tröst i dig sjelf, din egen bättring,
ånger, bön, utan du måste, sådan du är, fly till blotta nåden i Christus,
då är din bättring rätt, ty den uppfyller sitt ändamål, hwilket war,
att drifwa dig till Christus, och i Honom är du räddad och salig —
du är inom fristaden. <b>Den som har Sonen, han har lifwet.</b> Du
förstår således, att om syndakännedomen är rätt, skall du icke sjelf finna
den, som du wille, ty då finge du i densamma tröst, då finge du
tröst uti något inom dig; och det war all sådan tröst, som skulle 
borttagas. Den rätta bättringen är således <b>missnöje med sin bättring</b>, ja
en sådan känsla af hårdhet, säkerhet, detta innersta och djupaste 
förderfwet, att du nödgas grundligen, icke i den flyktiga känslan, utan i
din fulla öfwertygelse, döma dig sjelf såsom hård, säker, ogudaktig,
förtappad och fördömd. Då först får Christi blod äran att ensamt frälsa dig.

Korteligen: Frågar du, huru mycket syndakänsla det således fordras,
kan man swara dig: Det är icke mycket — nemligen blott så mycket,
att du icke kan lefwa utom Christus, icke kan få ro, förrän du är i
Honom salig. <b>Det fordras icke mer, men icke heller mindre</b>. Det
är ock en willfarelse att tro, det syndasorgen skall först hafwa sin
tid före tron, och sedan kommer tiden för tro, frid, fröjd och idel 
helighet. Nej, begynn blott att tro på Christus och sedan följa Honom i
den dagliga bättringen, nog skall du då få känna synden mer än förut.

Ett bland de allrafinaste och starkaste djefwulens konstgrepp är då
följande: Der är en menniska, som tror i allmänhet allt Guds ord och
derjemte allwarligen söker dess kraft i hjerta och efterlefnad, men har
någon swårare synd på sitt samwete, då inger han henne följande
tankar: "Nog är evangelium sannt och nåden stor och synderna
borttagna, så att syndare i allmänhet kunna få nåd; men — det är ett
särskildt förhållande med dig, ty du wet ju med dig sjelf, hwad du har
gjort. Om blott icke det och det hade warit (såsom någon af de stumma
eller ropande synderna mot femte, sjette eller sjunde buden), hade du
kunnat få nåd, men nu är det med dig ett särskildt undantag." Si
detta: "det är med dig ett särskildt undantag", är det giftigaste 
konstgrepp af den gamle ormen, som är en "<b>lögnare och mördare</b> af
begynnelsen". Ty sanna förhållandet är, att det <b>finns intet undantag</b>, intet
särskildt förhållande, der icke Christi blod rikligen och wäldeligen försonar,
när det af en nödställd syndare med tron annammas. Det är just
evangelii förnämsta innehåll, både med ord och exempel genom gamla
och nya testamentet bekräftadt, "att om dina synder än wore blodröda,
skola de dock warda snöhwita, och om de wore såsom en rosenfärg, skola
de dock warda såsom en ull"; hwarpå David, som hade gjort hor och
mord, samt Manasse, röfwaren på korset, den stora synderskan, den
förnekande Petrus m. fl. utgöra talande exempel. Ja, det är just för
sådana swåra förhållanden, hwilka ingen i himmelen eller på jorden
eljest kunde hjelpa, som Guds Son blef menniska, blödde och dog, på
det <b>hwar och en</b>, som tror på Honom, skall icke förgås utan få ewin-
nerligt lif.

Guds evangelium och Ande allt förklarar:
Får det i hjertat rum och själen genljud swarar
Med amen, lof och fröjd — då är min bättring sann;
Båd' Gud ock jag är nöjd, och all min dom försvann.
Den 13 Februari.

Bedröfwen icke Guds Helige Ande.  Eph. 4:30.


Huru sker det, att man bedröfwar och bortdriver Guds Helige
Ande? I korthet sagdt, sker det genom <b>all slags olydnad</b> emot den
Helige Ande. Han <b>will</b> något, Han <b>manar till något</b>, och när du icke
häruti will lyda Honom, då bedröfwar och bortdrifwer du Honom.
Han will werka syndakänsla, ånger, omsorg om bättring och förlikning
med Gud; när du wänder dig bort från dessa wigtiga föremål, icke
aktar på hans röst, utan förströr de heliga intryck, Han werkar, icke söker
att med ordet underhålla och föröka dem, icke fruktar att förlora dem,
icke suckar till Gud om deras förökande, då föraktar och utsläcker du
Anden. Han angriper och straffar någon synd hos dig och bjuder dig
öfwergifwa den; när du då icke will lyda Honom, utan ännu will hylla
och behålla din synd, då bedröfwar du Guds Helige Ande. Ja, äfwen
när du wäl will öfwergifwa synden, men icke<b> nu straxt</b>; när du will
omwända dig till Herren, men <b>icke ännu</b>, så är detta en falskhet i din
ande, ett föraktande af "<b>den tiden</b>, deruti du warder sökt", som kan
göra, att Guds Ande måste lemna dig. Ja, äfwen när du will
omwända och förbättra dig, men icke<b> will höra</b> Herrens röst och följa den
wäg, Han föreskrifwit, att du skall såsom en förtappad syndare först fly
till Christus, först tro och fröjdas, och sedan få starkhet i Herren —
när du icke will höra detta Guds wiljas råd, utan strider emot
utkorelsen, då bedröfwar du hans Helige Ande. Och slutligen, när du wäl
will följa detta Herrens råd, men <b>icke will bruka de medel</b>, som Gud
dertill gifwit oss, <b>hans heliga ord</b>, icke will anwända lediga stunder att
läsa, höra och betrakta det, då "frestar du Gud och utsläcker Anden".
Märk wäl denna sista punkt: Du will bättra och omwända dig, men
endast med eget arbete på ditt hjerta; du beder om Andens nåd och
hjelp dertill, men brukar icke Andens medel — på det sättet skall du
aldrig få, hwad du begärt. Gud har aldrig lofwat det. Nej, Gud
har gifwit oss sitt ord, der will Han möta oss, deri will Han bo och
werka, men icke utan ordet. Att hafwa tillgång till ordet, till christliga
lärare eller trosbröders umgänge m. m., men förakta dessa nådens
medel och dock begära nåd till bättring och tro, det är att <b>fresta Herren</b>
— likasom om någon begärde, att Gud skulle underhålla hans lekamliga
lif, men wille icke äta, hwad Gud dertill gifwit oss. Att du är syndig
och swag, icke <b>kan</b> göra allt, hwad Anden yrkar, det skall icke bortdrifwa
Honom, det skall Han sjelf hjelpa. Det är skrymteri och uppsåtlig
olydnad, som bortdrifwer Anden.

Men det är icke blott, då <b>Guds Ande börjar</b> sitt werk i själen, som
man kan bedröfwa Honom; nej, äfwen christna, som redan äro "wordna
delaktiga af den Helige Ande", äro ännu alltid i samma fara. Det
war just till de trogna i Ephefus, som redan woro "beseglade med den
Helige Ande", Paulus skref det ordet: <b>Bedröfwen icke den Helige Ande</b>.
Och hwad war det, som kunde bedröfwa Guds Ande? Swar: <b>all synd</b>
bedröfwar Guds Helige Ande, äfwen den doldaste i ditt hjerta, såsom
högmodiga tankar, onda begärelser, afund, falskhet m. m. Men märk,
att det är endast då, när man så affaller <b>inwärtes</b>, att man ock
<b>ursäktar</b> och <b>hyllar</b> synden, som Guds Ande bortdrifwes. Der man sjelf
straffar sin synd, lider, kämpar, suckar och beder emot henne, der är
Anden såsom en läkare i ett sjukhus, der Han wäl på alla sidor är
omgifwen af sjukdomar, krämpor, sår och jämmer, men befinner sig dock
just på sitt rätta ställe, der Han har sin egentliga werkningskrets.
Derföre kan Guds Ande mycket wäl bo i en syndares hjerta, der det
ännu är fullt med sjukdom, orenlighet, sår och etterbölder, jämmer och
suckan. Wore det icke så, skulle icke en enda christen behålla Guds Ande
en dag. Men hwad som bortdrifwer Anden, det förklarar Herren sjelf,
då Han säger: De låta icke min Ande straffa sig. Si, här är 
hufwudpunkten. När en menniska icke låter Guds Ande straffa sig, utan
hyllar, ursäktar och förswarar sitt onda — det är detta, som så 
"bedröfwar och förbittrar hans Helige Ande", att Han måste fly ifrån
henne. <b>De låta icke min Ande straffa sig</b>. Detta sker icke blott då,
när man uppenbarligen står <b>emot</b> ordets bestraffningar och säger: jag
bryr mig icke derom, utan ock, när man kröker och wrider sig undan
ordet och icke will förstå det, som det lyder, då det angriper
skötesynden; när man i ordet icke söker efter medel att undkomma sin synd,
utan söker efter något stöd för dess bibehållande — när man således
icke tänker öfwergifwa eller undkomma synden, utan ärnar förblifwa i
henne. Detta heter att icke låta Guds Ande straffa sig. Likaså när
träldomsanden will intaga hjertat; om man då icke will låta evangelii
ord om nåden i Christus råda, utan enwist följer förnuftet och känslan,
och gör oupphörliga inwändningar emot evangelium, emot den 
barmhertige Frälsaren, som ännu tillbjuder nåd — då bedröfwar och 
förbittrar man hans Helige Ande. Och sedan i allmänhet, då man icke
lyssnar till hans heliga maningar i hjertat, när Han manar till ordets
bruk, eller till enskild bön, eller till goda gerningar, när Han straffar
för onda tankar, egenkärlek, sjelfbehag, hat o. m. d. Allt detta 
bedröfwar Guds Helige Ande.

Sannings Ande dyra!
Wärdes oss jemt styra
Uppå lifwets stig,
I all sanning leda

Och oss wäl bereda
Till att följa dig.  
Stärk oss under pröfningsstriden,
För oss sist till himlafriden.
Den 14 Februari.

Om möjligt är, så mycket som till eder står, hafwen frid med
alla menniskor.   Rom. 12:18.


Denna vers handlar om ett medgörligt och fridsamt wäsende i alla
menskliga ting, d. ä. i alla de frågor, der wi icke måste för sanningens
skull, för trohet mot Christi sak och själarnas wäl strida mot menniskor.
Ty att wi skulle gifwa efter i trons saker och låta sanningen, Christi
ära och själars wäl uppoffras, för att hafwa frid och wänskap med alla
menniskor, det war långt ifrån en apostel att yrka. En sådan 
inskränkning i förmaningen har apostelen ock antydt med de första orden:
"Om möjligt är."

Det skall således icke alltid wara möjligt att hålla frid med alla
menniskor, om wi äro trogna emot Gud och sanningen. Sådant erfor
redan David, såsom han säger: "Jag håller frid, men när jag talar,
taga de till att örliga". Hela werlden strider emot Gud och hans rike.
Will jag då wara en trogen Christi bekännare, skall jag nödwändigt
råka i strid med menniskor. Såsom Christus så starkt och afgörande
förklarade med de orden: "Menen I, att jag är kommen för att sända
frid på jorden? Nej, säger jag eder, utan wisserligen twedrägt. Ty
härefter skola fem wara skiljaktiga uti <b>ett</b> hus, tre emot twå, och twå
emot tre. Fadren skall wara emot sonen, och sonen emot fadren;
modren emot dottren, och dottren emot modren; swärmodren emot sin
sonhustru, och sonhustrun emot sin swärmoder." Derföre sade Han
åter: "We eder, då alla menniskor lofwa eder." Här uppenbarar sig
således falskheten af <b>deras</b> christendom, hwilka så ställa sig efter alla
menniskor, att de aldrig för sitt nit om Christus kommit i någon strid,
ja, hwilka klandra de trognas nit och mena, att om dessa iakttoge mer
wishet, ödmjukhet och mildhet, skulle de kunna behaga werlden. Må
sådana blott betänka, att Herren Christus, den fullkomlige, som war
"mild och ödmjuk af hjertat", likwäl aldrig kunde behaga werlden, aldrig
kunde hafwa frid och wänskap med de otrogna. Wisserligen kunna ock
de christna fela uti wishet, ödmjukhet och kärlek; men att de skulle kunna
med trohet mot Christi sak ändå behaga werlden, det strider mot
sanningen. Nej, I trolösa, "weten I icke, att werldens wänskap är Guds
owänskap?" Här se wi då den alltid oundwikliga orsaken till strid.
Men apostelen säger widare:

<b>Så mycket som till eder står</b>, hafwen frid med alla menniskor. Är
det werkligen för Christi skull och i följd af werldens fiendskap emot san-
ningen, I kommen uti strid, så låten icke det bekymra eder. Se allenast
till, o christen, att icke hos dig är någon köttslig orsak till striden, t.ex.
någon din naturs egensinnighet, oginhet, klanderlystnad o.dyl. Men
att finna något sådant hos sig sjelf, är en ganska swår konst, för
egenkärlekens böjelse att alltid rättfärdiga sig sjelf och skjuta skulden på andra.
Dock finns det ett prof, genom hwilket du möjligen kan upptäcka den
köttsliga grunden till din strid med menniskor, nemligen om du rätt
gifwer akt på, huru det är med <b>kärleken</b> i ditt tal. Om du ofta kom
kommer i strid genom sådant tal, som <b>icke</b> är frampressadt af kärlekens oro
för själarna och med bön om wälsignelse, utan det är ett tal, som
mycket lätt går öfwer läpparna, då må du gerna misstänka en köttslig
grund hos dig sjelf. Nitet att wilja rätta allt, hwad du finner orätt,
är icke nog till bewis, att du drifwes af kärlek; men om du äfwen
<b>plägar bedja för</b> dem, till hwilka du talar, och plägar rädas för din
egen oskicklighet, det wittnar, att du drifwes af en helig bewekelse.
Måtte Gud uppenbara för oss wårt hjertas illfundighet! Många
menniskor äro olyckliga martyrer under en beständig ofrid med menniskor,
blott för ett egensinnigt och elakt lynne och en orolig tunga. Derföre
säger apostelen Petrus, såsom förut David: "Den der will älska lifwet och
se goda dagar, han <b>stille sin tunga ifrån det, som är ondt</b>, och sina läppar,
att de intet bedrägeri tala — söke efter friden och fare efter honom."

Men om wi ock äro än få fridsamma, fogliga och wänliga, skall
det dock icke wara oss möjligt att alltid hafwa frid med menniskor. Och
icke blott af fiendskap emot Christus, utan äfwen för många jordiska
ting, skola ofridsamma menniskor oroa oss. Det är egentligen derföre
apostelen säger: <b>Så mycket som till eder står</b>, hafwen frid med alla
menniskor. Således, om ock andra menniskor angripa dig, din egendom,
din person, ditt rykte, må du sjelf dock icke strida eller gifwa anledning
till strid, utan lemna din sak åt din trofaste och mäktige Fader, som
alltid sörjer för elända och undergifna. Derom sade ock Herren Christus:
"Saliga äro de fridsamma, ty de skola besitta jorden." Den, som alltid
will sjelf strida för sin rätt, måste mycket lida och mycket förlora. 
Lyckliga de christna, som så tro på sin himmelske Faders försorg, att de
öfwerlemna åt Honom att förswara deras sak! Will jag sjelf förswara
min sak, kan Gud rättwisligen lemna den åt mig sjelf, och då går det
alltid illa; men om jag deremot lemnar saken åt Gud, då blir den
<b>hans</b>, då skall <b>Han</b> förswara den, och då gör Han det alltid på bästa sätt.

Hur fridsamt deras dagar hwälfwa,
Som rätt förstå, hwad Gud befallt,
Att älska andra som sig sjelfwa
Och älska Herren öfwerallt,
Som godt med ondt ej wedergälla,
Men öfwerwinna ondt med godt
Och hämnden glömma eller ställa
Uti sin Faders händer blott.
Den 15 februari.

Gud har låtit oss få weta sin wiljas hemlighet efter sitt goda
behag.  Eph. 1:9.


Allt menskligt omdöme om Gud är alltid galet och förwändt, såsom
alla tiders och folkslags historia wittnar. Den ene har tänkt sig och
beskrifwit Gud så, den andre annorlunda; den ene har trott sig behaga
Gud med det, den andre med något annat, så att det är jämmerligt
att skåda, huru de irrat och lupit i mörkret. Så sker det äfwen oss, så
snart wi lemna ordet ur ögonsigte.

Hwad säger derföre det ewiga, himmelska <b>ordet</b> om Guds wilja och
råd för wår salighet? Hör! "Så älskade Gud werlden, att Han utgaf
sin ende Son, på det att hwar och en, som tror på Honorm, skall icke
förgås utan få ewinnerligt lif." "Här är ingen åtskilnad; allesamman
äro de syndare och hafwa intet att berömma sig af för Gud och warda
rättfärdiga utan förskyllan af hans nåd genom den förlossning, som är
skedd i Christus Jesus." "Ty Han är genom sitt eget blod en gång
ingången uti det heliga och har funnit en ewig förlossning". "Så hålla
wi nu det, att menniskan warder rättfärdig af tron, utan lagens
gerningar." Så lyda de heliga ord, för hwilka himmel och jord böje sig
och tillbedje! Låt nu alla werldens wisa, ja änglar och andar, förnuft
och känsla säga så eller så — på thronen i himmelen sitter en,
Domaren öfwer allt det, som är skapadt; Han talar ord, hwilka i alla
ewigheters ewighet stå fasta som bergpelare. De säga, att allt kött är
förderfwadt, förloradt och förtappadt, <b>här är ingen åtskilnad</b>, men att
ende Sonen från Fadrens sköte tog på sig kött och offrade en gång ett
offer, som behagade Fadren och som ewigt gäller. Det säger, att wi
derföre nu warda rättfärdiga utan förskyllan af hans nåd genom den
förlossning, som är skedd i Christus Jesus; att om dina synder wore
blodröda, skola de dock, i det offrets blod, warda snöhwita — att om
de wore som sanden i hafwet, skola de dock alla här förswinna. Ty
det war icke ett helgon, icke en ängel, utan den store, helige Guden,
hwilken skapat tusentals werldar, som tog sig för att utplåna dem, som
tog på sig menniskornas kött och blod och utplånade dermed menniskornas
synder, på det att hwar och en, som tror på Honom, skall icke förgås, utan
få ewinnerligt lif, skall icke mer dömas och anses efter egen förtjenst,
utan efter denne Medlarens, och derföre i Honom anses alla stunder
rättfärdig och för Gud täck.

Sådant är det stora Majestätets ewiga beslut, sådan dess afkunnade
dom, mot hwilken alla wåra tankar och tycken äro blott hö och strå
Hwad gäller nu det, att det blinda, swaga, barnsliga tycket säger 
annorlunda? Ho är du, som will träta med Gud? O, att wi wore wisa!
O, att Gud en gång rätt öppnade och upplyste wåra ögon, att wi
finge se detta himmelska ljus och kunde begagna oss deraf under lifwet!
T. ex. när jag tycker, att jag warit mer gudfruktig och andlig, och
derföre Gud mer behaglig, borde jag genast säga: Detta är en tankewilla
hos mig, ty Gud har sagt, att <b>alla</b> äro odugliga, att ingen kan i sig
sjelf någon stund wara Honom behaglig, ingen kan af sina gerningar
warda rättfärdig o.s w. När jag en annan stund tycker, att jag
warit så syndig, att Gud omöjligt kan wara mig lika nådig som förut,
bör jag säga: Detta är en tankewilla hos mig. Ordets ewiga dom
säger, att jag är i mig sjelf alla stunder lika wärd fördömelsen, men
ock att min löftesman är alla stunder lika rättfärdig; att jag således i
Christus är alla stunder lika rättfärdig och för Gud behaglig; att <b>om 
rättfärdigheten kommer af gerningarne så är Christus fåfängt död.</b>
Men om jag är för Gud mer rättfärdig och behaglig, när jag sjelf
warit frommare, och mindre rättfärdig, när jag sjelf warit ofrommare,
då kommer wisserligen rättfärdigheten af gerningarna — och "då är
Christus fåfängt död". Från sådan hädelse beware mig Gud nådeligen!
Då jag tycker: Gud måste hafwa tröttnat wid mig för alla mina synder.
Han kan icke nu hafwa behag till mig, nej Han är wred och bortwänd
för den eller den synden; då bör jag säga: Denna bild är icke den
rätte Gudens, utan en wederwärdig afgudabild, ett tankespöke; ty en
sådan Gud, som ser på min arma fromhet eller ofromhet och derefter
är mig nådig eller onådig och älskar stundom mer och stundom mindre,
finns hwarken i himmelen eller på jorden. Den ende, rätte Guden är
den med alltid lika brinnande kärlek älskande Guden, som har i mig
alla stunder lika stora skäl att wredgas och fördöma, men ock i Christus
alla stunder lika stora skäl att benåda och älska; som ock derföre har
alla stunder lika stark och brinnande kärlek, lust och behag till mig och
omsorg om mig. Sådan är Gud beskrifwen af det ewiga, himmelska
ordet. Tycker jag annorlunda, så är det blott ett misstag hos mig, ett
falskt beläte af Gud, som kommer deraf, att det rätta Guds beläte i
syndafallet utplånades ur menniskan.

Jag nu förstår Guds råd,
Jesus är min!
Vi frälsas blott af näd.
Jesus är min!

I honom har jag frid
Midt under kamp och strid
Min korta pröfwotid.
Jesus är min!


Den 16 februari.

Guds rike står icke i ord, utan i kraft.  1 Cor. 4:20.


Detta är ett allwarsamt språk. Hwar och en lärer ock i sitt 
samwete erkänna dess sanning. Den, som då will en dag stå salig inför
Guds thron, skall icke obetänksamt förgäta denna sanning, utan hellre
anropa Guds Ande om nåd till besinning och allwarlig sjelfpröfning.
Att "Guds rike står icke i ord, utan i kraft", är en högst angelägen
påminnelse; ty först är redan<b> hwarje menskohjerta</b> ett<b> argt och
illfundigt ting,</b> fullt af falskhet, lögn, bedrägeri och skrymteri, hwarigenom
man alltid är i stor fara att bedraga sig sjelf med någon blott skenbar
fromhet, med en munchristendom, med kunskap och bekännelse, utan att
äga christendomens sanna lif och kraft. För det andra är det ock att
befara, att det språk wi här framdragit just utgör "ett ord i sin tid"
— eller att den tid, hwaruti wi nu lefwa, är sådan, att de kära christna
isynnerhet på wissa orter behöfwa särdeles betänka detta: <b>Guds rike
står icke i ord, utan i kraft</b>. Det skall wisserligen på alla tider och
orter alltid finnas några inom de wäcktas hop, hwilka skola bedraga sig
sjelfwa och åtnöjas blott med ett förråd af kunskap och förstånd, samt
ett sken till gudaktighet, försakande dess rätta kraft; men det händer
stundom, att hela församlingar få en sådan riktning till idel ord och
kunskap, att det blir särdeles behöfligt der ihågkomma, att Guds rike
icke står i ord, utan i kraft. Wi wilja icke fördölja för oss, huru det
war i den församling, till hwilken apostelen skref dessa skarpa ord. Det
war församlingen i Corinth. Paulus hade med evangelii predikan,
icke med konstiga ord efter menniskors wisdom utan uti Andens och
kraftens bewisning", förkunnat dem Guds råd om wår salighet, och de
hade annammat det i enfald och warit i sådan trons enfald saliga;
men snart inrotade sig der en sådan ande, att nästan all deras
uppmärksamhet war riktad blott på <b>läran</b>, icke på <b>utöfningen,</b> nej på <b>läran</b>,
läror och lärare; det war fråga om Paulus och Cephas och Apollos,
så att den ene sade: jag är paulisk; den andre: jag är apollisk; den
tredje: jag är cephisk; den fjerde: jag är christisk. Men härwid tänkte
de mindre derpå, att det stod sämre till med deras eget inre, med lärans
<b>tillämpning och kraft på hjerta och lefwerne</b>; hwarföre ock helt
förskräckliga ting kunde få passera ibland dem, utan att de mycket
bekymrades deröfwer, nej, de woro derjemte nöjda med sig sjelfwa, 
"uppblåsta", starka och modiga i högst dåliga omständigheter. Uti samma
kapitel, der wi hemtat wår text, säger apostelen: "I ären nu mätta,
I ären nu wordna rika, I regeren utan oss. Wi äro dårar för Christi
skull, men I ären kloka i Christus; wi swaga, I starka; I herrliga, wi
föraktade. Men jag will innan en kort tid komma, om Herren will,
och då skall jag röna icke deras ord, som äro så uppblåsta, utan kraft.
<b>Ty Guds rike står icke i ord, utan i kraft</b>."

Nu — äfwen der icke hela denna teckning inträffar, är det dock
säkert, att wi äro mer rika på ord än på kraft. Wi äro, Gud ske lof,
ganska rika på andlig lärdom, på ord och förstånd; wi hafwa mer andlig
kunskap, än de största helgon fordom hade. Man kan sannerligen säga,
hwad redan biskop Pontoppidan bekänner: "Ser jag på wåra förfäder,
tycker jag, att de<b> gjorde</b> mer, än de wisste, men wi <b>weta</b> mer, än wi
göra. De likna en fruktsam Lea med swag syn, men wi en ofruktsam
Rachel med dägeligt ansigte." Det som derföre nu wore mest behöfligt,
wore wisserligen det stycket, som heter: <b>utöfningen, werkställligheten</b>.
"Ty Guds rike står icke i ord, utan i kraft."

Ware dock den meningen fjerran ifrån oss, som några hyst och hysa,
att det, som wi hafwa nog af, är <b>trons</b> predikan, att hwad som fattas
oss, är <b>helgelsens</b> lära; att den förra är nog och tillräckligt förkunnad,
och att bristerna i wår christendom nu skola afhjelpas genom att 
företrädeswis predika lag och helgelse. Nej, det står ännu fast, att det är
endast den föraktade, "dåraktiga predikan", trons predikan, som gifwer
Anden, gifwer lif och kraft och sanning i helgelsen; att der 
gudaktighetens kraft och bewisning saknas, der fattas tro och lif i Christus.
Men felet består deruti, att wi icke lägga ordet på hjertat till att nu
genast tillämpa, anwända och werkställa det, utan samla det blott i
förståndet att reda begreppen och få läran klar; med andra ord: att
man anwänder hela sin tid på wapnens smidande, polerande och
ordnande och låter fienden emellertid innehafwa landet, utan att på honom
anwända wapnen, att man har uppmärksamheten riktad blott på läror
och begrepp, hwarunder sjelfwa saken, som ordet yrkar, hjertats ånger,
tro och helgelse, hjertats werkliga förtröstan, glädje, lif, kärlek och
bekantskap med Gud i Christus och den endast deraf flytande werkliga
helgelsen likasom förglömmes — och (märk!) just derigenom äro wi i
fara att förlora äfwen läran, den äkta, sanna läran! Men åtminstone
sakna wi på detta sätt sjelfwa <b>saken</b> — <b>Guds rike</b> — uti oss; <b>ty
Guds rike står icke i ord, utan i kraft.</b>

Lär oss, Jesu, taga wara
På ditt ord och gömma det;
Värdes oss alltmer förklara
<b>All din wiljas hemlighet</b>.


Wärdes oss din Ande gifwa,
Med din kärlekseld oss lifwa,
Så att kraften af ditt ord
<b>Blir i lif och öfning spord.</b>
Den 17 februari.

Wi wandra i tron och se Honom intet.  2 Cor. 5:7.


Det är just Christi rikes hela hemlighet, att det är ett <b>trons rike</b>,
ett emot allt förnuft, känsla, syn och tycke stridande rike, osynligt, 
underligt, hemlighetsfullt. Den, som icke det besinnar, och ofta åter
besinnar, skall aldrig kunna bestå i tron. — Wi böra betänka, att<b> Christi
rike är Christus likt</b>; att bruden skall likna sin brudgum; att det är
den rätta christendomens utmärkande tecken, att wi warda "Christi beläte
lika". Johannes säger: "Såsom Han (Christus) är, så äro ock wi i
denna werld." Men huru war Christus i denna werlden? Ar icke
summan af all Christi kunskap, att i Honom woro förenade de största.
motsatser: den djupaste förnedring och största upphöjelse; största
syndamängd (all werldens) och största helighet (hans egen); största smälek
och största ära. "Han war den allramest föraktade och wanwördade,
full med wärk och krankhet", men ock den ärofullaste, Guds herrlighets
sken och hans wäsendes rätta beläte. Han war en alla tjenares tjenare,
men ock alla konungars honung och alla herrars Herre. Han war den
fattigaste, men dock den rikaste. Men <b>såsom Han war, så äro ock wi i
denna werld.</b> Äfwen i de trogna äro de största motsatser förenade:
den djupaste förnedring (ända till en fördömd syndare) och den största
upphöjelse, höghet och ära (att blifwa sjelfwa <b>Guds barn</b>); det största
syndaelände och den största rättfärdighet och renhet ; den största fattigdom
och största rikedom; den största swaghet och största starkhet. Det ena
hafwa wi i oss sjelfwa, det andra i Christus; det ena är arfwet af
Adam, det andra är arfwet af <b>Christus</b>; det ena kännes i alla wåra
lemmar, förnimmes af alla wåra sinnen, det andra är djupt förborgadt
för wårt förnuft och alla sinnen och måste <b>tros</b> på Guds blotta
sannfärdighet — utom det, att Christus en och annan gång går oss till
mötes och låter oss, såsom Thomas, se och känna Guds herrlighet.

Men det kostar obeskrifligt på, innan wi kunna finna oss med denna
blandning, dessa motsatta ting, och tro, hwad som icke kännes, tro den
förborgade nåden och rättfärdigheten, då vi se och känna endast
motsatsen. De som hafwa christendomen blott såsom en wetenskap, ett
studium, de kunna denna konst, tywärr, allt för wäl! Men när Guds
rike hos en menniska börjat bestå <b>icke blott i ord, utan i kraft</b>, så att
hon werkligt känner syndens udd och werkligt tror sin rättfärdighet i
Christus —o huru mycken swaghet, orenlighet, kallsinnighet, och hwilken
skröplig tro, hwilken dunkelhet och fruktan får hon då icke känna!

Hwilken hög konst, hwilken stor, gudomlig nåd af höjden fordras
här då icke, för att midt under sådant elände se och tro Guds wänskap
wara oförändrad, se den förborgade rättfärdigheten, renheten och 
wälbehaget för Guds ögon, som wi i Christus hafwa! — helst som detta
elände aldrig blir slut, blir så långwarigt, så oändligt, ja, blir wärre
och wärre! Hwem kan här hålla ut? O, hwilken trons kamp! Ty
om jag ock blir alldeles fri från en och annan werksynd, blir mig dock
mitt inre förderf mer och mer odrägligt och nedslående; "ja ännu mer
jag finner mitt djupa syndafall, ju närmare jag hinner till Jesu
fotapall." Johannes säger: "Gud är ett ljus, och intet mörker är i
Honom." Ju närmare en själ kommer ljuset, desto mer ser hon sin
egen orenlighet. Derjemte drager Gud alltid den kännbara nåden
tillbaka, i den mån tron tillwäxer och tål att pröfwas, eller ock när själen
behöfwer djupare förödmjukas. Då känner hon sig torr, död, kall och
swag; då uppstår ett elände, en wanmakt, en andlig förlamning, ett
mörker och en misströstan, hwarwid själen icke kan annat tycka, än att
hon är alldeles affallen, död, af Gud öfwergifwen och lemnad i ett
wrångt sinne. O, hwilken hård kamp och hög konst att nu tro, nu
genomtränga dessa tjocka, swarta moln, och midt under synden se
rättfärdigheten, midt under döden se lifwet, under den kännbara
öfwergifwelsen se Guds stora trofasthet och kärlek leende emot oss! Dertill
fordras att riktigt på allwar tillsluta ögonen för allt, hwad man ser
och känner, och blott se på Guds ord — på allwar tro, att det är
alldeles förbi med all wår rättfärdighet, att Gud aldrig ett ögonblick
dömer efter denna, utan ser endast på sin Sons förtjenst, så att wi i
denna <b>allena</b> stå rena och täcka för Gud, <b>täcka gjorda i Honom, som
är kärkommen.</b>

O, hwilka under helgonen äro,
Äro så saliga, sucka så tungt;
Äro så höga, se det så föga;
Äro i borgen och sällan ha lugnt.

Wandra i trone, se Honom icke,
Detta är regeln, det blifwer derwid,
Korta minuter känslan åtnjuter,
Hwad wi i sanning dock ega alltid.

Stanna och wakna! Tänk hwad du hafwer
Icke i dig men i Frälsaren kär!
Ren och rättfärdig, himmelen wärdig
Icke i dig men i Honom du är.
Den 18 februari.

Gud har utwalt oss i Christus, förrän denna werldens grund
war lagd.   Eph: 1.4.


Se här det oförgängliga, stora, som icke rubbas genom <b>några</b>
stormar och wexlingar i tiden! <b>Det som war af begynnelsen</b> — det är
det ewiga och oföränderliga! Ack, kunde wi blott deruti inswepa wåra
hjertan, hwilken fast borg mot alla stormar och pilar, hwilken hög och
orubblig frid och glädje! Huru ödsligt, huru glädjefattigt, ja, bedröfligt
måste icke detta lifwet blifwa för en christen, om han icke beständigt
har dessa stora, ewiga tingen för sitt öga!

Då nu apostelen säger, att wi äro i Christus utwalda, förrän
denna werldens grund blef lagd, will han dermed påminna oss om det
<b>ewiga, fasta och orubbliga</b> i Guds nåd emot oss genom Christus.
Han will säga: Det, som jag nu förkunnar eder, är icke någon ny,
främmande eller owiss sak, utan den urgamla, den är äldre än himmel och
jord. Ty förrän werlden ännu war grundad, hade Gud i ende Sonen
utwalt oss och beslutit i tidens fullbordan sända Honom till oss att
uppenbaras i wår natur, att blifwa wårt lif och wårt ljus. Ingenting
är så oföränderligt som Guds ewighetsråd. Hwad Gud "efter sin egen
wiljas goda behag" har beslutit, kan aldrig i ewighet förändras. "Hans
gåfwor och kallelse äro sådana, att Han kan icke ångra dem". Icke
heller kan någon annan makt omintetgöra eller förhindra det, som Gud
har beslutit. Han, som skapat millioner werldar och med sitt allmaktsord
föreskrifwit dem deras oföränderliga banor, skulle Han låta sitt ewiga
uppsåt rubbas eller förhindras? Fastän hans motståndare, djefwulen,
förde menniskan i synd och död, skulle Han derföre låta henne, utan
hopp och räddningsmedel, ewigt blifwa i döden? Nej, lifwet, som war
när Fadren, måste uppenbaras i köttet och blifwa menniskornas ljus,
frälsning och hopp — <b>såsom Han hade utwalt oss i Honom, förrän
werldens grund war lagd.</b> Wi skola derföre aldrig förgäta<b> Guds 
ewighetsråd om menniskan</b> och "hans uppsåts fasthet", hwilket med all sin
rikedom på tröst och salighet alltid står qwar, hwad helst oss händer,
och hwad helst wi hos oss se och känna. Gud har dock skapat menniskan
till sitt beläte, sitt barn och sin arfwinge och, förrän werldens grund
lades, lagt grunden för wår frälsning, "utwalt oss i Christus", d.ä. i
sitt ewiga råd fastställt att genom Honom bota syndafallet, göra Honom
till wår andre Adam, wår medlare och salighetshövding, på det hwar
och en, som i sin nöd wände sig till Honom, med tron omfattade
honom, skall icke förgås, utan få ewinnerligt lif. Då Han sådant

                                                                                        ^
hade beslutat, skapade Han menniskan till sitt barn och sitt rikes 
arfwinge, fastän Han mycket wäl såg förut syndafallet och all den synd
och det elände, som detta skulle utbreda öfwer menniskoslägtet. Han
wisste wäl, huru det skulle botas. Hans wiljas råd skulle icke blifwa
om intet. Han tillredde ock derföre redan af begynnelsen himmelens
boningar för menniskan; såsom Christus säger sig på yttersta dagen skola
inbjuda sina trogna: "Kommen, I min Faders wälsignade, och besitten
det riket, som är eder tillredt ifrån werldens begynnelse." Han tillredde
derföre äfwen hennes boning under pröfwotiden med all kunglig rikedom
och prakt — allt gjorde Han för menniskan — byggde, planterade och
prydde åt henne på jorden och uppfyllde denna med allt, hwad för
hennes behof eller förnöjelse fordrades, och sade: "Allt detta har jag
gifwit eder! Råden öfwer fiskarna i hafwet och öfwer fåglarna under
himmelen och öfwer alla djur, som kräla på jorden."

Att betrakta denna Guds ursprungliga afsigt med menniskan, kan
ofta med en wäldig tröst och glädje styrka ett bedröfwadt hjerta. Huru
har icke det i djup bedröfwelfe hugswalat mången christen, då det blott
blifwit honom af Anden gifwet att tänka: "Du är ju dock ännu en
menniska! Gud har ju dock i sitt hjerta några stora, ewiga 
nådestankar för menniskan. Han har ju om henne ett oföränderligt råd och
ett synnerligt fadershjerta. Han är derjemte en allsmäktig Skapare!
Jag kan då aldrig sjunka så djupt, att Han icke ännu kan upphöja mig
och — sin herrliga nåd till lof — göra något kostligt af mig. Då
wåra första föräldrar så owärdigt bröto hans billiga bud — de, som
likwäl hade alla behöfliga krafter att hålla det — med hwilken hjertlig
huldhet förbarmade Han sig icke ändå öfwer de fallna barnen, uppsökte
och tröstade dem! Och då Han gifwit oss sin ende älskade Son till wår
broder och Frälsare, då måste Han icke wara så liknöjd om menniskan!
Nej, då måste Han hafwa någon djupare faderskänsla för henne. Ho
wet, huru mycket godt en så stor Fader ännu kan göra mig?" Sådane
betraktelser öfwer det, som war af begynnelsen, kunna rikligen glädja
och fröjda oss, när wi få nåd att djupare betänka det.

Osägliga nåd! Så allenast en Gud
Kan älska. Nu lefwer mitt hjerta.
Så syndig jag är, står jag prydd som en brud
I Frälsarens lydnad och smärta.
Från djup och till djup i Guds ewiga råd
Serafen ej skådar ett under af nåd
Så herrligt som menniskans frälsning.

Den 19 februari.

Allt det som icke går af tron,det är synd.   Rom. 14:23.


Tron, samwetet, det inre goda förhållandet till Gud — se der de
ömma ögonstenarna, hjertat och lifskällan i den nya menniskan! Många
saker äro wigtiga i det andliga, såsom kärlek, ödmjukhet, uppriktighet,
goda gerningar; men ett allena är lifwet, ett är hjertat i kroppen!
Detta är tron, samwetet, det inre medwetandet om Guds wälbehag.
Härtill höra twå ting: först att man genom evangelium och nåden i
Christus är frigjord från den lagiska träldomsanden, har fått syndernas
förlåtelse och wisshet derom och nu lefwer i en evangelisk barnaskapsande,
i en förtrolig wänskap med Gud. Detta är det första wilkoret och källan
till all sann gudaktighet, all kärlek, lust och kraft till det goda. Saknas
denna förtroliga barnaskapsande, då är allt, hwad Gud äskar, swårt,
tungt och omöjligt, och alla gerningar äro trälens twungna och owilliga
tjenst. Dermed följer då, först att dessa gerningar <b>icke behaga Gud</b>,
ty Han will icke hafwa någon twungen tjenst, och "alla de, som umgås
med lagens gerningar, äro under förbannelse"; och för det andra, att
jag är wanmäktig, att jag får ingen kraft till det goda, utan synden
blir genom lagen mer och mer wäldig. Deremot, när jag fått för-
säkran om Guds wänskap, när min Gud tillsagt mig: "War wid godt
mod, min son, dina synder förlåtas dig" — o, då lefwer jag, då brinner
jag, då är Han och hans ok mig ljufligt och hans börda är lätt. Då
min Gud tillsagt mig: <b>Du är min</b>, då går jag bort med en salig 
hemlighet i mitt hjerta; jag har en wän, en skatt, en herrlighet af
oförliknelig art — då "twingar mig saligt denna Christi kärlek" att i allt
tjena Honom, att lefwa icke mer mig sjelf, utan Honom, som är för
mig död och uppstånden. Se der hjertat och lifwet i all sann
gudaktighet! — För det andra fordras till denna tro, till detta medwetande
om Guds wälbehag, att jag också wet, att det <b>lefwerne, de gerningar</b>,
som jag egentligen och med wilja <b>öfwar</b>, äro för Gud behagliga; att
jag gör dem just derföre, att de äro enliga med Guds ord och
wilja. Hwad jag af swaghet felar, det hör till de synder, som jag
dagligen inlägger i "Fader wår" och beder: "Förlåt oss wåra skulder",
och för hwilka jag tror en ewig och beständig förlåtelse. Men det lef-
werne, som jag egentligen öfwar, det jag med wett och wilja gör såsom
min egen gerning, det måste wara enligt med ordet; annars kan det
icke stå tillsammans med tron och ett godt samwete, om jag icke håller
det för godt och enligt med Guds wilja. Detta medwetande, som man
kunde kalla tron uti gerningarne är egentligen den tro, som apostelen
talar om uti wårt språk: "Ty allt det som icke går af tron, det är synd."
Allt det, som icke flyter ur ett sådant hjerta, som först är benådadt
genom den rättfärdiggörande tron på Christus och lefwer i Guds
wänskap och, för det andra, har i Guds wilja sin lefnadslag och gör
sina gerningar i den mening, att de äro enliga med Guds wilja —
allt det, som icke flyter ur denna källa, det är synd. Här se wi, huru
det första budet är källan och wilkoret för alla de öfriga budens
uppfyllande. Att <b>Gud är hjertats Gud</b>, att hjertat öfwer all ting tror,
älskar och fruktar Gud, detta är hufwudsaken i allt christligt lefwerne.

Det är icke utan skäl, wi bruka så många ord härom; ty näst den
stora hufwudartikeln om wår rättfärdiggörelse genom tron, är detta den
första och wigtigaste läropunkt, nemligen hwad som är ett rätt christligt
lefwerne, eller goda, för Gud behagliga gerningar. Derföre har ock
djefwulen i alla tider förnämligast anwändt all sin makt till att för-
wända dessa twå hufwudpunkter. Se wi på Christi tid, så finna wi,
huru det war just i dessa twenne punkter läran war förwänd, och huru
allt, det Herren lärde, gick derpå ut, först att ingen lefwande war för
Gud rättfärdig, utan all rättfärdighet inför Gud bestod endast i hans
"gång till Fadren"; sedan, att inga blott yttre gerningar utgjorde något
för Gud behagligt lefwerne, utan att Gud wille hafwa <b>hjertat</b>.

Den, som nu werkligen will stå  wäl med Gud, wandra hans
wägar och föra ett rätt christligt lefwerne, pröfwe sig efter detta stycke!
Det är förskräckligt hwilket skrymteri, som i detta fall öfwas, i det man
wäl will föra ett christligt lefwerne, men alldeles förgäter att gifwa akt
på hufwudsaken och wilkoret för detsamma, hwilket är att <b>lefwa i Guds
wänskap,</b> i tron på hans wälbehag. "Låtom oss icke fresta Herren!"
Han ser wäl, huru du har det. Och "Herrens ögon se efter tron".
Hwad hjelper det dig, att du gör dig möda med gudaktighet och
christendom, när Herren dock till slut förkastar alltsammans såsom skrymteri
och synd? <b>Ty allt det icke går af tron, det är synd</b>.

Bepröfwa mig, min Gud, förnim, hur jag det menar,
Om jag i sanning <b>dig</b> med <b>hjertats lust</b> här tjenar
Se till, om ej ännu på orätt wäg jag är,
Och led mig på den wäg, som till ditt rike bär.
Den 20 februari

I ären jordens salt. Är det så, att saltet mister sin sälta, hwar-
med skall man då salta? Till intet mer är det nyttigt, utan
att man kastar det ut och låter det trampas af menniskorna.
Matth. 5: 13.


O, att alla pånyttfödda christna måtte förstå och besinna, i hwilken
fara de äro i de tider, då christendomen winner bifall och frid, och
werlden är from och blid i ansigtet! Då är det fara, att de söfwas
och neddragas i ljumhet och werldslikställighet samt förlora sin andliga
kraft och bestämdhet. En sådan mild och söfwande tid har redan i mer
eller mindre mån börjat inträda på wissa orter i wårt land; och det är
sorgligt att skåda, huru saltet der will mista sin sälta. Då gör man
sig en egen, helt lagom, hygglig och behaglig christendom, som blott
rörer sig med några wissa andaktsöfningar och några wackra
menniskokärlekens werk, dem werlden kan bifalla och prisa; men om hjertats
pånyttfödelse, om den bättring, som är inför Gud — derom är mindre
angeläget, det skyndar man hastigt förbi! Men hör, hwad Christus
säger: "I ären jordens salt. Är det så, att saltet mister sin sälta,
hwarmed skall man då salta? Till intet mer är det nyttigt; utan att
man kastar det ut och låter det trampas af menniskorna." Då en
christen genom menniskobehagsamhet förlorar Andens kraft och bestämdhet,
så att han icke mer förmår att med ord och efterdöme straffa det onda
och bekänna Christus, då är han till intet mer nyttig, utan han
förtrampas af menniskorna — han blir så öfwermåttan böjlig efter alla
menniskor, att han låter allting behaga sig och åtminstone med sin tystnad
styrker det syndiga, ogudaktiga wäsende, som han borde bestraffa. Då
har saltet mistat sin sälta, och ljuset är satt under skäppan. Och hela
grunden är, att man will hafwa frid och wänskap med alla — nej,
ännu <b>djupare</b> ligger grunden: der är redan någon brist i sjelfwa
nådelifwet, i syndens kännedom och i trosförhållandet till Frälsaren. Blott
detta uppfriskas, och Christus blir dig kärare, då blir Andens nitälskan
mäktigare än alla menniskors wänskap eller hat.<b> Hafwen salt uti eder</b>,
säger Herren, men icke naturens eller det retade lynnets bittersalt, utan
här talas om den sanna kärlekens nitälskan, som endast Guds Ande
werkar. War gerna öm, mild och saktmodig i dina förmaningar; wakta
dig för allt groft och olämpligt förfarande, då det gäller widröra så
ömtåliga saker som menniskors sjelfkänsla; ja, befatta dig icke dermed,
om icke kärlek och ödmjukhet få regera i ditt hjerta, att de kunna 
förnimmas i ditt hela wäsende. Men låt icke försigtigheten och 

ödmjukheten bliva en kraftlös efterböjlighet, som nu mer gör allsintet, som
blott af ömhet för den menskliga känslan och friden låter dina
medmenniskors själar fara till helwetet, utan att du med ett enda ord sökt
att warna dem. Tänk på ewigheten! Älska din nästa såsom dig sjelf.
Kärleken ware utan skrymtan; haten det onda, blifwande wid det, som
är godt. Edert tal ware ljufligt, men bemängdt med salt.

Men det är icke blott med bekännelsen och den hulda, broderliga
förmaningen, som wi skola bewisa christendomens kraft och allwar, utan
också med "all wår umgängelse". En christendom, hwilken icke såsom
ett salt gör sweda i werldens ögon, utan kan af henne gillas och prisas,
såsom "lagom", den christendomen saknar wisserligen saltet, kraften och
smörjelfen. Tänk, då Herren Christus säger: <b>We eder, då alla
menniskor lofwa eder!</b> Så säger ock apostelen: <b>Verldens wänskap är Guds
owänskap.</b> O, stanna och tänk på sådana ord! De stå icke att jäfwa,
det är Herrens ord. — Om du blott tillfälligtwis och i något enstaka
afseende winner ett pris af werlden, så är det annat och kan wäl hända
en christen, enligt apostelens ord: "Genom ära och smälek, genom ondt
rykte och godt rykte." Men att den egentliga riktningen af ditt wäsende
och hela wandring behagar werlden, det är något, som alls icke rimmar
sig med Christi och hans apostlars ord och exempel. Stanna dock och
tänk derpå, att du icke måtte löpa fåfängt. Åren ila, och döden kommer
ju ofta så owäntad; om då sjelfwa wägen icke är den rätta, är det ju
öfwer all beskrifning olyckligt.

Hwad säga de flyende timmarna mig?
De säga: "War waken, o själ,
Och följ ej de lösa föraktares stig
Och blif ej en lustarnas träl!
Må werlden ej dåra, ej fängsla på nytt
Det hjerta, som en gång dess retelser flytt.
O, war waken!"
^ 103 ^

Den 21 februari.

Genom hwilka (Guds och Jesu Christi herrlighet och dygd) de
dyraste och allrastörsta löften äro oss gifna.  2 Petr. 1:4.


Den store Herren Gud, som i begynnelsen skapade detta 
besynnerliga slägtet, menniskan, sig till beläte, till barn och arfwingar, har
oaktadt slägtets djupa syndafall dock gifwit detsamma de allrastörsta och
dyraste löften, så att det stannar med ingenting mindre, än att wi
blifwa "hans Sons beläte lika", hans ewige Sons "bröder" och "med-
arfwingar" till en ewig och öfwer all måtta wigtig herrlighet i
himmelen. För detta stora mål gaf Han menniskan redan på syndafallets
dag det löftet, som wäl må kallas det "allrastörsta", och i hwilket alla
andra äro innefattade såsom uti sitt frökorn, löftet om en Frälsare,
qwinnans säd, som skulle söndertrampa ormens hufwud. Det löftet
förnyades oupphörligt, först till patriarkerna och sedan till profeterna,
och föremålades Israels folk genom de oräkneliga blodiga offren i deras
gudstjenst, hwilka offer alla utgjorde blott ett enda stort löfte om en
kommande försoning. Af hwilka löften om denne Frälsare det gamla
testamentet är uppfyldt, derom kan man få ett slags påminnelse och
öfwerblick, om wi blott erinra oss de namn, under hwilka Han
utlofwades — de högst betydelsefulla, de löftesrika namnen t. ex. qwinnans
säd, ormaförtramparen, Abrahams wälsignelse, Jesse rot, Davids son,
Förlossaren, Herren i Israel, Zions konung, den store Profeten, Herrens
Zemah, alla hedningars tröst, fursten och läraren i folken, hedningarnas
ljus, Herrens arm, Herrens smorda, Guds salighet af Zion,
rättfärdighetens predikare i den stora församlingen, Zions gyllene ros o.s.w.
Och om denne utlofwade person säges det uttryckligt, att Herren kastade
alla wåra synder uppå Honom, att Han bär wåra synder, att "Han
har gifwit sitt lif till skuldoffer", att "genom hans sår wi äro helade",
att "genom hans blod fångarna utsläppas utur kulan", att Han "förde
fängelset fånget", "att Han war "helwetet ett gift och döden en plåga",
att Han "genom sin kunskap skall göra många rättfärdiga, ty Han bär
deras synder" o.s.w. Omsider, då tiden wardt fullkommen, sände
Gud sin Son, född af qwinna, gjord under lagen, på det Han skulle
förlossa dem, som woro under lagen, att wi skulle få barnaskapet. Då
bådade ängelen en jungfru i Israel om hans födelse, hans namn och
hans ärende: <b>Du skall kalla hans namn JESUS; ty Han skall frälsa
sitt folk ifrån deras synder</b>. Och när den stora stunden war kommen,
att Han skulle fullborda sitt werk, "den natten, då Han wardt förrådd",
sade Han sjelf om sitt blod: Detta warder utgjutet till syndernas 


förlåtelse. Sedan utgick en stor evangelisters skara, hwilkas sönderdelade
eldstungor dock gåfwo ett och samma wittnesbörd: Jesu Christi, Guds
Sons, blod renar oss af alla synder.

Se nu: från detta stora wittnesbörd härflyta sedan de dyra och
allrastörsta löften till <b>hwarje enskild troende</b>. <b>Hwar och en</b>, som, 
nedslagen och brottslig för Guds lag, nu åkallar Jesu namn om syndernas
förlåtelse, har de bestämdaste löften, att alla hans synder "äro nedsänkta
i hafwets djup och skola aldrig warda påtänkta; att han är <b>alldeles
ren</b> för Guds ögon, så att Gud sjelf kallar honom snöhwit; att hans
synd skall wara "så långt ifrån honom, som öster är ifrån wester"; att
Guds nåd är så wäldig öfwer all hans synd, som himmelen är hög
öfwer jorden; att de trogna äro för Gud rentaf "gjorda <b>täcka</b> i Honom,
som är kärkommen"; att wi äro "icke mer under lagen, utan under
nåden"; att fastän wäl "lagen warit oss en tuktomästare till Christus",
wi likwäl nu, sedan tron är kommen, "icke längre äro under
tuktomästaren" o.s.w. Allt detta må wäl heta de "dyra och allrastörsta
löften".

Men att det ännu kallas <b>löften</b>, då wi likwäl redan fått det 
utlofwade, är icke blott ett bibelns talesätt, utan har ock en betydelse,
som wi aldrig få glömma, nemligen att allt detta, som är oss gifwet,
ännu är så alldeles främmande och hemligt för wår känsla, wårt 
förnuft och alla sinnen, att wi endast genom ett fast litande på Herrens
tillsägelser derom kunna behålla wår tröst, i det wi icke annat se och
känna, än att wi ännu hafwa synd och äro under lagen, så att wi
måste wara för Gud wederstyggliga och odrägliga i stället för rena och
täcka. Derföre, om du will blifwa i tron, skall du bereda dig på att
oupphörligen känna och se motsatsen i dig sjelf, och på det mest 
enträtna sätt hålla ögonen fästade på, hwad den store Guden gjort och
sagt. Annars är du snart nedgräfd i din uselhet. Du måste så
hafwa Guds tillsägelser inpräglade i dig, att du kan se synden hos dig
och dock säga: "<b>Jag har ingen synd</b>, jag är alldeles fri, ren och helig;
all min synd är ingen synd, nemligen <b>för Gud</b>, som wet, hwad Christi
blod gäller; det är intet fördömligt i dem, som äro i Christus Jesus.
Fastän jag sjelf icke har någon rättfärdighet, är jag dock <b>fullkomligt 
rättfärdig</b> för Gud, som wet, hwad Christi rättfärdighet gäller. Det
grundar sig allt på Guds eget ewiga ord om sin Son."

Så sannt som Gud skapat oss alla till barn,
Så sannt som wi alla måst falla,
Så sannt som Guds Son ifrån djefwulens garn
Har riktigt förlossat oss alla,
Så sannt som Han riktigt utförde sitt wärf —
Så sannt är jag arme med allt mitt förderf
<b>Rättfärdig för Gud genom trona</b>.
Den 22 februari.

Hufwudsumman af budet är kärleken.  1 Tim. 1:5.


Det största och allraolyckligaste onda, som härflyter af ett
lättsinnigt och falskt umgående med lagen, är det, att själar, som eljest icke
förakta Gud, utan wilja wara något helt annat än werlden, wilja wara
Guds barn och efterföljare, blifwa dock ingenting mer än <b>werkhelgon</b>,
inbilska och förblindade fariseer, mycket mer oåtkomliga för Herrens
Ande än de ogudaktigaste syndare; såsom Christus sade: "Publikaner
och skökor skola gå in i himmelriket förr än I." Denna försoffande,
tjusande och förblindande werkhelighet uppkommer derigenom, att en
menniska umgås så falskt med Guds heliga lag, att hon endast ser på
<b>gerningarna</b>, endast på huru man skall <b>lefwa</b>, och icke gifwer akt på
<b>hjertat</b>, dess <b>kärlek, renhet och helighet</b>, hwilket är det första och det
wigtigaste, Gud kräfwer i sin lag. Nej, hon gör sig i stället en wiss
dagordning af några fromma iakttagelser, af sådant som hon kan komma
ut med, t. ex. att hon aflägger åtskilliga framstående syndawanor och
begynner en daglig öfning af Guds ord och bönen, och är nu tröstad,
liksom hon nu hade gjort, hwad hon borde, liksom det warit blott detta,
Gud fordrade af oss — då hon likwäl knappt har ens märkt, hwad Han
kräfwer i det första budet, mycket mindre fullgjort det. Och när hon
nu icke alls bryr sig om sådana stycken, som Gud allraförst kräfwer,
som utgöra det <b>första och yppersta budet</b>, när hon helt hastigt öfwerfar
och förbiser det, som är störst i lagen, så är ju det att rentaf öfwa
falskhet inför Guds ansigte, det är ju uppenbarligen att drifwa ett wisst
gäckeri med Gud. Ty när hon kan göra en sådan skilnad på Guds bud,
har hon ju dermed bewisat, att hon i sin fromhet icke frågar efter Gud,
utan endast aktar några gerningars eget anseende, ja, aktar sig sjelf,
sin egen förträfflighet och helighet, men icke <b>Gud</b>, icke hans heliga ögon,
hans wilja och bud, nej, dessa gäckar och föraktar hon. Hon fägnar
sig åt, att hon kunnat aflägga den och den syndaöfningen, t. ex. hon
plägade förut swärja eller missbruka Guds namn, nu gör hon aldrig
mer det; hon plägade förut ohelga sabbaten med werldsligt arbete eller
tidsfördrif, nu gör hon aldrig det, utan will nu öfwa Guds ord hela
den dagen; hon lefde förut i något skadligt öfwerflöd i mat, dryck eller
kläder, nu har hon aflagt sådant; ja, hon lefde kanske i någon last, i
otukt, eller i oärlighet i handel och arbete, nu har hon med Guds nåd
aflagt sådana synder: är icke der den ena segern efter den andra? är
icke der helgelse? är icke der en omwänd menniska, en christen? — Hon
gör ännu mer: Hon plägade förut aldrig det minsta bry sig om andras
wäl eller we, nu tager hon hela werldens nöd sig till hjertat och ger
menniskor både lekamlig och andlig hjelp: äro icke der Andens frukter?
är icke der kärleken, som är lagens fullbordan? Och skulle icke den
själen, som har sådana gerningars wittnesbörd, wara tröstad? Skulle
icke hon hafwa rättighet att tro och tillegna sig Christi förtjenst? Men
att hon på samma gång bedrifwer ett stort skalkstycke inför Gud, aldrig
aktar hans första och yppersta bud om hjertat, aldrig gifwer akt på,
huru der inne är, t. ex. med kärleken till Gud, med renheten i tankar
och begär, med renheten ifrån egenkärlek, sjelfbehag, afund, hat — att
hon är en sådan skrymtare, som icke aktar dessa inre synder, det ser hon
icke. Och hwarföre ser hon icke det? Det kommer af den rosenslöja
af utwärtes helighet och goda gerningar, som så öfwertäcker hennes
inre, att hon aldrig kan se den ogudaktighet, som der råder. Men
heter icke detta att umgås falskt med Guds lag, att icke låtsa märka,
huru Gud allraförst ser efter hjertat, huru hwarje Guds bud allraförst
fordrar den inre heligheten, och att Gud är en helig nitälskare, som icke
låter sig bedragas med gerningar, utan will hafwa hela menniskan efter
sitt sinne, såsom Han säger: "Waren heliga, ty jag, Herren eder Gud,
är helig."

Det war detta skrymteri, detta falska spel med lagen, för hwilket
Herren Christus alltid angrep fariseerna, då Han t. ex. sade: I gören
dryckeskaret och fatet rent utantill, men inwärtes är det fullt med rof
och orenlighet. I ären lika de hwitmenade grafwar, hwilka utwärtes
synas dägeliga, men innantill äro fulla med de dödas ben och all
orenlighet. Så synens ock I utwärtes rättfärdiga, men inwärtes
ären I fulla med skrymteri och odygd. I gören tionde af mynta, dill
och kummin, men låten bestå det, som är swårast i lagen, domen,
barmhertigheten och tron. Detta skulle man göra och icke låta det
andra." O, att wi dock en gång waknade och kunde besinna, att detta
är Herrens Christi nitälskan om lagen, att på detta sätt ser och dömer
Gud öfwer wårt förhållande till densamma!

Af lagen fördömd, ja, förtappad i mig,
Förtjent af den ewiga döden,
Jag flyr till dig, Jesus, förbarma du dig
Och blif mig en tillflykt i nöden.
Jag brutit mot <b>alla Guds heliga bud</b>
Och har ej det minsta, som gäller för Gud.
O, gå ej till doms med mig arma!
Den 23 februari.

Tänk på sabbatsdagen, att du helgar honom.  2 Mos. 20: 8.


Att Herren Gud lägger någon synnerlig wigt på hwilodagens helgande, gifwer Han tydligt tillkänna dermed, att Han icke helt enkelt bjuder: Du skall helga hwilodagen, utan befaller oss på förhand <b>tänka derpå</b>. En mindre wigtig sak kan man genast företaga utan att förut tänka derpå; en sak, som man måste förut tänka på, måste wara af
någon besynnerlig wigt och angelägenhet. Men det andra, man i detta
ord plägar se, är det, att wi ock skola på förhand ställa wåra timliga
angelägenheter så, att det må blifwa oss möjligt att hafwa sabbaten
ostörd för dess rätta helgande. Många gå miste om sabbatens
wälsignelse, om själens hwila i Gud och hans ord, blott derigenom, att de
icke förut <b>tänka på sabbaten</b> att befria honom ifrån sådana göromål
eller sådana besök, hwilka förhindra dem och deras hus ifrån sabbatens
helgd. Mången lider af hinder, hwilka han sjelf kunnat undanrödja,
om han hade åtlydt detta Herrens ord: "<b>Tänk på sabbatsdagen</b>, att
du helgar honom."

Men hwad skola wi då göra för att helga hwilodagen? Huru blir
sabbaten helgad och huru blir den ohelgad? Wår lärofader Luther
uttrycker detta i en kort, men innehållsrik sammanfattning sålunda: "Wi
skola frukta och älska Gud, så att wi icke förakta predikan och Guds
ord, utan hålla det heligt, höra det gerna och lära." Detta är i nya
testamentets anda, hwad sabbatsbudet kräfwer. Wi skola blott hafwa
ett sådant sinne, som älskar Guds ord, så skola wi ock säkert i werk och
gerning helga hwilodagen. Först är det en ganska swår sak att så
föreskrifwa den yttre gerningen, att det passar för hwarje inträffande fall
och omständighet. Och för det andra är sabbaten icke helgad med de
förträffligaste andaktsöfningar och de skönaste gerningar, om dessa icke
härflyta af <b>gudsfruktan</b> och af <b>kärleken till Gud och hans ord</b>; ty utan
denna kärlek och gudsfruktan äro de intet annat för Gud än skrymteri.
Gudsfruktan och kärlekens Ande måste bo i ditt hjerta, och så skall den
äfwen för hwarje särskildt fall säga dig, hwad du bör göra eller låta
i afseende på den yttre gerningen. Hufwudsaken är, att wi så frukta
och älska Gud, att wi icke förakta hans ord utan hålla det heligt, höra
det gerna och lära.

Hwad tredje budet förbjuder, är således, att hafwa ett fåfängligt
och ogudaktigt sinne, som föraktar Guds heliga ord och derföre äfwen
kan göra, hwad det lyster på hans dag. Och kasta wi nu en blick
utöfwer werlden och beskåda, huru det i allmänhet tillgår i detta afseende,
då påstöta wi några så förskräckliga och märkwärdiga förhållanden, att
man kan begynna att ropa af grämelse och fasa. Wi wilja blott 



påpeka ett märkligt förhållande. De första ord, wi finna i Skriften om 
sabbatens instiftelse, äro dessa: "Och Gud<b> wälsignade</b> den sjunde dagen 
och <b>helgade</b> honom". Den sjunde dagen är alltså en af Gud
"wälsignad" dag. Wi måste ock med fullt hjerta erkänna, att det blef äfwen
en wälsignad dag framför alla dagar i tiden, den dag, då Gud will
särskildt möta menniskan och utgjuta öfwer henne en wälsignelse, som
endast ewigheternas oändliga lof af de saliga skarorna inför Guds thron
skall kunna rätteligen beprisa — en wälsignelse af hög, himmelsk och
ewig art, så att den skall sluta i den oändliga saligheten. Widare heter
det, att Gud <b>helgade</b> den dagen; den skulle wara en helig dag för alla
dagar, afskild blott för heliga och himmelska ting. Men hwilken 
besynnerlig och förskräcklig syn, då wi betänka, hwad denna dag är för den
otrogna hopen, nemligen i båda dessa nämnda hänseenden den ytterli-
gaste motsats: den största <b>förbannelse</b> och den <b>oheligaste</b> dag ibland alla
wåra dagar. Arbetsdagarna kunde kallas heliga, jemförda med 
hwilodagen, efter werldens bruk af densamma. De flesta af werldens barn
göra under arbetsdagarna helt wackert blott sin lofliga kallelses werk;
men på sabbaten skall man ut och sköta sina nöjen, och dertill måste
man hafwa, hwad hjertat begär, nemligen synden, nemligen köttets till-
fredsställelse: den ena i gröfre lustar, såsom frosseri och dryckenskap, spel
och dans och nattliga utswäfningar; den andra på finare sätt, i blott
lättja och tidsfördrif, fåfängligt tal, skämt och lättsinniga sällskaper,
skådespel och lekar — hwarjemte äfwen det, som på andra dagar wore
oskyldigt, såsom jordiskt arbete, werldsliga studier, m. m. blir på den af
Herren helgade hwilodagen uppenbar <b>synd</b>. Korteligen, när man be-
traktar, huru det i allmänhet tillgår, måste man ju besanna det ordet,
att "söndagen är synddagen".

Men att sabbaten blir till en förbannelse, det sker äfwen på ett
finare, ett andligt och förborgadt sätt, nemligen hos dem, som wäl
utwärtes hålla sabbaten med ordentlig kyrkogång och utwärtes bruk af
ordet, men utan hörsamhet och helig fruktan för den Herren, som deruti
talar till dem, utan botfärdighet och lydaktighet. De hafwa ock en
sådan förbannelse af sitt hörande, att det hade warit dem bättre, om
de utöfwat blott jordiskt arbete på den dagen — de hafwa nemligen
blott en förökad förhärdelse och förblindelse till frukt af sitt hörande; ty
ju mer ett sinne öfwas att fåfängt höra Guds ord, destomer förslöas
och förhärdas det. Den som icke med uppriktighet inför Herren will
genast lyda och följa hans ord, den blir endast förhärdad af dess hörande.
På detta sätt blir den dag, som Herren Gud wälsignade, för det obot-
färdiga och falska sinnet en förbannelse.

Mitt hjerta, Jesu, denna dag
Skall helgas dig till ära.
Låt denna röst till ditt behag
Ett heligt offer bära.
Med fröjd jag till ditt ord will gå
Att af ditt blod min styrka få
Och ljus utaf din lära.



Den 24 februari

Herren har behag till sina werk.  Ps. 104:31.


Hwar och  en plägar ju älska, det han sjelf gjort. Mycket mer
Herren, hwilkens alla werk äro idel skönhet och fullkomlighet. Tänk wäl
på denna omständighet; ty den har en wäldig tröst med sig. Skulle
icke Gud wara nöjd med, hwad Han sjelf gjort? Han måste ju hafwa
behag till sina egna werk! Men hwarest äro nu hans werk? Månne
hos djefwulen i helwetet? Beware oss Gud! Till sin närwarande
gestalt är han sjelf sin werkmästare. Månne då hos änglarna i
himmelen? Ännu icke! De hafwa sjelfwa i werkförbundet förwärfwat sin
herrlighet och tillkämpat sig sina kronor. Månne hos de sjelfrättfärdiga
och i dessas egna förtjenster och dygder? Alldeles icke! Det är deras
egna werk, de skola ock sjelfwa swara för sig. Hwar finna wi då Herrens
werk, som utgöra hans lust? Der en publikan slår sig för sitt bröst:
"Gud, miskunda dig öfwer mig, syndare!" Der en Barthimeus ropar
wid wägen: "Jesu, Davids Son, förbarma dig öfwer mig!" Der en
kananeisk qwinna talar om hundarna och smulorna, och en förkrossad
Magdalena badar Jesu fötter med sina tårar; der en Paulus glad
utbrister: "Mig är barmhertighet wederfaren", och en Asfaph: "Herre,
när jag har dig, frågar jag efter himmel och jord intet"; och der en
Simon Petrus börjar swäfwa på rösten för att utsäga: "Herre, du wet
allting, du wet, att jag älskar dig" — si, hwarest dylika saker föregå,
der stenhjertan warda förwandlade till ett mjukt ler i hans hand, och
de stålhårda ansigten till wax, så att Han deri kan intrycka sin bild;
der själar, som aldrig frågat efter Herren, nu börja törsta efter 
lefwande Gud såsom hjorten efter friskt watten; hwarest de rättfärdiga
begynna att på ruinerna af sin rättfärdighet knorla såsom dufwor, och
de wisa börja skatta sin wisdom såsom galenskap; hwarest arma syndare
börja gråta wid hans fötter, och fördömda missgerningsmän gladeligen
wåga att åkalla Honom såsom förswarare emot åklagaren: der, der är
hans werk, och der hans werk är, der är hans lust. Så är då hans
lust ibland menniskors barn, och det ibland hans fattiga syndare. Hos
dem är hans förnöjelse; hos dem hans ögonfägnad. Hwad njuter icke
en naturwän af en skön nejd, och den som planterat en wingård, hur
fröjdas han icke att skåda dess blomstring och fruktbarhet! Så har
Herren sin lust i den örtagård, Han med sitt försoningsblod och sin
Ande planterat på jorden. Den nya skapelsen i en syndare — huru
förnöjer icke den hans öga? Han kan icke se sig mätt derpå; ty det är
hans werk. Derföre säger Han ock till sin dufwa: "Låt mig se ditt
ansigte; ty ditt ansigte är ljufligt." — "Men", säger du, "detta är om
hans dufwa, de fromma, älskliga själar, i dem kan Han hafwa sin lust,
icke i mig och sådana som jag; ty jag är en wederstygglig syndare!"
Hwad höra wi! Skall Gud nu hafwa behag i din egen fromhet?
Skall du nu täckas Gud för din egen skull? Har du genast bortkastat
den tröstliga sanningen, att "Herren har behag till sina werk"; att wi
äro "gjorda täcka i Honom, som är kärkommen", icke i oss? Men du
säger: "Jag finner idel synd och orenlighet hos mig; icke är detta
Herrens werk." Swar: Just det, att du finner idel synd och orenlighet
hos dig, det är Herrens werk. Synden är icke Herrens werk; men att
du känner den hos dig, det är icke naturens werk, icke heller djefwulens.
Ormens ingifwelse: "I skolen warda såsom gudar", har uppfyllt hela
menniskonaturen med sjelfförgudning. En förkrossad och bedröfwad ande
är derföre ett sådant Herrens werk, att Gud och hans änglar glädja
sig deråt; det är ett sådant Herrens werk, som förer förlorade söner och
döttrar i Fadrens famn — som drifwer syndaren till nådestolen att
inswepa sig i Christi rättfärdighet, den "yppersta klädningen" — och se
här Guds hjertas största lust och glädje! Den som är iklädd Christus,
den är för Guds öga helig och herrlig, wore han ock den 
wederstyggligaste syndare i sig sjelf och för sina egna ögon.

<poem>
Ja, salig den själen, som lefwer i tron.
Med Jesus i werklig förening;
Som funnit i blodet en ewig pardon,
En daglig och stundelig rening!
Fast werkligen brottslig, owärdig och swag,
Han aldrig mer dömes af Gud efter lag
Ty Christus har dött i hans ställe.
</poem>
Den 25 februari.

I barn, waren edra föräldrar lydiga l allting, ty  det täckes
Herren wäl.  Col. 3: 20.


Denna lydnad för wåra föräldrar och dem, som förstås under
faders och moders namn, sträcker sig så långt, att den icke tål mer än ett
enda undantag, nemligen om föräldralydnaden skulle komma i strid med
lydnaden för Gud. Ty då heter det: "Man måste mer lyda Gud än
menniskor", och "hwilken som älskar fader eller moder mer än mig, han
är mig icke wärd". Med detta enda undantag heter det för öfrigt: "I
barn, waren edra föräldrar lydiga i allting; ty det täckes Herren wäl."
Sammalunda förmanas tjenarena att "wara lydiga sina köttsliga herrar
i allting; icke med tjenst för ögonen, såsom menniskor till wilja, utan
med hjertans enfaldighet och med gudsfruktan, såsom för Herren och
icke för menniskor". Med afseende på öfwerheten heter det likaledes:
"Hwar och en ware öfwerheten, som har wäldet, underdånig." "Waren
underdåniga all mensklig ordning <b>för Herrens skull</b>; ehwad det är
konungen, såsom den öfwersta, eller befallningsmännerna, såsom de der
äro sända af honom." Slutligen med afseende på lärare har också
Guds ord sina förmaningar och föreskrifter: "Waren edra lärare lydiga
och följen dem." Wi erinra oss åter, att lydnaden har sin gräns,
hwilken den icke får öfwerstiga, så att lydnaden mot föräldrar, öfwerhet
och lärare icke må blifwa en olydnad mot Gud, hans ord och samwetet.
Ty skulle wåra öfwerhafwande wara owärdiga nog att begära en lydnad
i sådana stycken, hwilka det uppenbarade ordet och det wakna samwetet
motsäga, då måste wi ödmjukt, men bestämdt neka wår lydnad, man
må kalla det olydnad eller uppror, eller hwad man will. Men förutsatt
denna gräns, hwilken bestämmer, huru långt föräldrarätten och makten
sträcka sig öfwer oss, äro wi skyldiga en oinskränkt lydnad. Och det finns
intet enda stycke, hwarom det gifwes så många, allwarliga och hjertliga
förmaningar som just om denna lydnad. Wisserligen kan denna lydnad
wara understundom rätt påkostande, då de, som hafwa rätt att befalla
öfwer oss, missbruka denna rätt till att gifwa hårda och orättwisa
befallningar, eller förråda bristande urskiljning, så att de lydande anse sig
mycket bättre förstå den sak, i hwilken de nu skola endast lyda och handla.
Men så länge befallningen icke strider emot Guds ord och samwetet, är
dock willig lydnad en skyldighet, "icke allenast mot de goda och 
saktmodiga, utan <b>ock mot de genwördiga</b>". Det enda, hwartill den lydande
är berättigad, är att i ödmjukhet och saktmodighet göra sina
föreställningar; men uträtta dessa intet, då måste man lyda, om man ock derwid
lider orätt eller inser, att man kunde utföra samma sak med wida större
wishet och förstån ; ty Herren har icke befallt oss att i detta afseende
underkasta fadrens och modrens befallningar en granskande pröfning, utan
att — <b>lyda, i allting lyda</b>. Det skenbart hårda uti denna Guds 
anordning blir förwandladt till idel ljuflighet, och det bittra till idel sötma,
om wi blott kunna besinna, att wi på detta sätt göra <b>Herrens wilja</b>,
tjena <b>Honom</b>, och icke menniskor, och att wår lydnad för nyckfulla
föräldrar, hårda husbönder och en orättwis öfwerhet täckes Herren wäl.
Är det icke sannt, att om wi riktigt wisste, huru wi skulle kunna tjena
Herren och göra Honom rätt behagliga gerningar, skulle wi derför wilja
underkasta oss äfwen det swåraste för att kunna säga: Nu wet jag, att
jag har gjort något, som Gud sjelf befallt mig, och som förwisso behagar
Honom wäl. Se, sådant kan du göra alla dagar såsom barn och
tjenare i din anspråkslösaste kallelse, om du blott lydigt gör, hwad
dig af fader och moder, husbonde och husmoder warder befaldt; ty
derom har Herren gifwit dig sin bestämda wilja tillkänna, att Han
will så hafwa det, och öfwer en sådan lydnad har Han förklarat sitt
största wälbehag. Derföre, såsom Luther säger, "om du ock gjorde något
så ringa, som att sopa golfwet eller upptaga ett halmstrå, när du gör
det af lydnad för dina föräldrar eller husbönder, och eljest handlar i
tron och kärleken, så äro dessa till utseendet ringa gerningar bättre och
större inför Gud, än om du utan Guds befallning kunde genom
underwerk omwända hela werlden." Så alldeles böra wåra gerningar
bedömas efter det uppenbarade Guds ord, hwari Han tillkännagifwit
sin wilja, att wi måtte weta, om de äro Honom behagliga eller icke.
Kunde wi sålunda efter ordet betrakta wår lydnad mot föräldrar och
dem, som förstås under faders och moders namn, skulle denna lydnad,
om ock för kött och blod mången gång påkostande, dock för anden, den
williga anden, och för samwetet blifwa lätt och ljuflig, ja, en skön
gudstjenst. Ty hwad kan wäl göra mitt sinne gladare och mitt werk
ljufligare, än att jag, om hwad jag gör, kan säga: "Detta har Gud sjelf
befallt, detta behagar Honom wäl, det wet jag förwisso?"

O, gode Gud, min Himla-Far,
Som mig föräldrar gifwit har,
Hwars kärlek ljuft mig fägnar,
Tack ware dig,
Som dem och mig
Uti din kärlek hägnar.

Mitt hjerta wäck till tacksamhet,
Till kärlek och sann lydighet.
Hjelp mig dem sorg ej göra,
Men uti allt,
Hwad du befallt,
Dem wörda, lyda, höra.
Den 26 februari.

Och Gud sade: Låt oss göra menniskan till ett beläte, som är
oss likt.  1 Mos. 1:26.


Det första, som i denna berättelse är märkwärdigt, är, att Herren
säger: <b>Låt oss — låt oss göra menniskan</b>. Här antydes ett <b>samråd</b>.
"Låt oss göra menniskan." Herren säger icke: Jag will göra 
mennniskan, eller: Göre jorden af sig menniskor, utan: <b>Låt oss göra
menniskan</b>. Hela den öfriga skaran af olika warelser skapades utan något
sådant samråd, blott med ett Allmaktens bud; men när Gud wille skapa
menniskan, då hålles en rådplägning. Men med hwilken rådplägar nu
Herren? Otwifwelaktigt woro här alla tre Gudomspersonerna i samråd.
Nu skulle den warelse skapas, som icke blott skulle hafwa en jordisk och
förgänglig kropp, utan ock en odödlig själ, hwilken skulle tagas af Guds
egen Ande och danas för ett ewigt samlif med Gud i himmelen. Herren
säger: "Låt oss göra menniskan <b>till ett beläte, som är oss likt</b>." Då
nu Gud derjemte med sitt ewiga förutseende såg menniskans fall och
allt det förderf och elände, som deraf skulle härflyta, då wille Han icke
utsläppa denna betydelsefulla warelse ur sin skapande hand, förrän Han
först hållit råd derom, och Sonen, det ewiga Ordet, åtagit sig dess
frälsning.

Den andra omständigheten wid menniskans skapelse, som är
märkwärdig, är den, att menniskan skapades på <b>ett helt annat sätt</b> än alla,
äfwen de förnämsta djuren. När djuren skapades, heter det: <b>Göre
wattnet af sig!</b> — <b>Göre jorden af sig</b>! hwaraf det tyckes, som handlade
Gud icke omedelbart wid deras skapande, utan med sitt allmaktsord
inwerkade på några i naturen inlagda krafter: "Göre <b>wattnet</b>, göre
<b>jorden</b> af sig!" Men när menniskan skulle skapas, då fingo inga sådana
naturkrafter wara med, då werkar Gud ensam och omedelbart, då är
det ett werk, om hwilket alla Gudomspersonerna förena sig, då heter
det: Låt oss göra menniskan! Menniskan är således hwarken född af
vattnet eller af jorden, såsom några hednafolk fordom påstått sig wara,
utan menniskan är på ett särskildt och omedelbart sätt skapad af Gud.
Ännu märkwärdigare blir denna omständighet, när wi betrakta ursprunget
till menniskans twenne beståndsdelar, kropp och själ, hwarom det i kap.
2:7 heter: "Och Herren Gud gjorde menniskan af stoft och inblåste i hans
näsa en lefwande ande; och så wardt menniskan en lefwande själ." Märk
först: Gud gjorde menniskan. Det war då Guds eget werk, blef ock
det allraunderbaraste konstwerk på jorden. Och Gud gjorde menniskans
kropp af jord till en ewärdelig erinran derom, att wi äro stoft och

                                                                                    
jordmaskar, hwarföre ock den första menniskan fick namnet Adam, hwilket
betyder: af jord, jordisk, jordbarnet; på det wi aldrig skola glömma,
huru förgänglig kroppen och tiden är, och alltid söka det, som tillhör
själen och ewigheten. — Och Gud inblåste i hans näsa en lefwande
ande. Höga, ädla ursprung! Själen, den odödliga själen, ewighets-
barnet, som är ämnadt att i tid och ewighet lefwa med Gud, den är
så omedelbart kommen af Gud, att Skriften här säger: Gud inblåste
den i menniskan. Här må wi utropa med David: "Jag tackar dig, Gud,
att jag är underligen gjordt". Här är grunden, hwarföre Paulus kunde
säga: Wi äro ock Guds slägte. Så hafwa wi sett, huru både kroppen och
själen, jordbarnet och ewighetsbarnet, äro båda Guds synnerliga werk.

Härtill kommer nu den tredje och märkwärdigaste omständigheten,
nemligen att Gud skapade menniskan till sitt beläte. Härpå har Herrens
Ande isynnerhet welat göra oss uppmärksamma genom ett eget widlyftigt
upprepande af den saken; ty så lyda orden: "Gud sade: Låt oss göra
menniskan till ett beläte, som är oss likt. Och Gud skapade menniskan
sig till ett beläte, till Guds beläte skapade Han honom." Här 
upprepas med flera särskilda uttryck, att menniskan skulle wara Guds beläte
eller afbild. Om wi ock aldrig här i tiden skola rätt förstå detta Guds
beläte, är redan den omständigheten märkwärdig, att menniskan blef
skapad till Guds beläte. Ty detta innebär något obegripligt stort.
Derföre kunde ock Guds Son komma och blifwa menniska, blifwa wår
broder och like, och "skämdes icke kalla oss bröder" — och kom för att
återställa, hwad som genom syndafallet war förstördt; derföre skola wi
ock genom Honom ännu komma till samma herrlighet, hwartill wi uti
skapelsen woro ämnade. Genom den nya födelsen, den nya skapelsen
warda wi genast nya kreatur i Christus och delaktiga af Guds natur,
och den nya menniskan skall dagligen förnyas till hans kunskap och beläte,
som har skapat honom. Men helt återstäldt blir aldrig Guds beläte i
oss förr, än wi uti uppståndelsen få nya, rena och odödliga kroppar och
Christus warder uppenbar i alla dem, som tro. Såsom Johannes säger:
"Mina käraste, wi äro nu Guds barn, och det är icke ännu uppenbart,
hwad wi skola blifwa. Men det weta wi, att när Han warder uppenbar
då warda wi Honom lika; ty wi få se Honom, såsom Han är."

Gud är den, som med ett ord
Skapat himmel, haf och jord.
Men af allt, som jorden bär,
Menskan Honom kärast är.

Lofwa Herren Gud, min själ,
Hwad Han gör, är rätt och wäl;
Lofwa Honom allan tid,
Ty Han nådig är och blid
Den 27 februari.

Salig är den man, som Gud ingen synd tillräknar.   Rom. 4:8.


Hör! — "den man, som Gud ingen synd tillräknar." Finns det
någon sådan man på jorden? Hwar finns han? Har du sett någon
sådan? Bekännom, att wi icke riktigt tro Guds ord. En så lycklig
man skulle jag gerna wilja se, hwilken står i ett sådant förbund med
Gud, att Han aldrig tillräknar honom hans synder. Och hwilken är
det, som är så lycklig? Det är densamme, säger apostelen, "hwilken
Gud tillräknar rättfärdigheten utan gerningar", och "hwilkens 
orättfärdigheter äro förlåtna och öfwerskylda". Men huru är en sådan lycklig
menniska sinnad? säger du. Hwilka äro hennes utmärkande drag, på
hwilka jag kan igenkänna henne, om till äfwentyrs äfwen jag skulle
kunna wara eller blifwa en så salig menniska? Apostelen säger (v. 5),
att hon är en sådan, som känner sig ogudaktig och derföre icke kan hålla
sig wid gerningarne utan tror endast på "Honom, som gör den ogud-
aktiga rättfärdig".  Samma beskrifning gifwer ock David på den saliga
man, hwilken Gud icke tillräknar synderna. Han beskrifwer honom så,
att den falskhet i anden, hwarigenom man <b>inför Herren förtiger sin
synd,</b> är wiken, och han är nu en sådan, som "bekänner för Herren sin
öfwerträdelse". Detta innebär först, att det icke är en stolt, obruten
menniska, som kan förtrösta på egna gerningar och blifwa borta från
nådestolen — kan föra ett så falskt spel inför Gud, att hon frambär
för Honom sina offer af wackra gerningar, andaktsöfningar, helig
werksamhet, böner, m. m. men tiger om sina synder, emedan hon antingen
icke känner sådana med någon förskräckelse, eller ock uppsåtligt undwiker
frågan för att få qwarblifwa uti dem — såsom det synes hafwa warit
med David på den tid, då han "förteg synderna inför Herren" och
sedan kallade detta en "falskhet i anden". Att denna falskhet är
förjagad, är det första, som ligger i "bekännandet inför Herren". Men i
detta bekännande ligger, för det andra, <b>en tillförsigt till Guds nåd</b>; ty
den som har alls ingen tro på Guds nåd, den flyr för Gud och
förtiger synden, den kommer icke inför Honom med bekännelse. Detta
förklarar Christus, då Han till sådana fattiga syndare och synderskor,
som hade kommit till Honom med ångest, likwäl sade: "Din tro har
frälst dig." Det är således alltid tro i det hjerta, som icke kan blifwa
borta från nådestolen.

Är nu detta din historia — är detta beskrifningen på dig, som
detta läser, så är just du den saliga menniska, hwilken Gud ingen synd
tillräknar. Så ringa, syndig och owärdig du må wara, så är du då i


en beständig nåd och wänskap hos Gud — ett nådebarn, som Han aldrig
skall döma efter lagen, aldrig tillräkna synderna. Han ser dem wäl,
men Han säger: Jag tillräknar dig det icke, efter du tror på min älsklige
Son, och jag har satt Honom till en nådestol. Det är fullt allwar i
den stora gudomliga sanningen, att de troende äro ett folk, som Gud
ingen synd tillräknar. Om du då ännu känner mycken synd hos dig,
så glöm aldrig, huru denna text talar. Här säges icke: Salig är den
man, hos hwilken Gud ingen synd finner; utan så: "Salig är den
man, som Gud ingen synd tillräknar." Här säges icke: Saliga äro de,
som inga orättfärdigheter begått; utan så: "Saliga äro de, som deras
orättfärdigheter äro förlåtna."

Men här gäller det nu, att med en fast tro hålla sig wid orden
och icke låta förwilla sig, af hwad som synes eller kännes. De ömkligaste
erfarenheter af synden och de grufligaste stormar af inwärtes nöd eller
utwärtes hemfökelser kunna icke göra denna Guds sanning om intet, att
Gud förlåter och icke tillräknar synden, utan behåller sina troende i en
ewig nåd. Se på den mannens erfarenheter, hwilkens ord apostelen
här anfört. Se på Davids historia. Hwilken <b>hög nåd</b> och hwilka
<b>ömkliga erfarenheter</b>! Se på hans höga kallelse såsom Christi förebild
och stamfader, från wallgosse uppsatt till Israels konung och profet;
se på Guds wittnesbörd om honom (1 Sam. 13:14) och på hans
hjertas utgjutelser i psalmerna. Hwilken hög nåd och hwilket 
brinnande hjerta för Herren! Och dock — hwilka grufliga sållningar af
satan, hwilka ömkliga syndautbrott, fall och öfwerträdelser, och hwilken
ånger och hwilka förskräckelser för Gud; sedan hwilka hemfökelser och
bittra förödmjukelser, och åter hwilken ånger och gråt inför Herren —
"för mina synders skull", säger han. Och dock ingen hel förkastelse från
Gud! "Han träter", säger David, "men icke till ewig tid; Han wredgas,
men icke ewinnerligen", "utan så hög som himmelen är öfwer jorden,
låter Han sin nåd wara wäldig öfwer dem, som frukta Honom".

Syndernas förlåtelse,
O, du himlagåfwa kär!
Syndernas förlåtelse,
Du som frid till jorden bär!

Du är nu mitt hjertas skatt
Och min glädje dag och natt.
Pris ske dig, o Jesu god,
Att jag fann den i ditt blod.


Den 28 februari.

Du skall icke dräpa.  2 Mof. 20:13.


Om wi rätt gifwa akt på Herrens Christi förklaring af detta bud
(Matth. 5), skola wi finna, att Guds blick och tankar äro något djupare
än wåra, att Gud ser på den inwärtes menniskan, att den store
Skaparen och andarnas Fader har wår ande, wårt hjerta, wåra innersta
tankar för sina ögon. Han menar med ordet "<b>icke dräpa</b>" mycket mer,
än att du icke skall beröfwa en menniska lifwet. Han ser icke blott på
din hand, utan på dig, ditt hela wäsende, ditt hjerta, dina 
sinnesrörelser, din tunga, din blick, din hemligaste mening, ja, på din kärlek
eller kärlekslöshet. Ty Han säger. <b>Du</b> skall icke dräpa. Och hwad
betyder ordet <b>du</b>? Sannerligen icke din hand, din tunga, eller någon
wiss lem, utan wisserligen hela menniskan och i första rum själen. Ty
om jag säger: du skall icke göra det eller det, talar jag ju icke till
handen, utan till hela personen. Ja, om jag ock sade så: din hand
skall icke göra det, talade jag ändå icke egentligen till handen, utan till
dig sjelf, till din själ, ditt förstånd och hjerta, hwilka befalla öfwer
handen; ty handen är blott en tjenare under själen, förståndet och
wiljan. Så kunna wi då förstå, att Gud ser på den inwärtes
menniskan. Derföre betyder det ordet:<b> du skall icke dräpa</b>, detsamma, som
om Han sade: allt hwad i dig är skall icke dräpa, och så mångahanda
sätt att dräpa, som man kan uppfinna, det må wara med handen,
tungan, hjertat, eller med tecken och åtbörder, med wreda ögonkast, eller
med öron, som icke wilja höra talas om någon, det kallas allt att
dräpa. Ty der är hjertat och allt i dig så sinnadt, att du för Guds
ögon är en mördare.

För att då samla och sammanfatta hwad som förbjudes i det femte
budet, förstå wi allraförst sjelfwa gerningen, <b>dråp</b>, att ingen menniska,
såsom sådan, har rättighet att förkorta någon menniskas lifstid — ingen
menniska, såsom sådan — det will säga: om öfwerheten till lifwet straffar
missdådare, så är detta icke någon menniskas, utan <b>Guds</b> gerning,
hwilken har i sin lag gifwit uttryckliga befallningar om menniskors
aflifwande och dertill förordnat öfwerheten, att den icke skall bära swärdet
förgäfwes; ty den är "<b>Guds tjenare</b>, en hämnare, honom till straff,
som gör illa".

Sedan förbjuder Herren Gud också hwarje den ringaste början till
dråpet, äfwen om gerningen icke helt utföres. Ty redan blott hjertats
wrede, som wanligen icke kan döljas, utan yttrar sig åtminstone genom
ett mörkt ansigte eller med bittra ord och åtbörder, är icke allenast
syndig inför Guds ögon, utan är också ett i gerning börjadt dråp. 
Korteligen, allt hwad någonsin af ett bittert, hatfullt, afundsjukt, 
hämndgirigt och kärlekslöst sinne emot nästan blir tänkt, taladt och gjordt, det
är en synd emot det femte budet, det är dråp för Guds ögon. Här
t.ex. straffar en fader i otyglad wrede sitt barn. Han är wisserligen
den rätta personen att straffa det. Men wi tala om den, som icke gör
det af kärlek, icke af nit och omsorg om barnets wäl, utan af wrede,
af ett retadt sinne och i otygladt raseri; i straffets ögonblick tänker han
icke uppå, hwilken skada hans barn kan taga till kropp och själ, han
söker blott tillfredsställa sin lidelse. Står icke den fadren der som sitt
barns mördare? Der utgjuter en wredsint moder, bittida och sent, sitt
hjertas lidelse på sitt barn, med idkeligt och planlöst bannande och 
straffande för stort och smått — och besinnar icke, hwilka frätande glöd hon
dermed lägger på barnets både andliga och lekamliga lifskrafter. Hwad
är en sådan moder inför Gud? Wi tala om en, som regeras blott af
sin otyglade wrede. Hon är intet bättre än sitt barns mörderska. Här
rasar en man i wild, ohejdad wrede emot sin maka, mot hwilken han
skulle öfwa all ömbet och förståndighet, fördragsamhet och öfwerseende;
der plågar en ondsint hustru sin man med bittra, stickande ord, med ett
kallt, kärlekslöst wäsende, dag och natt; här drifwer en girig och obarm-
hertig husbonde sina tjenare långt utöfwer deras kroppskrafter o.s.w.
Hwad är nu allt sådant inför Guds ögon? Det är icke blott inför
Guds ögon, utan ock i werk och gerning intet annat än påbörjade mord?
Och all denna wrede, denna skoningslösa bitterhet emot medmenniskor,
huru skall den behaga den milde, barmhertige Herren?

Till dessa gerningar, hwarmed wi rent af börja ett dråp, hör ock
att <b>fråntaga sin nästa hans bergning</b>, eller att <b>icke hjelpa den för sitt
lif nödställda.</b> Då Skriften säger, att "den som fråntager någon hans
bergning, han dräper honom", ligger ock deri, att om du ser din nästa
wara nödställd, men sluter ditt hjerta till för honom, icke gifwer honom,
det han för sitt lif behöfwer, då gör du, så mycket som på dig ankommer,
att dräpa honom; ty om alla gjorde på samma sätt som du, blefwe
den nödställda menniskan werkligen dräpen, och du har då warit med i
det dråpet, likawisst som den, hwilken ser sin nästa uti eld- och wattunöd
och icke söker rädda honom.

O, att jag
Hölle troget Herrens lag,
Skrifwen af hans Ande in
I mitt hjerta, håg och sinn',
Hwarje dag och hvarje stund.

Jesu blif
Du mitt allt — och kärlek gif!
Att dig älska öfwer allt,
Nästan ock, som du befallt,
Ware målet för mitt lif!
Den 29 februari.

Ty om wi samt med Honom warda inplantade till en lika död,
så warda wi ock uppståndelsen lika.  Rom. 6:5.

Egentligen: "sammanwäxta till hans döds och uppståndelses likhet".
Dessa ord förklaras bäst genom en bild af Christus, då Han liknar sig
wid ett hwetekorn, som måste dö och nedmyllas, innan det bär frukt.
Så måste också wi först dö och nedmyllas till all wår egen förmåga
och duglighet, innan wi kunna få ett nytt, himmelskt lif och blifwa en
sådan säd, som den himmelske skördemannen gillar och insamlar i sina
lador. Så länge menniskan sjelf ännu är och förmår något, är allt,
hwad hon gör, äfwen hennes frommaste wäsende, "födt af kött" och
wederstyggligt för Gud. Då det är som bäst, är det besmittadt med
sjelfförgudningens last och dessutom med allehanda den förgiftade
naturens styggelser. All wår egen kraft och förmåga, klokhet och werksamhet,
måste derföre blifwa nedslagen och tillintetgjord, om Gud skall uppenbara
sin kraft på oss. Först då när syndaren ligger der alldeles förlorad,
brottslig, fördömd, wanmäktig och rådlös, men i denna sin förtappade
belägenhet får höra Guds Sons röst om idel barmhertighet och nåd,
först då börjar det sanna lifwet uti honom. Af denna hemlighet förstå
de lagkloka allsintet; den är för dem ett swart mörker och dårskap, ty
de mena, att då man endast rätt allwarligt anstränger sig, warder
man helig. Och Christi ord: <b>Mig förutan kunnen I intet göra</b>, kasta
de bakom sig, eller fatta de det endast så, att man måste bedja. Men
Herren säger icke: Utan I bedjen till mig; nej, Han säger så: "Utan
I <b>blifwen i mig, såsom grenen i winträdet</b>, kunnen I intet göra;
<b>blifwen i min kärlek</b>." Wisserligen fordras här att bedja; men med
allt bedjande blir ingen sann helgelse, om icke äfwen det sker, som
Skriften lärer, att du blir <b>död</b>, wanmäktig och förlorad i dig sjelf och
får ditt lif endast i Christus, sammanwäxt till hans döds och 
uppståndelses likhet. Nej, det måste gå efter denna regel: "Utan hwetekornet
faller i jorden och warder dödt, så blir det allena; men warder det
dödt, så bär det mycken frukt."

Ty då är wisst den rätta helgelsen börjad i ditt hjerta, när du
haft den erfarenheten, att du säger: Så ängsligt jag sökt både 
rättfärdighet och helgelse i mig sjelf, har jag med allt mitt arbete kommit på
skam, men omsider funnit både min rättfärdighet och min helgelse uti <b>en
annan</b> — endast i min Herre Christus. Jag tänkte mycket göra, jag
kämpade, jag bad, jag gjorde föresatser, men blef mer och mer olycklig,
syndig och fördömd, till dess jag förtwiflade på allt arbete och låg der


såsom förlorad. Då kom Herren och gjorde mig lefwande; jag blef
salig i hans nåd allena. Men jag föll åter ofta i den gamla 
inbillningen om egen kraft och duglighet; ty jag menade, att det wore dock
<b>min</b> sak att <b>helga</b> mig; jag började åter med eget arbete, jag skulle så
och så tro, bedja, strida, och menade, att jag sjelf hade någon kraft dertill;
då blef jag ånyo wanmäktig och förlorad, kunde icke tro, icke bedja, icke
ens något tänka, mer än det Herren för hwar stund werkade i mig.
Och när jag sålunda blef på nytt nedslagen, wanmäktig och död, då
kom åter Herren med sitt evangelium och förde mig igen till fästet, 
derifrån jag war afwiken, till <b>hans nåd</b> allena, och då fick jag åter lust
och kraft till det goda. Si, när du erfarit något sådant och på detta
sätt funnit blott uti Christus både din rättfärdighet och din helgelse, så
att du känner dig uti allting och hwarje stund bero af Honom, då är
det sanning i din gamla menniskas dödande. Och då blifwa icke blott
hennes utbrott hämmade, utan då dödas det inre, dödas sjelfwa hjertat
och lifwet i gamla menniskan, den djupa, oändliga sjelfwiskheten, 
inbillningen om någon egen kraft och duglighet. Det är denna djupa 
sjelfwiskhet och inbillning, som utgör sjelfwa lifwet och hjertat i den gamla
menniskan; och från denna källa flyter sedan en gruflig syndaflod i alla.
naturens krafter, såsom högmod, gudförgätenhet, säkerhet, otro,
kallsinnighet, olydnad, sjelfswåld, wällust, wrede, otålighet, falskhet, lögn m.fl.
synder och styggelser. Skall nu all denna ormasäd angripas och dödas
då måste wisst allraförst den djupa sjelfwiskheten, den inbillade egna
kraften, blifwa nedslagen — och detta icke blott <b>en gång</b> wid
omwändelsen, utan ock genom hela wårt lif i den dagliga bättringen. Likasom
wi första gången genom lagen kommo på skam, måste wi ock framgent
blifwa oupphörligen nedslagna och förödmjukade, så snart wi wilja något
wara, warda och förmå, på det wi aldrig skola få wår tröst och
förnöjelse i oss sjelfwa eller i något, som är inom oss, utan endast i Herren
Christus sjelf. Men på det wi icke må blifwa liggande i wår uselhet eller
stanna i träldom och wanmakt, utan den nya menniskan, "Andens sinne,
som är lif och frid", också beständigt måtte näras och widmakthållas,
är lika nödigt, att wi ock genom evangelium blifwa beständigt tröstade
och upprättade i samwetet, glada och saliga i nåden. På detta sätt
blir det alltid en werklig och lefwande helgelse af Anden, icke en 
sjelfgjord, död och ytlig.

Min salighetshöfding, min Frälsare kär,
Pris dig, som mitt allt uti alla nu är!
Pris dig, som gjort slut på de egna förråden
Och lärt mig att lefwa allena på nåden.
Den 1 mars.

Föraktar du Guds godhets, tålsamhets och långmodighets rikedom,
icke förstående, att Guds mildhet lockar dig till bättring.
Rom. 2: 4.


Här är nu ett språk, som borde wäcka alla menniskor till besinning.
Hwem kan utsäga allt, hwad som ligger i dessa ord: <b>Guds godhets,
tålsamhets och långmodighets rikedom!</b> En hel werld af Guds 
wälgerningar och nådebewis, en gång i ewighetens ljus förklarade — hwilken
förskräcklig bergstyngd på den själ, som dock aldrig lät beweka sig till
bättring! <b>Godhet</b> är det wälgörenhetssinne, hwarigenom någon will
beständigt tjena menniskor, äfwen okända och owärdiga. Ett föremål
för godhet kan wara mycket owärdigt att wara ett föremål för kärlek;
ty godheten will endast göra godt, utan afseende på föremålets wärdighet
eller owärdighet. Guds godhet är den egenskap, hwarigenom Han "låter
sin sol uppgå öfwer onda och fromma och låter regna öfwer rättfärdiga
och orättfärdiga". Guds godhet är den outtömliga springkällan, 
hwarifrån alla hans wälgerningar emot oss ständigt utflyta. <b>Tålsamhet</b>består deruti, att man äfwen fördrager otacksamhet och annat ondt och
icke genast wredgas. <b>Långmodighet</b> åter betecknar en länge öfwad
tålsamhet. Guds långmodighet betecknar, att Han är mycket sen i att
besluta sig till att wredgas och straffa; och den bewisades mot judarna
deruti, att Han genom många mansåldrar öfwade tålsamhet med dem.
Då hans tålsamhet emot dem bewisade sig deri, att Han dagligen och
stundligen fördrog deras otacksamhet och synder; så har långmodigheten
afseende derpå, att Han i en lång tid, ja, årtusenden igenom, ännu
fördrog dem, och att folkets så länge fortsatta synder icke kunde uttömma
detta hans tålamod; hwarom Herren sjelf säger: "Jag uträcker mina
händer <b>hela dagen</b> till ett ohörsamt folk". Men apostelen säger, att
Gud icke allenast har eller utöfwar godhet, tålsamhet och långmodighet,
utan att Han ock är rik på dessa egenskaper. Han säger: "Guds godhets,
tålsamhets och långmodighets <b>rikedom</b>. Detta utmärker storheten,
utsträckningen och öfwerflödet af den godhet, tålsamhet och långmodighet,
Gud i sitt hjerta hyser; och hwilken rikedom Han ock wäl bewisar, då
Han, den allsmäktige, som icke behöfwer oss, skapade warelser, utan är
oändligt upphöjd öfwer oss, likwäl i så lång tid sträfwar och arbetar
med oss, orättfärdiga, otacksamma och hårdnackade menniskor, endast för
att få göra oss godt. Ja, Guds godhets, tålsamhets och långmodighets
rikedom är så stor, att menniskoförståndet icke är mäktigt att fatta den;
hwilket bäst bewisas dermed, att man ofta är böjd att rentaf twifla på,


om det finnes en Gud, som hatar synden, när Han så länge låter 
menniskors ondska wara ostraffad. Sådana twifwel komma endast deraf, att
man icke är mäktig att fatta storheten af Guds tålsamhet och 
långmodighet. Man borde dock besinna, att så stor och rik Gud bewisat sig i
sin skapelse, sin allmakt och wishet, så stor och rik är Han ock i sin nåd
och barmhertighet. Se upp till himmelen; kan du räkna stjernorna, dessa
stora werldsklot? Kan du uppmäta hafwets watten, eller räkna 
dropparna i en stor flod? Men så stor Gud är i sina skapade werk, så stor
och rik är Han ock i sin godhet, tålsamhet och långmodighet. Detta är
orsaken, hwarföre Han icke ännu i sin straffande rättfärdighet 
tillintetgjort en werld, som är full med synd och otacksamhet.

Hwad skola wi då göra, när Gud är så stor i sin nåd och
barmhertighet? Skola wi derföre desto dristigare trotsa Honom och destomer
synda emot Honom? Må Herren Gud nådigt bewara oss! Apostelen
frågar: "<b>Föraktar du</b> hans godhets, tålsamhets och långmodighets 
rikedom, icke förstående, att Guds godhet lockar dig till bättring?"
<b>Föraktar du</b>? Detta sker, när du lönar hans godhet med en fortsatt 
syndalefnad — när du så tanklöst förgäter allt det goda, du af Gud 
emottager, att det icke får hejda dig i loppet och bringa dig till bättring.
Och nu: wore Guds godhet och mildhet måttliga, kunde det ock wara
en måttligare fara wid att sålunda förakta Honom; men att förakta
ett mycket mildt och nådigt wäsende, det tager wisst något mycket grufligt
slut. Men hwad är då Guds egentliga mening och allwarliga wilja,
då Han bewisar oss stor mildhet? Apostelen säger: "Att locka dig till
<b>bättring</b>." Det är din <b>bättring</b>, Gud åsyftar med sin godhet och
långmodighet — <b>bättring</b>, sinnesändring, att du ångrar, det du så mycket
syndat emot en så nådig Gud, ångrar, att du så länge föraktat Honom,
så att du återwänder från dina synder och willostigar, söker nåd och
förlikning med Honom och hädanefter blir hans egen för alla dina 
lifsdagar. Detta är bättring.  När detta icke sker, hwad gör du då?
Apostelen säger: Du <b>föraktar</b> Gud och hans stora godhet, och du <b>förstår
icke</b> — ditt sinne är så förökadt, tjusadt och förwändt, att du icke
kan besinna eller weta, att Guds mildhet lockar dig till bättring.

Hwar är du?  Hwar är du?  Ack, trifwes du än
Derute i synden och flärden?
Föraktar du ännu din himmelska wän,
Fördjupande dig uti werlden?
Ack, wakna och wänd dig till Herren!


Den 2 mars.

Guds rättfärdighet, som kommer af Jesu Christi tro, till alla
och öfwer alla dem, som tro.   Rom. 3:22.


Af dessa ord gifwes oss swar på en wigtig fråga. Då nådesökande
själar hört mycket om Guds saliggörande rättfärdighet, hafwa de 
wanligen ännu en angelägen fråga på sina hjertan — den nemligen: Huru,
när och hwarigenom blir jag ock <b>delaktig</b> af denna Guds rättfärdighet?
Hela werlden är återlöst, men icke blifwa derföre alla menniskor saliga;
huru skall jag weta, att jag är delaktig af Guds rättfärdighet? Här
ser du nu swaret och blott samma gamla swar, som hela Skriften
innehåller. Här står: <b>Guds rättfärdighet kommer af Jesu Christi tro</b>.
Det är <b>en wiss tro på Jesus Christus</b>, som derföre kallas <b>Jesu Christi
tro</b>. Och Guds rättfärdighet, säger apostelen, "kommer <b>till alla och öfwer
alla dem, som tro"</b>. Detta är Guds swar. Du må tycka eller känna
det, huru du kan i ditt hjerta, Gud säger likwäl öfwerallt i Skriften:
"den der tror" — "genom tron" — "af tron" — "tro på Herren Jesus"
o.s.w. Men då blir ännu en annan fråga wigtig, nemligen: <b>Hwad
är tron</b>? Hwad menas med <b>Jesu Christi tro</b>? Aldrig får du säkrare
swar på den frågan, aldrig någon säkrare beskrifning på den saliggörande
tron, än när du gifwer akt på de ställen i bibeln, der Christus sjelf
erkänner någon menniskas tro såsom saliggörande. På alla de ställen
der Jesus säger: "din tro har frälst dig", eller dylikt, der får du se,
hwad den saliggörande tron är, när du ger akt på, huru de menniskor
woro beskaffade, hwilka fingo detta wittnesbörd. Och du skall finna
hos alla sådana alltid ett och detsamma, att det war någon syndare,
som, med allt hwad han försökt efter lagen, icke kunnat blifwa rättfärdig
och finna frid, utan twärtom blifwit allt mer olycklig och rådlös, men
nu fått höra evangelium om Christus och derföre kom till Honom och
sökte oförskylld nåd. Lagens och profeternas wittnesbörd om Christus
woro för folket bekanta, sedan kom ock Johannes Döparen och pekade
på Guds Lam, omsider framträdde Christus och hans apostlar med
evangelii predikan; men allt detta aktades för ett intet af alla dem,
som hade tröst i sin egen rättfärdighet. Endast utblottade och rådlösa
syndare drogos af den ljufliga lukten till Christus; och nu gick det, såsom
Johannes säger: "Alla dem, som <b>annammade Honom</b>, gaf Han makt att
blifwa Guds barn, dem <b>som tro på hans namn</b>;" och dessa blefwo nu
genom sådan tro <b>nya menniskor</b>, helt förwandlade till hjerta, håg, sinne
och alla krafter, "födda af Gud", så att de hela lifwet igenom hängde
wid Christus och woro hans efterföljare. Sådant ser du i hela Skriften.


Deraf wet du, <b>hwad den saliggörande tron är</b>, nemligen icke någon
blott kunskap om Gud, Christus och evangelium, icke att du blott håller
det för sannt och talar derom; utan att du med egen syndanöd och
nedslagen öfwer alla dina bättringsförsök, din dåliga ånger, bön, 
gudsfruktan m. m. har blifwit intagen af evangelium om Christus och Guds
rättfärdighet i Honom, så att du icke kan berga dig den förutan, utan
nu har ett sådant hjerta, att du hungrar och törstar efter denna nåd;
att då du kan riktigt tro och tillegna dig densamma, du får en hjertlig
tröst, glädje, kärlek och lust till Guds lag, en förtrolig barnaskapsande, som
nu ropar: Abba, käre Fader; att då du icke kan riktigt tro dig ega
Guds nåd, du åter är nedslagen, samt hungrar och törstar efter den
densamma. Si, med ett sådant inre är du en helt annan menniska än
alla otrogna. Sådan är den saliggörande tron. Och fastän du nu
har lust till Guds lag, och all synd är dig en plåga, så att du gerna
wille i allt wara helig, kan det dock gå dig dermed mycket olika, så att
du stundom skriar af ångest i din ande och är färdig att förtwifla,
stundom känner dig helt kall och död. Men med all denna wexling
är du dock alltid i Christus rättfärdig med sjelfwa <b>Guds rättfärdighet</b>,
blott genom nämnda<b> tro på Christus</b>.  Wår rättfärdighet i Honom
kallas derföre här en <b>rättfärdighet af Jesu Christi tro</b>; och i kap.
4:11, <b>trons rättfärdighet</b>. Den kallas aldrig någon annan nådegåfwas
rättfärdighet, t.ex. bättringens rättfärdighet, ödmjukhetens rättfärdighet,
kärlekens rättfärdighet; nej, utan endast "<b>trons</b> rättfärdighet". Dermed
är tillkännagifwet, att rättfärdigheten icke består i några Andens frukter,
utan är Guds Sons egen rättfärdighet, hwilken wi <b>endast genom tron
annamma</b>. Den består således icke heller i sjelfwa tron, men emedan
wi genom tron emottaga den, kallas den ock "trons rättfärdighet".

Att Jesus dragit
Sitt kors för mig,
Att Han har tagit
Min dom på sig,
Det är och blir min rättfärdighet
I mitt elände, min syndfullhet.

Till nåden ila,
På nåden tro,
På nåden hwila,
I nåden bo,
Det är min glädje och salighet
I sorg och nöd och all uselhet.



Den 3 mars.

Jag är den, som ransakar njurar och hjertan, och skall gifwa
hwar och en efter hans gerningar.  Uppb. 2:23.


Huru skall man undgå den uppfattningen af detta och dylika ställen
i den heliga Skrift, att saligheten kommer af wåra gerningar? Swar:
Hela swårigheten kommer deraf, att man icke rätt noga ger akt på orden.
Skriften säger aldrig på något ställe, att wi warda rättfärdiga eller
saliga <b>för gerningarnas skull</b>, utan det är, hwad hon öfwerallt nekar.
Men att wi skola warda <b>dömda efter gerningarne</b> det lärer Skriften
öfwerallt (Jer. 17:10; 32:19; Hes. 18:30; Matth. 16:27; 
25:34—45; 2 Cor. 5:10; Uppb. 2:23; 20:12; 22:12). Ehuru Gud
i sin allwetenhet känner allas hjertan, har Han dock allt ifrån
begynnelsen fastställt den ordningen, att wårt innersta skall <b>bewisas och 
bewittnas</b> af wåra gerningar. Abraham, de trognas fader, gjordes häruti
till ett tydligt exempel. "Han trodde Gud" i löftet om den wälsignade
säden, "och det wardt honom räknadt till rättfärdighet"; nu war han
för Gud rättfärdig och en Guds wän; men detta skulle också <b>bewisas i
utwärtes handling,</b> och då han nu lydde Guds befallning, sade Herrens
Ängel: "<b>Nu wet jag</b>, att du fruktar Gud och har icke skonat din enda
son för min skull." Detta kallar apostelen Jacob, att Abraham wardt
af gerningen <b>rättfärdigad</b> d. ä. <b>rättfärdig bewisad, rättfärdig förklarad</b>.
Så skall det ock tillgå i den yttersta domen. Wid en domstol måste
wara wittnen; dertill skola wåra gerningar tjena. De skola wittna om
den nåd, som warit werksam i de trogna, eller om den ogudaktighet,
som bor i de otrogna. Christus säger: "Icke hemtar man windrufwor
af törne, ej heller fikon af tistel. Så bär hwart och ett godt träd god
frukt, men ett ondt träd bär ond frukt." "Af deras frukt skolen I
känna dem." De goda gerningarna göra icke menniskan god, utan de
bewisa, att hon är god; hon är icke god derföre, att hon gör godt,
utan hon gör godt derföre, att hon är god. Och Gud måste först göra
hennes hjerta godt, innan hon kan göra något, som Han anser godt.

När Christus skall döma oss efter wåra gerningar, så skall Han icke
se på gerningens yttre form eller storlek, utan på dess werkliga inre
godhet, d.ä. se efter <b>källan</b> och <b>bewekelsegrunden</b>. Detta är en
omständighet, som hela werlden aldrig will förstå, men som Herren Christus
så ofta och nitiskt framhöll. I Matth. 6:1 säger Han, att "om du
gifwer din almosa för menniskorna för att warda sedd af dem, så har
du ingen lön när Fadren i himmelen". Hwarföre det? Se här, huru
Herren ser efter <b>bewekelsegrunden</b>! Gerningen är ju densamma, 
nemligen att gifwa almosor, som Herren will nämna på den yttersta dagen;
men blott derföre, att den icke war gjord af den rätta bewekelsegrunden,
är den nu förkastad. I Matth. 10:42 säger Han: "Hwilken som gifwer
en af dessa minsta en bägare kallt watten dricka, allenast i en lärjunges
namn, sannerligen säger jag eder, det skall icke blifwa honom olönt.
En bägare kallt watten är en mycket liten almosa; men blott för 
bewekelsegrunden, att den war gifwen "i en lärjunges namn", d.ä. för
<b>Christi skull</b>, bedyrar Herren, att den gerningen icke skall blifwa olönt,
så liten den ock war i sig sjelf. I Marc. 9:41 uttrycker Christus det
ännu tydligare: "Hwilken som gifwer eder dricka en bägare watten <b>i
mitt namn, derföre att I tillhören Christus</b>, sannerligen säger jag eder,
han skall ingalunda mista sin lön."

Då wi nu förstått sjelfwa saken, må wi ock något närmare betrakta
orden. Herren säger, att Han "skall gifwa hwar och en efter hans
gerningar". Gud har likasom emottagit af menniskorna ondt eller godt,
och sådant Han fått det, har Han uppfört det på deras räkning, för
att på sin rättwisa doms dag återgifwa det åt hwar och en, nemligen
så som wi sett Christus förklara det. Widare säger Han: <b>hwar och en</b>
 - Gud skall gifwa <b>hwar och en</b>. Här på jorden tycka sig många wara
likasom bortgömda i mängden, så att Gud skall icke så noga följa dem
med sina ögon. Men Gud är så stor, att Han ock känner hwarje fågel.
Han förmår lika noga gifwa akt på hwar och en, som om det wore
blott en enda menniska på jorden. Uti den yttersta domen skall <b>hwar
och en,</b> likasom blottad och bar, framställas för Domarens ögon och
dömas efter sina gerningar. Och de, som sjelfwa stå för sina synder,
d.ä. de som äro under lagen och skola dömas efter densamma, dem
skall icke ens ett fåfängt ord efterskänkas, såsom Christus förklarar: Jag
säger eder, för hwart och ett fåfängt ord, som menniskorna tala, skola
de göra räkenskap på domedag." Men äfwen de trogna skola få
olika salighet efter sina gerningar, såsom wi se af Jesu liknelse om
punden (Matth. 25:14—29) jemte flera bibelställen. Äfwen detta
ligger i ordet: "Han skall gifwa hwar och en efter hans gerningar."

Lär mig, o Jesu, märka,
Hwad ewigt gagnar mig.
Låt <b>nåden</b> hos mig werka
<b>Det lif, som är af dig</b>!
Då kan jag, trygg och nöjd,
Min själ mot döden sträcka
Med hopp om ewig fröjd.


Den 4 mars.

Guds nåd, som är oss gifwen i Christus Jesus för ewig tid.
2 Tim. 1:9.


Apostelen säger, att Guds nåd är oss gifwen i <b>Christus Jesus</b>.
"Gud är kärleken", men icke en sådan kärlek, som kunde öfwerse med
synder eller efterskänka något af sin heliga rättfärdighets kraf; derföre
har Han upptäckt ett råd, hwarigenom både hans rättfärdighet och hans
barmhertighet skulle tillfredsställas, nemligen genom en man, uti hwilken
wi skulle finnas heliga och ostraffliga inför lagen. Det som lagen icke
kunde åstadkomma, i det han wardt förswagad af köttet, det gjorde Gud,
sändande sin Son. Honom, som af ingen synd wisste, har Gud gjort
till synd för oss, på det wi skulle warda Guds rättfärdighet genom
Honom — till förbannelse för oss, på det wi skulle ärfwa wälsignelsen.
Häraf se wi, att wårt ewiga nådewal grundar sig icke på någon
öfwerseende kärlek hos Gud; ty missgerningen skulle försonas, öfwerträdelsen
borttagas, synden betäckas, och den ewiga rättfärdigheten framhafwas —
mycket mindre på någon wår egen förtjenst, dygd eller wärdighet, ty wi
<b>lågo</b>, såsom Skriften säger, <b>i wårt blod</b>, då Förbarmaren gick framom
oss och warkunnade sig — utan helt och hållet på <b>Christus</b>, den
osynlige Gudens beläte, förstfödd för alla kreatur, Guds ewige och enfödde
Son efter Anden, men efter köttet Davids Son, menniskans Son,
qwinnans säd, den andre Adam. Honom, den store medlaren mellan
Gud och menniskor, har det kostat ganska mycket att nedbryta
medelbalken, försona synden, tillfredsställa rättfärdigheten och återwinna åt
oss den förwerkade barnarätten och det förstörda arfwet. Det kostade
den käre Herren ganska mycket, då Han i öfwer tretio år war en träl
för wår skull för att förlossa oss ifrån djefwulens wåld och förwärfwa
en rättfärdighet, som i alla wåra lefnadsår skulle gälla för alla wåra
dagliga synder och orenligheter; det kostade Honom "starkt rop och tårar",
swett och blod — men Han wann ock dermed en förlossning, som hos
Gud ewigt gäller. Sedan Han efter Guds ewiga råd war gjord till
synd för oss, sedan Herren "kastade allas wåra synder uppå Honom",
har Han icke fått den ringaste eftergift på wårt oändliga skuldebref, utan
har måst betala allt; men derföre säger ock apostelen, att Han "tog
handskriften oss af wägen och naglade henne wid korset". Der stannade
wåra synder och all lagens förbannelse! Och såsom wåra synder woro
gjorda till Christi egna, så blefwo ock hans förtjenst, rättfärdighet och
dygder wåra. Han är Herren wår rättfärdighet. Gud ser nu hela det
menskliga slägtet i Christus inneslutet och derföre i Christus försonadt,


i Christus rättfärdigt, i Christus heligt, ostraffligt och godt. Men
Lammet har warit slagtadt ifrån werldens begynnelse, nemligen för
Guds ögon. Detta är grunden, hwarföre Gud alltifrån begynnelsen
har hushållat med menniskors barn såsom en försonad Gud, en nådig
och huld Fader, som med innerlig barmhertighet sökt sina förlorade söner
och med kärlek omfamnat dem, så snart de welat återkomma. Så 
förklarade sig Herren Gud redan för Moses, då han satt uti stenklyftan
på berget för att se Herrens herrlighet: "Herre, Herre Gud, barmhertig
och nådelig, långmodig och af stor nåd och trofast. Du, som bewarar
nåd till tusende leder och förlåter missgerningar och synder."

Detta är ju Guds allmänna nådewal i Christus, som omfattar
alla menniskobarn på jorden; ty efter Guds uppsåt är ingen utesluten;
Gud will göra alla saliga. Högtidligt betygar Han sjelf: Så sannt
som jag lefwer, jag har icke lust till den ogudaktiges död, utan att han
omwänder sig och lefwer. Gud will, att alla menniskor skola warda
frälsta och komma till sanningens kunskap. Gud will icke, att några
skola förgås, utan att hwar och en wänder sig till bättring. Han är
alla menniskors Frälsare. Derföre befallde Christus sina apostlar: "Gån
ut i hela werlden och prediken evangelium för alla kreatur." Här är
således ingen åtskilnad; här är icke någon wiss person, något wisst folk
eller slägte på jorden utwaldt, utan denna utkorelse är allmän, omfattar
alla slägter och alla menniskor, judar, hedningar, turkar, christna,
katoliker, lutheraner, kortligen, alla menniskor, onda och goda, trogna och
otrogna, ogudaktiga och fromma, fattiga och rika, höga och låga, man
och qwinna, med ett ord: hela menniskoslägtet, "alla kreatur deraf, som äro
under himmelen". Så lydde det ewiga nådewalets förkunnelse: "Uti din
säd, som är Christus, skola alla slägter på jorden warda wälsignade.^

Så högt har Gud, oss till stor fröjd,
Den fallna werlden älskat,
Att Han sin Son af himlens höjd
Har sändt, som oss har frälsat.

I synder war så werlden sänkt,
Att hjelp ej stod att finna,
Ej nåd att winna,
Om Gud sin Son ej skänkt. O menska det besinna!
Den 5 mars.

Christus är oss af Gud gjord till wisdom och till rättfärdighet
och till helgelse och till förlossning. 1 Cor. 1:30.


Bland de många föreskrifter om påskalammets ätande i gamla
förbundets tid war äfwen det en, att det skulle helt uppätas, och intet
deraf fick lemnas till morgondagen. Om något blef öfrigt, skulle detta
uppbrännas. Tänk, en sådan förordning! Lammet skulle ätas helt.
Förstår du? Förstår du, hwad Herren dermed will säga dig? Du får
icke taga, blott hwad dig behagar, af Christus; du skall annamma
Honom hel och hållen, sådan Han är oss af Gud gifwen, till wisdom
och till rättfärdighet, till helgelse och till förlossning. Här hjelper icke
att sjelf utwälja, tänka och besluta något om salighetens wäg, utan den
är af Gud redan föreskrifwen; du har blott att höra och hörsamma.
Den, som icke will hålla påska, slipper; men den, som will, skall göra
det få, som det är skrifwet — och lammet får icke styckas, det skall
ätas helt.

Somliga sönderstycka Lammet så, att de taga Christus blott till
wisdom, till profet, och njuta af hans dråpliga lärdomar, men — intet
widare! De behöfwa Honom icke sjelfwa till något egentligt gagn;
hwarken äro de i syndanöd, så att de behöfwa annamma hans försoning
till rättfärdighet — de behöfwa Honom icke till öfwersteprest — icke
heller får Han blifwa deras konung och regera öfwer dem, eller blifwa
dem till helgelse och förlossning. Dessa äro de, som filosofera öfwer
christendomen och hafwa allt blott i hufwudet, i klara, wäl ordnade
begrepp och insigter, men börja aldrig att anwända dem på sig sjelfwa,
sitt eget hjerta och lefwerne. O, we, huru förskräckligt de gäckas med
den Helige! Det är till sådana, blott studerande förståndschristna,
Herren en gång skall säga: "Woren I blinda, då haden I icke synd,
men nu sägen I: wi se, derföre förblir eder synd."

Andra taga Christus blott till föresyn och helgelse och mena, att
Han derigenom skall warda wår rättfärdighet. Dessa wilja hafwa
Christus blott till konung. De göra endast wäsende af hans 
efterföljelse, af hwad de sjelfwa skola göra och warda, af ödmjukhet, bön,
försakelse m. m. d. och hafwa derigenom det största sken, såsom de wore
de mest allwarliga christna; men under allt detta döljer sig en djup,
oändlig inbillning om denna deras allwarliga gudaktighets wärde, så
att de ock derföre aldrig blifwa rätt eländiga och förtappade syndare,
som i Christi försoningsblod allena få sitt lif och sin tröst, utan om de
ock efter förståndet regelrätt bekänna trons lära, ligger dock deras hjerta
fördjupadt i, hwad de sjelfwa göra och skola göra, hwarföre ock detta är
deras "wisa i munnen", deras första och sista — icke den sången, som
sjunges af de saliga på Zions berg: Lammet, som är dödadt och har
igenlöst oss åt Gud med sitt blod, utan Lammet, som är wår föresyn
och har helgat oss med sin Ande. Hwilket wisar, att hjertats egentliga
skatt och tröst består uti det, som är werkadt hos dem, icke uti det som
Lammet sjelft med sitt blod förwärfwat oss. Och hwad skall man säga
derom? Det måste man säga: denna eder allwarlighet och gudaktighet
äro wäl goda och berömliga saker; men skada blott, att de icke gå litet
djupare, nemligen derhän, att I blifwen till skam på allt detta och
såsom helt utfattiga, förtappade syndare lären, att allt detta är uselhet
inför Guds ögon, för hwilka endast ett gäller: Lammet, som är dödadt
och har igenlöst oss åt Gud med sitt blod.

För det tredje äro ock några, som wäl wilja hafwa Christus till
försoning, men icke till helgelse, nemligen dessa köttsliga medwandrare i
de christnas lilla hop, som gerna hålla till godo att höra detta ljufliga,
huru inga synder fördöma oss och inga goda gerningar göra oss saliga, men
wilja intet höra om köttets dödande och Christi efterföljelse, utan knorra
och klaga, att man genom den läran betungar deras samweten med lag.
"De taga", såsom Luther säger, "blott skummet af evangelium" och kunna
mycket tala om nåden och tron, men när de äro ute i sitt hwardagslif,
är der ingen Herrens fruktans ande hos dem, utan då lefwa de helt
fritt i sina synder och orättfärdigheter. De äro de grenar i Christus,
som icke bära frukt och icke rensas, böjas och qwistas, utan få wäxa
fritt, i hwad form de helst wilja antaga. Christus är intet rättesnöre
för dem. Hwad skall man säga till dem? Jo: edert nit om
evangelium och samwetets frihet är förträffligt; men — hwarföre älsken I
icke tuktan? Ar icke äfwen förmaningens ord af Christus och apostlarna?
"All skrift af Gud utgifwen är nyttig, till lärdom, till straff, till bättring,
till tuktan i rättfärdighet; att en Guds menniska skall wara fullbordad,
skicklig till alla goda gerningar." Hör, Lammet får icke styckas, det skall
ätas helt. Men alla dessa fela deruti, att de mer tänka än höra, att de
icke wäl gifwa akt på ordet. Märk derföre: Lammet skall ätas helt.

O, må oss Herren mer och mer framföra
Till hemlighetens uppenbarelse:
<b>Blott Kristus för oss</b> att rättfärdiggöra,
<b>Blott Christus i oss</b> all wår helgelse.
Den 6 Mars.

<b>Jag är den gode herden; den gode herden låter sitt lif för
fåren.</b>   Joh. 10:11.


Men ack, dessa ord är ju så gammalt bekanta och ofta hörda!
Hwem skulle wäl nu åter wilja betrakta dem! Många torde wilja
somna wid deras betraktande. Och likwäl är det ännu just detta ämne,
som framför något annat kan göra ett iskallt hjerta brinnande och den
döde lefwande, om Guds Ande får öppna wåra sinnen. O, stanna
dock ännu en gång och betänk, hwad Herren Christus här sjelf säger:
<b>Jag låter mitt lif för fåren</b>. Du är kanske fridlös, glädjelös, kall och
olycklig, du har intet warmt och huldt hjerta att luta ditt roliga hufwud
till; men wi skola här sannerligen säga dig, huru du kan få ett warmt,
lyckligt och fridfullt hjerta. Huru sker då det? Jo, om du blott kan
få en fast blick på din Frälsares ansigte, i det Han säger: <b>Jag är den
gode herden — jag låter mitt lif för fåren.</b> Om du endast får detta
in i ditt hjerta, skall det sannerligen börja blifwa warmt derinne, ja,
en outsäglig frid och fröjd. Bed Gud om den barmhertigheten, att
Han skänker dig en stilla, betraktande ande och öppnade sinnen, när du
hör Herren tala dessa ord. Besinna sedan, <b>hwem</b> det är, som talar.
Besinna allwarligt, att det är densamme, som du talar till i bönen —
det är din Frälsare. Se då på Honom och hör Honom säga: <b>Jag är
den gode herden; och jag låter mitt lif för fåren.</b> Märker du icke
någon djup och hjertlig huldhet hos Honom, då Han så talar? Eller
menar du ändå, att Han werkligen kan wara så kall och liknöjd om
dig, som ditt otrogna och kalla hjerta dömer? — Tag då dessa ord
med dig till bönen, och när du har det mest tryckande och grämande
bekymmer på ditt hjerta och wille klaga inför din Frälsare, men tycker
dig ingen kärlek af Honom förnimma, sök då att fatta hans bild och
skåda i hans ansigte, då Han säger: Jeg är den gode herden — <b>jag
låter mitt lif för fåren.</b>

Och se, det är ännu blott hans <b>ord</b>, du betraktat. Skåda Honom
sedan uti sjelfwa <b>gerningen</b>, som här omtalas — hans williga lidande,
hans bittra död — och låt då dessa ord, <b>jag låter mitt lif för fåren</b>,
beständigt ligga för dig och förklara för din själ allt, hwad du skådar.
Skåda, huru Han friwilligt går fram emot den mörkrets makt, som
söker Honom i örtagården, och huru Han säger: <b>Söken I mig, så låten
dessa gå. Jag låter mitt lif för fåren;</b> och huru Han stilla, "såsom
ett lam, som ledes till slagtning", går ut till afrättsplatsen och der låter
genomspika sina händer och fötter och upphänga sig på korsets träd.

Och när du ser Honom i dödens allwar, hör då hans egen förklaring:
<b>Jag låter mitt lif för fåren</b>. Wågar du ändå att misstro hans kärlek
och huldhet om fåren? Wågar du ändå att hellre tro ditt mörka,
lögnaktiga hjerta och djefwulen, som säger: "Han är liknöjd om dig, Han
bryr sig icke om din nöd, Han wäntar, att du sjelf skall öfwerwinna
ditt onda, Han wäntar, att fåret sjelft skall förswara sig emot ulfwen"
o.s.w. O, förskräcks dock för sådana mörkrets ingifwelser och låt en
gång din Frälsare wara, den Han är, den ewiga och obegripliga
huldheten, som icke ens kunde lida, att folket i öknen hungrade, eller att en
man hade en wissnad hand. Huru mycket mindre kan Han då fördraga,
att din <b>själ</b> är i nöd och fara, utan att Han skulle något göra dertill,
när Han dock är kommen i werlden egentligen för <b>själarnas</b> frälsning?
Då jag inser, huru hela Christi person och ärende till werlden är blott
ett enda stort bewis på en obegriplig kärlek och huldhet om det arma
menniskoslägtet, och ser, huru Han sjelf wille, att wi så skulle betrakta
det, sägande: "Ingen har större kärlek, än att han låter sitt lif för sina
wänner", har jag ju skäl för den slutsatsen, att allt hwad jag sjelf erfar,
ser, känner och tycker, omöjligen är lika wisst, som det Christus med sitt
lifs utgifwande bewisar. Han må sedan pröfwa mig, så besynnerligt
och bekymrande Han kan, lemna mig åt djefwulen och allt ondt, så
länge Han behagar, jag anar dock, att hos Honom ännu gömmer sig
ett hjerta, som blöder af innerlig kärlek, och att, när jag dock ännu är
i nådetiden och likwäl dömer mig sjelf, men också flyr till hans 
barmhertighet, skall Han omöjligt kunna på allwar lemna mig — nej, så
sannt denne trogne Herren icke kan ljuga, är då i hans hjerta redan
<b>glädje öfwer ett återfunnet får</b>. Korteligen: genom detta stora bewis
på Christi kärlek, hans hela persons och hans lifs utgifwande, bör du
komma till en sådan tro, att Han sedan får göra med dig, huru Han
will, och du ändå låter det stora bewiset gälla ännu mer. Se, på
detta sätt böra wi göra oss gagn af, det Han här säger: <b>Den gode
herden låter sitt lif för fåren,</b> nemligen att hwad helst som trycker,
hotar, skrämmer och pinar wårt hjerta, wi dock hafwa en innerlig
tillförsigt till hans kärlek och herdetrohet och endast fly till Honom, som
så hjerteligen will och så lätteligen kan hjelpa allting.

Den korta stund jag wandrar här
Hwad fruktar jag och klagar?
Han, som den gode Herden är,
Huldt mina steg ledsagar.
Han, som gaf lifwet för sin hjord,
Än med sin Ande och sitt ord
Är när oss alla dagar.


Den 7 Mars.

Ännn en liten tid så kommer Han, som skall komma, och 
fördröjer icke.   Ebr. 10:37.


O, att  wi  mer toge till hjertat, hwad order lärer om Herrens
tillkommelse och de christnas salighetshopp! Ingen christen är häri 
fullkomlig, ingen har allt så rätt och riktigt; alla behöfwa wi läras och
rättas. Wisserligen är den <b>för Gud</b> "helig och salig, som har del i den
första uppståndelsen"; den som dagligen drages med synder och brister,
men känner dem och har deruti sitt swåraste lidande på jorden samt
dagligen håller sig till Frälsaren och evangelii ord och <b>behöfwer</b> deraf
beständigt tröstas, styrkas och lifwas. Wisserligen är den ett benådadt
Guds barn, äfwen om han finner sig mycket kallsinnig och blir mycket
straffad af läran om det saliga hoppet; men han bör också taga den
herrliga läran till sig, så skall han hafwa stor wälsignelse deraf.
Apostelen Paulus förklarar salighetens hopp wara ett wigtigt wapen och
säger: "Iklädda trons och kärlekens bröstharnesk, och salighetens hopp för
en hjelm." Såsom tron och kärleken äro wigtiga, så är ock hoppet.
Hoppet på Christi herrliga tillkommelse är både wäckande, tröstande,
renande och lifwande. Johannes säger: "Den som har detta hopp till
Honom, han renar sig, såsom ock Han är ren." Paulus will med den
stora sanningen, att <b>tiden är kort</b>, höja de christnas sinnen öfwer detta
förgängliga, att de skola wakta sig för den dårskapen att fästa sig wid
något jordiskt, ehwad det är ljuft eller ledt. Han säger: "Kära bröder,
tiden är kort! De, som hafwa hustrur, ware, såsom de inga hade;
och de som gråta, såsom de intet gräte; och de som fröjda sig, såsom
de fröjdade sig intet; och de som köpa, såsom de behölle det intet, ty
—  denna werldens wäsende förgås."   Märk, o menniska, tiden är kort!
Sker dig något glädjande, gläd dig lagom, det blir så kort, du skall
snart lemna det. Sker dig något bedröfligt, sörj lagom, det warar icke
länge, tiden är kort. Tager du hustru, får du jordagods, war så till
sinnes, som om du skulle straxt lemna det. Det "dumma köttet" will
oupphörligt uppresa hufwudet och söka bereda sig ett paradis här nere
—  det är dårskap — det blir så kort! O, att en del christna, som
börja få ifrigt rusta i denna werld med sina jordagods, sin handel, sitt
byggande, o, att de wille hejda sig i tid, innan den sista gnistan af det
andliga lifwet är utsläckt och gudsfruktans ande helt wiken! Låt handen
arbeta; men — war uppriktig i den pröfningen: <b>hwar är hjertat</b>!
Ljug icke på din själ!<b> Hwar är hjertat</b>? I himmelen, dädan du wäntar
Frälsaren? — eller i ditt jordiska goda? War uppriktig!

Men det saliga hoppet skulle isynnerhet wara till stor tröst. I,
som ofta ären nära att helt uppgifwas i wägen för de oändliga
tröttande brister, synder och otroheter, som aldrig tillåta eder hafwa en
enda rätt glad och molnfri dag; och du, som i trons dunkelhet, i hjer-
tats obegripliga ondska, hårdhet och kallsinnighet har din dagliga plåga
och  förskräckelse; och du, som drages med en swår frestelse, en satans
ängel — glömmom aldrig, att det är blott om en kort tid till görande.
Snart kommer det, som skall komma. Lyften edra hufwuden upp, snart
nalkas eder förlossning! Den tunga, tjocka otrosdimman skall icke ewigt
trycka wår själ! Detta onda köttet med dess lustar, detta onda hjertat
med dess kallsinnighet, dess falskhet, lättsinnighet, hårdhet och ondska skola
icke ewigt fängsla wår ande. Måtte isynnerhet de, som äro af Gud
utrustade med några gåfwor för själars tjenst och derföre, såsom Christi
stridsmän, äro mest ansatta och plågade, utwärtes af werlden med lögn
och smälek och inwärtes af djefwulen med obegripliga frestelser, så att
de knappt kunna för någon i denna werld uppenbara sitt hjerta — måtte
de aldrig förgäta "salighetens hopp", som skulle wara deras "hjelm" —
aldrig förgäta, att det nu gäller en liten tid. Snart kommer Herren,
att gifwa <b>dem</b> bedröfwelse, som eder bedröfwa, men eder, som
bedröfwens, rolighet, ära och oförgängligt wäsende, då Herren Jesus warder
uppenbar af himmelen, samt med sin krafts änglar. Paulus utbrister:
"Om wi allenast i detta lifwet hafwa hoppet till Christum, wore wi
uslast af alla menniskor." Det bästa, det herrligaste återstår! Wi skola
se honungen ansigte emot ansigte och sedan <b>wara när Herren alltid</b>!
Eller skola wi tro Christus, när Han talar om den närwarande nåden,
och icke tro Honom, när Han talar om den herrlighet, som skall komma?
Gud beware oss! Måtte alla christna besinna äfwen detta stycke! Och
nu måtte wi blott wara redo och wakande och hafwa olja i lamporna,
när anskriet höres:

<b>Si brudgummen kommer</b>!

Framåt i Jesu namn!
Tiden är kort.
Ljuflig är hwilans hamn,
Tiden är kort.
Herrligt är resans mål.
Jesus wet, hwad jag tål,
Han är min längtans mål;
Tiden är kort.

Hur det må wexla här,
Tiden är kort.
Hemmet mig wäntar der
Tiden är kort.
Kort, om än het, min strid,
Jesus mig winkar blid:
"Jag är ju sjelf din frid;
Tiden är kort."
Den 8 Mars.

Så wardt ock en träta emellan dem (lärjungarna), hwilkendera
skulle synas wara ypperst. Luc. 22:24.


Här få wi med ögonen skåda, huru Christus handlar med några
lärjungar, som på ett mycket owärdigt sätt försyndat sig. Det war ju
högst owärdigt att "träta om, hwem som är ypperst". Blott en tanke
i sådan riktning är ju en ful synd; men här utbryter den ock i gerning,
i en träta derom. War sådant tillbörligt för Jesu lärjungar? Skola
christna göra något sådant? Gud beware oss! Men hwad gör nu
Herren? Är Han nöjd med deras träta? Gud beware oss för en sådan
tanke! Nej, Herren straffar dem. Han säger: "Werldsliga konungar
regera, och de, som hafwa makten, kallas nådiga herrar; <b>men I icke så</b>;
utan den som är störst ibland eder, han skall wara såsom den yngste;
och den der är ypperst, han ware såsom en tjenare." Och till att ännu
mer förkrossa dem, förehåller Han dem sitt eget exempel, sägande:
"Hwilkendera är större, den som sitter, eller den som tjenar? Är icke han,
som sitter? Men jag är midt ibland eder, såsom den som tjenar." Nu,
Han är således wred på dem? Det hade de wäl förtjent; men se, huru
denne Herren har det i sitt hjerta! Hwad tyckes oss? Midt i det
allvarsamma strafftalet för deras otillbörliga synd, börjar Han tala om
deras äresäten i himmelen, huru de skulle sitta med Honom i hans rike
på stolar och döma de tolf Israels slägter. O, hwad ser jag? hwad
hör jag? Du milde Frälsare, jag menade, att wi skulle för så owärdiga
synder förlora din kärlek och wår barnarätt, eller att wi åtminstone för
någon stund eller dag skulle wara uteslutna från din nåd. Men nej,
här ser jag annat. Midt uti bestraffningen talar Han dock om deras
platser i himmelen. Nåden, barnaskapet — det war en särskild sak, som
icke kunde rubbas; den stod på en annan och fastare grund än så. Att
de woro Guds barn och skulle i ewighet wara med Christus i himmelen,
det war en afgjord sak, som icke berodde på deras arma, ostadiga fromhet.
Straffa dem, rätta och förmana dem, det wille Christus; men detta war
ock allt, hwad Han wille. Si, så är Christus sinnad, den käre, milde,
trogne Frälsaren! Djefwulen åter, han sätter udden mot sjelfwa lifwet,
han will rakt fördöma oss, när wi syndat; men Christus icke så.

Hwad skola wi nu lära af allt detta? Skola wi häraf lära, att
det icke är farligt att synda emot Gud; att då Christus wisar en så stor
och beständig nåd wid dessa sina lärjungars synder, kunna ock wi nu
gerna träta om, hwem som är ypperst, och dylikt? Ja, så säga somliga,
att lärdomen skall blifwa, då de exempel anföras, som wi nu anfört.
Men sådana "försmädare" äro redan uttryckligt tecknade af Herrens Ande
(Rom. 3:8), och apostelen tillägger, att "deras fördömelse är all rätt".
Evangelisterna hafwa sannerligen icke upptecknat dessa exempel på 
lärjungarnas swaghet och Christi nåd, på det de skulle förbigås och förtigas,
utan twärtom att de skulle betraktas — och icke såsom exempel på några
<b>otrognas synder</b>, utan på de <b>trognas swagheter</b>. Ty wi måste dock
låta Christi dom gälla, då Han just till dessa lärjungar före sin död
säger: I ären <b>grenar i mig; jag i dem och de i mig; nu ären i rena</b>,
o.s.w. Att dessa lärjungar fingo en hel annan kraft på den stora
pingstdagen, det gjorde dem icke till christna och Jesu wänner, utan till
<b>apostlar</b>, hwilka nu "bekläddes med en sådan kraft af höjden", som ingen
efter dem haft, ehuru de icke ens derefter woro felfria. Det är högst
nödigt, om du will behålla evangelii sanning ren, att icke tro, det nåden
beror af olika grader i fromhet och kraft; ty då har du redan felat i
sjelfwa tron. Om wi anse nåden bero af wår helgelse, då hafwa wi
genast en annan grund för tron än "den, som är lagd". Men om
nåden icke beror af helgelsegraderna, då är det rätt, hwad evangelisterna
gjort, att de framställt de swagafte lärjungars benådning till exempel
på Christi kärlek. Så torde du förstå, hwad wi skola lära af dessa
exempel, nemligen icke att synden ingenting betyder, icke att wi böra
efterfölja lärjungarnas swagheter, icke ens att hwar och en är en christen,
som liknar dem i dessa swagheter, utan att <b>Christi nåd</b> är så stor och
orubblig wid sina wänners skröpligheter, som du här ser. Du skall lära
allwaret af Christi försoning och syndernas förlåtelse till styrka för din
arma tro; och då skall den stärkta tron medföra förökad kärlek och kraft
till allt godt; du skall erfara, att <b>Christi kärlek twingar oss</b>, så framt
du är en lefwande lem i Honom. Får du åter en motsatt werkan
häraf, så att du nu will synda fritt, efter nåden är så stor, då är detta
ett tecken, att du är död. Detta tecken är så säkert, som att den i
stammen lefwande grenen på ett fruktträd får genom solens wärma blott
desto ymnigare saft och frukter, då deremot den gren, hwars löf förtorka
genom samma sol, med rätta må anses sakna en lefwande förening
med stammen.

Din nåd, o Jesu, skyler all
Min synd och mitt elände,
Den mig allt framgent skydda skall,
Ty Gud med den ock sände
Din helga Ande i min själ,
Som tröstar, warnar mig sä wäl
Och i all sanning leder.


Den 9 Mars.

Herrens ord blifwer ewinnerligen. 1 Petr. 1:25.


Hwad kraft och betydenhet ett ord eller löfte har, när det blott är
gifwet af en person, som icke kan swika det, låter oss Paulus förstå, då
han säger, att den, som will hafwa Christus med all hans förtjenst,
behöfwer icke säga: "Hwem will fara upp i höjden? det är, att hemta
Christus här ned; eller, hwem will fara ned i djupet? det är, att hemta
Christus upp igen ifrån de döda; utan hwad säger Skriften? <b>Ordet
är hardt när dig, nemligen i ditt hjerta och i din mun"</b>, då du tror
i ditt hjerta och bekänner med din mun det "ordet om tron". Märk!
han säger: "Ordet är hardt när dig" — der har du allt, hwad du will
hafwa, menar han, när du blott omfattar ordet. Paulus menar, att
ett ord af Gud är alldeles lika mycket, som om wi hade sjelfwa saken
i wår hand. Att ett pålitligt löfte har sådan wigt och betydelse, derom
äro wi mycket förståndiga, så snart det rör menskliga ting; men när det
rör de himmelska, der wi hafwa sjelfwa Gud till löftesman, då äro wi
icke förståndiga nog att wara rätt trygga. Wi wilja ännu belysa detta
med en liknelse af ett mycket bekant förhållande: Om jag ock icke eger
en enda skilling werkligt mynt, är jag dock alltid fullkomligt nöjd, blott
jag har tillräckligt af en wiss sorts papper, som wi kalla sedlar, på
hwilka stå några ord, som alldeles betrygga oss, nemligen de orden, att
"rikets bank inlöser denna sedel" med så och så mycket. Då äro wi så
trygga, att wi icke ens bry oss om att någonsin utwexla dessa sedlar
mot werkligt mynt, utan kunna hela wårt lif igenom så gömma och
wärdera dem, som om det wore penningar, ja, så att wi kalla dem penningar,
och de flesta menniskor icke annat weta, än att det är penningar; ty de
gälla i all wår handel såsom werkligt mynt. Hwad är det nu, som gifwer
dessa papper ett sådant wärde? Endast några <b>ord,</b> endast ett <b>löfte</b>, 
nemligen att de wid anfordran inlösas mot werkligt mynt. Si, sådan wigt
menade Paulus, att äfwen Guds ord och löfte skulle ega, då han sade:
"Säg icke: hwem will fara upp i höjden att hemta Christus här ned?"
Det behöfs icke, säger han; <b>ordet är hardt när dig</b>. Då har du Christus,
himmel och salighet, om du blott gömmer ordet i ditt hjerta och litar
på det. Äfwen wår himmelske konung har utgifwit sedlar på jorden,
nemligen i sitt ord. O, att wi en gång blefwe så förståndiga, att wi
kunde lika fast lita på de ord, Gud gifwit oss i den stora sedelboken,
bibeln, som wi lita på en jordisk konungs ord! Gud skall sannerligen
icke swika dessa sina egna försäkringar, när det en gång gäller, att wi
wilja utwexla dem mot deras utlofwade werklighet, wilja hafwa sjelfwa


himmelen och saligheten. Måtte äfwen denna bild påminna oss, hwad
wigt och betydelse ett Guds <b>ord</b> och <b>löfte</b> eger! Wi skola aldrig kunna
förblifwa i tron, i en werklig tillförsigt till all den outsägliga herrlighet,
som ordet lofwar, om wi icke djupt i wår själ inprägla, hwad det
gäller, att Gud sjelf har sagt det. Det är ju något så stort, att Gud
sjelf gifwit oss löften, att wi blott för dess storhet icke kunna besinna
det. Eller kan wäl någonting wara säkrare, än det Gud sjelf lofwat?
Skulle <b>Gud</b> kunna swika? <b>Gud?</b> Huru obegripligt förderfwade äro
icke wåra själskrafter, att wi aldrig kunna rätt besinna sådant! Apo-
stelen säger, att Gud har icke blott uttalat det stora löftet i Christus,
utan ock med sin heliga ed bekräftat det. Han säger: "Då Gud wille
rikligen bewisa arfwingarna till löftet sitt uppsåts fasthet, lade Han
deruppå en ed — och då Han ingen större hade, wid hwilken Han kunde
swärja, swor Han wid sig sjelf — att wi genom twå swikliga ting
(löftet och eden), i hwilka det är omöjligt, att Gud skulle ljuga, skulle
hafwa <b>en stark tröst</b>, wi, som hafwa flytt dertill, att wi måtte få det
hopp, som är tillbjudet." O, wår store, nåderike Gud! Har du ock
med din heliga ed bekräftat ditt ord, och wi likwäl icke tro! Hjelp oss,
hjelp oss för wåra ömkliga hjertans mörker och otro! Store, gode
Gud! förlåt oss och hjelp oss!

Guds ord och löfte skall bestå,
Wi det i hjertat bäre.
För himmel, ej för jord wi gå
Till strids och glada äre,
Äro alltid wäl till mods,
Fast wi wåga gods
Och ära, lif och allt.
Ske blott, som Gud befallt
Guds rike wi behålla.
Den 10 Mars.

Wi gingo alla i willfarelse såsom får; hwar och en såg uppå
sin wäg. Men Herren kastade allas wåra synder uppå
Honom.   Ef. 53: 6.


Hwad som här åsyftas, hwad här egentligen är frågan, hwari wi
gingo i willfarelse och sågo hwar och en på sin wäg, det märker jag
af det, som Gud då gjorde till bot för detta irrande, nemligen: men
<b>Herren kastade allas wåra synder uppå Honom</b>. Jag märker då, att
det war i fråga om <b>synden och wår frälsning</b>, det war i fråga om
wägen till himmelen. Nu, betänk då, hwad Herrens Ande här anmärker
såsom wår stora hufwudwillfarelse i den frågan, nemligen: <b>Hwar och
en såg uppå sin wäg.</b> Hwar och en ser på något eget görande. Den
ene tänker: Om jag blott kunde wara rätt allwarlig i min gudaktighet,
rätteligen älska och frukta Gud, skulle jag hoppas nåd. Men detta är
att <b>gå i willfarelse</b>, säger här profeten. Det förslår inte; du är för
mycket förderfwad, du är alldeles förtappad med allt, hwad du gör.
Den andre tänker: Om jag blott kunde rätt bittert känna och ångra min
synd, rätt allwarligt waka och strida emot den, skulle jag hoppas nåd;
men det är att "gå i willfarelse", säger profeten; det är allt förgäfwes,
hwad helst du gör, det fordras en helt annan man. Men will du weta,
hwad som gäller, så hör: <b>Herren kastade allas wåra synder uppå
Honom.</b> - endast detta gäller. Herren såg med barmhertighet på wårt
ömkliga sträfwande i syndens dy, och Han warkunnade sig och gaf oss en
man, som skulle bära allas våra synder: <b>Honom, som af ingen synd
wisste, har Han för oss gjort till synd.</b> Hela werldens alla synder
blefwo genom den stora tillräknelselagen "kastade" på en enda man.
Herren afdömde, att allas wåra synder skulle wara <b>hans</b>, så att <b>Han</b>
skulle betala och plikta för dem. Wåra synder äro icke mer <b>wåra</b>, utan
hans. Och att wi måtte wara desto tryggare, säger profeten, att det
är icke <b>wi</b>, som lagt wåra synder pä Honom, utan <b>Herren</b> — <b>Herren
kastade.</b> Det är Herrens egen gerning och wälbehag, och Han måste
wäl mena och wara nöjd med, hwad Han sjelf gjort! Såsom Johannes
derföre säger: <b>Si, Guds Lam, som borttager werldens synd</b>. Märk:
<b>Guds Lam</b>! d. ä. det Lam, som Gud har bestämt till wår försoning,
det enda, som Gud will hafwa för wåra synder. Derför säger ock
Jesus, att <b>Fadren fördenskull älskade Honom, att Han utgaf sitt lif</b>.
Hwad kan då wara tryggare? Gud måste wäl wara nöjd med sin egen
wilja. Märk det, du arma, syndiga, förtorkade och betryckta själ, att det
är Guds egen gerning, som frälsar dig, det är Fadren sjelf, som gifwit
denna försoning. Hwad är det då för en Gud, som kan anklaga dig
för din synd? Ty Gud i himmelen, som är din Herre, och for hwilken
du så högligen fruktar, Han har sjelf lagt din synd icke på dig, utan
på Christus, till hjelp emot alla lagens hotelser. Skulle nu icke den,
som har ett ondt samwete, hafwa del i denna försoning, hafwa här sin
frälsning och tröst, hwem skall då hafwa det? Ty en försoning kan ju
icke wara gifwen för några rättfärdiga, utan endast för straffskyldiga.
O, den ewiga, obegripliga kärleken! Syndare, som hafwa ett ondt
samwete, skola nu få hafwa frid! Tack och pris, o Gud!

Kan du endast tro detta, hwilket ju är den stora hufwudläran i
allt Guds ord, öfwerräkna sedan, huru mycket du wäger emot denna
försoning, huru mycket allt ditt förskräckliga förderf, din ondska och dödhet
wäger emot Guds egen Sons död! Märker du icke, att alla menniskor
äro emot Guds Son ett intet? Ja, då Herren liknat sig wid en god
herde och sagt, att <b>Han låter sitt lif för fåren</b>, så led dig wid denna
bild till någon besinning. Föreställ dig, att ett får kunde hafwa moralisk
skuld och hade med sin ondska ådragit sig en dödsdom, men att detta
får hade en så besynnerligt öm herde, att denne wille gifwa sitt lif för
det arma fåret — tänk, en menniska gåfwe sitt lif för ett fårs
försonande — tycker du icke, att detta wore en öfwermåttan dyr försoning
för ett får? Tycker du icke, att det fåret wore tillräckligt wäl försonadt?
Men är icke Guds ewige Sons död för menniskorna en lika stor, ja,
en ännu omätligt större försoning för oss? Tycker du icke, att du
förswinner i den omätliga storheten af denna försoning? Ja att alla dina
synder, så swåra de än i sig sjelfwa äro, likwäl här blifwa till intet?
Och just detta war Fadrens mening och wilja, att wåra synder skulle
sålunda blifwa till intet, "på det wi skulle hafwa frid". Kan du
sålunda <b>blott och allenast i Christus</b> hafwa din frid, då har du
rätteligen förstått Honom, då har du fattat ewinnerligt lif — och med dina
många uselheter skall wäl denne gode Herden sedan finna råd. Det är
Han, som skall sörja äfwen för dessa. Du är blott ett eländigt får
inför Honom. Han will sjelf göra allting; fåret skall endast höra 
herderösten. Blott hören, så får eder själ lefwa. Gud föröke oss tron!

Guds rena Lam oskyldig,
På korset för oss slagtad.
Alltid befunnen tålig,
Ehur du war föraktad.
Wår synd du hafwer dragit
Och dödens makt nedslagit.
<b>Gif oss din frid, o Jesu</b>.


Den 11 Mars.

Sade Jesus till Petrus: Följ mig.   Joh. 21:19.


Här begär den store Herren rentaf en tjenst af sin arme Petrus
och låter också honom blifwa en fåraherde, såsom Han sjelf war, låter
honom blifwa sin tjenare och medarbetare. Samma nåd gifwer Han
alla sina wänner, ehuru på många olika wägar i olika stånd och kallelser,
men alla få wi blifwa Christi efterföljare och Christi tjenare, göra och
wara emot andra detsamma, som Han är emot oss. Till alla, som
älska Honom, säger Han: Följ mig! Såsom ock Paulus säger: "Waren
Guds efterföljare såsom älskliga barn och wandren i kärleken, såsom ock
Christus har älskat oss och utgifwit sig sjelf för oss." Då nu Christus
säger till oss: "Jag är kommen, på det I skolen hafwa lif och öfwer
nog; hwad jag har, skall äfwen du hafwa; om dig något fattas, skall
det äfwen fattas mig; der har du min rättfärdighet, lif och salighet,
att ingen synd skall fördöma dig, intet ondt öfwerwäldiga dig, utan du
skall wara alldeles trygg i ewighet; så länge jag är rättfärdig och lefwer,
så länge skall äfwen du wara rättfärdig och lefwa <b>för min skull</b>", då
will Han, att också wi skola med samma kärlek säga till wår nästa:
"Si, min käre broder! Jag har undfått min Herre och all nåd och
salighet i Honom, låt nu äfwen mig tjena dig, såsom Han har tjenat
mig; tag du, hwad jag har, såsom jag har fått, hwad Han hade; jag
will icke mer kalla mig eller något, som jag har, för mitt, utan hel och
hållen wara dig och alla menniskor till tjenst, blott för min dyre Herres
skull, som gjort och dagligen gör mig så mycket godt." Att få handla,
det heter att wara en <b>Christi efterföljare</b> och "icke mer lefwa sig sjelf,
utan Honom, som är för oss död och uppstånden". Och detta är ju
hela wårt lifs uppgift, om wi äro <b>christna</b>.

Men ack, när man tänker, huru det härmed går i werkligheten, och
att det icke är wäl med att blott weta detta, utan det skall ock dagligen
öfwas i werk och gerning, och när man känner, hwilka bergstunga
hinder då lägga sig i wägen, wet man icke, om det är wärdt att mer
säga ett ord om saken. Det är ingen, som riktigt tror det, att Christus
så älskar och tjenar oss, som wi nyss sade, och på samma gång, att Han
bryr sig om wår arma tjenst och har deri något behag, och de äro få,
som ens akta det och söka att få det in i hjertat. Hwilken tror riktigt,
att Christus werkligen har behag i wåra arma gerningar? Jo, endast
de arma förblindade själar, som lefwa i falsk tro, så att de mena, att
gerningarnas eget wärde är så stort inför Gud, att Han rentaf skall
älska dem för deras gerningars skull. Dessa tro så, att det är 
förskräckligt — emedan djefwulen understödjer en sådan tro. Men får en
menniska rätt ljus öfwer wåra goda gerningars stora uselhet och
owärdighet, får hon ljus att se, det ingen enda gerning i sig sjelf är inför
Gud ostrafflig, ren och behaglig, utan att wi måste hafwa förlåtelse
för wåra bästa gerningar, eller ock fördömas för dem — och att 
gerningarna behaga Gud, icke för deras eget wärde, utan endast af följande
orsaker: först att Gud <b>för sin Sons skull</b> har behag till wåra personer
och för den behagliga personens skull äfwen låter hans lilla kärlekstjenst
behaga sig, och för det andra för <b>hans ord i gerningen</b>, d. ä. för det
<b>Han</b> behagar bjuda oss göra en gerning åt sig, så att gerningen har
wärde för <b>hans</b> skull, hwilken befallt densamma — si, förstår man detta,
då will man icke tro och glädjas att få tjena Honom, utan då går
man och ser ändå blott på tjenstens eller gerningens egen beskaffenhet,
och om nu denna är af ringa betydenhet i sig sjelf, då kan man icke
tro, att man gör Christus något behag dermed. Detta är den plåga,
som alltid låder wid den rätta läran om gerningarna, så att man kan
af misströstan om att någonting kunna uträtta wilja tystna. O, den
swarta, olyckliga otron och det förblindade hjertats mörker! Det är
egentligen den olyckliga otron, hedningen i hjertat, som förhindrar de
trogna att med den lust och flit göra det goda, som de eljest skulle göra
det. Ty så mycket älska de dock sin Frälsare, att om de blott riktigt
trodde, att de finge tjena <b>Honom</b>, skulle de med stor glädje löpa dertill,
om det ock wore en lång wäg. Om Han sjelf komme i synlig måtto
uti deras hus och begärde af dem mat eller kläder, skulle de wisserligen
ingenting spara för Honom, utan framtaga det bästa de hade. Men
då Han skickar i sitt ställe en fattig menniska, som behöfwer mat, kläder
eller penningar, är man ganska betänksam. Kunde wi då tro, att Jesus
står bredwid, ser på oss och säger:<b> Allt det I gören dessa minsta, för
min skull, det gören I mig,</b> o, hwilken glädje wi då skulle hafwa att
gifwa eller utlåna, allt efter som det behöfdes! Men då wi ingenting
riktigt tro, hafwa wi ock ingen lust eller drift till att göra det goda.

Har du i tron dig gifwit först åt Jesus, wännen kär,
O, gif dig se'n i kärleken åt dina bröder här.
Gif lärdom, warning, råd och tröst, gif willigt, hwad du har,
Och märk och lär, ju mer du ger, dess mera har du qwar.


Den 12 Mars.

Då sade ormen till qwinnan. Förty Gud wet, att på hwad dag
I äten deraf, skola edra ögon öppnas, och I warden såsom
Gud, wetande, hwad som är godt och ondt.   1 Mos. 3:5.


Märk dessa ord! den försåtliga twetydigheten och ormalisten. Se
nu här den "hwitklädda" djefwulen. Här synes han ganska präktig,
förskapad till en ljusets ängel. Han säger icke till Adam och Eva: förty
I skolen allsintet akta, hwad Gud säger — twärtom tager han just
Gud till wittne på, hwad han sagt, och lägger Guds egna ord till
grund derför. Han gör endast en förklaring öfwer det namn, som Gud
sjelf hade gifwit trädet. Gud hade i förbudet kallat det <b>kunskapens
träd på godt och ondt</b>. Hwad detta betydde, will nu djefwulen utlägga.
Gud wet, säger han, Gud har medgifwit med sjelfwa trädets namn,
att man genom detta träd <b>får kunskap om godt och ondt</b>, hwilken kunskap
Gud sjelf eger — således: att på hwad dag I äten deraf, "skolen också
I warda såsom Gud, wetande, hwad som är godt och ondt". Detta är ju
allt förträffliga saker: warda såsom Gud sjelf, wis och upplyst såsom
Han — detta måste ju icke wara något ondt. När nu Gud wet sådant,
är det ju omöjligt, att Han, eder hulde, allgode Fader, kan hafwa
förbjudit eder att äta af detta träd. Så hafwa somliga förstått satans
djuphet häri. Andra åter mena, att han härmed welat ingifwa
misstankar om någon missunsamhet hos Gud, nemligen att Han icke unnade
dem att blifwa så lyckliga och herrliga — att de således icke borde så
wisst och fast tro på Guds kärlek och wälwilja för dem. Båda 
meningarna kunna wäl stå tillsammans; ty Eva kunde ju endast göra denna
slutsats: Wet Gud, att genom åtnjutande af denna frukt wåra ögon
skola öppnas, kan Han icke hafwa förbjudit oss äta deraf, utan wi måste
hafwa missförstått hans ord; ty huru kunde ett sådant bud komma
öfwerens med hans godhet och kärlek. Har Han åter werkligen
förbjudit oss äta deraf, kunna wi icke annat sluta, än att Han är
missundsam emot oss. — Se nu här satans djuphet! Denna framstår ännu
hemskare, när man betänker, huru han här i sin djupa lögn <b>inblandar
sanningar</b>, hwilka han endast wanställer och fördunklar genom de
<b>twetydiga</b> uttrycken. Han lofwar t.ex. att deras ögon skulle öppnas.
Detta kunde tagas så, att de skulle få en utomordentlig wishet och
insigt; men sjelf menar han utan twifwel endast den bedröfliga 
erfarenhet, de skulle få af synden och dess straff.

Hwad som dock, öfwerhufwud taget, är mest framstående i denna
frestelse och derjemte lemnat så djupa märken efter sig i alla Adams
barn, att det ännu i denna dag utgör den egentliga grundkällan till
allt andligt förderf, alla de mäktigaste frestelser och de djupaste fall, är
ormens ingifwelser till högmod, sjelfförgudning och oberoende. Redan
i ormens första ord: "Ja, skulle Gud hafwa sagt, att I icke skolen äta
af allehanda träd", ligger den tanken: I, Guds herrligaste werk, I
herrskare öfwer hela jorden, skullen I hafwa ett band på eder! Skullen
I icke hafwa all frihet? Men sedan frestarens dristighet wuxit, säger
han uttryckligt: I skolen warda såsom Gud, eller gudar. Och just
detta: I skolen warda såsom Gud— nemligen, icke genom någon Guds
nåd och gåfwa, utan genom egen "kunskap om godt och ondt", genom
en egen åtgärd, egen gerning — det tog djupt i menniskan, det lemnade
märken efter sig hos Adams slägte, hwilka ännu i dag oupphörligt sticka
fram. Äfwen är det onekligen något betydelsefullt, att ormen uppwäckte
ett kunskapsbegär, som isynnerhet bidrog till detta stora och förskräckliga
fall. Luther säger: "Det är egentligen djefwulens onaturliga gift, att
menniskan will wara klokare, än henne af Gud är bjudet." Först är
det i allmänhet ingenting, som gjort menniskorna så galna uti andliga ting, 
så mäktigt fiendtliga emot Gud och hans wägar, som den inbillska
lärdheten. När de höllo sig för wisa, äro de wordna dårar, äfwen om
de werkligen innehade det största förråd af kunskaper. Apostelen säger,
att förståndet uppblåser; en större rikedom på förstånd och wetande blir
derigenom den mäktigaste frestelsen till sjelfförgudning och sjelfklokhet;
och blott derigenom är den menniskan genast, mer än någon annan,
obeqwäm för Guds wisdom. Gud står emot de högfärdiga och 
fördöljer sitt ljus för de wisa och förnumstiga. Men när Gud står emot
en menniska, då är det förbi med henne, då faller hon från den ena
dårskapen till den andra. "Då får hon en sådan wishet", säger Luther,
"att hon anser för rättfärdighet, det som är synd, och för den högsta
wishet, det som är den yttersta dårskap. Ty derhän plägar djefwulen
drilla saken, att ju mera fjerran menniskan kommer ifrån ordet, destomer
lärd och wis tycker hon sig wara."

Waka själ och bed
Och till strids dig red.
Räds, att frestarn lägger snaran,
Der du minst förmodar faran:
Sådan är hans sed.
Waka själ och bed.

Uti lustans spår
Smygande han går,
Wännens röst han efterapar
Sig till ljusets ängel skapar
Tills han snärd dig får
Uti lustans spår.

Den l3 Mars.

Hwar nu någon är i Christus, så är han ett nytt kreatur, det
gamla är förgånget, si allting är wordet nytt.  2 Cor 5:17.


Den första skapelsen hade blifwit förderfwad genom syndafallet och
det,  som  war en lust och förnöjelse för Guds hjerta, då Han såg på
allt, det Han hade gjort, undergick en så sorglig förstörelse, att Herren
på mennniskosätt talade om en <b>ånger</b> öfwer, att Han gjort menniskorna
Men då gaf Gud oss det ewiga "Ordet", "begynnelsen till Guds kreatur"
att Han skulle åstadkomma en ny skapelse på jorden — den nya menniskan, 
som är skapad efter Gud, liksom i den första skapelsen, i sannskyldig
rättfärdighet och helighet - skapad i Christus Jesus till goda
gerningar, till hwilka Gud tillförene har beredt oss.
                      
Hwar någon är i Christus", säger apostelen. Hwad det will säga
och huru det tillgår, hafwa wi ofta betraktat, nemligen att Anden så
straffar allt det, som är i oss, synd, otro, egenrättfärdighet, att wi till slut
ingenstädes  finna ro, utom i Christus och hans rättfärdighet.  Då
själen, jagad och drifwen af Andens beständiga straffande, till slut måste
helt inswepa sig i Christi rättfärdighet och hafwa blott i Honom sitt allt,
både sin rättfärdighet och sin starkhet, då heter det: hon <b>är i Christus</b>.
Och då, säger apostelen, <b>är hon ock ett nytt kreatur</b> — det gamla är
förgånget, och allting är wordet nytt. Och detta är den uppenbaraste
sanning i erfarenheten.  Hwarje christen wittnar, att på samma gång     
han fick lif i Christus, fick ljus och frid i hans rättfärdighet, blef i 
detsamma i hans inre ett alldeles nytt wäsende, ett nytt hjerta och sinne,
så att han nu såg allting annorlunda, han fick ett nytt förrstånd i alla
andliga ting, ny syn och hörsel, ny lust i hjertat, nya fröjder och nya
sorger,  nya utsigter och nya sträfwanden: kortligen, han har ett nytt
lif, en hel ny werld för sig - "allting är wordet nytt". Detta yttrar sig 
ock hos honom i ett nytt tungomål, nytt tal och nytt lefwerne.
Och hwad <b>det gamla</b> angår, som ännu finns qwar hos mig, har jag
nu kommit i en ny ställning till detsamma: synden, lustarna, som förr
woro min förnöjelse, äro nu min plåga och förskräckelse; det andliga
och  himmelska, som förr war mig tråkigt och fremmande, år nu mitt 
lif och min lust. Mitt <b>sinne</b> är nytt, fastän <b>köttet</b>, efter det gamla
adamitiska förderfwet, är sig alltid likt. Detta <b>nya inre</b> är det
starkaste bewiset på en <b>ny födelse</b>, ty <b>födelse</b> tyder på sjelva det inre
wäsendets förwandling. Och Christus säger. Utan en warder <b>född på
nytt</b>, kan han icke se Guds rike." Och Johannes säger: Guds barn,
hwilka icke äro födda af blod, icke heller af köttslig wilja, icke heller af

någon mans wilja, utan af Gud." Genom denna nyfödelse af Gud,
denna nyskapelse, återställes det i syndafallet förlorade Guds beläte i
menniskan, nemligen uti de trognas <b>sinne</b> och <b>anda</b>; men emedan wi
ännu lefwa i köttet, hwilket är fullt af synd och strider emot Anden, är
detta nya beläte ännu icke uppenbart och fullkomligt. Men den nya
menniskan, som är skapad efter Gud i sannskyldig rättfärdighet och helighet,
skall en gång förlossas ifrån denna dödens kropp, då Christus warder
uppenbar, och "då warda wi lika Honom".

Här må nu hwar och en pröfwa sig sjelf. Apostelen säger bestämdt:
"Hwar någon är i Christus, så är han ett nytt kreatur." Om du menar
dig wara omwänd och troende, men icke har fått detta nya sinne och
hjerta, icke i ditt inre blifwit ett nytt kreatur, wet du ännu icke, hwad
den rätta tron och saligheten i Christus will säga. Hela Skriften
wittnar ju öfwerallt, att den sanna tron medför ett nytt sinne, nytt
hjerta, wänskap och bekantskap med Gud, lust till hans lag och seger
öfwer werlden. Så omöjligt som att eld skulle wara utan wärme, så
omöjligt kan tron och nyfödelsen af Guds Ande wara utan lif och kraft.
Hwar någon är i Christus, så är han ett nytt kreatur. Detta är kort
och enkelt taladt af apostelen, men bestämdt och afgörande. Flyg icke
förbi den pröfwande sanningen, stanna och war uppriktig emot dig sjelf!
Allt Guds ord måste wördas och med allwar betraktas. Det är bättre
att i tid upptäcka sin andes falskhet, än att för sent wara bedragen.
Du kan ju weta med dig, om du genom din tro kommit till den här
nämnda inre förändringen. Om ock dina synder och skröpligheter ännu
wore än så många och swåra, men du dock derjemte har detta nya sinne,
först att <b>Christus, Christus</b> blifwit ditt <b>A</b> och <b>O</b>, ditt första och ditt sista, din enda tröst, 
ditt dagliga behof, så att du helst will höra något om
Christus och hans förtjenst — och, för det andra, att du i följd deraf
har fått en ny kärlek och lust till Guds lag och hans wägar, 
hwarigenom ock dina synder blifwit din wärsta plåga — si, om ock dina synder
och brister då äro än så swåra, är dock detta nya wäsende det säkraste
bewis, att du är född af Gud. De fåwitska jungfrurna kunna wäl wara
religiösa, älska ordet i allmänhet och öfwa sina wissa heliga gerningar;
men - att hafwa sin lust och sitt lif i Christus och hans nåd, att helst
höra och tala om Christus och syndernas förlåtelse, det finner du icke
hos dem.

Så är min Jesu bittra död
Till lifs i allt mig worden:
Min tröst uti min syndanöd,
Min helgelse på jorden.
I tron på Jesus är jag fri
Från synden och dess slafweri;
Ty Jesus är min Herre.


Den 14 Mars.

Jag, jag utstryker din öfwerträdelse för min skull och kommer
intet ihåg dina synder.  Es. 43:25.


Hörom här, hwad som är Herrens sinne! Nu wäl, alla I, som
ären törstiga, kommen hit till watten; och I, som icke hafwen
penningar, ja, både syndare och helgon, hören här, då Herren sjelf talar
och säger oss, huru Han dömer och handlar i den stora frågan om wår
benådning. Hwad kan wara säkrare, än det Herren sjelf säger! Och
här höra wi Honom på det allra uttryckligaste sätt förklara, att hwarken
det ena eller andra offret, hwarken inre eller yttre fromhet bewekte
Honom till nåd, och hwarken den ena eller den andra bristen, hwarken
inre eller yttre ofromhet tillintetgjorde hans nåd, utan både förtjenster
och skulder uppslukades af ett enda förhållande: "Mig har du gjort arbete
uti dina synder och gjort mig möda i dina missgerningar." Och huru
skall det då gå? Jo, jag utstryker din öfwerträdelse för min skull —
märk: "för min skull", icke för din skull — och kommer dina synder intet
ihåg. O, ljufliga, honungssöta ord för fattiga syndare!  Nådefulle
Gud,  öppna wåra ögon och hjertan, att wi måtte smaka och se, huru
ljufligt det är!

Men för att kunna rätt märka kraften af dessa ljufliga ord, är det
isynnerhet nödigt att förstå den omständigheten, att allt, det Herren
förut (v. 22—24) uppräknar såsom icke bidragande till hans nåd, utgör
just de förnämsta styckena af den gudstjenst, fromhet och goda gerningar,
som Herren hade föreskrifwit Israels barn. Han talar först om hjertat:
"icke att du har <b>kallat</b> mig" — hwilket innefattar allt hjertats begär
efter Herren och sedan allt åkallande och bedjande. Derpå uppräknar
Han, hwad som hörde till gudstjensten, såsom allehanda offer, spisoffer,
brännoffer, rökelse, etc. Detta allt motswarar således, hwad som hos
oss i nya testamentet kallas <b>gudaktighet</b>, såsom bön, andakt, gudstjenst,
barmhertighetswerk och allehanda goda gerningar. Då wi nu weta, att
Gud sjelf hade föreskrifwit Israel denna gudstjenst, samt att Israels
folk med stor omsorg och nit wårdade sin gudstjenst, hwad kan det då
betyda, att Herren här talar derom likasom förkastande, ja, såsom wille
Han förneka, att de burit Honom några offer, då Han likwäl på samma
gång erkänner, att de haft "arbete med rökelse och spisoffer"? Månne
Han nu ogillar, det Han sjelf hade föreskrifwit? Wisserligen icke! "För
ditt offers skull straffar jag dig intet", säger Han, "äro dock dina 
brännoffer alltid för mig"; utan här är endast fråga om, hwad som bewekte
Honom till nåd och förwärfwade dem syndernas förlåtelse; såsom här
uttryckligt står: "Jag, jag utstryker din öfwerträdelse för min skull", och
åter v. 26: Låt oss gå med hwarandra till rätta; säg, huru du will
warda rättfärdig." Derom är här fråga. Och så snart det gäller den
frågan, då brinner Herrens nitälskan såsom en eld emot all mensklig
förtjenst och wärdighet; då upprepar Han mångfaldigt: icke du, icke du
— "icke att du har kallat mig, eller att du har arbetat om mig. Jag,
jag utstryker din öfwerträdelse för min skull.^

På samma sätt talade Han ock uti sina kötts dagar. Liksom Han
här först säger: Icke att du har <b>kallat</b> mig, icke att du har <b>arbetat</b> om
mig, jag har icke haft lust i ditt arbete, utan twärtom har jag arbetat
för dig — och, för det andra, att Han ock derföre förlåter synder och
säger: <b>Jag, jag utstryker din öfwerträdelse för min skull</b>; så säger Han
ock i Joh. 15: "I hafwen icke utkorat mig, men jag har utkorat eder",
och i Matth. 20: "Menniskans Son är icke kommen till att låta tjena
sig, utan att tjena och gifwa sitt lif till en återlösning för många",
och i Joh. 17: "Jag helgar mig sjelf <b>för dem</b>, att de skola ock warda
helgade i sanningen", och i Matth. 26: "Mitt blod warder utgjutet
till syndernas förlåtelse", och åter hos Johannes: "Den af mig äter,
han skall ock lefwa <b>för min skull</b>." Wi igenkänna uti allt samma röst;
och allt går ut på detsamma, nemligen det Herren här säger: <b>Icke du,
icke du</b> — "icke att du har arbetat om mig; <b>jag, jag</b> har arbetat för
dig, <b>jag, jag</b> utstryker din öfwerträdelse för min skull." Allt går derpå
ut, att wi förmå ingenting mer än synda och måste såsom helt
förtappade låta skänka oss allt af nåd, blott genom Honom, som arbetat
för oss, gifwit sitt lif och sitt blod för oss och säger: "I skolen lefwa
<b>för min skull</b>. Jag, jag utstryker din öfwerträdelse <b>för min skull</b>."

Wi tacka dig, o Jesu god,
Som rinna lät ditt dyra blod.
Från satans makt och arga list
Har du oss löst, o Jesu Christ.
Den 15 Mars.

Mig har du gjort arbete i dina synder och gjort mig möda i
dina missgerningar.   Ef. 43: 24.


Si der är den stora grundorsaken, hwarföre hwarken wåra synder
eller wår fromhet gälla något wid wår benådning. Uti Christi blods
röda haf äro både wåra synder och wåra förtjenster fördränkta. Sedan
Gud utgifwit sin egen Son till försoning för wåra synder, brinner
hans nitälskan för ingenting mer än Sonens ära. Sedan Gud hört
sin Sons nöd och rop från jorden, tål Han icke, att någon syndare
will sjelf göra sig wärdig till himmelen. Märk derföre wäl de orden:
<b>Mig har du gjort arbete uti dina synder</b>. — "Arbete!" — "arbete!"
hör! Han har <b>arbetat</b>! Det har kostat den käre Herren arbete att
frälsa oss från wåra synder. Will du se, hwad de orden betyda: "Mig
har du gjort arbete uti dina synder", måste du skåda det uti <b>Gethsemane</b>
och på <b>Golgatha</b>. Med Guds heliga lag är intet skämt. Att den
arma jordwarelsen, menniskan, wågar förakta och trampa sin allsmäktige
skapares lag, att hon emottager hans otaliga wälgerningar, men trampar
hans wilja och bud; icke älskar Honom öfwer allt, utan föraktar Honom
och dyrkar afgudar; icke fruktar Honom öfwer allt, utan med lätt mod
syndar emot Honom; icke förtröstar på Honom, utan på sig sjelf och
på andra; icke älskar sin nästa såsom sig sjelf, utan tänker blott på sitt
eget bästa; lefwer sedan i allehanda synder och laster, i olydnad, wrede,
hat, otukt, orättfärdighet, lögn och bedrägeri m. m. — detta allt kan
för wår lättsinniga natur synas ganska ringa, men icke så för den helige
Guden. Gud dömer annorlunda. Det ser jag på Christi martergestalt.
Det ser jag, då Guds egen Son bär wåra synder, nemligen att Han,
den starke, ståtlige personen, började "förskräckas, bedröfwas och ängslas",
och hans swett blef såsom blodsdroppar flytande ned på jorden. O, du
lättsinniga menniska! När du hörer det qwidandet uti nattens mörker i
örtagården och förnimmer, att det är af denne majestätiske personen, som
med blotta ord regerade wädren, utdref djeflar, uppwäckte döda, nedslog
skaran, wisst borde du stanna litet och fråga, hwad det betyder, när en
sådan person i ensamhet förskräckes, gråter och qwider. Gå icke förbi den
synen så likgiltigt! Det angår dig, det är din Frälsare, det är den, som
du i bönen åkallar, i döden anropar, i domen möter. Och frågar du
Honom, hwarföre Han så swettas, får du till swar: "Mig har du gjort
arbete uti dina synder." Men frågar du åter med profeten: "Hwi är då
din klädnad så röd, och dina kläder såsom en wintrampares?" swarar Han:
"Jag trampar winpressen allena, och ingen af folket är med mig. Icke


att du har arbetat. Jag, jag utstryker din öfwerträdelse för min skull."
Ser du din Frälsare sedan wid hudflängningen så sargad och slagen,
att man kunde "tälja alla hans ben", underwisar dig profeten: "Han
är sargad för wåra missgerningars skull och slagen för wåra synders
skull; näpsten ligger uppå Honom, på det wi skulle hafwa frid." Ser
du Honom slutligen lida förbannelsestraffet på trä, underwisar dig
apostelen: "Christus har förlossat oss ifrån lagens förbannelse, då Han wardt
en förbannelse för oss; ty det är skrifwet: förbannad är den, som hänger
på trä." Det är gammalt bekant detta, du wet det allt förut — men
hwad lider det i hjertat? Har du blifwit waken öfwer denna syn? Om
Guds Ande får öppna dig ögonen och förklara dig Christi martergestalt,
får hela din salighetssak ett helt annat utseende för dig; du skall blifwa
både förkrossad och hugswalad, ja "utfattig, men dock salig" — och de
orden skola få en ny kraft och betydelse: Icke att du har arbetat om
mig; jag har arbetat för dig. Jag, jag utstryker din öfwerträdelse för
min skull."

Men we den, som kan skåda sin frälsare i marter och qwal och
likwäl will lefwa qwar i sitt lättsinne, i syndens och werldens tjenst!
We den, som will wara ostörd i sitt syndalif, då hans Frälsare swettas
blod för hans synder, gisslas för hans lustar och med starkt rop och
tårar dör på korset till hans försoning! Och huru skall det gå den
fria, fräcka werlden, när en gång detta blod kommer öfwer henne!?
Huru skall det gå dig, som alltid känt och firat Christi lidande och död,
men aldrig will warda helt förenad med Honom, warda hans egen,
blifwa och lefwa under Honom i hans rike — dig, som kommer årligen
till hans dödsåminnelse, annammar hans lekamen och blod, men går
så åter bort till dina lustar och lättsinniga sällskaper! Huru skall det
gå dig? Kunde icke de undfly, utan måste dö utan barmhertighet, som
syndade emot Mose lag; huru mycket större näpst, menen I, förtjenar
den, som förtrampar Guds Son och aktar testamentets blod såsom orent?

Jesu, lär mig rätt betänka
Din tänkwärda swåra död
Och din bittra pinas nöd.
Hjelp, att jag mig helt må sänka
Ned i dina helga sår,
Der jag lif och helsa får.

Hjelp mig, Herre, öfwergifwa
Werlden med dess flärd och list
Och hos dig, o Jesu Christ,
Uti lif och död förblifwa,
Wara med ditt kors förnöjd,
Ega <b>blott i dig</b> min fröjd.
<chapter name="Den 16 Mars">
Den 16 Mars.

Min själ wäntar efter Herren ifrån den ena morgonwäkten till
den andra. Ps. 130:6.

Det är ett utmärkande drag för Guds barn, först att de hafwa
fått utkorade barns ande, i hwilken de ropa: "Abba, käre Fader", och
för det andra att om de icke kunna på detta sätt förtroligt tala med
Honom — ty en sådan swaghet och wanmakt påkommer dem ofta —
är i deras hjerta ett <b>suckande och wäntande</b> efter Herren. Frälsaren,
hans nåd och närwaro, är deras själs lifsbehof, så att detta <b>wäntande
efter Herren</b> är alldeles den nya menniskans andedrägt. Och Herren
låter icke heller sina wänner förgäfwes wänta och begära Honom. Han
säger sjelf: "Den mig älskar, han skall warda älskad af min Fader, och
wi skola komma till honom och blifwa boende när honom." Men tänk
icke, att du skall alltid se och förnimma, att Han är när. Twärtom
är det just ett hufwuddrag i hans hushållning med oss, att Han
fördöljer sig sjelf och låter allehanda ondt synas och kännas, såsom synd,
wanmakt och djefwulens grufliga anfall, så att wi tycka, att Frälsaren
är tusen mil borta och endast onda andar hafwa oss i sitt wåld, jemte
wår egen och werldens ondska. Då suckar dottren Zion: "Herren har
öfwergifwit mig, Herren har förgätit mig." Då går bruden i nattens
mörker och söker den, som har hennes själ kär. Då står Maria wid
den tomma grafwen och gråter deröfwer, att hennes Herre är förlorad.
Detta är den lilla tiden, om hwilken Herren säger: "En liten tid, och
I sen mig icke; och I skolen gråta och jämra eder." Märk och glöm
det aldrig, att det <b>just hörer till Herrens hushållning med oss</b>, att
Han så skall fördölja sig; och att det alldeles icke skall synas dig såsom
en liten tids <b>fördöljelse</b>, utan alltid såsom en öfwergifwelse och såsom
en rättwis följd af någon begången synd och otrohet. Skulle det icke
så synas dig, utgjorde det ingen werklig pröfning; men nu är det dertill
ämnadt, att det skall wara en allwarlig öfning för din tro, din bön och
ditt wäntande efter Herren. Men så wisst som Gud sjelf förklarar inför
Zion: "Jag har blott som snarast bortgömt mitt ansigte för dig, men
med ewig nåd will jag förbarma mig öfwer dig", och så omöjligt
Christus kunde blifwa borta ifrån den gråtande Maria wid grafwen
eller de twå lärjungar, som gingo till Emmaus, hwilka ansågo Honom
såsom för alltid förlorad; så omöjligt är det ock, att någon enda själ
nu kan wänta efter Herren och ropa till Honom dag och natt och dock
komma på skam i sin wäntan. Nej, sådant strider alldeles emot Guds
eget wäsende. Gud förer wisst de sina underligen men alltid med en



ewig trohet. Och det må wara med dina synder och ditt tillstånd,
huru helst det kan — när din själ likwäl wäntar efter Herren, om du
ock icke kan bringa en enda bön öfwer dina läppar, utan endast ditt
qwalda hjerta i wanmakt och outsäglig suckan wäntar efter Herren, kan
Han omöjligen blifwa borta. Se wår Herres Christi egna försäkringar,
då Han talar om enkan och den "wrånga domaren" i Luc. 18; eller
om den, som wid midnattstid, då dörren är stängd, får besök af sin
granne, som begär att låna bröd, Luc. 11. Christus will sjelf med
dessa liknelser twinga oss att inse, att det icke är möjligt för hans hjerta
att förneka en nödställd själ sin hjelp. Men det fordras en tid lång
att endast tro hans ord; ty det hörer just till pröfningen, att det skall
kännas och synas, som wore allt förgäfwes. — Och det är just ändamålet 
med pröfningen, att <b>tron</b> skall öfwas.

Men denna öfning i tron hafwa wi dock ännu oftare derigenom,
att wi <b>ingenting förnimma</b> af det andliga, hwarken sorg eller hugswalelse, 
hwarken synd eller nåd, utan en tyst stillhet och torrhet i själen
kommer oss att frukta, att wårt andliga lif utslocknat, att wi äro i dödens
lugn. För uppriktiga och waksamma själar kan blott denna stillhet,
tomhet och wanmakt blifwa den allraswåraste pröfning. Men just denna
fruktan för en hemlig död utgör både det kraftigaste bewiset och medlet
emot samma fara. De åter, som aldrig frukta för sig, hafwa werkliga
skäl att frukta.

Men nu, huru underligt än Herren förer oss, kan Han dock <b>icke
alltid</b> blifwa fördold. "De, som bida efter Herren, få en ny kraft" —
och få tid efter annan äfwen se hans herrlighet, så att de ock uppfyllas af
en outsäglig, salig förundran öfwer den lefwande och närwarande Guden,
som är så underlig, men ock så trofast. Då de under långwarig
pröfning omsider börjat tro, att de alldeles woro af Herren förglömda,
ger Han dem helt oförmodadt ett så underbart nådebewis, att de utbrista 
med Daniel, då han i lejonkulan fick mat sig tillsänd:<b> Herre Gud
du tänker ju ännu på mig!</b> Jag menade, att du hade glömt mig. -
O, huru den pröfwade själen då smakar Guds ljuflighet, ja, något af
"den tillkommande werldens kraft", och hon will nu med David tacka
Gud äfwen för sin själs bedröfwelse.

Så märk då mitt hjerta, som klagar,
Att Herren förglömt dig förwisst
Och wet ej din jämmer och brist:
Ej Gud och hans Christ
Förändras af wexlande dagar!
Fastän du ej kan det förstå,
Hans nåd är densamma ändå.

</chapter>



Den 17 Mars.

I ock såsom lefwande stenar uppbyggen eder till ett andligt hus
och till ett heligt presterskap till att offra andliga offer, som
äro Gud tacknämliga genom Jesus Christus.  1 Petr. 2:5.


Måtte wi wäl betänka, att Herren Gud werkligen har ett innerligt
behag dertill, att ett Guds barn i kärlek och tacksamhet för hans stora
barmhertighet offrar åt Honom sin kropp, sin williga tjenst och sin
försakelse af köttets lustar. Sker det icke i tro och kärlek, utan för att
inlägga förtjenster hos Gud, då är det allt endast Cains-offer, hwilka
icke behaga Gud; ty "utan tron är omöjligt täckas Gud". Men offra
wi något i tron på Christus, i tacksamhet för Guds stora nåd, då är
det Honom alltid behagligt, om det ock i sig sjelft wore så litet som
"en bägare kallt watten". Detta borde synnerligen uppmuntra och lifwa
oss till sådant offrande. Men här hindrar oss wår djupa, beswärliga
otro. Då wi ändtligen erfarit och lärt, att ingen egen wärdighet kan
för Gud bestå, att synden widlåder allt, hwad wi göra, komma wi ock
på de tankarna, att ingenting skall kunna behaga Gud, icke heller det
som wi af tro och kärlek göra till hans ära och nästans nytta.
Derigenom blifwa wi tröga och ohågade till hans tjenst. Denna mening
är således en mycket skadlig och hindrande willfarelse. Fastän wi icke
kunna med egna gerningar försona Gud och förtjena himmelen; fastän
wåra gerningar icke i sig sjelfwa äro felfria och fullkomliga för Guds
ögon, är det dock en lika wigtig och orubblig sanning, att när först
wåra personer äro genom Christi offer för Gud helgade och behagliga,
äfwen allt wårt bemödande i kärleken innerligen behagar Honom. Herren
Gud är en mild och kärleksrik Fader, som med stort wälbehag åskådar,
hwad hans barn i kärleken wilja göra för Honom. När nu ett Guds
barn, oaktadt allt sitt syndaelände, likwäl är för hans stora
barmhertighet tacksamt, willigt och hågadt att tjena Honom, så utgör sådant
hans högsta wälbehag; och allt hwad orent och bristfälligt, som ännu
låder wid wår tjenst, är af Christi rättfärdighet så betäckt, att Herren
Gud aldrig ser på dessa brister.

Det är likwäl icke blott bristerna, utan äfwen <b>ringheten</b> i wåra
gerningar, som hindra oss att tro Guds wälbehag derwid. Wi se alltid
efter det, som är stort och lysande. Kunde wi göra några stora 
gerningar, omwända menniskomassor, blifwa missionärer eller martyrer,
då kunde wi tro, att det behagade Gud. Wi besinna icke, att Guds
wälbehag beror endast deraf, att wi i <b>tro och kärlek göra det, Han
befallt oss,</b> och att hans bud och ord fästat de flesta menniskor wid de
ringaste gerningar, som mest behöfwas inom huset och samhället. Herren
Christus säger, att Han på den yttersta dagen will offentligen inför
menniskor och änglar prisa sådana gerningar, som hwarje christen äfwen
i det ringaste stånd kan göra; och Han säger, att Han will med ett
sådant wälbehag betrakta de gerningar, hwilka wi för hans skull gjort
åt wår fattiga nästa, som hade wi gjort det åt Honom personligen. Han
skall säga: "<b>Jag</b> war hungrig, och I gåfwen <b>mig</b> äta; <b>jag</b> war törstig,
och I gåfwen mig dricka; <b>jag</b> war huswill, och I herbergeraden <b>mig</b> o.s.w.;
ty hwad I hafwen gjort dessa minsta, mina bröder, <b>det hafwen
I gjort mig.</b>" Huru kunde Herren starkare betyga sitt wälbehag till
wåra gerningar, dem wi gjort för hans skull? Hwadan kommer det då,
att wi likwäl icke tro, att sådan kärlekstjenst är Gud behaglig? Wi
tro, ja känna, att det misshagar Honom, när wi <b>icke</b> tjena Honom,
utan tjena synden; hwarföre skulle det icke då wara Honom <b>behagligt</b>,
när wi twärtom fly synden och i kärlek tjena Honom? Wi märka åter
här en fiendens förwändning af wåra tankar.

Måtte wi derföre ofta och wäl betänka dessa ord om kärlekens offer:
De äro "Gud tacknämliga". Måtte Gud hjelpa oss att tro det! Då
skulle wi med hjertlig lust säga: O, är det Gud behagligt, att jag nu
lemnar denne fattige broder en gåfwa eller ett lån, huru gerna jag då
will göra det! Ser Christus derpå, såsom gjorde jag det åt Honom,
huru lycklig är jag icke då! Är det Gud behagligt, att jag i min eljest
tunga och mödosamma kallelse är tålig, trogen och nitisk, huru gerna
will jag icke då wara det! Är det Gud behagligt, att jag i en
påkommande widrighet eller förlust är undergifwen och förnöjd; eller att
jag mot mina medmenniskor är wänlig, saktmodig, mild, ödmjuk; att
jag icke beswarar ondt med ondt, utan hellre gifwer ett "mjukt swar,
som stillar wrede", huru gerna will jag då icke göra det! Är det Gud
behagligt, att jag nu försakar och qwäfwer min begärelse efter det eller
det, huru gerna will jag icke då göra det! Är det Gud behagligt, att
jag nu talar ett tröstens, warningens eller förmaningens ord till min
nästa; eller att jag öfwerskyler hans fel och swagheter och icke baktalar
honom — är allt sådant werkligen Gud behagligt, o, huru gerna jag
då will göra det! Si, så skulle wi styrkas och lifwas till allt godt,
om wi werkligen trodde, hwad Herren Christus och apostelen sagt oss,
huru sådana offer äro Gud behagliga.

Jesus, du som älskar mig,
Lär ock mig att älska dig
Och i denna kärlek willigt
Offra mig ditt namn till ära.




Den 18 Mars.

Waren ens sinnade.  2 Cor. 13:11.


Apostelen förmanar här till endrägt och ödmjukhet i den menskliga
sammanlefnaden. Men om någon skulle mena, att ett sådant ämne
som endrägt och ödmjukhet i wanliga och jordiska ting icke wore ett nog
wigtigt ämne för en apostels förmaning och för upplysta christnas
betraktelse, torde wi snart uti lifwet få erfara annat, då wi blott för
bristande ödmjukhet och endrägt föra oss och andra i swåra frestelser och
bringa försmädelse öfwer Jesu namn. Derföre har icke ens Herren
Christus hållit det för ringa att i sina predikningar tala om samma
ödmjukhet och foglighet, då Han t.ex. i sin bergspredikan säger: "Sa-
liga äro de saktmodiga, ty de skola besitta jorden", och i Luc. 14 lärer,
huru man icke ens bör fara efter främsta platsen wid ett matbord. Wi
skola besinna, att den sanna christendomen will göra sina barn uti 
<b>allting</b> skickliga och lyckliga, will föra oss ned i <b>lifwet,</b> att wi icke 
skola uppehålla oss blott i höga betraktelser och sedan i lefwernet förgäta allt
hwad wi lärt, utan att wi böra twärtom der tänka uppå, "hwad godt,
hwad sannt, hwad ljufligt, hwad wäl lyder".

Med denna förmaning will då apostelen säga: En christen skall icke
i sitt lefwerne wara egensinnig och sjelfwisk, så att han will hafwa
allting efter sitt eget hufwud, utan han bör äfwen låta andras förstånd,
tycke och sätt gälla något, der det icke är bestämdt stridande mot Guds
ord och wilja. Apostelen talar här emot en mycket djup böjelse i allas
wår natur, nemligen egensinnighet och sjelfklokhet. Wi finna denna
redan hos de små barnen, att så snart de börja tala, framträder hos
dem böjelsen för twist och enwishet. Sedan se wi i hela det menskliga
lifwet, huru det öfwerallt går efter det gamla ordet: "Så många
hufwuden, så många meningar." Hwar och en tycker, att hans förstånd
och sätt alltid äro de bästa. Om wi nu följa denna wår natur och
wilja beständigt strida för wårt eget tycke, måste ju deraf följa en
oaflåtlig strid och oenighet. Derföre är det en synnerlig nåd och wishet,
om en christen äfwen i detta fall tager wid lärdom, tidigt wänjer sig
att gifwa efter för andra och hellre misstro sitt eget tycke eller förstånd,
än alltid strida för detsamma.

Detta är den allmänna lärdom, apostelen här welat gifwa oss.
Men ligger den nämnda böjelsen för egensinnighet så djupt rotad i wår
natur, som wi nu funnit, då skola wi alltid wara beredda på, att den
också will göra sig gällande i <b>andliga</b> ting. Derföre är det wäl wärdt,
att wi först och sist inprägla hos oss de många förmaningar till <b>andlig</b>
endrägt, som wi finna i apostlarnas bref. Men om denna andliga endrägt
lärer wår apostel, att om wi än icke kunna hafwa lika förstånd i hwarje
fråga, hwilket icke gerna kan ske, så länge "wi förstå endels och profetera
endels", skola wi dock "winnlägga oss att hålla Andens enhet genom
fridens band", d. ä. såsom med ett fast band af frid, fridsamhet och
kärlek fasthålla den enhet, som Anden werkat — helst som wi dock alla
hafwa de största och wigtigare tingen lika och gemensamma, wi, som
uti Christus äro "en kropp och en ande". Denna enhet i anden och
talet är sannerligen så wigtig, att om någon, som tycker sig hafwa ett
klarare förstånd än alla andra, för detta sitt förstånd gör oro och 
söndring bland dem, som redan äro i Christus saliga och förenade, gör
han dermed ett mycket större ondt, än om han hade alltid behållit sitt
ljus för sig allena. Ja, af Rom. 14 lära wi, att äfwen om det war
en werklig sanning, för hwilken du stridde, men det skedde på ett sådant
sätt, att du ryckte själarna från "enfaldigheten i Christus", har du dock
gjort en sådan gerning, att apostelen säger, det du "<b>förderfwat</b> dem, för
hwilka <b>Christus lidit döden</b>", och att "den swage brodren warder <b>öfwer
ditt förstånd förtappad</b>". Den andliga endrägten och själarnas 
förblifwande wid enfaldigheten i Christus äro derföre så wigtiga förhållanden,
att hellre än att du skulle störa dessa, må du i alla dina lifsdagar tiga
och "hafwa din tro när dig sjelf för Gud". Farorna af endrägtens
störande äro wida större och hemlighetsfullare, än wi mena; och detta
är orsaken, hwarföre apostlarna gifwit så många och allwarsamma
förmaningar i detta ämne — förmaningar sådana som dessa: "Kära bröder,
jag förmanar eder <b>wid wår Herres Jesu Christi namn</b>, att I talen alla
ett, och ibland eder ingen twedrägt är;" och åter: "Waren ens sinnade,
waren fridsamma, så blir kärlekens och fridens Gud när eder."

Tag bort allt köttsligt öfwerdåd
Allt högmod ur wårt sinne,
Du gifwer de ödmjuka nåd;
Du werke sjelf derinne,
Att wi må tjena så hwarann.
Som du oss, Herre, tjenat.
Den 19 Mars.

Wi sågo och betygade, att Fadren har sändt Sonen, werlden
till en Frälsare.  1 Joh. 4:14.


Se nu här först höjden och djupet af den gudomliga kärleken!
Johannes säger, att "Fadren sändt Sonen werlden till en Frälsare".
Och åter: "Derpå är Guds kärlek till oss worden uppenbar, att Gud
har sändt sin ende Son i werlden, att wi skola lefwa genom Honom."
Och åter: "Deruti står kärleken, icke det wi hafwa älskat Gud, men det
Han har älskat oss och sändt sin Son till en försoning för wåra synder."
Att Sonens sändande war ett werk endast af Guds kärlek och war
Guds kärleks högsta bewis, det säger ock Herren sjelf: "Så <b>älskade</b>
Gud werlden, att Han utgaf sin ende Son." Och hwilken annan be-
wekelse kan här upptänkas än Guds egen kärlek? En gammal lärare
säger: "Sedan jag länge ansträngt all min tankeförmåga att i allt
wårt wetande om Gud och om menniskan genomtränga till den yttersta
bewekelsen, hwarföre Gud så älskade werlden, att Han för henne utgaf
sin enfödde Son, har jag omsider kommit till endast denna slutsats:
<b>Gud älskade, derföre älskade Han</b>." Såsom en moder kan intet annat
skäl uppgifwa, hwarföre hon med outtröttlig kärlek dag och natt sköter
och bär sitt sjuka barn; nej, det är en <b>lag i hennes hjerta, 
moderskärlekens</b>, som tvingar henne dertill; så finna wi icke heller annat skäl,
hwarföre Gud utgaf sin Son. Hans hjerta för menniskan war sådant,
och menniskan war dock hans barn, ehuru fallet och wanstäldt; Han
igenkände dock i henne barnet, som Han i begynnelsen skapade till sin
afbild och arfwinge af allt sitt goda. <b>Gud älskade</b> sitt fallna barn.
Detta war bewekelsen.

"Gud <b>sände</b> sin Son." Redan detta ord säger oss, att Sonen
war till, förrän Han blef <b>sänd</b> till werlden. Christus war Guds <b>Son</b>
i ordets bokstafliga mening. Så måste Han ock wara, om hans
sändande skulle utgöra uppenbarelsen af Guds oändliga kärlek till menniskan.
För alla de profeter och änglar, Gud sändt till menniskors bästa, har
Christus dock aldrig anfört detta såsom bewiset på Guds stora kärlek;
endast om den enfödde Sonens sändande säger Han: "Så <b>älskade</b> Gud
werlden." Och då apostelen i Rom. 8:3 kallar Christus icke blott
Guds Son, utan hans egen Son (gr.-t.), skiljer han dermed Christus
från alla, som i någon särskild mening kallas Guds söner, och låter
förstå, att Han är Guds Son i <b>egentlig</b> betydelse. <b>Englarna</b> kallas
Guds söner på grund af deras skapelse och höga ställning; <b>Israel</b> (folket)
kallas Guds son i anseende till den faderliga kärlek och omsorg, 
hwarmed Gud omfattade det folket; de <b>trogna</b> kallas Guds söner i kraft af
deras nya födelse och gemenskap med Christus. Men ingen mer än
Christus är kallad "hans <b>egen</b> Son", eller, såsom hos Johannes, <b>den
enfödde af Fadren, den enfödde Sonen.</b> Och efter denna
"gudaktighetens stora hemlighet, att Gud är worden uppenbar i köttet", så hårdt
bryter wårt arma förnuft, att äfwen de, som annars tro Guds ord,
likwäl här anfäktas och frestas att wilja taga uttrycket "Guds Son" i
någon oegentlig mening, så betänk wäl det nu sagda. Och lägg dertill
ännu hela Skriftens oräkneliga wittnesbörd, hwilka wisa, såsom i Ebr.1
anmärkes, huru den enfödde Sonen får af Fadren sådana<b> namn</b> och
<b>tilltal</b>, som ingen af änglarna fått — "ty till hwilken af änglarna har
Han någon tid sagt: Du är min Son, i dag har jag födt dig",
och åter: "Sätt dig på min högra hand, tilldess jag lägger dina fiender
dig till en fotapall;" att Honom tillegnas<b> gudomlig dyrkan</b>: "Och alla
Guds änglar skola tillbedja Honom;" att Honom tillegnas<b> ett ewigt
rike,</b> då till Sonen säges: "Gud, din stol warar ifrån ewighet till
ewighet;" och ändtligen, att Honom tillegnas sjelfwa <b>skapelsewerket</b>,
såsom ock Johannes säger om "Ordet", som wardt kött: "Genom det
är allting gjordt, och det förutan är intet gjordt, som är gjordt." Ja,
lägg härtill, att Han <b>war</b>, "förr än werlden war skapad"; såsom Han
sjelf säger i Joh. 17: "Fader, förklara du mig när dig sjelf med den
klarhet, <b>som jag hade när dig, förr än denna werlden war</b>." Sådant
hade ock redan profetian sagt, då t.ex. i Mich. 5 säges, att från
Bethlehem skulle komma den, "hwilkens utgång har warit af begynnelsen
och af ewighet". Låtom oss i stilla tillbedjan prisa den Ewiges 
underliga råd! Han har sannerligen sändt sin egen Son i werlden.

Ack, Herre Jesu, hör min röst,
Gör dig ett tempel i mitt bröst,
Uti mitt hjerta blif och bo,
Så har jag tröst och ewig ro.

Låt aldrig mig förgäta dig.
Ditt namn ske pris ewinnerlig!
Ditt namn med fröjd jag lofwa will,
Förläna mig din nåd dertill.

Ära ske Gud uppå hans thron,
<b>Som oss har skänkt sin ende Son</b>,
Nu menskors röst och änglars chor
Lofsjunge den, i höjden bor.
Den 20 Mars.

Synden kände jag icke utom af lagen, ty jag hade icke wetat
af begärelsen, hade icke lagen sagt: Du skall icke begära.
Rom. 7: 7.


Wi märka först de orden: "Synden kände jag icke utom af lagen."
Detta är ett allmänt förhållande, om hwilket apostelen redan i kap. 3:
20 hade sagt: "Af lagen känner man synden." Men här lärer han oss
nu äfwen, <b>huru</b> och <b>när</b> wi genom lagen lära att känna synden. Detta 
är äfwen en wigtig fråga; ty dels märka wi, att fastän wi alla hafwa 
kunskap i Guds lag, wi dock icke alla känna synden (hela werlden sofwer
alldeles säker i all sin synd); och för det andra böra wi betänka, att
den, som icke lärer att känna sin synd, kan icke heller söka frälsning
derifrån, utan skall sist "dö uti sina synder". Med all kunskap och klokhet 
och tro på Guds ord, är det omöjligt, att någon kan rätteligen
annamma Christus utan att så känna synden, att han blir "dödad af
lagen"; först då kan han blifwa lefwande i Christus, blifwa en ny
menniska, född af Gud. Detta är, hwad hela Skriften lärer. Det är
då en wigtig fråga: <b>huru och när</b> lärer jag att rätteligen känna min
synd? Det första apostelen derom säger är, att det sker först då och
derigenom, att du lärer känna<b> begärelsen</b>. Han säger: "Synden kände
jag icke utom af lagen; <b>ty jag hade icke wetat af begärelsen</b>, hade icke
lagen sagt: Du skall icke begära." Med detta sammanhang säger han
således, att han icke kunde känna synden, då han icke wisste af begärelsen.
Men hwad han menar med att "weta af begärelsen", det märka wi
ock af hans egen förklaring, nemligen att det först betyder <b>känna
begärelsen såsom synd</b>: ty han säger: "Jag wisste icke af begärelsen,
hade icke <b>lagen sagt</b>: Du skall icke begära." Häraf märka wi, att han
först åsyftar en <b>upplysning</b> derom, att redan begärelsen war synd, ty
detta war, hwad han lärde af lagen, som sade: Du skall icke begära.
För det andra märka wi af följande vers, att han åsyftar äfwen den
djupare kännedom om begärelsens makt öfwer oss, som wi erhålla genom
den bittra <b>erfarenheten</b>; ty han säger der, såsom en ytterligare
förklaring häröfwer: "Då tog synden tillfälle af budordet och uppwäckte i
mig all begärelse."

Wi hafwa nu sett, att wi endast då känna synden, när wi känna
begärelsen, men nu frågas: När och hwarigenom lära wi att känna
<b>begärelsen</b>? Wi hafwa alla från barndomen lärt det budet: "Du skall
icke begära", wi höra och läsa det ofta: och dock sofwer hela werlden
öfwer begärelsernas brottslighet. Mången tager lagen för sig, för att




deruti såsom i en andlig själens spegel skåda sina synder, och får dock
icke derigenom någon lefwande syndakännedom. Huru och när erhåller
man denna? Apostelen säger, att det tillgår på ett helt annat sätt,
än genom ett sådant sjelfföretaget och menskligt skådande i lagen. Han
säger så: <b>Jag lefde fordom utan lag</b>, och då war synden död; men
<b>när budordet kom</b>, fick synden lif. Hwad kan detta betyda, att Paulus
lefwat utan lag? Icke betyder det, att han icke egde, kände och brukade
lagen; han war ju ifrån sin barndom underwisad i lagen och war under
sitt oomwända tillstånd en så nitisk medlem af det strängaste
religionspartiet på sin tid, att han "efter den rättfärdighet, som kommer af lagen,
war <b>ostrafflig</b>". Hwad betyder det då, att han hade fordom lefwat utan
lag, och sedan det, att "budordet kom"? Intet annat, än att han icke
hade haft lagen lefwande i samwetet, utan warit sofwande i sin
gerningstjenst; att han icke hade sett, icke förnummit det budet: Du skall
icke begära. Och att "budordet kom", betyder således, att lagen kom
till lif och kraft i hans samwete, att han blef uppwäckt ur syndasömnen
och fick Guds heliga nitälskan och ögon kännbara för sig, hwilka jagade
och utmattade honom, hwadhelst han företog. Så tillgår det, att
wi få syndens kännedom af lagen. Det fordras ett stort och nådefullt
Guds werk dertill; det fordras, att Gud besöker dig och uppwäcker dig
från syndasömnen; annars kan du med all uppmärksamhet på lagen
aldrig lära att känna dina synder.

Apostelen bekänner således här, att endast den heliga lag, som sträckte
sina bud ända till hjertat och sade: "Du skall icke begära", öppnade hans
ögon att se detta eljest förborgade onda, "begärelsen". Och då blef den
"ostrafflige" mannen snart en wederstygglig syndare. Ty då lagen, den
store och allsmäktige Gudens heliga bud och hotelser, nu trängde sig på
hans inre; då den i sin gerningstjenst förnöjde Saulus märkte, att den
store Guden såg in uti hans hjerta och sade: du skall icke hysa den
minsta begärelse till det onda — o, huru war icke nu all hans
rättfärdighet förstörd! Från syndiga tankar och begärelser war han icke fri;
och då han nu wille frigöra sig äfwen från detta inre onda, wille motstå
och bortdrifwa alla onda tankar och äfwen i hjertat wara helig inför
Guds ögon, då uppstod en ny och swårare nöd, än han hade förut
känt; ty tankarna och begärelserna läto icke utdrifwa sig, utan blefwo
allt swårare, ju mer han lärde känna dem och stridde emot dem.

Min nåd är dig nog,
Fast synden af budordet tillfälle tog
Och wäckte i dig all begärelse opp
Och släckte i hjertat hwar gnista af hopp;
Det war dock för <b>werkliga</b> synder jag dog,
Är detta ej nog?

Så hwila derwid
Och lemna en gång all din fåfänga strid
Låt nåden få wara dig allt, hwad hon är
Då blir hon dig riktigt omistlig och kär,
Då först får ditt ängsliga samwete frid;
Så hwila derwid.
Den 2l Mars.

Detta är den förtröstning, som wi hafwa till Gud, att om wi
bedja något efter hans wilja, så hör Han oss.   1 Joh. 5:14.


Det är ett skadligt missbruk, när man i bönen går utom ordet.
Många bedja och tro sådant, som Gud aldrig har lofwat, hwilket är
att fresta Herren och bedraga sig sjelf, såsom om någon wille bedja Gud
om dagligt bröd, men icke wille sjelf arbeta; bedja Gud uppehålla hans
andliga lif, men wille sjelf icke begagna Guds ord; bedja Gud om nåd
till helgelse, då han ännu är under lagen, och om kraft till trons frukter,
då han ännu icke har tron, ännu icke är inympad i Christus; eller bedja
om en salig ändalykt, då han aldrig i tiden wandrat den wägen, som
drager till lifwet; eller bedja owilkorligt i saker, der det är owisst, hwad
den allwise Guden ser wara nyttigast o.s.w. Allt sådant är att "fresta
Herren" och bedraga sig sjelf. Tron och bönen måste alltid hafwa ett
löfte af Gud att grunda sig på, eljest äro de fåfänga.

Andra åter hafwa löften och tillsägelser af Gud om de ting, som
de åstunda, men begagna icke dessa löften, betänka dem icke, taga icke
Gud på orden, utan gå bort förutan både tro och bön; eller ock bedja
de, men utan tro på ordet, och bedja så i wädret, bedja ock derföre
med köld och olust. Detta händer under tiden äfwen de trogna.

Det första, som nu fordras till en rätt bön, är, att den icke är
ditt eget tilltag, utan att du ställer Guds befallning och tillfägelse fram
för dig och säger till Herren: "Du har befallt mig bedja; jag gör blott,
hwad du sjelf befallt mig;" eller med David: "Mitt hjerta håller dig ditt
ord före: I skolen söka mitt ansigte, derföre söker jag ock, Herre, ditt
ansigte;" jag gör blott, hwad du sjelf befallt mig. För det andra, att
du icke kommer för Gud blott med dina egna tankar, ditt eget arga,
lögnaktiga hjertas omdömen om Honom, om hans hjertelag och hans
swar till dig; utan att du bewäpnar dig med hans egna ord betänker
och framhåller dessa, så att du kan säga. Jag begär blott, hwad du
sjelf tillsagt mig. Gör så, som du sjelf sagt; ja, gör blott efter din
egen natur och lust; du har sagt, att du är "nådig, barmhertig, 
allsmäktig och sannfärdig"; att det är "din lust, att du må göra oss godt";
att du "bidar att få wara nådelig"; gör då efter din egen natur, din
lust och ditt hjertelag. Men en sådan bild af Gud skall förnuftet,
känslan och satan oaflåtligt wilja rycka ur ditt hjerta, om du blott
inrymmer dem den ringaste talan; derföre fordras här ofta en hård kamp
för att blifwa wid ordet. Håll då ögonen utan ringaste sidoblickar
fästade wid ordet och tänk så: "Är det icke sannt, hwad som står om

                                                                                        11
Herren, så gör det mig lika, hur helst det går mig." För det tredje fordras
härtill, att du icke kommer för Gud med din egen wärdighet eller i ditt
eget namn, utan att du ställer framför dig din "medlare", i hwilken
Gud har allt sitt behag. Och för det fjerde, att du, om möjligt,
så ställer din bön, att din sak icke blir liggande på dig och din 
wärdighet, utan på Gud och hans ära; att icke din tro, utan Guds trohet,
icke tron i din bön, utan sanningen i Guds löften komma att stå profwet.
Allt detta sker genom att taga Gud på orden, eller, såsom David säger,
"hålla Honom hans ord före".

Si, detta har warit de gamla troshjeltarnas konst, när de uti bönen
kämpat med Gud, såsom wi se af många deras böner. När patriarken
Jacob war i ångest och bäfwan för sin broder Esaus och hans härars
antågande och nu bad Herren om hjelp, sade han: "Gud, min fader
Abrahams Gud, min fader Isaacs Herre, du som har sagt till mig:
Far åter in uti ditt land till dina fränder, jag will göra dig godt —
hjelp mig utur Esaus hand." Si nu här, först säger han: "Du är ju
min fader Abrahams Gud och min fader Isaacs Herre" — liksom wille
han dermed påminna Gud om de löften, Han hade gifwit dessa fäder,
nemligen att deras efterkommande skulle warda mycket talrika, hwilka
löftens fullbordan nu hwilade på Jacobs och hans barns räddning; ty
hade de blifwit förgjorda, huru hade då det löftet gått i fullbordan?
Men äfwen ligger i åberopandet af Abrahams och Isaacs namn den
tanken: Om ock jag är owärdig, så tänk dock derpå, att jag är en son
till dina tjenare Abraham och Isaac, dem du har kära. — Widare sade
han: "Du som har sagt till mig: Far åter in i ditt land, jag will göra
dig godt;" d.ä. du har sjelf befallt mig företaga denna resa, du skall
ock sjelf försörja mig. Och du har lofwat att "göra mig godt". Nu,
Herre, gäller det dina ords sanning; ty om Esau får förgöra oss, huru
warder då det löftet fullbordadt: "Jag will göra dig godt?" Likasom
han hade welat säga: "Icke betyder det så mycket, om jag förgås; men
— huru går det då med ditt löfte, din sanning, ditt namn och din ära!"

O Gud, all sannings källa,
Jag tror ditt löftes ord.
Hwad du har sagt skall gälla
I himmel och på jord:
"Åkalla mig i nöden,
Så får du hjelp af mig."
Ja, Herre, intill döden
Will jag åkalla dig.

Hwad hjelp mot all min smärta
Att trösta pä din nåd
Och anförtro mitt hjerta
Åt dina wisa råd.
När du mig bedja lärde
I Jesu Christi namn,
Du åt mitt hopp beskärde
En fristad i din famn.
Den 22 Mars.

Det höfdes Honom, som hade fört många barn till herrlighet,
att Han skulle genom lidande göra deras salighetshöfding
fullkommen.  Ebr. 2:10.


Det war såsom wår <b>salighetshöfding</b>, Christus är worden
fullkommen. Detta har skett genom twenne för Guds Son alldeles nya
öfningar: Hans <b>lydnad</b> och hans <b>lidande</b>. Wi se detta af dessa
apostelens ord: "Det höfdes Honom, att Han skulle genom lidande göra
deras salighetshöfding fullkommen." Och åter: "Ändock Han war Guds
Son, har Han dock, af det Han led, lärt lydnad. Och då Han wardt
fullkommen" etc. — Märk! Guds Son har "lärt lydnad". Det war
något för Herren såsom alla warelsers herre och lagstiftare alldeles nytt,
att sjelf såsom en lydig tjenare gå under den lag, Han gifwit oss. Han
liksom förundrar sig sjelf deröfwer, då Han i den profetiska psalmen
säger: "Herre, min Gud! stora äro dina under och dina tankar — offer
och spisoffer behaga dig intet, men öronen har du öppnat mig. Si,
jag kommer; i boken är skrifwet om mig. Din wilja, min Gud, gör
jag gerna; och din lag har jag i mitt hjerta." Märk, "öronen har du
öppnat mig". Detta betecknar, huru Han wardt "gjord under lagen",
blef satt till att <b>lyda</b>; ty det är en tjenares sak att <b>höra</b>, blott höra
till och lyda. Då således detta war en för Guds Son alldeles ny
öfning,  förstå wi, hwarföre apostelen säger, att Han har <b>lärt lydnad</b>.
Men att lära lydnad, att såsom sin egentliga kallelse öfwa lydnad inför
Guds lag, hwilken war gifwen åt oss menniskor, det war något, som
Guds Son aldrig behöfde för sin egen del, utan det har Han helt och
hållet gjort endast såsom <b>wår salighetshöfding</b>, såsom den <b>andre Adam</b>,
hwilken nu i hela menniskoslägtets ställe skulle stå lydnadens prof, liksom
den förste Adam också ställdes på ett prof för lydnad, men föll. Ty
såsom för en menniskas olydnad många äro wordna syndare; så warda
ock för Ens lydnads skull många rättfärdiga." O, en herrlig tröst, wid
känslan af wår dagliga och oändliga olydnad — ty hela wårt grufliga
syndaelände består i olydnad mot wår Guds bud. O, en herrlig tröst
att då weta, att Gud har gifwit oss<b> En</b>, som skulle utöfwa den 
fullkomliga lydnaden i wårt ställe, den lydnad, som wi äro skyldiga att be-
wisa, men hwilken wi aldrig rätt göra! "Genom Ens lydnad warda
många rättfärdiga." Det är Christi lydnad, som är den egentliga
tillfyllestgörelsen, hwilken, oss gifwen och tillräknad, utgör den rättfärdighet,
hwarmed wi helt wäl bestå inför Gud, och är den rättfärdighet, som
lagen kraft af oss, men icke kunnat åstadkomma; såsom Paulus säger:
"Det som lagen icke kunde åstadkomma, i det han wardt förswagad af
köttet, det gjorde Gud, sändande sin Son i syndelig kötts liknelse." Det
war icke nog, att wåra synder med blod afplanades, lagen måste ock
fullgöras, och det behagade den barmhertige Fadren att gifwa oss en
profman för alla menniskor, en ny Adam, som skulle stå profwet, en
för alla och alla i Honom. Derföre har Han, ändock Han war Guds
Son, lärt lydnad; och då Han wardt fullkommen, blef Han för alla
dem, som lyda Honom, en orsak till ewig salighet.

Sålunda är Han endast genom lidande och lydnad worden en 
fullkommen salighetshöfding. Då Han ännu som ett barn låg i krubban,
war Han följaktligen ännu ingen fullkommen saliggörare. Hade Han
genast från krubban återwändt till himmelen, hade detta besök af
uppgången från höjden icke warit oss till salighet. Han måste först blifwa
beredd att wara Man för wår frälsning och wårt hopp, wara wår
<b>salighetshöfding</b>. Det war alldeles nödwändigt, att Han först, under
storm och trångmål, för oss och i wårt ställe uppfyllde all rättfärdighet
och fullgjorde de skyldigheter, som ålågo oss. Det war oundgängligen
nödigt, att Han uthärdade hela den förbannelse, hwilken rätteligen
tillkom oss, ja, att Han sjelf <b>vardt en förbannelse för oss</b>. Han måste
kämpa, lida, blöda, warda af Gud öfwergifwen — Han måste dö.
Genom alla dessa djup måste Han wandra, om Han skulle blifwa oss
en tillfyllestgörande Frälsare. Och äfwen detta war ännu icke allt,
hwad som till detta stora ändamål måste ske med Honom: Han måste
äfwen åter uppstå, såsom en lifwets Furste, och med wårt kött och blod
fara till himmelen och warda upphöjd på Majestätets högra sida i höjden,
att Han skulle kunna sända oss sin Ande och bereda sig ett willigt folk
på jorden. Och först då, när Han hade förnummit djupens rytande,
druckit ur Belials bäckar, störtat sig ned i en afgrund af dödens
förbannelfe, sprängt grafwens försegling, genombrutit molnen och i wår
mensklighet intagit Majestätets stol, då först war Han oss fullt "gjord
till wisdom, till rättfärdighet, till helgelse och förlossning"; då först stod
Han der, för Gud och för werlden, såsom en <b>fullkommen Frälsare och
Öfwersteprest</b> för sin syndarehär — och war fullkommen.

Så blef då fullkomnadt Guds ewiga råd,
Så lade Han grunden till frihet och nåd.
Wår salighetshöfding har allt wäl beställt,
Wår skuld Han betalte och slägtet blef sällt.

Så saligt som det uti skapelsen war
Och än mera lyckligt, ty medlaren har
En <b>ewig rättfärdighet</b> för oss tillreds.
Kom, fattige syndare, gif dig tillfreds!
Den 23 Mars.

Jag är Herren, din Gud, som har utfört dig af Egypti land
utur träldomens hus.  2 Mos. 20:2.


<b>Du skall inga andra gudar hafwa jemte mig o. s. w.</b>

Detta är Herrens egen inledning till sin heliga lag. Här låter
Herren förstå, hwem Han är, som talar, och på hwilka grunder Han
kunde så bjuda, befalla och döma. <b>Jag är Herren</b>. Det är detta: <b>Jag
Herren,</b> som är den egentliga <b>grunden</b> till den heliga lagens ewiga wigt
och ewigt förbindande kraft. <b>Jag är Herren</b>, jag är <b>Jehovah</b>, den ewigt
warande, den sjelfbestående, urkällan till alla wäsenden och all makt.
Låtom oss betänka: Hwadan är menniskan kommen — hon, som skall
lyda denna lag? Hwad är menniskan? Hon är ju <b>hans händers werk</b>,
hans skapade kreatur. Har Han icke då all makt och rätt att bjuda
henne, hwad Han will, inskränka hennes frihet och föreskrifwa henne
lagar? Detta är det första, Han med detta ord påminner oss. Och
låtom oss djupt betänka detta. Ty det är just grunden till all olydnad
och allt förakt för Guds lag, att wi icke besinna, <b>hwem Herren är</b>, som
gifwit lagen, och hwad <b>wi</b> äro inför Honom. Ja, om det blefwe oss
gifwet att se eller förnimma, <b>hwem</b> Han är, som talar i den heliga
lagen, så skulle wi wäl hellre försmäkta och dö, än wi skulle wåga att
göra något emot Honom. Wi säga icke, att wi skulle derigenom hafwa
makt att emotstå synden, nej det står icke så till med oss efter
syndafallet, att wi blott på ett bud kunna göra, hwad wi wilja, men wi
skulle ock derföre försmäkta och förtwifla, om icke Gud sjelf förbarmade
sig och frälste oss. Så långt ifrån, att wi skulle wara säkra och obrutna
med alla wåra synder. Ty tänk, hwad det är, att<b> Han</b> gifwer lag åt
menniskorna —<b> Han</b>, som är den store himmelens och jordens Skapare,
som i begynnelsen gjorde allting af intet, som skapade solen, månen och
stjernorna och jorden med allt, hwad som är deruppå, och skapade menniskan
sig till ett beläte, till barn och arfwinge, utrustad med förmögenheter
att höra och förstå hans wilja, Han, "den höge och högtbesutne" — Han
ger menniskan bud och lagar. Skulle wi wåga att trotsa och förakta
Honom? Hwilket förskräckligt förderf i alla wåra krafter, att wi icke
ens äro beqwäma att besinna sådant. Wi borde dock annars betänka,
att Gud kan hwarje ögonblick krossa oss, likasom man krossar en fluga,
att wi äro helt i hans händer, att wårt lif och all wår wälfärd i tiden
och i ewigheten beror af Honom. Wi hafwa icke ett andedrag i wår
makt, och Gud har otaliga sätt och medel att straffa dem, som förtörna
Honom; såsom wi ock se på alla sidor, huru Han tillsänder den ena en
ond brådöd, den andra en förskräcklig sjukdom, den tredje galenskap, den
fjerde en förblindelse och djerfhet, som bringar honom i synd och skam.
Det är sannt, hwad Luther säger, att "Gud har på alla sidor snaror
och fällor för sina föraktare, så att de kunna ingenstädes undkomma
Honom". Och slutligen är Han ock den, som kan förderfwa både själ
och kropp i helwetet. Ja, om icke Han will taga wår arma själ om
hand, när wi dö, och föra den till himmelen, så blir den för ewigt
borta. Och Honom skulle wi wåga att förakta och trotsa! Betänk
äfwen, å andra sidan, huru mycket godt Gud kan göra oss, om Han är
oss nådig. Huru mycken nåd och wälsignelse i tiden, och huru mycken
glädje och salighet genom en hel ewighet kan icke Han gifwa sina wänner!
Och Honom skulle wi wåga att förakta och trotsa! Tänk, om Han
blott wille taga sin Helige Ande ifrån dig och lemna dig åt naturens
mörker, köttets lustar och djefwulens makt! Låtom oss derföre bedja
öfwer detta ordet: <b>Jag är Herren!</b> nemligen att wi få detta ord såsom
med stora flammande bokstäfwer skrifwet i wår själ, så att det står oss
för ögonen i alla wåra lifsdagar.

Men sedan ligger ock ännu en lärdom i det <b>namn</b>, med hwilket
Gud här angifwer sig för folket, nemligen <b>Jehovah</b>, ty <b>Jehovah</b> betyder
den ewigt warande, oföränderlige. Dermed låter Han oss förstå, att
hans lag aldrig i tiden skulle till en bokstaf eller en prick förändras.
Det är nemligen wärdt att märka, att sjelfwa<b> grunden</b> för Guds heliga
lag icke egentligen är någon fri, tillfällig<b> wilja</b> hos Gud, utan fastmer
just hans eget <b>wäfendes natur</b>; ty frågar någon, hwarföre wi skola
wara heliga, så säger Gud sjelf: ^Waren heliga, ty jag är helig."
Han säger icke: Ty jag <b>will</b> så; utan Han säger: "Ty <b>jag är helig</b>".
Då nu grunden till den heliga lagen ligger i Guds eget wäsende, förstå
wi, hwarföre den omöjligen kan någonsin förändras, ty då skulle Gud
sjelf wara förändrad. Derföre kan det aldrig i tid eller ewighet blifwa
lofligt, hwad Gud i sin lag förbjudit. Att hafwa andra gudar, att
missbruka Guds namn, förakta hans ord eller att förakta sin nästa, att
afundas, hata, eller beljuga honom o.s.w., sådant kan aldrig för något
enda tillfälle eller för någon omständighet, t.ex. wår fallna naturs
swaghet, blifwa oskyldigt eller tillåtet, utan förblifwer ewinnerligen Gud
misshagligt. Ty Guds lag har sagt oss, att det är stridande emot hans
heliga sinne; och hans sinne kan aldrig förändras. Detta är ock något,
som wi hafwa att betänka wid de orden: <b>Jag är Jehovah</b>.

Sä säger Han: <b>Jag är din Gud</b>,
Som gifwit dig de helga bud.
Förakta ej mitt majestät,
Ty straffet går i syndens fjät.
<b>Jag är din Jehovah</b>.
Den 24 Mars.

Äro ock edra hufwudhår alla räknade.  Matth. 10:30.


Tycker du, att detta är alltför mycket, så att du har swårt att tro
det, så öppna dock ögonen och se omkring dig. Eller är du så blind,
att du icke ser, hwad blotta förnuftet plägar se, att allt, hwad som finns
skapadt på jorden, är gjordt för menniskan? Att icke en sten eller ett
träd eller ett strå der finnes, som icke är ämnadt till menniskans tjenst.
Ja hela djurens mängd är ju ock skapad för menniskan; hon tager
dem alla i sin tjenst. Säger dig icke allt detta, att Gud har någon
besynnerlig omsorg om menniskan — att <b>menniskan</b> är ett alldeles
särskildt föremål för hans hjerta? O, begynn dock se på skapelsen, om du
är en sådan otrogen, att du kan göra din Frälsare till ljugare, då Han
säger, att <b>alla wåra hufwudhår äro räknade</b>. Han har sjelf wisat oss
till skapelsen. (Se Matth. 6). Och kan du få ögonen öppnade att se,
att Gud <b>i hela skapelsen haft menniskan till föremål</b>, då måste likwäl
det en gång blifwa dig ett wäldigt wittnesbörd om, hwad menniskan
är för Guds hjerta, och huru Han då måste i allt, hwad Han
tillsänder, allraförst se på hennes <b>högsta</b> wäl, hennes <b>ewiga</b> salighet.

Skåda nu i detta ljus dina allrabittraste erfarenheter, så skall du
kanske finna idel gudomlig kärlek och trohet i allt, hwad dig händt. Du
har kanske förlorat all din egendom och är försatt i de hårdaste
bekymmer för dig och de dina; eller har du förlorat den huldaste wän, du
har på jorden, förutan hwilken du icke kunde lefwa; eller har du på en
gång förlorat de käraste förhoppningar, som du med ett hjerta af djup
känsla länge har närt — detta är bittert. Men en gång i <b>ewighetens
ljus</b> skall du se, att icke det minsta af allt detta bittra hände dig utan
Guds högsta kärleksafsigt, nemligen din odödliga själs frälsning, hwilket
är en så stor och för wår gamla menniska swår sak, att så der djupa
sår måste skäras i henne. Eller du har kanske en ännu bittrare
erfarenhet, t.ex. den, att sedan du genom Guds stora nåd emot dig hade
fått till ditt hjertas högsta önskan, att hela ditt lif måtte hädanefter
blifwa din Gud till ära och många själar till wälsignelse, har du genom
oförmodade frestelser blifwit förd i något sådant syndaelände, att du
rentaf blifwit eller tror dig blifwa till en förargelse och wanära för
evangelium; och du wille dock hellre många gånger wara död än 
upplefwa något sådant. O, stilla ditt hjerta! äfwen något så outsägligt
bittert låter Gud sina käraste barn erfara. Den trognaste lärjunge, som
gerna welat dö för sin herre och slutligen gjorde det, skulle först en gång
bitterligen gråta öfwer den förskräckligaste förnekelse. Den högst 
benådade bland qvinnor, utwald att wara sjelfwa Guds Sons moder, som
en gång sjöng så hänryckt: "Härefter skola alla slägter kalla mig
salig", skulle en gång få lemna det dyra barnet ur ögonsigte, att det i
tre dagar är förloradt, och hon får i sitt hjertas bittra bekymmer 
fördöma sig såsom den allrastörsta synderska, som nu war orsaken dertill,
att hela werldens Frälsare war förlorad, så att hon nu mycket gerna
tiger med, att hon är Guds Sons moder. Det är wårt hjertas djupa
förderf, dess benägenhet till sjelfförgudning och andra synder, som med
sådana bittra erfarenheter skola utbrännas. Låtom oss derföre blott wörda
Gud och hans höga nådesafsigt med oss, nemligen att bringa oss till den
ewiga saligheten i himmelen; låtom oss wörda hans höga <b>mening</b> med
allt, hwad Han tillstäder eller tillsänder oss, nemligen att rensa, luttra
och stadfästa oss i nåden, döda wår gamla menniska, helga wårt sinne,
föröka wår tro, bön, ödmjukhet och allwarlighet, att göra oss ledsna
wid det förföriska jordelifwet och längtande efter himmelen. När wi
förstå, att Gud har sådana höga och hulda <b>afsigter</b> med allt, hwad
Han tillsänder oss, låtom oss blott ödmjukt och tacksamt prisa Honom för
allt, hwad som händer oss, och aldrig glömma det gyllne ordet, som står och
faller med sjelfwa Herren Christus: "Äro ock edra hufwudhår alla
räknade."

Och ser du dig alltför owärdig till en så öfwermåttan stor nåd,
så hör, hwad i Uppb. 5:1—6 så högtidligt säges om alla skapade 
warelsers owärdighet inför Gud. Der står, att "ingen i himmelen, eller
på jorden, eller under jorden fanns wärdig, icke ens att se på boken" —
och dock borde Johannes icke häröfwer gråta, ty det fanns en, som war
wärdig, sade en af himmelens äldsta. "Gråt icke! Si lejonet af Juda
slägte har wunnit;" och då såg Johannes ett Lam, såsom det hade warit
slagtadt. O, att den synen så ginge oss genom märg och ben, att den
blefwe beständigt stående för wåra ögon, att wi aldrig glömde, att endast
det slagtade Lammet är wärdigt, och det för oss — ty det är ju
sannerligen icke slagtadt för sig, utan för oss — och att det är för detta
Lammets skull wi äro så mycket wärda för Gud, att också "alla wåra
hufwudhår äro räknade, att icke ett hår faller af wårt hufwud hans
wilja förutan".

Min själ war nöjd med allt, hwad Gud
behagar,
I lust och nöd, i sorg och glädjedagar.
Om du för allt Guds rike söka will,
Din nödtorft då dig säkert faller till.

Gud liljan klär, ger hwarje djur sin föda,
Han wårdar allt förutan någon möda,
Till minsta grand hans godhet sträcker sig,
Hur skulle Han, o menska, glömma dig?

Ett litet barn wid bröstet sorglöst hwilar
Och njuter skydd för wädrets wåld och ilar.
Ack, skulle då Guds barn wid nådens bröst
Mot allt beswär ej finna hjelp och tröst?
Den 25 Mars.

Låten eder icke omföras med mångahanda och främmande lärdom;
ty det är godt att stadfästa hjertat med nåden.   Ebr. 13:9.


Huru wigtig och nödig är icke denna förmaning! Oss är icke
oweterligt, hwad satan har i sinnet. Han wet wäl, att ingenting kan göra
oss skada, så länge Christus är oss dyr och wigtig, är oss allt uti allt;
och deremot, att ingenting kan hjelpa oss, om Christus förloras. Christus
är dock allena den, som mäktar "nedslå djefwulens gerningar" och är
för "helwetet ett gift och döden en plåga". Kan jag blott hålla mig
till Christus och det rena, helsosamma ordet, så kan allting hjelpas; ja,
äfwen om det icke alltid ginge så rätt och wäl med mitt lefwerne, blir
jag likwäl då alltid igen upprättad. Men kan den gamle ormen föra
oss ifrån Christus och hans sanna kännedom, då har han wunnit, då har
han oss wapenlösa och hjelplösa uti sin hand. Derföre skola wi alltid finna,
att all djefwulens sträfwan, makt och list går derpå ut att föra oss ifrån
Christus och ställa oss något annat för ögonen — må det ock wara idel
helighet, fromhet och goda gerningar — blott att icke Christus i enfaldig
trons hunger eller förtröstan skall wara wårt föremål. Derföre säger ock
den store apostelen: "Jag fruktar, att såsom ormen beswek Eva med sin
illfundighet, så warda ock edra sinnen förwända ifrån<b> enfaldigheten i
Christus</b>." Faran är derföre wisserligen icke fjerran. Utom detta 
djefwulens oaflåtliga sträfwande, ligger ock i all menniskonatur, dels en
gruflig <b>otacksamhet</b>, glömska och förgätenhet af Guds wälgerningar och
af den nöd, hwarifrån Han förlossat oss; dels ock ett oändligt 
<b>nyhetsbegär</b>, eller att man alltid snart ledsnar, wid hwad man har, och önskar
sig något nytt, alltid älskar ombyte. Så är ock Christus och hans
evangelium för allt förnuft en galenskap och förargelse.

Låtom oss derföre wäl se till, att wi ständigt äro på den rätta
wägen, i det rätta sinnet, att det, som är störst i himmelen och för
Gud, också är störst för oss! För Guds ögon är ingenting stort och
gällande, utan endast <b>Sonen, offrad för oss</b>; detsamma måste ock för oss
wara det enda stora och dyrbara. Om wi hafwa en annan smak, är
det intet godt tecken, och då böra wi inför Gud beklaga sådant och
anropa Honom om den rätta smaken och sinnet. Så böra wi ock weta
och betänka, att det finns ingen synd på jorden så förskräcklig, ingen,
som så måste uppwäcka Guds wrede, som <b>otacksamheten</b> och <b>föraktet</b> för hans stora wälgerningar; och nu är icke någon Guds wälgerning
större än den, att Han gaf oss sin egen Son och i Honom det ewiga
lifwet, då wi hade förtjent att ewigt draga wåra synders rätta lön.

Derföre, "huru skola wi undfly, om wi icke akta sådan salighet!" Ännu
mer, om wi också en gång hafwa sett Guds herrlighet i Christi
evangelium, hafwa genom tron blifwit Guds barn och fått smaka, huru
ljuflig Herren är, wore det ju en förskräcklig otacksamhet, om wi nu
hölle samma nåd och evangelium för en ringa ting, som icke smakade
oss. Detta wore, hwad Jesus kallar att "hafwa öfwergifwit den första
kärleken". Paulus skrifwer ock om den första kärleken ibland de galater,
att de då hade så högt wärderat evangelium, att de upptagit honom,
som predikade det, "såsom en Guds ängel, ja, såsom Jesus Christus",
och tillägger: "Huru saliga woren I då? Jag är edert wittne, att om
det hade warit möjligt, haden I uttagit edra ögon och gifwit mig."
Så högt wärderade de evangelium då! Men sedan de af en
"främmande lärdom" blifwit "tjusta", så att de icke lydde sanningen, utan
"sökte warda rättfärdiga genom lagen", då kallar han detta, att de på
nytt korsfäst Christus, säger, att de mist Christus och woro fallna ifrån
nåden. Och är det icke förskräckligt, när enligt Christi egna ord sådant
kan ske, eller den första kärleken öfwergifwas, midt under det man likwäl
fortfar att arbeta och lida för Christi namn, är waksam mot falska
andar och har skarp blick att afskilja dessa, således blott genom ett tyst
inre afdöende ifrån den rätta bättringens och trons öfning; ty så lyda
Christi tänkwärda ord i Uppb. 2:2—5.

Slutligen skola wi ock märka, att om Christus skall förblifwa oss
alltid dyr och kostlig, wårt hjertas allt uti allt, och den nya sången
aldrig blifwa oss gammal eller lång, är nödigt, att icke blott den rätta
<b>läran</b>, utan ock det rättsinniga <b>lifwet</b> bewaras — att wi stå uti 
<b>beständig</b> öfning, dagligen lefwa uti den bättring, som är inför Gud, i
ett waket samwetes kännedom af synden, samt dagligen wilja wara 
förwissade om syndernas förlåtelse, om nåd och wänskap hos Gud. Då
skall Christus städse blifwa oss wäl behöflig, dyr och oumbärlig, då skall
evangelii ord wara oss ett ständigt behof, smakligt och kärt; wi skola då
gerna höra, läsa och tala om Christus.

Falska andar ströfwa
Själens skatt att röfwa,
Strida jemt om den;
Lägga sina snaror,
Tusen dolda faror
Omkring wandraren.

Jesu, war då nära,
Wärdes sjelf du bära
Lammen i din famn.
Sköt din hjord, den klena,
Släpp den ej allena;
<b>Herde</b> är ditt namn.

Tron, det helga, höga,
Underbara öga,
Stärk uti min själ;
Äkta perlan klara
Wäl åt mig bewara
Till mitt högsta wäl.

Nådens werk du lifwe,
Regn och sol du gifwe,
Följ, hwad sätt du will,
Blott du så mig förer,
Att till slut mig hörer
Himmelriket till.


Den 26 Mars.

Christus har förlossat oss ifrån lagens förbannelse, då Han wardt
en förbannelse för oss.   Gal. 3:13.


Si nu, om detta språk finge rum i hjertat, hwad skulle icke det
blifwa för ett himmelrike af outsäglig tröst, ewig och orubblig tröst, så
att wi skulle trotsa all helwetets makt och i all wår ömkligaste swaghet
triumfera och berömma oss i Herren! Ty betänk dock, hwilka ord här
äro, hwilken bild wi skåda! Christus wardt en <b>förbannelse</b>! Att Christus,
Guds egen Son, wardt en <b>förbannelse</b>, är ett underligt och hårdt tal,
men en öfwermåttan stark och wäldig tröst, om man kan betänka det.
Märk då: Christus har burit all lagens förbannelse. Men denna war
så stor, att apostelen säger, att Han wardt en förbannelse, blef hel och
hållen idel förbannelse, blef icke blott belagd med mycken förbannelse,
utan så öfwerhopad dermed, att Han kunde hel och hållen kallas en
förbannelse. Nu, detta låter alltför underligt, men hwad är det annat,
än det Johannes säger: <b>Si, Guds Lam, som bär och borttager
werldens synder</b> — hwilket wi höra sjungas öfwer wåra hufwuden, hwar
gång wi böja dem till Jesu nattwardsbord att emottaga hans lekamen
och blod, om hwilka Han sjelf der förklarar: <b>utgifwen och utgjutet till
syndernas förlåtelse</b> — och detsamma som står i Es. 53: "Herren kastade
allas wåra synder uppå Honom; Han bär deras synder." Det är
derföre ett ord, som wi aldrig kunna nog begrunda och påtänka, att
Christus blef en <b>förbannelse</b>.

Det andra högst tänkwärda ordet är detta: <b>för oss</b> — <b>för oss, för
oss</b>! På detta korta ord: <b>för oss</b>, ligger språkets hela kraft. För sin
egen del behöfde Christus wisst icke blifwa en förbannelse; ty Han war
till sitt eget wäsende alldeles oskyldig, helig och rättfärdig. Men att
Han wardt en förbannelse, det kom deraf, att Han tagit på sig wåra
skulder. Efter lag skulle hwarje mördare hängas på förbannelseträd,
derföre har ock Christus efter lag måst hänga derpå. Ty Han hade
tagit på sig en syndares och mördares person, ja, icke blott ens, utan
alla syndares och mördares tillhopa; ty wi äro allesamman syndare och
mördare inför Gud. Derföre har Han måst warda det lnför Gud, som
wi äro, nemligen en syndare, mördare, missgerningsman; som skrifwet
står: "Honom, som af ingen synd wisste, har Gud för oss gjort till
synd." Men på detta sätt blef Christus inför Gud den allrastörsta
syndare, hwars like icke war kommen på jorden. Ty i det Han är ett
offer för hela werldens synder, är Han nu för Gud icke en sådan person,
som är oskyldig och utan synd, såsom Guds Son i herrlighet, utan en


syndare är Han, "en liten tid af Gud öfwergifwen, hwilken bär och
har på sin rygg Pauli synder, som war en Guds försmädare, förföljare
och wåldswerkare; Petri synder, som förnekade sin Herre; Davids, som
begick hor och mord; ja, mina och dina och hela werldens. Ty alla
de synder, som jag, du och wi allesamman gjort och ännu dagligen
göra, de äro med sådan kraft och gudomligt allwar lagda på Christus,
Guds Lam, som skulle Han sjelf hafwa gjort dem; så werkligt äro de
Christi egna synder. Sannerligen, antingen måste wåra synder wara
Christi egna synder, eller måste wi ewinnerligen warda förtappade!

Si detta — att Christus så alldeles haft wåra synder på sig, som
om Han sjelf gjort dem; och deremot, att allt, det Han gjorde och led,
skedde så alldeles i wårt ställe, som om wi sjelfwa gjort det — detta
war, hwad Paulus menade, då han sade. "Honom, som af ingen synd
wisste, har Gud gjort till <b>synd för oss</b>, på det wi skulle warda <b>Guds
rättfärdighet</b> genom Honom." Och åter: "Efter wi det hålla, <b>att om
en är död för alla, så äro de alla döda</b>!" Deraf kunna wi se, hwad
det ordet: för oss, innebär, då han säger: <b>Christus wardt en
förbannelse för oss</b>. Christus har af outsäglig barmhertighet och i kraft af
Fadrens ewiga försoningsråd gjort ett högst nådefullt byte med oss: det
wi hade, som war synden, förbannelsen och döden, det tog Han på sig;
och det Han hade och wi saknade, nemligen rättfärdighet, lif och salighet,
det gaf Han åt oss. Det kostade wisst den käre Herren ganska mycket,
starkt rop och tårar, swett och blod, då Han wardt till <b>förbannelse</b>;
men det skulle dock ske, och Han gick herrligen igenom det.

Nu säger apostelen, att Christus derigenom werkligen har förlossat
oss ifrån lagens förbannelse. Han säger icke: <b>skall</b> förlossa oss, t.ex
då wi blifwa rätt fromma, troende och helgade; nej, utan Han "<b>har</b> förlossat oss", på den dagen och de timmarna, <b>då Han wardt en 
förbannelse för oss.</b> Här se wi orsaken, hwarföre de största syndare och
synderskor, när de komma till Jesus, att söka nåd och för hela sitt lif
blifwa hans egna, genast fingo nåd och blefwo så mottagna, <b>som om
ingen lag funnits till</b>, som om de <b>aldrig hade syndat</b>. Här är orsaken,
hwarföre wi alla, wid ett <b>sådant</b> kommande till Jesus, warda rättfärdiga
och saliga genast, så snart wi blott wilja med tron emottaga wår stora,
ewiga, skänkta rättfärdighet, som stått och står färdig, wäntande på oss.

O, Jesu Christ, Guds ende Son,
Som såg wår själafara
Och att oss frälsa derifrån
Dig sjelf ej wille spara.
Du med ditt blod, din hårda död
Förlossat oss af syndens nöd;
Säll den på dig förtröstar.

Du är allen´ wår Frälserman
Och will oss himlen gifwa;
Du är Guds Lam, hwars blod utrann
Att war försoning blifwa.
Du är allen´wår salighet,
Du är för tid och ewighet
Wårt hopp, o Jesu Christe

Den 27 Mars.

Huru skola wi undfly, om wi icke akta sådan salighet.
Ebr. 2: 3.


Gud är kärleken. Och ingen mennisko- eller änglatunga kan 
wärdigt beskrifwa Guds kärlek. Men hwilken besinnar, att ju större nåden
är, desto större är ock faran — nemligen om den stora nåden försummas,
föraktas, missbrukas. Hwem besinnar, att, jemte den oändliga, 
gudomliga kärleken, är en lika oändlig <b>rättfärdighet</b> och <b>helighet</b> i Guds
wäsende! Och att just derföre, att nåden är så stor, är Guds nitälskan,
Guds rättwisa dom öfwer dem, som icke akta, söka, wärdera och
annamma den stora nåden, desto förskräckligare! "Hade jag icke kommit
och talat till dem", säger Jesus, "så hade de icke synd; men nu hafwa
de ingen ursäkt för sin synd." Och just då apostelen framställt den stora
nåd och herrlighet, werlden emottagit i den sista tiden, att <b>ende Sonen
af Fadrens sköte kommit och talat med oss</b>, säger han: "Huru skola wi
undfly, om wi icke akta sådan salighet?" Christi blod skall och måste
nödwändigt blifwa oss till lif och salighet, till wisdom, rättfärdighet,
helgelse och förlossning, eller också komma öfwer oss till dom och
förbannelse, såsom öfwer de otrogna judar! "Detta skall Herren Zebaoths
nitälskan göra!" "Ty måste den, som bröt Mose lag, dö utan
barmhertighet", säger apostelen, "huru mycket större näpst, menen I, förtjenar
den, som förtrampar Guds Son och aktar testamentets blod såsom
orent?" Men att "förtrampa" Guds Son betyder att <b>blott så ringa
akta Honom</b>, att Han får wara, att man icke söker Honom, icke hyllar
och omfattar Honom, icke blir hans egen, hans lärjunge, wän och
efterföljare; ty det man aktar så ringa, att man icke böjer sig ned för att
upptaga det från jorden, det trampar man uppå. Icke hade alla de
judar, öfwer hwilka Guds förskräckliga hämndedom har gått, försmädat
eller pinat Christus, utan en del<b> gräto wid hans lidande</b> och fingo
likwäl samma dom <b>blott derföre</b>, att de icke så <b>annammade</b> Honom,
att de blefwo hans lärjungar.

Men hwad gör då den helige, nitälskande Guden åt den menniska,
som föraktar hans kärlek, hans Son och hans Andes röst? Han gör
henne intet förskräckligare, än att Han blott lemnar henne åt sig sjelf;
hon öfwergifwes af Herrens Ande, blir icke mer af Anden wäckt, oroad,
förkrossad, upplyst, utan får gå sin egen wäg, följa sitt eget råd, sitt eget
behag, utan tuktan, utan räddhåga, utan omsorg om själen, ja, hon
får blifwa riktigt säker i synden. Då blir hon så förblindad och
förwänd till sinne och tankar, att hon anwänder allting till sitt förderf


och skada; att allt, hwad Gud gifwit till wälsignelse, länder den själen
till förbannelse; hwad som är gifwet till upplysning, länder henne till
förblindelse; hwad som är gifwet till wäckelse, länder henne till 
förhärdelse; hwad som är gifwet till tröst och salighet, länder henne till ewigt
qwal och fördömelse. Detta gör Herren Zebaoths nitälskan!

"O, det är en egenskap hos Gud, ett regeringssätt", säger en
gammal Andens man, "för hwilket jag af hjertat förskräckes, och hwarom
jag ropat mig hes, och har ändå aldrig blifwit nog hörd. Det är den
egenskapen, det sättet, hwarom David säger: Herre, med de rena är du
ren, och wid de afwiga, ställer du dig afwig. Med de rena, d.ä. de
som hafwa ren mening, när de nalkas dig, talar du enfaldigt, öppet,
begripligt, upplyser och leder dem nådeligen; men med de afwiga ställer
du dig afwig, gäckar dem, förblindar dem." Tycker någon, att detta är
för hårdt taladt om Gud, läse han den milde Frälsarens egen förklaring
i Matth. 13:10—15 och 11:25, der Han sjelf uttryckligt säger, att
Han derföre talade med liknelser, emedan den, som har, honom skall
mer gifwas, att han skall hafwa nog ; men den som icke har, af honom
skall ock warda taget, det han har; samt att Han har detta fördolt för
de wisa och förnumstiga etc. Och i 2 Thess. 2 säger apostelen lika
uttryckligt: "Derföre att de icke annammade kärleken till sanningen, att
de måtte blifwit saliga; fördenskull skall Gud sända dem kraftig 
willfarelse, så att de skola tro lögnen, på det de skola alla warda dömda,
som icke hafwa trott sanningen, utan hafwa lust till orättfärdigheten."

Så grufligt kan Gud straffa sina föraktare. Det är swårt strida
med Gud; det är gräsligt falla i den lefwande Gudens händer. Bäst
är att hålla sig wäl med Honom, som har all makt i himmelen och på
jorden. De som söka, älska och följa Honom, dem skall barmhertighet 
omfatta, oändlig barmhertighet, godhet och trohet, i alla deras lifsdagar.
Men de, som löpa efter en annan, skola hafwa stor bedröfwelse.

När will du wäl börja att söka den Gud,
Som snart skall din domare blifwa?
När will du begynna att akta hans bud
Och rätt i hans ord Honom gifwa?
<b>Nu är den behagliga tiden!</b>


Den 28 Mars.

Jag känner mina får, och mina känna mig.   Joh. 10:14.


Man skall icke snart kunna tro hwilken stor hemlighet, som ligger
i dessa ord. De säga oss, att det är någon synnerlig <b>bekantskap</b> emellan
Herren och fåren, hwarpå allt skall bero. Hwad månne det betyder?
Något börjar man ana, när man hör samme Herre i den stora
afgörande stunden, då Han går till sitt försoningsarbete, högtidligt förklara:
<b>Detta är ewinnerligt lif, att de känna dig, allena sann Gud, och den
du har sändt, Jesus Christus.</b> Hör, hwad Herren Christus förklarar
wara <b>ewinnerligt lif</b>! Blott att känna Gud och Frälsaren. Och åter,
då Han talar om det finaste sjelfbedrägeriet i andliga ting, bedrägeriet
af egen fromhet, kraft och andlighet, hwarigenom många skola på den
yttersta dagen kunna säga: "Hafwa wi icke profeterat i ditt namn och
i ditt namn utdrifwit djeflar och i ditt namn gjort många kraftiga
gerningar?"— då säger Han sig skola bortwisa dem just med de orden: <b>Jag
kände eder aldrig</b>. Alldeles samma ord förekomma i den ewiga 
bortwisningens dom till de jungfrur, som woro i brölloppet, buro sina
lampor, gingo ut emot Brudgummen, men endast saknade olja — Herren
skall blott göra denna anmärkning: "Sannerligen, sannerligen säger jag
eder: Jag känner eder icke." Tänk, hwilket befynnerligt ord det ordet
<b>känna</b> här måste wara! Och alldeles samma domsord brukar Han, då
Han förklarar, hwarföre de, som <b>sökte</b> att ingå genom den trånga porten,
likwäl icke kunde, och hwilka skulle betyga: "Wi hafwa ätit och druckit
med dig, och du har lärt på wåra gator" — samma domsord ljuder
emot dessa: "Jag wet intet af eder, hwadan I ären." O, skall icke
hwar och en, som detta läser och ser, huru Herren Christus, den
afgörande domaren, så besynnerligt nitälskat om att framhålla detta — skall
icke hwar och en märka, att här ligger någon öfwermåttan wigtig 
hemlighet? För de trogna war detta intet oförmodadt och besynnerligt,
twärtom, det är för dem just en glädjande bekräftelse, att de hafwa
rätteligen fattat Honom. Men för dem, som undra, att icke Herren i
stället säger: I hafwen syndat emot min lag, eller: I hafwen icke warit
nog allwarliga i eder bättring och helgelse; ja, för dem, som undra,
att icke Herren framlade en wäl utstakad nådens ordning och sade:
Emot denna hafwen I felat; för dem, som welat hafwa det så, men
till sin förundran höra Honom blott säga ett och detsamma: <b>Jag kände
eder icke</b>; ja, till och med måste se, att i den stora ytterstadomstexten
i Matth. 25, der så många <b>gerningar</b> anföras, likwäl hela wigten
lägges derpå: <b>I hafwen det gjort mig</b>, det är för <b>min skull</b> I hafwen


gjort mina minsta det och det, att således <b>Christus</b> och någon 
<b>innerlig bekantskap med Honom</b> warit källan, hwarur dessa gerningar
flutit, att <b>Christus, Christus</b>, och icke deras egen helighet warit 
föremålet för deras öga och deras helgelsenit — si, de som märka, att Christus
haft en besynnerlig omsorg att påpeka detta förhållande, skulle icke de en
gång, för Herrens Christi skull och sina odödliga själars ewiga wäl,
stanna och låta säga sig af den Herren, som har de nycklar i sin hand,
att då Han igenlåter, ingen menniska upplåter! Skulle icke wi stanna
för hans ord och allwarligt behjerta dem! Många allwarliga och fromma
män hafwa, efter flera årtiondens heliga nit om Gud och hans rike,
ändtligen waknat öfwer detta förhållande och blifwit ryckta som bränder
ur elden genom att få se Guds rikes hemlighet — få se en stor och
helig person blodig, med genomborrade händer och fötter, och sedan fått
endast i Honom och hans död allt sitt lif, sin fröjd och sin wisa, så att
de sedan hållit sin högsta helighet deremot för bara träck och uselhet.
Så blir man till sinnes, då man lär rätt känna Jesus. Och blott
de, hos hwilka Christi kännedom är sådan, till arten om icke till graden,
de äro hans får.

"Will du då en gång för alla weta och kunna tydligt utmärka, hwad
en <b>christen</b> är", säger Luther, "eller hwadan en menniska kallas <b>christen</b>,
så måste du icke se efter Mose lag, eller de största helgons lefwerne och
helighet, utan allenast se uppå dessa Christi ord: <b>Mina får känna mig</b>.
Så att du säger: En christen är icke den, som blott för ett strängt och
hårdt lefwerne, såsom de allwarligaste munkar och eremiter; ty sådant
kunna ock judar och turkar komma ut med, ibland hwilka somliga lefwa
mycket strängare. Med ett ord, allt hwad i och af oss kan ske, det gör
ingen till christen. Hwad då? Det allena, att man känner denne
man, tycker om Honom, håller Honom för det Han will wara hållen,
nemligen att Han är den gode Herden, som <b>låtit sitt lif för fåren</b> och
känner dem. En sådan kännedom heter och är intet annat än tron,
som kommer af evangelii predikan."

Det är ewigt lif att känna
Gud som sin wän.
Sälla de, som funnit denna
Wår bäste wän,

Ja, för ewigt sälla, rika.
Andra wänner dö och swika,
Denne wän är alltid lika.
O, hwilken wän.


Den 29 Mars.

Wår umgängelse är i himmelen, dädan wi ock wänta Frälsaren,
Herren Jesus Christus.   Phil. 3: 20.


I det andra brefwet till corinthierna säger Paulus: "Wi warda
allestädes trängda, men wi ängslas icke; wi warda undertryckta, men
wi förgås icke; såsom de der dö, och si, wi lefwa; såsom näpsta och
dock icke dräpta; såsom bedröfwade och dock alltid glada." Hör hwilka
gåtor! Är icke detta ett besynnerligt och hemlighetsfullt wäsende, som
sålunda uttalar sig! Ett sådant underligt wäsende är en christen:
undertryckt och dock triumferande — bedröfwad och dock glad — fattig och
dock mycket rik — syndig och dock fullkomligt rättfärdig — eländig och
dock herrlig, wandringsman på jorden, men med en himmelsk
umgängelse! Werlden har ock en glädje och förnöjelse, men blott så länge
"blomstret på gräset" icke wissnar, blott så länge den jordiska wälgången
warar. Då <b>den</b> är slut, är det ock slut med glädjen. Men för Paulus
uppgår solen först på aftonen, och när det mörknar härnere, då lyfter
han sig till paradisets ljus deruppe. Han har ett dubbelt lif: han är
en wandringsman på jorden, men hans umgängelse är i himmelen.
Han tillhör en högre tingens ordning och lefwer med sitt hjerta i detta
sitt högre, sitt rätta fädernesland. "Wår umgängelse", säger han, eller
bokstafligen: "wårt borgerskap är i himmelen." <b>Det är</b>, säger han, icke:
<b>det skall blifwa</b> — och betecknar det dermed såsom ett redan
närwarande. O, något helt annat uttalar här Paulus, än det werlden menar
med hoppet "om ett tillkommande lif". Paulus wet sig <b>redan</b>, medan
han ännu går på jorden, wara en himmelens medborgare. Och hwilken
lycka, hwilken skatt ett sådant medwetande är, det har ännu ingen 
menniskotanke på jorden kunnat mäta.

Men hwadan hade Paulus denna sin troswisshet? Derom må man
wäl fråga. Jo, <b>Paulus kände Christus</b>! Det är hela hemligheten!
Paulus såg i detta jordelifwets dunkel en man, som skänkte honom
denna wisshet, en hög, hemlighetsfull man, som sade: "Jag är utgången
af Fadren och kommen i denna werlden." Och då Han sade sig wilja
gå och bereda sina wänner rum i Fadrens hus, och de frågade efter
wägen dit, war detta hans swar: <b>Jag är wägen, sanningen och lifwet</b>.
Och då de sade till Honom: "Låt oss se Fadren!" swarade Han: <b>Den
mig ser, han ser Fadren</b>. Och på hans allmaktswink blefwo de blinda
seende, de döfwa hörande, de dumbar talande, de döda stodo upp af
sina grafwar; och Han utdref djeflar, och Han förlät synder, och Han
                                                                                      
befallde över naturens krafter och bröt omsider sjelf dödens band och
uppstod ur grafwen med en förklarad lekamen.

Sedan Paulus hade kommit till bekantskap med en sådan Herre
och Frälsare, kunde han föra det tröstefulla språket: <b>Wårt borgerskap
är i himmelen.</b>< Då wisste han, att han genom Honom hade återfått
den i syndafallet förlorade barnarätten hos Gud och borgerskapet i
himmelen. Hwad följer häraf? Häraf följer, att alla, som hafwa samma
tro och bekantskap med Frälsaren som Paulus, hafwa samma nåd och
borgerskap i himmelen som han, emedan de äro återlösta med samma
Guds Sons blod som han, och böra derföre äfwen hafwa samma
tröstliga wisshet derom som han. Wisserligen skall du icke sjelf se och känna
hos dig herrligheten af detta himmelska borgerskap; nej, det är djupt
fördoldt och öfwertäckt af all detta lifwets ömklighet. "Wårt lif är
fördoldt med Christus i Gud." Men det är dock lika wisst och wäl
grundadt. Är det natt här nere; der ofwan är det ewigt ljust och
klart. Är wägen ojemn och törnbewäxt; wi wallfärda till wårt
hemland, der äro wåra wänner, som känna oss — och der är wår <b>store</b>
wän för andra wänner. Så heter det då. Och detta är ingen poesi,
utan den allwarsammaste werklighet, grundad på Christi ord och werk
och ingång uti det allraheligaste<b> för oss</b>.

"Så ären I nu icke mer gäster och främmande", säger apostelen,
"utan de heligas medborgare och Guds husfolk". Och detta utan
anseende till personen. Här är ingen åtskilnad, allesammans äro de
syndare; men <b>hwar och en</b>, som tror på Christus, i hwilken wi alla äro
utwalda, förrän denna werldens grund war lagd —<b> hwar och en</b>, som
tror på Christus, d. ä. som dömer och straffar sig sjelf, men har sin
enda tröst i Honom, som gör den ogudaktiga rättfärdig — <b>hwar och
en sådan</b>, synderskan såwäl som jungfru Maria, röfwaren såwäl som
Paulus, är lika utwald, rättfärdigad och för Gud täck, blott uti Honom,
som är kärkommen. <b>Hwar och en sådan </b> är lika wisst en af dessa
heligas medborgare och Guds husfolk.

O, hwad din herrlighet är stor,
Du christna själ, ren här på jord,
Du, som på Herren Jesus tror
Och hwilar endast wid hans ord.

Du är en Jesu Christi brud,
Ja, det är wisserligen sannt;
Han klädt dig i en herrlig skrud
Och gifwit dig sin Andes pant.

Du står med Herren i förbund,
Och Han ej swika kan sin ed;
Han tänker på dig hwarje stund,
Och sjelf Han döden för dig led.

Så i hans rike du ingår
Och tager arfwet af hans hand.
Blott några dagar eller år
Och du har nått det goda land.
Den 30 Mars.

Så wänden eder nu till fästet, I som liggen fångna uti ett hopp.
Sach. 9: 12.


"Huru kan jag wända mig till fästet eller börja tro på Christus,
medan jag ännu är så syndfull eller så hård. lättsinnig, ogudaktig?"
frågar här mången bunden själ. Så är du oaflåtligen blott wänd till
dig sjelf. Men om man säger till dig: Du tror icke Guds ord, du gör
Gud till ljugare, då säger du: "Nej, nog tror jag ordet om Christus,
nog tror jag, att hans försoning är tillräcklig och hans kärlek stor; men
felet är hos mig, det är mitt hjertas hårdhet, min förskräckliga säkerhet
och skrymtaktighet, min grufliga syndakärlek m. m., som utgör hela felet."
Se, så märker man, att du wänder dig rakt bort från fästet till dig
sjelf och icke tror Guds wittnesbörd om sin Son, nemligen att Han
skall frälsa oss såsom helt <b>förtappade</b>, utan du will nödwändigt komma
såsom förbättrad. Du tror och aktar icke, hwad Christus säger, att du
måste först wara inympad i Honom genom tron, d. ä. först såsom
ogudaktig wara rättfärdigad och benådad, uppfylld med trons frid och fröjd,
<b>innan du kan ens börja att bära frukt</b>.

<b>Så wänden eder nu till fästet, I som liggen fångna uti ett hopp</b>.
Wi upprepa det ännu en gång! Det är hela din olycka, att du icke
genast wänder dig till fästet, utan wänder dig till tusende andra håll
och tänker och försöker och bidar och hoppas — hoppas på allt annat,
ja, ligger fången i ett bidande och wäntande på något märkwärdigt,
som ännu skall föregå inom ditt eget hjerta, någon förlossning som der
skall ske — förlossning från någon wiss synd, från de onda tankarna,
från hårdheten, lättsinnet, maktlösheten — och den förlossning, som är
skedd i Christus Jesus, den står i den dunkla bakgrunden. Jo, der är
felet! Och otaliga, alldeles oändliga äro de wilkor och förbehåll, som
man då funderar på, och för hwilka man ligger fången. Men att
"Guds Son för oss dödde, <b>och allt deri bestod</b>, att nådens källa flödde
långt mer än syndens flod — och det för alla syndare" — det är ett
intet för själen, det far man hastigt öfwer! O, wakna då och besinna
detta enda och ewigt stora och gällande, att all werldens synder redan
äro afplanade, att Gud redan är försonad och blidkad och brinnande af
idel kärlekslängtan att få gifwa dig nåd för nåd. Besinna, att alla de
bekymrande ord, som Gud talar, hwilka fordra något af oss och derföre
äro lagens ord, hafwa endast till ändamål, att hwar och en mun skall
tillstoppas och all werlden skall för Gud warda brottslig — att alla dessa
bekymrande ord äro endast sagda till de fria, sorglösa gudsföraktare, som

aldrig fråga efter himmelen, eller till de säkra skrymtare och 
egenrättfärdiga fariseer, som sjelfwa tro sig förtjena himmelen, men alldeles icke
till de arma syndare, som sjelfwa straffa och döma sig, som gerna wille
hafwa både bättring och tro, ånger och bön, men aldrig finna dessa hos
sig, såsom de wille. O, dem är idel nåd, idel kärlek och förlåtelse
tillsagd! "Så wänden eder då till fästet, I som liggen fångna uti ett
hopp", säger Herren; "ty ock i dag will jag förkunna det och wedergälla
dig det dubbelt." "Ock i dag" — ack ja, i dag förkunnar Han dig
samma nåd! Äfwen i dag predikar Han för de bundna förlossning!
Då wi i dessa dagar höra så mycket förkunnas om Christi lidande och
följa wår Frälsare på hans marterbana; då wi se Honom i örtagården
swettas blod och höra Honom på korset utropa om hela det i Skriften
förutsagda försoningslidandet: <b>Det är fullkomnadt</b>! — ja, då wi se
Honom, för samma försoning, på ögonblicket benåda sjelfwa röfwaren
och tillsäga honom hela den saliga frukten af sin död med den ljufliga
försäkran: <b>I dag skall du wara med mig i paradiset</b> — skulle wi icke
en gång låta wårt otrosbidande hafwa slut och genast löpa i hans famn!
Skulle wi icke i allt detta se hans utsträckta armar äfwen mot oss alla
och höra de orden af hans mun: "Ock i dag will jag förkunna det!"
"Kommen till mig, I alla, som arbeten och ären betungade; jag will
wederqwicka eder, och I skolen finna ro till edra själar." Ja ännu en
gång: I, som liggen fångna uti ett hopp — hwi dröjen I att wända
eder till fästet? Skolen I sjelfwa blifwa wärdigare, eller skall <b>Gud</b> 
blifwa nådigare? Nej, äfwen i dag wänden eder till fästet — tagen det
stora, wigtiga steget att begära en hel benådning och upptagelse i hans
förbund, af alldeles oförskylld nåd blott för hans blod! O, tag det
stora steget i dag — och wet, att ännu ingen enda arm syndare har
tagit det steget förgäfwes. Tänk icke på en lång bön; se huru kort
röfwaren bad, men fick genast trösteswaret: <b>I dag skall du wara med
mig i paradiset.</b> — Men ett skall du wakta dig för, såsom för döden,
nemligen att söka swaret i ditt eget hjerta, i din känsla. Nej, se swaret
i Guds eget ord! Tag swaret här af Guds egen tillsägelse: "Ock i
dag will jag förkunna det (nemligen förlossning) och wedergälla dig det
dubbelt." Det heter <b>nåd för nåd</b>. Prisad ware Gud!

<b>Just som jag är</b> — ej med ett strå
Af egen grund att bygga på,
Blott på den grund, att du för mig
Har dött och sjelf oss bjöd till dig,
Jag kommer, o Guds Lam!

<b>Just som jag är</b> — förrän jag har
Förmått, hwad ewigt fruktlöst war,
Att från en fläck mig göra ren,
Till dig, <b>hwars blod det gör allen'</b>,
Jag kommer, o Guds Lam!


Den 31 Mars.

Wi hafwa förlossning genom hans blod, nemligen syndernas
förlåtelse.   Col. 1: 14.


Om nu någon frågar: "Då likwäl icke alla warda saliga, huru
skall jag då weta, att jag har förlåtelse och nåd hos Gud?" så swaras:
Du måste börja med att tro på Gud och hans ord, att höra, tro och
omfatta den nåd, som <b>alla</b> hafwa, äfwen de otrogna, så får du
derigenom en nåd, som icke alla hafwa. "Hwad är det för nåd, som alla
hafwa, äfwen de otrogna?" — Swar: En försonad Gud, en förwärfwad
syndaförlåtelse, som wäntar på dem, att de blott wille komma och taga
emot den. — "Hwad är det då, som icke alla hafwa?" Swar: Ett
mot Gud försonadt hjerta, en tro, som emottager syndaförlåtelsen och
lefwer i Gud. "Hwar står sådant skrifwet?" I 2 Cor.5 står: "Gud
war i Christus och försonade werlden med sig sjelf och förebrådde dem
icke deras synder och har beskickat ibland oss försoningens ord. Så bedja
wi nu i Christi ställe: låten försona eder med Gud!" I Rom.5 står:
"Wi wordo förlikta med Gud genom hans Sons död, den stund wi ännu
woro owänner." I Col.1 står: "Wi hafwa förlossning genom hans
blod, nemligen syndernas förlåtelse." I Sach. 3 står: "Si, den stenen
(Christus) ... jag skall uthugga honom, säger Herren Zebaoth, och skall
borttaga dess lands synder pä en dag." I Gal. 3 står: "Christus har
förlossat oss ifrån lagens förbannelse, då Han wardt en förbannelse för
oss; ty det är skrifwet: Förbannad är hwar och en, som hänger på trä."
Så talar Skriften. Här står ju uttryckligt, att Gud i Christus 
försonade med sig sjelf, icke de trogna blott, utan werlden, och att den
försoningen innebar och werkade, att Han förebrådde dem icke deras
synder; och sådant skedde i Christus, icke i wår omwändelse; men att
Han nu förmanar menniskorna: Låten försona eder med Gud — detta
är allt, hwad som nu skall ske. Här står, att wi wordo förlikta med
Gud genom hans Sons död, icke genom wår ånger, bättring,
allwarlighet, bön eller tro — hwilket allt icke behöfwes dertill, utan endast
för att wi skola emottaga den redan tillwarande nåden — nej, här står:
Den stund wi ännu woro owänner. Här står, att förlossningen, som
skedde genom Christi blod, war detsamma som syndernas förlåtelse; ja,
att synderna borttogos på en dag, nemligen då den kostliga stenen,
"hörnstenen", blef uthuggen. Här står, att wi förlossades af Christus
ifrån lagens förbannelse på den dagen, i den stunden, då Han wardt
en förbannelse för oss, hwilket skedde, då Han hängde på trä. Ack we,
att werlden icke wet, hwad som har skett! Att hon icke känner wårt


slägtes historia, icke wet, att menniskoslägtet också har en gång blifwit
friköpt, är förlossadt, förwärfwadt och wunnet ifrån alla synder, ifrån
dödens och djefwulens wåld, lika wisst som det en gång är i synd fallet!

Se då här: Denna syndaförlåtelse, denna förlossning, som nu är
nämnd, den tillhör hwarje menniska, from och ofrom, trogen och otrogen.
Du må wara, hurudan du kan, så äro åtminstone dina synder
borttagna, utplånade, förlåtna, i hafwets djup kastade — detta skedde i
Christi dödstimme. Blir du fördömd, så sker det icke för dina synder,
utan för din otro, ditt bortoblifwande. Will du åter komma till Gud,
blifwa hans egen och hafwa hans nåd, så är intet hinder, du är hwarje
stund kärkommen; såsom Herren sjelf säger: "Den till mig kommer, kastar
jag icke ut." Här är intet undantag; utan ho som helst åkallar Herrens
namn, han skall warda frälst. Ho som helst, den der will, hwar och
en, och om dina synder wore blodröda — så lyda den store,
barmhertige Herrens egna ord. Här är då intet undantag, hwilket kommer
deraf, att all synd är betald, hela werlden försonad. När då någon
är i nöd öfwer sina synder och aldrig kan få wisshet om förlåtelse,
så är felet, att han icke tror Gud, icke håller Gud för sannfärdig, icke
will gifwa akt på, hwad Christus har gjort, eller hwad Gud säger i
ordet, ja, att han "gör Gud till en ljugare", hwilket är ganska
förskräckligt. Men är det så, att någon will tro Gud på orden, men
endast icke kan få det in i hjertat, honom skall Gud snart förläna en
större trons gåfwa, och han skall få wittnesbörd i sig fjelf, att alla
hans synder werkligen äro borttagna, att han är iklädd hela Christi
förtjenst, att han är ett Guds älskliga barn.

Förlossningen är wunnen,
Gus Son från ewighet
Af Fadren är upprunnen
Till werldens salighet.
Nu dödens makt är krossad,
Och syndens boja lossad,
Och öppnad himlens port.

O Jesu, oss benåda.
Så att i tron wi må
Ljus i din sanning skåda,
Lif af din kärlek få.
Till dig wårt hjerta längtar,
Från werldens flärd det trängtar
Till din rättfärdighet.
Den 1 April.

Barmhertig och nådelig är Herren, tålig och af stor mildhet.
Ps. 103: 8.


Här kan nu en arm själ sucka: "Ack, jag eländige! Gud är nådig
mot sina wänner, och dem må detta trösta — men mig icke! Jag är
bortkastad från hans ansigte, Han är mig "förwänd till en gruflig";
jag ser det ju, jag <b>känner</b> det ju, att Han är wred på mig! Jag ser
ju, att Han aldrig will höra min bön! Jag känner ju hans hot i
mitt hjerta. Jag söker Honom i <b>ordet</b> och får alls ingen smak eller
kraft deraf. Jag söker Honom i <b>bönen</b> och får aldrig något nådigt
swar, blott hot och förskräckelse. Herren har öfwergifwit mig!" - Arma
själ! Hwem har så målat Gud för dig? Det har djefwulen och ditt
eget lögnaktiga hjerta gjort. Du har en alldeles falsk bild af Gud, ja,
en bild af djefwulen för dina ögon! Se här, huru Guds ord 
framställer Guds hjertelag:
<b>Barmhertig och nådelig är Herren, tålig och af stor mildhet. Han
träter icke till ewig tid och vredgas icke evinnerligen</b>. Wäl kan Herren
"träta" med dig en tid och wisa sig wred; wäl kan Han i sådan wredens
tid fördölja sitt ansigte för dig, och fördölja sig länge nog; men det är
omöjligt, att Han så kan träta till ewig tid och wredgas ewinnerligen.
Märk denna åtskilnad: Allt Guds ord, från bibelns början till dess slut,
och alla hans werk med Israels barn, wisa bestämdt, att Herren aldrig
ewinnerligen öfwergifwit andra än de säkra föraktare, beständigt
motsträfwiga föraktare; aldrig någonsin på allwar öfwergifwit dem, som
låtit straffa sig sjelfwa, som ropat ur sin nöd till Herren och welat
wara hans barn. Syrach säger: "Sen uppå de gamlas exempel och
märken dem: Hwilken är någonsin kommen på skam, som har hoppats på
Herren? Hwilken är någon tid förgäten och försmådd, som har åkallat
Honom? Herren är nådig och barmhertig och förlåter synderna och
hjelper i nöden. We dem, som förtwifla på Gud." Ja, we den, som
här will tro sitt hjerta och sin känsla! We den, som icke hellre, rakt
mot känslan, tror Gud! Hör, hwad Han sjelf säger: "Ty alltså säger
den höge och högt besutne, den ewinnerligen bor, hwilkens namn är
heligt:<b> Jag</b>, som bor i höjden och i helgedomen och när dem, som
hafwa en förkrossad och ödmjuk anda, på det jag skall wederqwicka de
ödmjukas anda och hela de förkrossades hjertan, jag will icke träta
ewinnerligen och icke wara wred i ewig tid; utan en Ande skall blåsa
från mitt ansigte, och jag skall göra lif." Stanna! Är detta Guds
eget ord? Tro det då. Gör icke Gud till ljugare! Som sagdt är:
Han will träta med oss, men icke ewinnerligen. Han trätte med 
kananeiska qwinnan så länge, att Han till slut kallade henne en hund; men
när hon ändå trodde, genomträngde det swarta molnet och såg på hans
hjerta, som enligt det goda ryktet skulle vara idel kärlek, och hon tog
Honom på orden, sägande: "Dock, Herre, äta hundarna af de smulor,
som falla af deras herrars bord !" — si, då kunde Han icke längre hålla
sig, då log hans hjerta i kärlek och utbrast: "O qwinna, din tro är stor;
ske dig, som du will!" Der ser du, huru hans hjerta är, äfwen då Han
träter! Der ser du, hwad som är hans högsta lust, nemligen att wi
ändå tro. Man ser tydligt, att det war Honom en lust, ett behag,
att qwinnan så trodde; ty Han uttrycker sig med affekt: "O qwinna,
din tro är stor!" — Will icke äfwen du göra Honom detta behag, att
du låter Honom fördölja sig, och du ändå tror?

O, för lif och salighet till görande, låt icke djefwulen wanställa
Guds bild för dig! Här ser du den sanna: Barmhertig och nådig är
Herren, tålig och af stor mildhet. Barmhertig, d.ä. att Gud är ett
sådant wäsende, som ömmar wid all nöd och kan icke lida, att wi skulle
ropa till Honom och icke blifwa hulpna; såsom Jesus sade: "Skulle
Gud hafwa tålamod dermed?" nemligen att höra sina barns nöd och
bön, dag och natt, och icke hjelpa. Nådelig, d.ä. att Han icke handlar
med oss efter wåra synder, utan efter sitt fridsförbund i Christus. Tålig,
d.ä. långmodig, eller att Han bidar, att Han må wara nådelig.
Många tusende tankar och bilder af Gud uppstå i wåra hjertan; men
denna är den enda sanna bilden. Så snart någon annan bild af Gud
wisar sig för ditt hjerta, såsom att Han will handla med dig efter dina
synder, eller att Han icke bryr sig om dig, utan öfwergifwit dig, säg
då genast: Nej, detta är en misslyckad bild, en falsk och wanställd —
eller så: detta är icke Guds utan djefwulens beläte — den sanne Guden
är barmhertig och nådelig, tålig och af stor mildhet.

Allena Gud i himmelrik
Må lof och pris tillhöra
För all den nåd Han, kärleksrik,
Med oss har welat göra,
Han jorden skänkt stor fröjd och frid.
Ack, menskan må wäl glädjas wid
<b>Guds ewigt goda wilja</b>!

Wi prisa, wi tillbedja dig,
Ditt namn städs ware lofwadt,
O Fader, du, som nådelig
Oss med allt godt begåfwat!
Allting du hafwer i ditt wåld,
Och dig är ej en suck fördold;
Wäl den dig rättsligt fruktar!
Den 2 April.

Lofwa Herren, min själ, och allt det som är uti mig hans heliga
namn.   Ps. 103:1.


Men nu frågas: Huru hade David fått ett sådant hjerta?
Hwarigenom hade Herren blifwit honom så hjertligen kär? Swar: det är
blott syndernas förlåtelse och förwissningen derom, som kan göra ett
menskohjerta rätt lyckligt, warmt och brinnande. Om en menniska
ock tror allt, hwad Skriften innehåller om Christus, och tror det så
wisst, att hon kunde tusen gånger dö på den tron, men icke känner sina
synder, utan går nöjd och sjelfbelåten, får hon af all sin tro ingen kärlek,
ingen glädje, intet lif i Gud, utan all hennes gudaktighet består blott
i kunskap och fromma iakttagelser. Och åter, om en menniska blott så
känner sina synder, att hon till kropp och själ försmäktar, men icke har
fått trons wisshet om <b>förlåtelse</b>, går hon lika kall och död, om hon ock
arbetade sig till döds på sitt hjerta att böja det till kärlek och glädje.
Här fordras alltid de twå ting, som Skriften förenat:<b> bättring och tro</b>,
eller <b>syndens öfwerflödade och nådens öfwerflödande</b>. Men då, o,
hwilket nytt lif, hwilken fröjd, hwilken frid, hwilken brinnande ande,
hwilken lust och kraft till allt heligt, när jag i min största owärdighet
får den store Gudens försäkran: "Dina synder förlåtas dig, du får nåd
för allt, och du skall redan på jorden lefwa i ett rike, der ingen synd
tillräknas dig, utan du skall i mina ögon wara alla stunder täck och
behaglig!" Hören det alla - det är ofta sagdt, men måste idkeligen
sägas, då det alltid förgätes — hören: detta är den <b>enda</b> wägen att
blifwa både salig och helig, att blifwa rättfärdig för Gud och glad och
warm i sitt hjerta och willig och skicklig till det goda. Då en menniska
blifwit wäckt ur den förskräckliga syndasömnen och börjat söka frälsning,
eller då en christen liksom på nytt waknar upp öfwer sin försummelse,
kallsinnighet och synd och försjunker i trälsinne, är det wanligen ett stort
bekymmer för en sådan menniska, att hon icke kan så älska Gud, som
hon borde, och som hon ser, att David eller andra Guds barn
hafwa älskat Honom. Då ängslas hon, då beder hon, då arbetar hon
att kunna älska, att göra sitt hjerta warmt; men hon kan icke, hon är
lika kallsinnig ändå; hon beder om kärlek, men känner samma köld ändå;
hon strider mot sin afgudiska kärlek till andra ting eller personer, som
blifwit henne kärare än Gud, men hon älskar dem ändå; hon är då 
häröfwer olycklig, och allt med rätta, menar hon, ty hon älskar icke Gud.

O, när hon då icke blott förstår, utan med den nya syn, som
Anden gifwer, ändtligen inser, att det war <b>riktigt förtappade</b> syndare,
Christus kom att hjelpa; att Han kom att göra <b>för oss</b> just det, <b>som
lagen icke kunde werka i oss,</b> just <b>det, det, det, som lagen icke kunde
åstadkomma</b>; att <b>Han</b> har älskat Gud för oss, Han har warit ren, helig
och rättfärdig för orättfärdiga; att <b>allt är fullkomnadt, allt är redo</b>;
att så eländig hon är, så owärdig och oskicklig hon är, så kall eller warm
hon är, så hård eller förkrossad hon är, är hon dock rättfärdig, helig
och "täck i Honom, som war kärkommen". O, när hon i trons ljus
sådant ser och blir fulleligen tröstad, frigjord och wiss på sin benådning
— si, då älskar hon — då <b>kan</b> hon älska, då kan hon icke låta bli att
älska en så öfwermåttan nådig Gud och Fader; då är i hennes hjerta
wordet ett nytt lif, fröjd, frid, kärlek och en innerlig lust till Frälsarens
bud och wägar; då kan hon intet annat än af hjertat lofwa och prisa
Gud — och då kan hon sjunga med David : "Lofwa Herren, min själ,
och allt det som är uti mig. Lofwa Herren — den dig förlåter alla
dina synder och helar alla dina brister."

På detta sätt tillgår det att få ett sådant hjerta, som David hade.
Att wara religiös, wis, from och wälgörande, men utan att hafwa gått
denna wäg, denna mörka, ömkliga, eländiga wäg, genom syndanöd till
benådning i Christus — o, det är allt bedrägeri; det skapar wäl 
hyggligare folk än werlden, men icke <b>christna</b>, hwilka äro "iklädda Christus";
ty utan att hafwa råkat i syndanöd kan intet <b>sannt</b> iklädande af Christus
ske. Och det går wäl för sig att wara en sådan dygderak religiös man
här i tiden; men den stunden då konungen går in i bröllopssalen att
"bese gästerna", skall den mannen finnas i saknad af bröllopskläder och
derföre, efter all sin fromhet wid bröllopsbordet, bortkastas i det "yttersta
mörkret". Nej, man måste gå Davids och synderskans wäg! — Hwad?
Skall man då synda för att blifwa salig? O, nej; det finns nog
synder förut! Synder fattas oss icke; felet är, att wi icke känna dem.
Och du skulle nog känna synder, mer än du förmådde bära, blott du
finge nåd att wörda Gud, blott "Guds räddhåga komme för dina ögon",
blott Guds helighet finge skina in i ditt samwete och ditt hjerta, så att
<b>dess</b> orenlighet, kallsinnighet, skrymteri, högmod m. m. en gång blefwe
stora synder för dig. När sålunda sjelfwa hjertat är angripet, då blir
wisst nöden swårare, men då blir ock nåden sann och stor och
öfwerflödande, och då blir <b>hjertat födt på nytt</b> — då blir der en sann christen.

<b>Syndernas förlåtelse</b>
Gör ett sorgset hjerta gladt,
<b>Syndernas förlåtelse</b>
Är den allrahögsta skatt.

När jag ser min själanöd,
Andlig wanmakt, synd och död,
<b>Syndernas förlåtelse</b>
Drifwer fjerran allt mitt we.
Den 3 April.

Efter döden är genom en menniska, så är ock genom en menniska
de dödas uppståndelse.  Ty såsom alla dö i Adam, så skola
ock alla warda gjorda lefwande i Christns. 1 Cor. 15:21,22.


Wi skola aldrig glömma, att Christus uti allt skulle wara 
återställare af det, som wi uti Adam förlorade — skulle uti allt bota, hwad
genom Adam eller syndafallet förstördes. Nu war det icke blott synden
och fördömelsen, som genom Adam kommo öfwer alla menniskor, utan
ock <b>döden</b> i alla dess bemärkelser, äfwen den lekamliga eller
tillintetgörelsen af menniskans kroppsliga del. Derföre skulle Christus också
återställa denna, så att wi skola genom Honom återfå en hel
menniskas wäsende, sådan hon war före syndafallet, hwartill ock hörde en
skön, frisk och odödlig kropp. Såsom nyss sades: Christus skulle 
återställa allt, som genom syndafallet förlorades. Du, som detta läser, du
torde genom Guds nåd gladeligen tro, hwad apostelen säger i Rom.5,
att "såsom genom en menniska synden är kommen i werlden, och för
syndens skull döden; så kommer ock genom en menniska rättfärdigheten
och lifwet. Såsom för en synds skull är fördömelse kommen öfwer alla
menniskor; så kommer ock genom ens rättfärdighet lifwets rättfärdning
öfwer alla menniskor. Ty såsom för en menniskas olydnad många äro
wordna syndare; så warda ock för ens lydnads skull många rättfärdiga."
Men tro wi detta herrliga evangelium, då måste wi ock tro, hwad
apostelen här säger om kroppens återställelse: "Såsom alla dö uti Adam,
så skola ock alla warda gjorda lefwande i Christus." Wi få icke
sönderplocka Christi werk. Hans återställelsewerk war fullkomligt. Han
skulle göra alla wåra fiender oskadliga: synden, djefwulen, döden och
fördömelsen. Men alltsammans är i denna tid osynligt och för wårt
förnuft orimligt; ty Han har till trons öfning lemnat skepelsen af allt
detta onda qwar hos oss. Då jag har blifwit ett Guds barn, kan jag
likwäl icke se, att synden är borttagen; ty jag måste ännu se och känna
hennes lif och kraft i mitt kött, så att jag måste alldeles förtwifla och
mena, att jag är en styggelse för Gud, så framt jag icke har i mitt
hjerta djupt fästad den gudomliga öfwertygelsen, som heter <b>tro</b>, nemligen
att Christus har <b>fördömt synden i köttet genom synd</b>, så att hon för
Gud alls intet gäller såsom en synd till min fördömelse. Men i denna
tro kan jag ännu med full sanning säga: "I all min synd är ingen
synd, nemligen för Gud, hwilken wet, hwad Christi dyra blod gäller.
Jag är för Gud alldeles syndfri, jag är helt rättfärdig och ren, endast
genom Christi blodiga försoning, endast uti Christus." På samma sätt
när jag ser och känner, huru djefwulen rasar i mig och alla menniskor,
då är det mig orimligt, att han är af Christus öfwerwunnen. Men
då Christus har sagt det, måste jag likwäl tro det och säga: "Allt hans
raseri skall intet skada mig, så länge jag blott blir i Christus; han skall
twärtom endast wara mig till tjenst genom att drifwa och öfwa mig i
tron och i bönen." Likaså, när döden lägger min kropp i jorden, så
att den förmultnar och blir till stoft, då är det mig lika orimligt, att
denna kropp likwäl skall uppstå och lefwa i ewighet. Men när Christus
har sagt det — när Christus har sagt: "Jag är uppståndelsen och lifwet;
hwilken som tror på mig, han skall lefwa, om han än blefwe död" —
då måste jag gladeligen säga: Christus skall icke blifwa ljugare i det
ordet. Obegripliga under! Synden skall icke gälla såsom fynd, djefwulen
skall icke skada mig, döden skall icke behålla mig, ty Christus är en 
fullkomlig frälsare. Såsom Luther säger: "Sannerligen, om Christus riktigt
utfört sitt wärf (att återställa hwad som war förloradt) och genom
sina apostlar låter predika det, så skall det icke wara något owisst.
Låtom oss fördenskull oförsagdt wåga på Honom och fara hädan på
denna artikeln, att när wi länge warit döda och förruttnade, och
ändtligen den sköna basunen börjar ljuda och säga (såsom Christus till 
Lasarus): "Petrus, Paulus, kom ut!" då skola wi i ett ögonblick, såsom
en gnista, fara fram ur jorden, skönare än hela himmelen, med hela
lekamen och alla ledamöter sammanfogade, om wi än wore brända till
pulver, eller förtärda i wattnet." Lofwad ware den store Guden, som
sjelf skall göra det och sjelf har sagt det, såsom t.ex. i Es.26: "<b>Dina
döda</b> skola lefwa och med lekamen uppstå igen. Waken upp och
berömmen eder, I som liggen under jorden; ty din dagg är en grön marks
dagg, och jorden skall gifwa ifrån sig de döda."

Låtom oss nu wara glada,
Fröjdas hwar uppå sin ort;
Nu är botad all den skada,
Som oss syndafallet gjort.
Dödens fruktan är fördrifwen,
Döden är uppswulgen blifwen.

Upp min själ, min mun och tunga!
Upp mitt hjerta och min röst!
Till att prisa och lofsjunga
Jesus, som oss återlöst,
Jesus tacka och berömma,
Jesu godhet aldrig glömma.
Den 4 April.

Deu stund skall komma, i hwilken alla de, som äro i grtfterna,
skola höra menniskans Sons röst; och de, som hafwa gjort wäl,
skola framgå till lifwets uppståndelse; men de, som hafwa
gjort illa, till domens uppståndelse. Joh. 5:28,29.


Det kan knappt beskrifwas hwilken stor skada, hwilken slapphet, 
swaghet och löslighet i hela ens christendom, som kommer deraf, att man
icke rätt betraktar och tror artikeln om de dödas uppståndelse. Men wår
fiende, djefwulen, wet wäl, hwad han dermed uträttar, då han kan draga
ett täckelse öfwer det wigtiga slutet, uppståndelsen till ewig salighet eller
ewig fördömelse. Derigenom blir först i allmänhet <b>allt andligt mindre
wigtigt;</b> det blir då mindre angeläget att ständigt wara wiss om sin
Guds wänskap; man kan ännu äta och dricka och sofwa, fastän man icke
wet, om man kommer till himmelen eller till helwetet. Då det sista
målet är wäl undanskjutet, owisst och dunkelt för själen, är det icke så
angeläget att gifwa akt på ordet, eller att bedja till Gud, eller att förlika
sig med en trätobroder, eller att säga ett wäckande ord till sin nästa o.s.w.

Sedan är det isynnerhet, då det gäller göra och lida något för Christi
skull, kanske att uppoffra ett helt lifs jordiska beqwämlighet och trefnad
för att följa Christus; eller det gäller att göra en för hjertat dyr
uppoffring, någon rätt påkostande försakelse — det är isynnerhet i sådana fall
man har föga kraft, när man icke wisst tror och för sitt öga behåller det
stora saliga slutet. Apostelen kallar salighetens hopp en <b>hjelm</b>; ty likasom
hjelmen gjorde, att krigaren med mer dristighet ilade fram i striden och
icke war så rädd för swärdshuggen, så gör ock ett fast salighetens hopp,
att man icke så noga ger akt på, hwad som kan drabba oss i denna tiden,
Derföre att wi följa Christus, utan att wi med enfaldigt öga blott se
efter hans behag, emedan wi weta, att då striden är slut, wänta oss så
herrliga ting, att allt utståndet lidande är deremot alls intet att akta.

Så fordras det ock att wara wäl grundad och bewäpnad med detta
salighetens hopp, när wår wäg genom detta lifwet är mer mörk och
ödslig, när en christen omsider mer sällan får förnimma något af sin
Frälsares närhet och ljuflighet och stundom angripes af ledsnad och
otålighet. Det allmänna sällhetsbegäret bringar honom till trånad efter
någon kännbar glädje, hwilken han dock saknar. Han har kanske hoppats
att äfwen i detta lifwet blifwa mer lycklig, men ser sig beswiken på all
jordisk sällhet, han ser, såsom man säger, "hela sitt lifs lycka förspilld".
O, då händer det ofta — till blygd för det galna hjertat bekänna wi
det — då händer det, att en sådan christen känner sig rentaf olycklig,
när han ingen annan glädje har på denna jord än "bara Gud"! Om
han blott lifligt trodde eller isynnerhet kännbart förnumme sin Guds
wänskap och närhet, skulle han wisst icke känna sig olycklig, utan
öfwermåttan rik och säll; men emellertid, då allt detta saknas, och han 
derjemte tryckes kanske af ett kors, som skall följa honom hela lifwet igenom
och som gör hela hans werld mörk, då swartnar det ofta för ögat, han
blir swag och eländig. O, hwilken tröst och kraft det då wore, om han.
nu finge nog andliga ögon att se in i den <b>Underliges</b> dolda men
trofasta råd! Då skulle han se, att hans lycka och glädje alldeles icke är
förspilld, utan endast bewarad till en annan tid, en annan werld — der
skall det bättre lyckas. Blott genom det wissa medwetandet derom,
skulle han blifwa så nöjd med sin underlige Gud och hans hushållning,
att han icke ens skulle önska sig något mer än Honom, och wara på det
högsta lycklig och rik med "bara Gud". Härpå hafwa wi ett lifligt
exempel i sjuttiotredje psalmen. Der bekänner Asfaph först, huru plågad
han war af att se den ogudaktiga hafwa lycka och wälgång, då det deremot
gick honom och de rättfärdiga illa; "så att", säger han, "jag hade så när
sagt som de ogudaktiga: Det är en fåfäng sak, att mitt hjerta lefwer
ostraffligt, och jag twår mina händer i oskyldighet." Men märk, huru
han kom ut från denna frestelse! Han säger: "Jag tänkte till, att jag
måtte begripa det; men det war mig för swårt, <b>tilldess jag gick in uti
Guds helgedom och märkte uppå deras ände.</b> Ty huru snart warda
de icke till intet! De förgås och få en ände med förskräckelse. Men
du leder mig efter ditt råd och upptager mig på ändalykten med ära."
Och deraf blef hans hjerta så fulleligen förnöjdt med bara Gud, att
han nu utbrister: "När jag har dig, frågar jag intet efter himmel och
jord. Om mig än kropp och själ försmäktade, så är du dock, Gud,
alltid mitt hjertas tröst och min del." Se då här, hwad det medför,
att wi gå in i Guds helgedom, skåda in i Guds regerings hemlighet
och se, hwad som ligger fördoldt under det närwarande lifwets täckelse
— nemligen <b>den stora ewiga olycka</b>, som ligger dold under den rika
mannens kostliga klädnad och kräsliga lefnad; och deremot <b>den stora,
ewiga lycka</b>, som är öfwertäckt med Lazari trasor och sår.

En dag skall uppgå för wår syn,
Må wi det ej förglömma,
Då Herren komma skall i skyn
<b>All jordens krets att döma</b>.
Betänk dig, arme syndaträl,
Hwar will du din förskräckta själ
För Herrens blickar gömma?

O Jesu, hjelp, när detta sker,
För din förtjenst och pina,
Sä att du mig med nåd anser
Och undfår bland de dina.
Ja, derpå jag ej twifla skall,
Ty du har satan bragt på fall
<b>Och aftwått synder mina</b>.
Den 5 April.

Herrens nåd warar ifrån ewighet till ewighet ... när dem, som
hålla hans förbund och tänka uppå hans bud till att göra
derefter.  Ps. 103:17,18.


Detta är ett kostligt uttryck för en rätt christens inre umgängelse,
som är först och sist: <b>Tänka på Herrens bud till att göra derefter</b>.
Det uttrycker denna beständiga, innerliga önskan och suckan i de trognas
hjertan att kunna göra Herrens wilja. En christen kan ofta icke förnimma
något mer af sitt andliga lif, tycker ofta, att det icke blir mer än <b>tänka</b>
uppå Herrens bud <b>till att göra</b> derefter. Detta är den "hunger och
törst efter rättfärdighet", hwarom Christus talar, då äfwen <b>lefvernets</b>rättfärdighet dermed förstås. En rätt christen blir aldrig fullkomligt
mättad derpå i detta lifwet. Herrens bud, med sina andliga kraf på
den inwärtes menniskan, stå alltid högre, än att han skulle kunna uppnå
målet. Han blir alltid uti ett andens suckande: Ack, den som kunde
wara bättre! Ack, att jag kunde få wara och göra, som Herren äskar!
Denna önskan och suckan är likasom andedrägten eller hjertslagen i den
nya menniskan. Och hwad är den egentligen? Den är egentligen intet
annat än "Christus uti oss, Guds Ande, boende i hjertat, en delaktighet
af Guds natur". Det är denna rena, Helige Ande, som alltid strider
mot köttet och gör, att äfwen då wi äro som mest swaga, ja, falla
och förgå oss, kunna wi dock aldrig <b>blifwa i synden</b>.

Här är nu äfwen ett stycke till sjelfpröfning. Det står: "Tänka
på Herrens bud till att göra derefter." Att <b>förstå, tänka</b> och <b>tala</b> om
Herrens bud, det kunna tusende; men — de börja aldrig sjelfwa att
göra derefter. O, det är ingen swår konst att tänka och tala om goda
gerningar och fordra dem af andra; många äro då nog nitiska för lagen
och goda gerningar, när det gäller andra att göra dem, och då blir det
aldrig nog strängt predikadt derom, tycka de. Men — de sjelfwa? —
Sjelfwa widröra de icke bördan med ett finger, säger Christus. Till
sådana säger åter Herren: "Hwi förkunnar du mina rätter och tager
mitt förbund i din mun ? Efter du dock (för din egen del) hatar tuktan
och kastar mina ord bakom dig." Här fordras uppriktighet och sanning.
"Gud låter icke gäcka sig!"

Äfwen för en trogen christen är det stor fara, om han någonsin så
missbrukar läran om wår swaghet, att han äfwen nu, sedan han kommit
till tröst och frid i Christus, skulle öfwergifwa att tänka på en sak, som
förefaller honom swår. O nej, detta duger icke. Man bör alltid <b>tänka
på Herrens bud till att göra derefter</b>, sedan man fått sin fulla 
rättfärdighet och frid i Christus. Den kraft, du icke redan fått, kan du dock
så. Hwad som synes dig omöjligt, är för Herren lätt. På samma
gång Paulus talar om sin swaghet, talar han ock om Guds kraft i
swagheten. "Då jag warder swag, då warder jag stark; Gud är mäktig i
de swaga." Derföre, då du är glad i din Gud och förwissad om 
syndernas förlåtelse, bör du på det förtroligaste och allwarligaste sätt lägga
den saken, som är dig för swår, på din hulde Frälsares hjerta och bedja
om <b>hans kraft</b> att kunna göra, hwad Han äskar, sägande med 
Augustinus: "Bjud mig, Herre, hwad du will; men gif mig sjelf, hwad du
befaller; du wet, o Herre, att jag sjelf förmår alls intet!" Men äfwen
om du aldrig får allt, hwad du i denna wäg begär, aldrig kan göra
allt det goda, som du wille, är det dock nödigt, att du tänker på Herrens
bud och beder derom, på det du genom sådan öfning alltid må hållas
i en lefwande egen <b>erfarenhet</b> af din swaghet, hwilken då werkar den
helsosamma förödmjukelse, som Gud åfyftar, när Han lemnar oss åt oss
sjelfwa och åt satan. Blotta <b>kunskapen</b> om wår swaghet werkar icke
denna förödmjukelse. Och ingenting kan wara bedröfligare, än när en
eljest trogen själ förfaller i sådan andlig lättja, att hon icke mer så tänker
på Herrens bud till att göra derefter, att hon förödmjukas och nedböjes
af sina brister. Märk detta wäl! När en menniska talar om wår stora
wanmakt och wåra brister, men är på samma gång obruten, sjelfbelåten
och stolt — o, en skärande syn, en wämjelig röst! Sådant kommer af
säkerhet och lättja. Det är derföre i alla afseenden wigtigt att tänka
på Guds wiljas görande. T. ex. det är sannt, wi kunna icke bedja,
såsom det bör sig, wi äro ofta tankspridda, tröga och kalla i bönen;
det är ock sannt, att den, som i sitt bekymmer ändå tror på Christus,
bör icke misströsta och gifwa otron rum. Men skulle jag derför aldrig
beswära mitt kött med bedjande? Bort det! Jag bör ju dock bedja,
såsom jag kan, och bedja Gud om den nåden att kunna bättre bedja.
På samma sätt i alla andra fall, der min wanmakt är mig för stor. Jag
kan icke wara så mild, saktmodig, ödmjuk, kärleksfull, kysk, tålig, jag
kan icke så bekänna Christus, icke så uppoffra mitt goda för min nästa,
som jag borde; men jag bör derföre icke förgäta dessa kostliga ting, utan
ändå <b>tänka på Herrens bud till att göra derefter</b>, och beständigt bedja
Gud om mer och mer kraft dertill. — Nu, allt detta är wisserligen
alla trognas öfning, det är deras nya natur, det är Andens eget werk
i dem. Men wi böra blott se till, att wi alltid äro hörsamma och
lydiga för Anden och icke på nytt insomna i säkerhet.

Öppna mig förståndets öga,
Gud, att dina wägar gå.
Sänd mig wisdom af det höga
Att din wilia rätt förstå.

Si, min Jesu, här är jag,
Led mig efter ditt behag.
Hjelp mig så min lefnad föra,
Att jag städs må dig tillhöra.
Den 6 April.

Och jag skall göra med dem ett nådeförbund, det skall wara ett
ewigt förbund med dem.  Hes.37:26.


Då hela menniskoslägtet, derigenom att Adam bröt förbundet med
Gud, icke blott blef skyldigt till ewigt straff, utan ock alldeles oskickligt
att någonsin derifrån befria sig, att någonsin fullgöra Guds lag, så
war här ett gräsligt elände. Men då Gud efter sin ewiga allwetenhet
hade förutsett allt detta elände och af sin stora barmhertighet ömmat
derwid, hade Han ock, förrän werldens grund lades, förrän det första
menniskolif ur skapelsens sköte utsläpptes i werlden, fogat anstalter till
detta eländes botande. Han hade nemligen uti sitt ewiga himmelska
råd beslutit menniskoslägtets frälsning genom sin Sons utgifwande.
Med Honom slöt Han nu ett nytt förbund, hwilket med hänsigt till oss
menniskor war ett <b>nådeförbund</b>, ett <b>fridsförbund,</b> men i och för sig sjelft
war det samma <b>lagförbund</b>, som Gud ingått med Adam, men som då
blef öfwerträdt och af den fallna menniskan icke kunde fullgöras; samma
lagförbund, hwaraf hwarje menniska ännu har en dunkel känsla qwar i
samwetet, och hwilket sedan till menniskoslägtets förödmjukande på Sinai
berg i starka och uttryckliga ord ristades i sten. Ty så säger Skriften:
"Det som lagen icke kunde åstadkomma, i det han wardt förswagad af
köttet, det gjorde Gud, sändande sin Son i syndeligt kötts liknelse."
Sonen åtog sig nemligen uti detta förbund att på den tid, som Fadren
bestämde, med sin ewiga gudom förena menniskonatur, blifwa en sann
menniska och det menskliga slägtets andre Adam, samt i sådan egenskap
på lika sätt företräda menniskornas ställe till deras försoning och 
upprättelse, som den förste Adam företrädde dem till deras fall och 
förderf. Han åtog sig följaktligen att i alla menniskors ställe först 
uppfylla lagens fordringar och för det andra utstå det straff, hwartill de
genom lagens öfwerträdelse gjort sig skyldiga — med ett ord, att wara
lydig intill döden, ja intill korsets död. Sådant åtog sig Sonen.
Hwaremot å andra sidan, såsom Paulus säger i Gal. 3:16—19, <b>löftet
skedde till Honom</b> om "testamente" och "arf" åt menniskorna, d.ä.
Han erhöll på menniskornas wägnar försäkran om all den salighet,
som war dem ifrån början ämnad och tillsagd, men som genom syndafallet
war förlorad — hwilket innefattas uti testamentet och arfvet, eller,
efter Davids ord: Han undfick gåfvor för menniskorna att såsom deras
Herre och honung utdela bland dem. Menniskorna skulle till den ändan
öfwerlemnas åt Honom såsom en egendom, att uti och genom Honom
behållas och förwaras tll saligheten — utom det, att de äfwen skulle
utgöra hans "arbetes" lön.

Allt detta kallas i Skriften <b>förbund</b>, så wida derwid afses dels
sjelfwa denna <b>handling</b>, att sådant i Guds råd beslöts, dels ock 
<b>personerna</b>, som med hwarandra ingått det. Men med afseende på de 
<b>nådeskatter</b>, som härmedelst förwärfwades åt menniskorna, nemligen 
syndernas förlåtelse, ewig rättfärdighet, frid med Gud, barnaskap, den
Helige Andes inneboende, kraft till helgelse, seger öfwer alla andliga
fiender m. fl., samt huru dessa skatter likasom med <b>arfsrätt</b> skulle
utbekommas, kallas det <b>testamente</b>. Så finna wi här igen det <b>ewiga
testamente,</b> som omtalas i Ebr. 13:20, det testamente, som <b>icke warder
ogilladt,</b> emedan <b>det är fastgjordt på Christus</b> (Gal. 3), det testamente,
som haft sin kraft både före och efter stiftarens död, hwilken för dess
wisshet skull warit af Gud ansedd, såsom redan skedd ifrån werldens
begynnelse.

Dessa Guds testamenten med Adam och Christus böra derföre icke
förblandas med hwad man wanligen kallar gamla och nya testamentet,
hwilka också kallas gamla och nya förbundet. Med gamla testamentet
menas nemligen den särskilda, förebildande och förberedande
laghushållning, som Gud förde med sitt folk före Christi födelse, samt sjelfwa
tiden, då denna hushållning warade, och med nya testamentet den
nådeshushållning, som med Christi ankomst och fullbordade försoning 
inträdde — en hushållning och en tid, som Han sjelf liknade wid ett bröllop,
hwilket började när brudgummen, den länge wäntade, kom. Det ewiga
förbundet med Christus war derföre detsamma under både gamla och
nya testamentet; ty Adam och Eva fingo efter fallet samma
nådeförbund sig förkunnadt som wi, nemligen det att <b>qwinnans säd skulle
söndertrampa ormens hufwud</b>. Abraham blef äfwen rättfärdig af tron,
såwäl som wi, så att Abrahams tro och rättfärdiggörelse ofta i Skriften
till och med föreställes oss till efterdöme. "Han trodde Gud (uti löftet
om Christus), och det wardt honom räknadt till rättfärdighet." Så
hade ock David samma tro, "att saligheten är den menniskas, hwilken
Gud tillräknar rättfärdighet utan gerningar".

För mig ditt lif, o Jesu god,
Du wille icke spara,
Att för den dom, mig förestod,
Jag måtte tryggad wara.
Du blef hos Gud min löftesman,
Uti din död min synd förswann:
<b>Så är jag frälsad worden</b>.

Ty ware pris i ewighet
Och lof förutan ände
Guds ewiga barmhertighet,
Som oss den hjelpen sände
Och nederslog <b>i Christi död</b>
Synd, helwete och dödens nöd.
Ho kan oss nu förderfwa?
Den 7 April.

Kommen till mig, I alla, som arbeten och ären betungade . . .
och I skolen finna ro till edra själar.  Matth. 11:28,29.


När detta ljufliga budskap kommer till olyckliga, fattiga, sjuka och
bundna själar, d. ä. när de öfwer sina synder, ja, sin företagna bättring
misströstande själar börja förnimma, hwad evangelium egentligen
innehåller och tillsäger dem, nemligen att allt, hwad de så ängsligt och
fruktlöst sökt hos sig sjelfwa, sökt winna genom bättring, ånger, böner,
strider, är redan af en annan Man åt dem förwärfwadt och wunnet
och utan någon deras förskyllan eller wärdighet dem skänkt och tillbjudet,
ja, i ett ewigt testamente dem försäkradt — si, när de börja förnimma
något sådant, då blir det icke utan frukt; då har det ett owilkorligt,
innerligt dragande på deras hjertan; då upptänder det hos dem den
sanna, lefwande och saliggörande tron. Här blir ett undrande, ett
frågande; här glädje och hopp; här förökad sorg och ånger; här wisshet
och fröjd — allt af samma liftändande evangelium, allt af samma
uppgående tro. Den ena börjar undra, börjar fråga: skall det så förstås?
kan ock jag få komma? och ett sträckande efter Christus, en hunger och
törst efter hans rättfärdighet uppfyller hjertat; en annan blir liksom
ännu mer bedröfwad än förr — det under lagen upptorkade och
tillhårdnade hjertat börjar uppsmälta wid Guds stora kärlek, så att det
blir en ny sorg, men förenad med hopp och innerlig längtan att nu
blifwa delaktig af denna kärlek och nåd; en tredje blir liksom på en
gång ryckt från djupaste nöd upp till högsta fröjd och wisshet. Häruti
äro den Helige Andes wägar olika med olika själar och wid olika 
omständigheter. Men hos alla, som i sin nöd förnummit så mycket af
evangelium, att deras arma nedtyngda hjertan, deras nedåt på sig
sjelfwa och egen rättfärdighet wända ögon nu dragits åt ett annat mål,
nu blifwit wända uppåt på den korsfäste, nu blifwit wända ifrån deras
egen rättfärdighet till <b>hans</b> rättfärdighet, ifrån <b>deras</b> lydnad till <b>hans</b>
lydnad, ifrån <b>deras</b> ånger till <b>hans</b> ångest, ifrån deras <b>egna</b> böner till
<b>hans</b> böner m. m., så att allt deras hopp om frälsning, all deras
längtan och trängtan nu är ställd på <b>Honom</b> — si, hos alla dessa är
redan en saliggörande tro upptänd, nemligen den tro, som Christus så
ofta beprisade hos dem, hwilka kommo till Honom att hos Honom
söka nåd och hjelp. T.ex. den sjuka qwinnan (Matth. 9), hwilken
trängde sig intill Jesus och tog på hans klädefåll för att få bot för sin
sjukdom och blef helbregda i samma stunden; och Jesus sade: "War wid
god tröst, dotter, din tro har hulpit dig." Och likaså synderskan, som i 
Simeons hus badade Jesu fötter med sina tårar och fick den tillsägelsen:
"Dina synder förlåtas dig — din tro har frälst dig; gå med frid."
Om hwilka exempel Luther säger: "De hade hört det goda ryktet
(evangelium), att Jesus wore den Man, som hjelpte och tröstade alla, och
detta rykte hade de trott, och derföre kommo de till Honom, drifna af
nöden. Hade de icke trott, så hade de icke kommit." Men märk! denna
deras tro hade endast yttrat sig uti ett sökande, kommande och åkallande
af Herrens namn; och Jesus sade dock, att den war en werklig tro, en
<b>frälsande</b> tro, sade just om denna: <b>Din tro har frälst dig</b>. Sådan
kommande, hungrande och törstande, kämpande och sökande tro yttrade sig
äfwen hos den besatta drängens fader, då han ropade med gråtande
tårar: "Herre, jag tror, hjelp min otro", hos bruden i höga Wisan, då
hon under natten gick omkring i staden och sökte sin själs wän och sporde
wäktarena: "Hafwen I icke sett den, som min själ har kär?" och hos
patriarken Jacob, då han utropade: "Jag släpper dig icke, med mindre
du wälsignar mig." Si, på denna sökande, åkallande, hungrande och
törstande tro, som är den egentligt saliggörande tron, enär den nu är
ställd på Jesus och, förtwiflande på alla egna försök, söker blott i Honom
sin frälsning — på denna tro följer förr eller sednare äfwen en annan
grad af tro, ett finnande, en förwissning, ett swar, så att bruden nu
säger: "Jag har funnit den, som min själ har kär. Han är min, och
jag är hans." Så att täckelset faller från ögonen, mina sinnen öppnas,
och jag på en gång nu ser, hwad jag icke förr kunde se, huru allt war
fullkomnadt i Christus, hwad jag ännu gick och wäntade uppå; huru
alla mina synder och orenheter, all min kallsinnighet och tröghet och
hårdhet, allt war i Honom dyrt nog försonadt, betalt, afplanadt, ja, i
hafwets djup nedsänkt, och att jag endast för otrons skull gått så olycklig,
ja, så att jag nu säger: "Om en är död för alla, så äro wi alla
döda." Jag är död och uppstånden i Christus.

Si, detta är trons fulla wisshet. Dermed följer alltid frid, en
salig frid, en Guds frid, nemligen frid i samwetet ifrån de gnagande
synderna — ty de äro nu alla borttagna, förlåtna — samt en förtrolig
wänskap med Gud. Om hwilken frid apostelen säger: "Efter wi äro
wordna rättfärdiga af tron, hafwa wi frid med Gud genom wår Herre
Jesus Christus."

Nu är jag glad och hjertligt nöjd,
Ty Jesus hör mig till.
Han är mitt lif, min frid, min fröjd
Och allt, hwad helst jag will.

Han är mig mer än gods och guld
Och mer än dagligt bröd.
Han mig förlåtit all min skuld
Och löst mig ur all nöd.
Den 8 April.

Fader wår, som är i himmelen.   Matth. 6.9.


Ingen christen bör gå widare in i bönen <b>Fader wår</b>, förr än han
först wäl eftersinnat, om han med barnaförtröstan menar, hwad han
säger i det första ordet, nemligen att Gud är hans hulde Fader, och
han Guds älskliga barn. Ty det är just af en werklig hjertats tro på
detta första ordet, som hela bönens tröst och kraft beror. Kan du af
hjertat kalla Gud din Fader, tror du af hjertat, att du är Guds kära
barn, och du besinnar, hwad det will säga — o, då skall du med salig
tillförsigt äfwen bedja det, som widare följer i den dyra bönen. Men
här möta wi hwarjehanda brister äfwen hos eljest gudfruktiga själar.
För det första de ännu icke frigjorda och troende, utan mer
sjelfarbetande själar, hwilka dock under tiden på ett wisst lösligt sätt hålla sig
för Guds barn, men icke i den stora, werkliga betydelse, som det ordet i
Christi mun eger, utan blott i den mening, att de icke äro af werlden,
de äro af de fromma, de tillhöra det folk, som söker och älskar Gud.
I denna ytliga mening kan man ganska lätt tala om "Guds barn".
Men att weta sig tillhöra de fromma är alldeles icke detsamma som att
tro, det "Gud är wår <b>rätte Fader</b> och wi hans <b>rätta barn</b>"; ty hwad
det betecknar, skall du märka af Christi ord om wårt broderskap med
Honom. Betänk dock — och Gud gifwe oss i denna stund öppnade
ögon att se! — hwad det betecknar, då Herren efter fullbordadt
försoningswerk på sin uppståndelsedag begynner föra det språket: "Gå till
mina bröder och säg dem: Jag far upp till min Fader och eder Fader,
till min Gud och eder Gud." Märker du här, hwad det will säga att
wara <b>Guds barn</b>? Här säger Herren först <b>bröder</b>; men icke dermed
nog. På det ingen skulle förbise, hwad <b>broder</b> betecknade, tillägger
Han: "Min och eder Fader, min och eder Gud." Dermed har ju Herren
Christus uttryckligen framhållit den egentliga betydelsen af broder, och
då får ordet Guds barn en betydelse sådan, att änglarna i himmelen
kunna skyla sina anleten derwid. <b>Guds barn</b>! Det war detta stora,
som Gud i begynnelsen tänkte, då Han skapade menniskan och, såsom
hwar och en kan med ögonen se, skapade allt, hwad som är på jorden, för
menniskan. <b>Menniskan — Guds barn</b>! Det war detta stora
förhållande, som gjorde, att Guds ewige Son kunde blifwa menniskobarn och
sålunda inför alla andra bewisa, att wi woro<b> bröder</b>. Men här måste
wi bekänna, att wåra hjertan äro alltför trånga för att kunna
rätteligen omfatta något så stort. Och dock är det en så wäsendtlig skilnad
emellan den enas och den andras tro i detta stycke, att den ena kan
aldrig nog förundra sig öfwer höjden och djupet, bredden och längden
af denna herrlighet, kan aldrig rätt få det in i sitt hjerta, såsom han
ser det och tror det, men har dock deri redan sin största glädje på jorden;
då deremot den andra kan med lätthet tro, så mycket han åstundar,
men har ingen förundran och ingen glädje deraf, han har ännu icke sett
så mycket af hwad det will säga att wara Guds barn. Detta är det
första felet i tron på ordet <b>Fader wår</b>.

Det andra är, att äfwen de troende, som en tid warit saliga i
detta herrliga barnaskap, på nytt nedsjunka i sitt eget armod, börja se
på sig sjelfva och förlora det rätta barnaförtroendet till Gud. 
Somliga bedja då Herrens bön med en wiss wårdslöshet, så att de icke 
besinna, hwad de säga i ordet <b>Fader wår</b>, och kunna då helt lätt
öfwerkomma det, men äro ock derföre torra och olustiga genom hela bönen;
andra åter hafwa rentaf ett bundet samwete, emedan de gjort något
swårare fall eller nedsjunkit i mäktiga frestelser och syndabojor, som nu
i bönen möta dem med en förskräckande stämma: "Will <b>du</b> bedja Gud,
<b>du</b> kalla Gud din Fader, <b>du</b>, som så och så syndat, som wet med dig
det och det!" Häraf uppstå de allrastörsta swårigheter för att kunna
med rätt tillförsigt säga: Fader wår. Måtte hwar och en besinna, att
till hwilkendera klass han hör, det är öfwer all beskrifning wigtigt att
icke på detta sätt fortfara att utan tro och mening säga: Fader wår;
ty detta är den punkt, hwarpå sjelfwa lifwet beror, nemligen att wi
hafwa en werklig barnatröst till Gud och kunna med werklig mening
åkalla Honom såsom wår Fader. Blir samwetet antingen på nytt
fångadt under träldomens ok, så att man förskräckes för att i denna bön
nalkas den himmelske Fadren, eller det på nytt insomnar, så att man i
lättsinne säger "Fader wår", utan att mena, hwad man säger, så leder
det i båda fallen till andlig död. Det andliga lifwet är ett förtroligt
barnalif med Gud; såsom apostelen säger: "I hafwen icke fått
träldomens anda åter till räddhåga, utan I hafwen fått utkorade barns anda,
i hwilken wi ropa: Abba, käre Fader. Densamme Anden wittnar med
wår anda, att wi äro Guds barn."

Guds barn jag är?
Med häpnad jag ännu det säger.
Guds barn jag är!
O Gud, är det sanning jag säger?
Ja Gud, du ju sjelf det så säger.
Guds barn jag är!
Med häpnad och fröjd jag det säger.

Hallelujah!
Nu skapelsens råd jag har funnit.
Guds barn jag är!
Försoningens mening jag funnit,
Förlorade barn Han har wunnit.
Hallelujah!
Nu målet för lifwet jag wunnit.
Den 9 April.

Tillkomme ditt rike.   Matth. 6:10.


I denna bön bedja wi, att Christus måtte blifwa mer och mer
mäktig uti oss och nedlägga alla wåra andliga fiender i wår själ; att
hans rike, som är inwärtes uti oss, den Helige Andes werk, den rätta
gudsfruktan, tron, kärleken, helgelsen, måtte alltmer tillwäxa i wåra
hjertan. Men här möta wi oftast den oändliga, mäktiga striden med
<b>känslan</b>, efter hwilken det tyckes gå twärtom så, att allt ondt tager
öfwerhand och allt godt aftager. O, hwarwid skall jag då trösta mig?
Här hjelper sannerligen ingenting i himmelen eller på jorden mer än ett
enda, och det är, att du ändtligen låter wår Herre Gud ännu wara på
sin thron, hwad Han är, nemligen en <b>sannfärdig, trofast och allsmäktig
Gud</b>, som rår med äfwen så starka onda makter som hela ditt
förskräckliga hjerta! Stanna och tänk: Wi få ju äfwen bedja Gud emot wårt
eget hjerta. Han har aldrig sagt, att hjertat skola wi sjelfwa hafwa
eller göra godt, hjertat skola wi sjelfwa öfwerwinna. Han har twärtom
sagt, att <b>Han allena</b> kunde skapa i oss ett nytt hjerta. Och widare har
denne allsmäktige och trofaste Guden sagt, att hans rike, som är
inwärtes i själarna, skall wara under hans mäktiga hand så skyddadt, om
wi blott wilja anlita Honom, att helwetets portar icke skola warda det
öfwermäktiga. Och nu, Han har icke sagt, att dessa afgrundsmakter
icke skola anfäkta oss, utan att de icke skola wara oss <b>öfvermäktiga</b> —
hwilket ord antyder en kamp riktigt på lif och död. Allt Guds ord
wittnar ock, att Christi rike uti oss skall inifrån och utifrån ansättas
af alla afgrundens makter, så snart wi flytt från dess wäldighet.
Wårt kött är uppfyldt med alla möjliga synder; wårt hjerta beständigt
ett argt och illfundigt ting; djefwulen trägen och listig att angripa
oss på alla sidor, att inskjuta i wåra hjertan alla galna och syndiga
begärelser samt förwända tankar om Gud. Allt sådant har Herren
qwarlemnat på jorden för att kämpa med sitt rike. Genom makten
och ihärdigheten af denna strid skola wi ofta bringas till det
allra yttersta, så att wi omöjligt kunna se, huru det skall hjelpas, på det
all wår egen tröst skall gå under, och <b>Herren allena</b> blifwa <b>Gud</b>,
<b>allena</b> blifwa <b>Frälsaren</b>. Men då — hwad har Han sjelf lärt oss att
i sådan nöd göra? Intet annat än att ropa till Honom, fortfara att
begagna ordet, men weta, att <b>Han</b> allena kan gifwa Anden. Och Han
har försäkrat, att dessa böner aldrig skola komma på skam.

Att de, som sålunda mot sitt hjertas förderf bedja om den Helige
Ande, bedja om Guds rike i själen, icke skola komma på skam derom
talar Herren på ett öfwermåttan kraftigt sätt i en liknelse i Luce elfte
kapitel. O, den milde Frälsaren! Han säger: "Hwilken af eder är den
fader, om hans son beder bröd af honom, som gifwer honom en sten?
Eller om han beder om fisk, månne han gifwer honom en orm för fisk?
Eller om han beder om ägg, månne han ger honom en skorpion? Kunnen
nu I, som ären onda, gifwa edra barn goda gåfwor; huru mycket mer
skall eder himmelske Fader gifwa den Helige Ande åt dem, som bedja
Honom?" Denna liknelse borde kunna spränga alla wåra otrosberg och
kasta dem i hafwet. Tillämpa den nu på den bön, som wi här betrakta.
Du beder om hjelp mot syndens och satans makt, du beder om den
Helige Ande, hwilket Christus särskildt nämner — "<b>gifwa den Helige
Ande</b> åt dem, som bedja Honom". Kan du tänka dig, att sedan Herren
sjelf lärt oss i <b>all nöd</b> fly till Honom och sjelf sagt. "Mig förutan kunnen
I intet göra — åkalla mig i nöden — bedjen, och I skolen få" o.s.w.,
och den arma nödställda själen kommer och gör helt enfaldigt så, som
Herren har sagt, klagar inför Honom sin wanmakt och beder om
frälsning — kan du tänka, att Herren då likwäl skulle icke gifwa henne detta,
utan ditt arga hjerta och djefwulen skulle ändå få råda till ditt ewiga
förderf? Då barnet begär bröd, gifwer nu fadren en sten; då själen
beder om ett nytt, förödmjukadt hjerta, beder om den Helige Ande, till
tro, till frälsning och salighet, då lemnas hon ändå till ewigt förderf?
Detta är ju att gifwa i stället för bröd en sten, ja, blott ormar och
skorpioner! Är det möjligt, att den gode Guden gör så? Wisst känns
det i hjertat, under det mörkrets makt omgifwer oss, endast som ormar och
skorpioner — wi hafwa der ock af syndafallet den gamla ormens afföda
— wisst <b>tillstaddes</b> det ock satan att sålla Petrus och kindpusta Paulus.
Men att det skall wara till ditt ewiga förderf, att nu, när du qwider
öfwer ditt onda inför din himmelske Fader, Han likwäl skall låta det
råda öfwer dig till <b>ewigt förderf</b>, rakt emot sina egna försäkringar, och
<b>gäcka</b> din tro på dessa — märk, sjelf bjuda dig bedja, men när du gör
detta, då får du icke, det Han lofwat, utan det ewiga förderfwets 
skorpioner! — det är ju ett så grymt gäckande af din tillit till hans ord,
att du måste göra af Gud en djefwul, om du kan tro något sådant.
O, så lär då en gång, att Gud kan aldrig på <b>allwar</b> och till <b>ewigt
förderf</b> lemna en själ, som flyr till hans frälsarenamn; men lär ock,
att Gud "förer de sina <b>underligen</b>", och att denna bön om Guds rike
icke behöfdes, om wi redan hade det i ostördt åtnjutande, om icke 
mörkrets rike omgåfwe och anfäktade oss.

Tillkomme ditt rike, o Herre, wår Gud,
Tillkomme ditt rike på jorden!
Sänd ut dina wittnen med sanningens hbud,
Sänd ut dem till södren och norden,
Att kalla och bjuda all werlden.

Wi kasta då alla bekymmer på dig
Du lofwat för allting att sörja.
Drag för oss på lifwets och sanningens stig
Och låt i ditt namn oss re´n börja
Att tacka och lofwa för segren.


Den 10 April.

Icke att jag allaredan har fattat det eller allaredan är
fullkommen.   Phil. 3:12.


Doktor Swibelius säger: "Lagen är af naturen någorlunda känd,
men evangelium är en hemlighet, som är förborgad för allt förnuft."
Doktor Luther säger: "Evangelium är de christnas allraswåraste konst
och högsta wisdom, hwari de i alla sina lifsdagar förblifwa skolpiltar;
men", tillägger han widare, "likwäl har det den leda plågan, att 
ingenting tyckes wara lättare och snarare utlärdt än detta; så att så snart
en har något hört eller läst derom, straxt menar han sig wara mästare
och doktor deri och will nu höra något annat, något nytt". Sådana
inbillade fullärda borde igenkänna sig deraf, att de icke ofta tänka på
evangelium, huru de skola mer och mer lära känna Gud och den Han
har sändt, lära känna försoningens stora hemligheter; att de icke söka
efter att få höra eller läsa derom; icke bedja Gud om Andens ljus dertill,
utan twärtom, när något rätt evangeliskt förekommer, med en wiss
otålighet wänta på dess slut för att få något annat. Sådana pläga ock
tänka och säga: Nog wet jag, hwad jag skall tro, nog wetjag om <b>Guds
nåd</b>, den är en gång för alla gifwen, med den saken är allt wäl; men
si, hwad <b>wi skola göra och wara</b>, det räcker till att tänka på, det felar
alltid, låt oss höra något derom o.s.w. Och så komma de just derför
aldrig till det rätta görandet, <b>den rätta lusten och kraften</b>, emedan
de aldrig lära känna, hwad som först och förnämligast fattas dem,
nemligen sjelfwa <b>lifwet</b>, den rätta <b>bättringen</b> och den rätta <b>tron</b>. De
känna icke, huru helt förloradt det är med oss och wårt görande, de
hafwa aldrig rätt förtwiflat på sig sjelfwa; icke heller hafwa de erfarit,
hwad tron will säga, eller hwad tron och nåden werka, ty då skulle
de icke säga, att de hafwa nog af det slaget. Då skulle de hellre
tänka, såsom ordet och erfarenheten lära, att blott jag kände Gud
och hans nåd, nog skulle sedan följa lust och kraft till det goda.
Såsom Johannes säger: "Den som icke älskar, han känner icke Gud;
ty Gud är kärleken." Kände de Gud, will han säga, nog skulle de
älska, ja, blifwa brinnande i kärlek och gudaktighet; ty Gud är en
sådan stor och brinnande kärlek, att ingen kan känna Honom, utan att
af Honom blifwa upptänd till kärlek. Och kärleken är modren till alla
goda gerningar, kärleken är lagens fullbordan.

Korteligen: de som tycka sig tillräckligt hafwa fattat evangelium,
de hafwa icke ännu lärt de första bokstäfwerna. Såsom apostelen säger:
"Om någon låter sig tycka, att han wet något, han wet ännu intet,
huru honom bör weta." Detta är isynnerhet tillämpligt på evangelii
kunskap. Evangelium innehåller sådana saker, att den som ser, hwad
det innehåller, han förmår icke tro det; den som har lätt för att tro
det, han ser wisst icke, hwad det innehåller. Wäl <b>tycker han sig se</b>,
hwad det innehåller, det tycker han så bestämdt, att han wille swärja
tusende eder derpå; men hans hela wäsende nekar det. Luther säger
sannt, att den som kunde rätteligen både fatta och tro, hwad evangelium
innehåller, "han kunde icke mer lefwa här på jorden, utan skulle af
öfwermåttan stor glädje dö". Sannerligen, icke skulle man wara så kall
och stel och oandlig, som dessa utlärda och mätta andar äro; icke skulle
det wara så swårt att följa Christus, att älska, tjena och bekänna
Christus, att lida och försaka m. m., om man rätteligen trodde, hwad
evangelium innehåller.

Men se här en hufwudorsak, hwarföre många, som alltid läras,
dock aldrig komma till sanningens kunskap. Jesus sade: "Ingen känner
Sonen, utom Fadren; och ingen känner heller Fadren, utom Sonen,
och <b>den som Sonen will uppenbara det</b>." När icke Sonen will
uppenbara det för en menniska, så är allt förgäfwes för henne. Näst förut
hade Christus sagt, för hwilka Han ilke wille uppenbara det — <b>du har
detta dolt för de wisa och förnumstiga</b>, d.ä. sådana, som icke äro i
egna ögon fåknnniga, utan mena, att de blott genom studerande skola
kunna inhemta evangelium. Många läsa och höra evangelium på samma
sätt som en werldslig wetenskap, utan att derom böja sig för Gud;
men för sådana har Han behagat fördölja det. <b>Ja, Fader, så har
warit behagligt för dig</b>. Paulus war wäl en mästare till att tydligt
och rikt förklara och utlägga evangelium; men icke ansåg han det wara
nog för folket, att de blott hörde hans predikningar och läste hans
epistlar, utan han ansåg allting ännu bero så alldeles på Guds
"uppenbarande", Guds meddelande af <b>wisdomens och uppenbarelsens Ande</b>,
att han idkeligen derom anropade Gud för sina församlingar. Då det
nu finns menniskor, som aldrig behöfwa så bedja och böja sig för Gud,
icke heller med flit och angelägenhet söka i Guds ord efter evangelii
kunskap, utan weta allt nog förut, då likwäl de största helgon och
troshjeltar, oaktadt allt sitt studerande och bedjande, bekänt, att de icke ännu
fullkomligt fattat det, utan ännu foro fast derefter — huru hänger allt
detta tillsammans? Huru annorlunda, än att dessa utlärda, som förstå
allt nog, äro af djefwulen förtjusta, blinda och döda och behöfde nu
först lära de första bokstäfwerna? Måtte de i tid besinna detta!

Jag räknar allt för skada,
Att jag må Christus känna,
Av hans uppståndelse mig styrka,
Delaktig af hans pina,
Rättfärdig genom trona.

Jag har ej än det fattat,
Jag är ej än fullkommen,
Men jag will fara fast derefter
Att fatta, som jag fattad
Ock är af Christus Jesus.


Den 11 April.

Tala med hela menigheten af Israels barn och säg till dem:
I skolen wara heliga; jag är helig, Herren eder Gud.
3 Mos. 19:2.


Till lagen hör allt det Guds ord, som lär, <b>hwad wi skola wara
och göra</b>, allt Guds ord, som kräfwer något af oss, ware sig <b>inre 
egenskape</b>r eller <b>yttre gerningar</b>; ty Guds lag kräfwer hela menniskan,
äfwen det innersta i hennes wäsende, hennes hjerta, tankar och begär.
Derföre säga budorden icke: <b>Din hand, din fot, din tunga</b> skall göra
detta, skall underlåta detta; utan de säga: <b>Du, du</b> — d.ä. de tala till
hela menniskan. Tag till exempel blott första budet; huru kräfwer icke
det "allt wårt hjerta och all wår själ och alla wåra krafter och all wår
håg". Betänk, hwad det innefattar, att wi skola öfwer allting frukta
och älska Gud och sätta all tro och lit till Honom! Att jag skall öfwer
allting frukta Gud, innebär, att jag icke får wara köttsligt säker, hård
och liknöjd om Gud och min själ; icke wara lättsinnig att synda, utan
så frukta att göra Gud emot, att jag hellre lider allt, hellre lider döden,
än jag skulle synda emot min Gud; att jag <b>wakar</b> och <b>strider</b> emot synden,
men med <b>allwar</b>, med nit och kraft; att jag icke den ena stunden wakar,
beder och strider, och den andra stunden lättsinnigt följer frestelsen, utan
att jag wakar, beder och strider alla stunder o.s.w. Att jag skall <b>öfwer
allting älska Gud,</b> innebär, att jag icke får wara <b>kallsinnig</b> emot min
Gud, icke <b>trög</b> och <b>håglös</b> till bönen och Guds ord, utan med den
allrahögsta lust och glädje umgås med Gud; att jag helst tänker på
Honom, helst talar om Honom och af kärlek till Honom gerna gör allt,
hwad Han bjuder, och gerna lider allt, hwad Han tillstädjer öfwergå
mig. Ty allt sådant gör man för den, som man rätt älskar. <b>Att sätta
all tro och lit till Honom</b>, fordrar en sann tro och förtröstan på Honom,
förbjuder all förtröstan på mig sjelf och allt skapadt, förbjuder all
förmätenhet och egenkärlek, förbjuder ock all misströstan, otrossorg och
twifwel. Korteligen, om du genomgår alla Guds bud, så kräfwa de
icke en eller annan gerning, icke en eller annan lem, handen, foten eller
tungan, utan de kräfwa hela menniskan. Hwarföre Christus i Matth.
5 förklarar, att den, som blott förtörnas på sin nästa, är inför Gud
ansedd såsom en mördare; och den, som blott ser på en qwinna med
oren begärelse, dömes af Gud lika med en horkarl.

Af allt detta finna wi för det första, att Guds lag icke kräfwer
blott gerningar, icke säger blott, hwad och huru wi skola göra, utan att
den framför allt kräfwer wårt inre, kräfwer ett godt inre tillstånd, goda
inre egenskaper och säger, hwad och huru wi skola <b>wara</b>; att således
äfwen det Guds ord, som handlar om wår sinnesstämning och wåra
egenskaper, tillhör lagen; att t.ex. om jag straffas för kallsinnighet,
hårdhet, lättsinnighet, högmod, egenkärlek, tröghet till ordet och bönen
m.m., så bestraffas jag af lagen. Men icke nog härmed, wi finna ock,
att just det inre, sjelfwa tillståndet, hjertat, hågen och lusten, är det
största och förnämsta, som Gud framför allt annat kräfwer; att om
jag lefwer än så fromt utwärtes, gör än så mycket godt och afhåller
mig ifrån allt ondt, men derunder inwärtes hyser tankar och begärelser,
som strida deremot, begärelser till synden och olust till det goda, är jag
inför Gud ansedd och dömd lika med dem, som fräckt och groft i
gerning utöfwa samma synder. Och således, att jag i sådant tillstånd,
der jag gör det goda blott af twång, för lagens hot eller löften, icke
kan göra en enda gerning, som inför Gud är god. Sådan är Gud,
och sådan hans heliga lag; ty Guds lag är intet annat än Guds 
helighet, Guds natur och wilja uttryckta i ord. Sådan som Han sjelf
är, will Han, att ock wi skola wara. Hwad Han sjelf älskar, det wil1
Han, att ock wi skola älska; hwad Han sjelf hatar, det will Han, att
ock wi skola hata. Han kan icke wara nöjd dermed, att wi hata och
förakta, hwad Han älskar; att wi älska, hwad Han hatar. Så litet
som Han sjelf kan förlikas och umgås med synden och djefwulen, så
litet kan Han lida, att wi umgås med dem. Häraf kommer det,
att Han ställer sig sjelf till exempel för oss och kräfwer, att wi skola
wara heliga och fullkomliga, såsom Han sjelf är, då Han säger: "Waren
heliga, ty jag, Herren eder Gud, är helig." Och åter Christus: "Waren
fullkomliga, såsom eder himmelske Fader är fullkomlig." Ack, de arma
dårarna, som fäga: "Gud kan icke fordra af oss mer, än wi förmå" —
då hans ord tydligen äro dessa, som nyss anfördes! Och på det sättet,
eller om Gud icke kräfde mer af oss, än wi, fallna syndare, förmå, då
skulle icke "hwar mun tillstoppas och all werlden warda för Gud brottslig"
 - ja, då hade Christus onödigt lidit döden för oss!

Herre Sebaoth, wi alla
För dina fötter nederfalla,
Ditt lof af wara hjertan går.

Ewig är din makt och ära;
Dig jord och himmel wittne bära.
Af allt ditt werk du offer får.

Dig lofwa Cherubim, dig sjunga Serafim.
Hosianna! Helig är Gud, all werldens Gud,
All krafts och nåds och wisdoms Gud.
Den 12 April.

Nu är Guds rättfärdighet utan lagens tillhjelp worden
uppenbar.   Rom. 3:21.


Här är nu den salighetens klippa, på hwilken allena wåra själar
måste räddas, eller ock ewigt förloras — men ock den "förargelseklippa",
mot hwilken alla otrons stormar och böljor beständigt häft sig. Den
Guds rättfärdighet, som här omtalas, är på en gång både det största
under af Guds nåd, som någonsin blifwit oss från himmelen 
uppenbaradt, och äfwen den för alla wåra egna tankar mest främmande
hemlighet, så att om jag ock kan lära och behålla allt annat, kan jag dock
aldrig rätt tro och behålla, hwad jag lär om denna Guds rättfärdighet.
Den är en så rent himmelsk uppenbarelse och så stridande emot hela
wår natur, isynnerhet mot wår djupa inbillning om någon egen
förmåga, att icke blott de egentligen otrogna med all makt strida deremot,
utan ock att många annars upplysta och wälmenande män i detta ämne
hafwa mer eller mindre oklara och falska meningar. Detta kommer dock
icke af någon dunkelhet eller twetydighet i Skriftens ord om denna Guds
rättfärdighet, utan deraf att saken är så alldeles stridande mot wår
natur, wåra tankar och tycken.

Denna Guds rättfärdighet skiljer sig wäsendtligen från hwarje annan
rättfärdighet, som någonsin funnits eller kan finnas. Den skiljer sig
alldeles från menniskors och änglars rättfärdighet i afseende på dess
<b>Upphofsman</b>; ty den är sjelfwa "Guds rättfärdighet", en rättfärdighet
icke af skapade warelser, utan af Skaparen. <b>Jag, Herren, skapar henne</b>,
säger Herren uttryckligen om den rättfärdighet, som skulle medföra 
salighet. Den är en gudomlig och alldeles fullkomlig rättfärdighet, ty
den är ett werk af Jehovah sjelf och det alldeles i samma mening, i
hwilken werlden är ett werk af Gud. Fadren har frambragt den genom
Sonen, på samma sätt som Han genom Sonen skapade werlden. Petrus
säger: "Dem som med oss hafwa fått lika dyrbar tro i wår Guds och
Frälsares Jesu Christi rättfärdighet." Här kallas Christus "wår Gud
och Frälsare", och den rättfärdighet, på hwilken wår dyrbara tro grundar
sig, kallas "wår Guds och Frälsares rättfärdighet".

Det war under "sitt kötts dagar", Guds Son åt oss förwärfwade
denna rättfärdighet. Förrän han kom till denna werld, war Han icke
en medlem eller undersåte i Guds rike — Han war dess hufwud. Han
werkade i "Guds skepelse", d.ä. såsom werldens skapare och styresman;
men sedan i "en tjenares skepelse". Hans fullkomliga helighet kunde
förut icke kallas"lydnad". Man kunde hellre säga, att lagen 
öfwerensstämde med Honom, än att Han öfwerensstämde med lagen. Hans
gudomliga helighet bewisade sig uti att stifta lagen, icke uti att lyda
lagen. Men uti sin tjenareskepelse ställde Han sig sjelf under den lag,
Han hade stiftat för oss, och inträdde uti den för Honom, såsom Guds
Son, nya öfning, att Han "lärde lydnad". Hans rättfärdighet eller
lydnad är således en lydnad af den ärofullaste person, som kunde ställas
under lagen, sjelfwa den store Herren, som är "Gud öfwer allting, 
wälsignad ewinnerligen". Det war en rättfärdighet af Immanuel, "Gud
med oss", och denna lydnad af Guds Son i wår natur har mycket högre
förherrligat och tillfredsställt lagen, än en lydnad af alla skapade 
warelser hade kunnat göra det. Äfwen gjorde Han nu mycket större ära
åt lagen, än alla werldens öfwerträdelser hade wanärat den. När
andra lyda lagen, förwärfwa de genom denna lydnad ära åt sig sjelfwa;
när Guds Son lydde lagen, war det deremot lagen, som blef ärad.
Men hwad som äfwen gifwer åt Christi lydnad detta höga wärde, är,
att den war enlig med den ewige <b>Fadrens wilja och förordning</b>. Han
war af Fadren utwald och smord till detta embete. Herren war sänd
af Herren. Tänkwärda ord läsas härom hos profeten Zacharias: "I
skolen förnimma, att Herren Zebaoth har sändt mig. Fröjda dig och
war glad, du dotter Zion, ty si, jag kommer och will bo när dig, säger
Herren; och du skall förnimma, att <b>Herren Zebaoth har sändt mig till
dig.</b>" Men utom alla de ställen i gamla testamentet, i hwilka Fadren
talar om Sonens sändande, hans "insättande på det heliga berget
Zion", o.dyl., gingo ju beständigt af Christi mun de orden: "Fadren",
"min Faders wilja", "hans wilja, som har sändt mig". "Fördenskull
älskar Fadren mig, att jag låter mitt lif — detta budet fick jag af min
Fader." Han förklarade allt, hwad Han gjorde, såsom lydnad för
Fadrens wilja. Och när wi betänka, att det största och underbaraste
Guds werk, som någon tanke kan fatta, nemligen att Guds Son blef
menniska, hade endast till ändamål, att lagen skulle med hans görande
och lidande för oss fullgöras, på det syndare skulle kunna frälsas och
lagen dock behålla sin fulla ära, då kunna wi wisst aldrig göra oss en
för hög tanke om det wärde, denna Christi lydnad har för Fadrens ögon.

O, hwad hör jag, Jesus, är jag worden
Guds rättfärdighet igenom dig!
Jag, som går så arm och swart på jorden
Och har idel brist och synd i mig.

Jag — min Guds rättfärdighet! — hwad under!
Jag — fullkomlig, helig, ren för Gud!
Ja, så wisst som Han nu alla stunder
Ser mig blott i sin försoningsskrud.
Den 13 April.

I, så många som ären döpta till Christus, hafwen eder iklädt
Christus.  Gal. 3:27.


Apostelen säger, att wi äro döpta <b>till Christus</b>. Fastän dopet,
enligt Christi förordnande, sker <b>i</b> (eller<b> till</b>) hela den gudomliga 
treenighetens, Fadrens, Sonens och den Helige Andes namn, kallas det dock
ett dop särskildt <b>till Christus</b>. Orsaken weta wi: uti <b>Honom allena</b> är
salighet, Han allena är wägen, Han är dörren; ingen kommer till
Fadren utan genom Honom. Christus är af Fadren gjord till wår
salighetshöfding, wår öfwersteprest, profet och konung. Till Honom wisar
Fadren allt kött, sägande: "Hyllen Sonen;" "hören Honom." Till
Honom skola wi döpas, med Honom skola wi förbindas; ty i Honom
är lifwet. Och med ordet <b>till</b> (döpta <b>till</b> Christus) uttryckes den
innerliga <b>förening</b> och delaktighet med Christus i allt hans goda, som
dopet innebär, hwilken förening och delaktighet ännu tydligare uttryckes
med ordet "inplantade", inplanterade i Honom (Rom. 6:5); ty en
döpt och troende menniska är icke mer att betrakta såsom en särskild
person, utan alldeles såsom <b>en del af Christus</b>, en "lem i hans kropp"^
så att hwad som rörer lemmen, det rörer ock hufwudet, och hwad 
hufwudet eger, det eger ock lemmen.

Men är detta sanning? Wi tala här kanske alltför herrliga ord?
Är det sanning, att döpelsen innebär en sådan innerlig förening med
Christus, rentaf en "inplantning" i Honom? Är det säkert, att
apostelen hade en sådan mening om dopet? Se då, huru han här talar:
"Ty I, så många som ären döpta till Christus, hafwen eder iklädt
Christus." Märk ordet <b>iklädt</b> — "iklädt Christus", inswept eder i 
Honom. Detta talar wisst om samma innerliga förening med Christus
som ordet "inplantade", inympade, d.ä. att wi blifwa ett med hela
hans person, hans förtjenst och wälbehag för Fadren.

Att detta förefaller oss allt för stort och främmande, kommer endast
af den wederstyggliga otron i wåra hjertan och af djefwulens mäktiga
inwerkan, hwilken icke will tillåta oss att hafwa någon högre tröst, som
kunde göra hans rike skada. Wi borde dock betänka, att allt, hwad den
store, kärleksrike Guden gjort för oss, menniskor, är alltsammans
omätligt stort och högt utöfwer alla wåra tankar och sinnen. Han har ju
skapat oss till sina barn och till arfwingar af hela sitt rike; Han har
utgifwit sin ende ewige Son till att wara först wår broder, wår hulde
slägtinge, och sedan wår frälsare, wår försonare och förswarare; Han
har gifwit och gifwer oss dagligen sin Helige Ande, hwilken werkar i wåra
hjertan ett underbart gudomligt werk som wi icke kunna neka. Skulle
det då wara Honom olikt, wara för mycket för hans kärlek, att Han
ock gifwit oss ett sådant införlifningsmedel som dopet, nemligen en yttre
och synlig handling, hwarigenom den enskilda menniskan göres delaktig
af all hans nåd, upptages och inwiges i hans nådeförbund? Då wi
se, huru apostlarna förklara dopet, nemligen att wi deruti "iklädas
Christus", deruti "inplanteras" i Honom, deruti "göras rena" och
"saliga", kunde man undra, att denna dyra Guds nådesinrättning blir så
föraktad, som wanligen sker. Men föraktet för dopet kommer af samma
orsak, som gjorde, att judarna föraktade Christus, nemligen den ringa
och oansenliga skepnaden. Christus föddes i en krubba, war fattigare
än fåglarna och räfwarna, war "full med wärk och krankhet" och dog
slutligen på en afrättsplats. "Derföre aktade wi Honom intet", säger
profeten å judarnas wägnar. Så går det ock med dopet. Wi se blott
på wattnet, såsom Luther säger, "med samma ögon som kokreaturet,
som wet, att det duger att dricka;" wi glömma alldeles, att den store
Herren Gud wid detta watten fästat sitt heliga löfte. Det går oss såsom
den syriske höfwidsmannen Naaman, då profeten Elisa sade: ^Twå dig
i Jordan, så warder du helbregda." Då såg Naaman på sjelfwa 
wattnets beskaffenhet och anmärkte, att Jordans watten icke kunde wara
bättre än de watten, han hade i Damaskus, och glömde alldeles, att
det war endast wid Jordans watten, löftet war fästadt. Huru 
förträfflig och wigtig är icke Luthers anmärkning om dopet, hwilken wi
redan i barnaläran läst: "Wattnet werkar det wisserligen icke, utan
Guds ord, som är med och när wattnet, och tron, som omfattar detta
med wattnet förenade ordet och derpå förtröstar; ty utan Guds ord är
det blott watten och ingen döpelse, men med Guds ord är det en 
döpelse, ett nåderikt lifwets watten och ett bad till ny födelse i den Helige
Ande." Guds wishet har just derföre fästat wår salighet wid de
oansenligaste medel, på det wi skulle ställas på ett prof, huruwida wi wille
akta hans ord, eller twärtom mer se efter det, som är stort och ansenligt.
Detta Guds sätt, att pröfwa oss med mycket små och ringa saker, är
såsom en sikt, hwarigenom allt stort blir afskildt från hans goda hwete;
en trång port, hwarigenom endast de inkomma i hans rike, hwilka äro
rätt små, enfaldiga och troende; hwarföre Han ock sade om de små
barnen: "<b>Sådana</b> hörer himmelriket till." Han har "utwalt det, som
war föraktadt" och "galet", "och det som war intet", på det Han skulle
göra de wisa till skam". Låtom oss wäl akta oss för det 
"allraskadligaste odjuret", nemligen förnuftet i andliga saker (Luther). Akta dig
att så glömma dig, att du i fråga om dopet stannar med ögonen på
vattnet och förgäter, att den store, nåderike Herren wid denna stiftelse
fästat sitt löfte om ewigt lif och salighet.

Gud ske pris, Gud ske tack!
Bort med "we", bort med "ack"!
Sådant passar ju icke för den,
Som är frälst, som är köpt;
Som till Christus är döpt,
Som har Gud till sin Fader och vän.
Den 14 Apri1.

Låtem icke synden wara wäldig i eder dödliga lekamen, så att I
efterföljen henne i hennes lustar.  Rom. 6:12.


Först böra wi här åter märka, huru det förhåller sig med helgonen.
Apostelen har uttryckligt lärt, att de, som äro rättfärdiggjorda genom
tron, äro också helgade i sin ande, stå i innerlig förening med Christus
och äro "döda för synden"; och dock anser han sådana förmaningar för
dem behöfliga — "låten icke synden wara wäldig" — "att I icke
efterföljen henne i hennes lustar." Så står det till med helgonen: "anden
är willig, men köttet är swagt;" och "djefwulen har en stor wrede".
Derföre, då Gud icke utförer sitt helgande werk uti oss med oemotståndlig
allmakt, utan werkar såsom på andliga wäsenden med ordet och Andens
maningar, må ingen wara säker, förakta förmaningen och anse sig trygg
för all fara. Nej, <b>wi stå ännu på prof, så länge wi äro på jorden</b>.
Wi skola höra, akta, lyda Herrens röst och då frälsas, om wi äro än
så swaga, om wi ock ropa utur djupet, att wi förgås, och icke kunna
fullgöra Herrens wilja — derom skall Han sjelf draga försorg, blott
wi lydigt höra hans röst; eller ock skola wi, "tjusta", söfda och 
lättsinniga, förakta förmaningen och falla i syndens och djefwulens snaror.
Korteligen, dessa hulda förmaningar stämma fullkomligt öfwerens med,
hwad apostelen förklarat om wår helgade ande och wår förening med
Christus och böra räknas bland de yttre medel, hwilka Gud anwänder
till helgelsens fullkomnande.

Huru klar, upplysande och helsosam är då icke denna förmaning!
Då apostelen säger: "Låten icke synden wara wäldig i eder dödliga
lekamen, så att I efterföljen henne", märka wi denna tanke: Kunnen
I nu tywärr icke wara helt fria från synden, låten henne dock icke regera
öfwer eder, så att I ock med werk och gerning tjenen henne. Att synden
bor uti eder, att I ännu kännen onda lustar, är redan brott emot
Guds heliga lag; och om Gud dömde eder efter denna, så woren I,
blott för syndens lustar fördömda. Men då wi nu i detta lifwet icke
kunna wara helt fria från synden, utan den fulla renheten hör till de
nya himlar och den nya jord, uti hwilka idel rättfärdighet bor, anwänden
ock den nåd, eder är gifwen, att göra synden det motstånd, att hon
<b>icke får regera öfwer eder dödliga kropp</b>, så att I äfwen uti gerning
utfören hennes onda wilja, utan att I ändå <b>wandren efter Anden</b>,
om I ock kännen frestelser af köttet. Se här några exempel härpå.
Någon har tilläfwentyrs med ord eller gerning förolämpat dig, och
wreden will resa sig i ditt hjerta; gif då icke denna bifall och frihet
                                                                                       
så att du också bryter ut i onda ord och åthäfwor, utan följ Davids
goda råd: "Warden I wreda, så synden icke; talen med edert hjerta
på edra sängar och biden" — "biden", under bön till Herren om hans
nåd och kraft, ja, under det I bedjen ett <b>Fader wår</b> och särskildt den
bönen: "Förlåt oss wåra skulder, såsom ock wi förlåta;" "biden" så,
tilldess det onda går öfwer. Eller om girighetens lustar wilja bedraga
dig till någon oärlighet i arbete, eller om okyskhetens lustar wilja bringa
dig till oanständiga ord, åtbörder eller gerningar, eller högfärdens lustar
wilja bringa dig att i kläder eller eljest gå utöfwer ditt stånd eller dina
wilkor: korteligen, mot alla möjliga syndens lustar och frestelser, <b>waken
och bedjen</b> och anwänden alla nådens medel till att döda dem, så att
I icke efterföljen och tjenen synden. Redan den första syndiga lusta är
wisserligen af Gud förbjuden och fördömd, hwarföre ock synden bör dödas
i dess första rörelse; men då nu likwäl icke all synd tager slut, medan
wi lefwa i denna syndens och dödens kropp, bör den dock hämmas, allt
mer undertryckas och dödas, så att den icke får wara wäldig eller regera.
"Synden är oss icke till den ända förlåten", säger Luther, "att wi sedan
skola sofwa i säkerhet eller göra, hwad köttet lyster, utan twärtom är
synden just derföre förlåten, att den också skall blifwa underkufwad och
dödad, att den icke mer skall wara herre, utan tjenare, samt icke kunna
skada oss; utan att du skall wara herre och säga till köttet: Du är full
med orenlighet och ondska, afund, hat, hämndgirighet och ond lusta;
men du skall och måste en stund ligga bunden och emot din wilja wara
Anden underdånig. Du orenlighet har här intet att skaffa, ty Anden
är här herre i huset, Han skall ock hafwa öfwerhanden och hålla dig
med dina lustar i tygeln, ja, korsfästa och qwäfa dig." Ett så modigt
språk kunna wi wäl icke alltid föra, utan när striden blir rätt hård,
måste wi wäl hellre med tårar och böner åkalla Herren, wetande, att
wi äro förlorade, om Han drager sin hand tillbaka, ja, att wi förmå
och hafwa alls intet mer, än det Han gifwer oss; men genom Honom
skola wi dock blifwa synden så öfwermäktiga, att wi icke skola tjena
henne, utan ännu alltid wandra efter Anden.

Förläna, Gud, din Andes nåd, 
Som gifwer mig de bästa råd,
Hur jag min tid skall lefwa.

Att jag mot werldens synd och flärd.
Hwari hon fallen är och snärd,
Må kraftigt kunna sträfwa.

Styrk du mig, kraftelig, till att wandra ej som andra
Köttets trälar, de der dräpa sina själar.
Den 15 April.

Hwar och eu gren i mig, som icke bär frukt, den tager Han
bort; och hwar och en som bär frukt, den rensar Han, att
han må bära mer frukt.   Joh. 15:2.


Här talar Christus om några grenar i Honom, som icke bära
frukt, och hwilka skola borttagas, ja, bortkastas, förtorkas och brännas.
Dessa äro ju förskräckliga ord, talade af denne milde Herren, helst som
Han kallar dem grenar i sig! Hwad månde Han wäl härmed mena?
Då Han här kallar dem grenar i sig, är wisst icke meningen, att någon
kan werkligen och rättsinneligen wara och blifwa i Honom, i tron, och
dock wara ofruktsam och blifwa förkastad; ty, säger Han straxt nedanför
den som blifwer i mig, och jag i honom, han bär mycken frukt. Utan
Herren will med de orden, grenar i mig, fint och skarpt uttrycka, huru
stor likheten mellan de äkta och oäkta barnen kan wara, huru mycken
religiositet, bekännelse och yttre gemenskap med Honom och med de sanna
christna en menniska kan hafwa och dock icke ega det sanna lifwet, saften
och kraften af Honom, hwilket skulle bewisa sig genom frukterna. Således
är både innehållet och talesättet här detsamma, som när Herren talade
om jungfrur, som gå ut emot Brudgummen, men af hwilka hälften äro
fåwitska, äro utan olja och blifwa för ewigt utestängda — och till
Sardisängelen: "Du har namnet, att du lefwer, och är död."

Låtom oss nu betrakta Herrens Christi ord. Han säger om de
äkta goda grenarna, dessa, som bära frukt, att dem rensar
wingårdsmannen, d.ä. skär, tuktar och böjer dem, borttager, hwad som hindrar deras
wäxt, och låter dem icke wäxa efter behag; men de grenar åter, som ingen
frukt bära, de slippa wingårdsmannens knif, de få wara i fred, onäpsta,
orensade, ty — de skola ändock blott brännas. Deras utmärkande tecken
äro således: 1:o <b>att de icke bära frukt</b>; 2:o <b>att de icke af
wingårdsmannen tuktas och rensas, utan äro fria och lediga att wäxa efter
behag.</b>

Se nu här, nog wore wäl här anledning för hwar och en att
stanna och pröfwa sitt tillstånd, att med fruktan och uppriktighet mot
sig sjelf pröswa sig efter sådana Christi egna ord. Men — ack! — det
skall genast sannas, att trädgårdsmästarens knif icke träffar de oäkta
grenarna utan endast de goda — att "de som borde frukta sig, de frukta
intet, och de som icke borde frukta, de frukta". Det skall genast wara
ett hemskt tecken hos mången, att han omöjligt kan frukta för sig, eller
en enda stund allwarligt pröfwa sig, ulan skall wara så wiss och nöjd
med sig, i följd af sin lugna känsla, sin gamla fromhet och religiositet,
att Christi ord skola gå honom förbi såsom ett lätt wäder. O, att
dock den "lyckliga stunden" nu för någon wore inne — den stund, då
det blefwe honom gifwet att se, hwad som ännu fattas honom, att
uppwakna från sin hemliga död och falska andlighet! Du hoppas, att
du är en christen, att du står i tron och har Guds nåd; du har kanske
en sådan frid i din känsla, en sådan tillförsigt i bönen, en sådan kärlek
till Guds ord, så många prof på Guds kärlek, att du omöjligt kan
annat tycka, än att du är uti hans nåd. Ja, du tänker kanske med
frimodighet: <b>Jag</b> har ju länge warit en bland de christna, warit
utgången från werlden, ja, lidit försmädelse för min gudaktighet; jag har
ju stridt för Christi sak, haft religiös werksamhet — hwar och en wet,
att <b>jag</b> är en christen o.s.w. Nu, detta är allt goda saker — många
tusende hafwa icke sådant att framwisa — men käre! icke bewisar ännu
detta, att du ock är en lefwande och sann christen; nog är likheten så
stor mellan de äkta och de oäkta grenarna, mellan de wisa och de fåwitska
jungfrurna, att du med allt detta kan wara bedragen. Pröfwa dig
derföre på <b>det sätt, som ordet lär</b>. Christi ord här och allt Guds ord
yrkar ju beständigt, att <b>tron skall bewisa sin äkthet genom de frukter,
som följa af henne</b>. Nog är också en christen swag, bristfull; nog är
nåden stor, oförskylld, öfwerflödade, derom är ingen fråga. Men det
är dock några wissa werkningar och frukter, som tron, Anden och nya
födelsen alltid medföra, äfwen hos de swagaste nådebarn; det är om
dessa frukter och werkningar, det nu är fråga. Här tänker du måhända
på några goda gerningar, som du utöfwar, några synder, som du aflagt,
några andliga förmögenheter, någon religiös werksamhet, som du har,
och menar, att detta ju wittnar om din tros lif; men undersök, om ock
Skriften låter det dermed bero. I Matth. 7:22 säger Herren: "På
den dagen warda många sägande till mig: Herre, Herre, hafwa wi icke
profeterat uti ditt namn, och i ditt namn utdrifwit djeflar och i ditt
namn gjort många kraftiga gerningar? Då skall jag bekänna dem:
Jag kände eder aldrig, gån ifrån mig, I ogerningsmän."

Tio jungfrur alla hade
Ordet och bekännelsen.
Och de gingo alla glade
Ut att möta brudgummen.
Men Guds Andes olja skära
Fem af dem ej hos sig bära,
Och de fåfängt rum begära
I den stora himmelen

Derför själ jag ömt dig beder,
Ack, betänk dig rätt i dag.
Fall i tron för Jesus neder,
All hans nåd för intet tag!
Lemna all din synd åt Honom,
Tag rättfärdighet af Honm,
Sök ett hjerta nytt hos Honom,
Gif dig helt åt hans behag.
Den 16 April.

Allt det som är födt af Gud, det öfwerwinner werlden, och denna
är segren, som öfwerwinner werlden, wår tro.  1 Joh. 5:4.


Hela elfte kapitlet af epistelen till de ebreer lär oss alldeles detsamma,
wisande, hwad de gamla <b>genom tron</b> hafwa förmått, uträttat och lidit
— der apostelen slutligen anför exempel af martyrerna, hwilka, sedan de
för Christi skull först öfwergifwit allt, hwad kärt war i lifwet, egodelar,
hus och hem, fader, moder, bröder, wänner, äfwen lemnade sjelfwa
lifwet — allt <b>genom tron</b>. Detta kallas att <b>öfwerwinna werlden</b>; ty
dess furste <b>djefwulen</b> med alla hans ingifwelser, <b>werlden</b>, de otrogna,
med hotelser och löften, <b>köttet</b> med dess ömma känslighet för lust och
nöd — allt förenade sig att beweka dem till afwikelse och otrohet mot
Herren; men allt öfwerwunno de. Och segerkraften, som öfwerwann
werlden, war deras <b>tro</b>. Ordens betydelse är alltså denna: En
pånyttfödd, en troende menniska är under ingenting träl, kan allting försaka
och lida, är icke träl under en enda synd eller werldslusta, ja, icke ens
under oskyldiga ting. Att hon icke är träl, betyder icke, att det onda
icke låder wid henne, icke heller, att hon icke i en ond stund kan
öfwerrumplas och kullkastas deraf, utan att hon icke <b>blifwer i synden</b>, icke
<b>gör</b> synd, såsom något, det man måste fortfara med, det man icke kan
undwara eller öfwergifwa — liksom en träl hwarje morgon nödgas under
samma ok gå till samma arbete. Så herrskar ock synden och werlden
öfwer sina slafwar, äfwen fastän de stundom lida deraf, gråta och qwida;
ja, der tron icke är, är ingen segerkraft, ingen förlossning, de blifwa alltid
i samma slafweri, hwad någon wiss synd angår — märk! hwad <b>någon
wiss</b> skötesynd angår; ty wäl kan man aflägga många yttre synder,
nådens krafter förutan. Men den, som är född af Gud, är icke <b>slaf</b> under
<b>någon synd</b>, om den ock alltid är hans widlådande <b>frestelse</b>, mot hwilken
han dagligen får ligga i fejd, i waksamhet och bön. — Men isynnerhet
är den menniskan slaf under synden, som icke ens strider och beder emot
henne, utan också ursäktar och förswarar henne.

Wi sade äfwen, att en pånyttfödd själ icke ens är <b>slaf under 
oskyldiga ting.</b> Exempel: Det är en oskyldig sak, ja, en god och i ordet
påbjuden sak, att ett barn älskar sin fader och moder; men, säger
Christus. hwilken som är <b>träl</b> derunder, hwilken som icke kan öfwergifwa
fader och moder <b>för min skull</b>, när det blir nödigt, han kan icke wara
min lärjunge. Det är en oskyldig sak att hafwa jordagods, afwelsgård,
make etc.; men när sådant så beherrskade sinnet, att de icke kunde komma
till brölloppet och nattwarden, icke kunde <b>följa</b> Jesus, så war det till
döds. Såsom redan är sagdt, göra tron och nya födelsen icke, att 
naturens känslor, swaghet och strid uteblifwa, men att, när det gäller,
man likwäl besegrar dessa, man likwäl blifwer wid Herren, såsom Assaph
säger: "Det gör mig ondt i hjertat och stinger mig i mina njurar;
dock blifwer jag städse wid dig, om mig än kropp och själ försmäktade."
Detta heter: "öfwerwinna werlden". Går det deremot så, att jag wäl
är religiös, andäktig, gudaktig, men när någon min skötesynd, eller någon
i sig sjelf oskyldig kär sak angripes, jag då icke kan stå profwet och låta
det fara och hafwa min skatt och mitt nog i Herren, utan följer med
dit frestelsen drager, söker sätta bättre namn och färger på mitt
afwikande eller min swaghet och således öfwerwinnes, då har jag icke den
rätte Guden till hjertats Gud och skatt, jag har icke nyfödelsens och
trons segerkraft. "Allt det som är födt af Gud, det öfwerwinner werlden."
"Och det är de christnas kännemärke, hwarpå man bör känna dem och
märka, att de äro födda af Gud, och åtskilja dem ifrån de falska barnen,
hwilka allenast behålla skummet af Guds ord, men aldrig hafwa förfarit
dess kraft, hwaraf endast blir ett missfoster, hwaruti är intet rätt gudligt
lif eller kraft. Det heter icke här att wara född af Gud och ändå blifwa
qwar i det gamla, döda och werldsliga wäsendet, samt ligga i synder
efter djefwulens behag och lefwa sådan, som du warit förr, utan att
stå emot djefwulen och hans hela rike. Derföre, om du icke öfwerwinner
werlden, utan låter öfwerwinna dig, må du wäl berömma dig af tron
och Christus; men din egen gerning wittnar emot dig, att du icke är
Guds barn." (Luther.) Du will wara christen, men också på samma
gång stå wäl med werlden eller blott med wissa werldsmenniskor; när
detta icke låter sig göra, utan att du skall ställa dig dem lik, så gör du
äfwen det till den grad, att du är älskad och ärad af sådana, som icke
fråga efter <b>din Herre, icke älska och ära Honom</b>. Hwad kan detta
wittna? Wisst icke blott om någon Petri förnekelse — hwarmed han
dock aldrig blef werldens wän, emedan han gick ut och grät bitterligen
och war både förut och efteråt en uppenbar Jesu lärjunge — utan det
wittnar om en fortfarande, herrskande och rådande werldslikställighet och
otrohet emot Herren, wittnar, att nyfödelsen och trons kraft fattas dig.
Ty <b>werldens wänskap är Guds owänskap</b>. Hwarken Christus eller
någon trogen Jesu lärjunge — så älskliga, milda, wisa och försigtiga
de än woro — kunde den konsten att på en gång wara både Guds och
werldens wänner.

Med tron Guds Ande kommer god
Att oss ånyo föda
Och werka i oss annat mod
Och köttets wälde döda.
De goda werk få komma fram:
Wi finna idel synd och skam,
I hwad wi fordom gjorde.


Den 17 April.

Allt det I bedjen i edra böner, tron, att I fån det, så skall
det ske eder.  Marc. 11:24.


För att kunna bedja i tron är isynnerhet nödigt, att icke blott
med munnen upprepa Guds löften om bönhörelse, utan framför allt
att i hjertat betrakta dem och wid hwarje löftesord betänka isynnerhet
följande stycken:
<b>Först dens egenskaper, som gifwit löftet</b>, såsom t.ex. hans
<b>barmhertighet</b> — att den är en oförliknelig barmhertighet, en ewig och
oföränderlig barmhertighet, att den är i denna stund densamma, lika warm
och brinnande, som när löftet gafs. Widare hans <b>makt</b>, som gaf löftet,
att den är en <b>gudomlig allmakt</b>; att "för Gud är ingenting omöjligt";
att "Herrens högra hand kan förwandla allting"; att "Han förmår
rikligen göra utöfwer allt, hwad wi bedja eller tänka". Och ändtligen,
hans sannfärdighet, som gifwit löftet, att det är omöjligt, det Gud
skulle ljuga, att "Han är Gud och icke menniska"; ja, att Han ock, för
att göra oss dess wissare, har med ed bekräftat sina löften, såsom 
apostelen säger: "Då Gud wille rikligen bewisa arfwingarna till löftet sitt
uppsåts fasthet, lade Han en ed der uppå." Dessa trenne Guds
egenskaper, hans brinnande kärlek, hans gudomliga allmakt och hans ewiga
sannfärdighet, utgöra, såsom en Andens man säger, det <b>tredubbla rep</b>,
som Gud medelst sitt ord nedsläppt till oss från himmelen, på det hwar
och en, som omfattar och fasthåller detta, skall alltid räddas och
upphjelpas, om ock "watten går intill hans själ" — ja, han skall ock sist
med detsamma upplyftas till himmelen.

För det andra bör trons bön omfatta, beskåda och framhålla <b>vår
Medlares person och werk</b>, Christus och hans förtjenst. Wi böra
betänka, huru Gud älskar och wärderar sin <b>Son</b> och allt, hwad Han har
gjort och förwärfwat, samt derföre föredraga Gud detta i bönen. Detta
heter att <b>bedja i Jesu namn</b>. Och Jesus sade: "Allt det I bedjen
fadren i mitt namn, skall Han gifwa eder." Då Moses bad, sade
han: "War nådelig öfwer detta folks ondska. Tänk på dina tjenare
Abraham, Isaac och Israel!" Här är den, som är mer än Abraham,
Isaac och Israel. Wi skola säga: Tänk på din tjenare <b>Jesus Christus</b>,
din älsklige Son, wår Herre och Löftesman, och war för <b>hans</b> skull
nådelig öfwer wår ondska! Se ej på oss, men på din Son; i oss är
idel skröplighet, i Honom är wår wärdighet, som du wet. Efter din
älsklige Son har antagit sig oss, förlossat, förwärfwat och wunnit oss,
och efter du älskar din Son och hans werk, så war oss för hans skull
nådelig!  Icke för<b> wår</b> skull, Herre, nej, icke för wår skull, utan för<b> din
Sons skull</b>, i hwilken du har allt ditt behag, war oss nådelig och gör
oss, såsom du har sagt.

För det tredje bör trons bön yrka på <b>Guds namns ära</b> — sägande
med David: "Ho will tacka dig i helwetet?" Om du deremot frälsar
en så stor och owärdig syndare, som jag är, skall ditt lof warda stort
i ewighet; ty ju större synd du förlåter, desto större bewisar sig din
barmhertighet. Och ju större den nöd och uselhet är, från hwilken du
uthjelper, desto större din godhet och din makt; och såsom din nåd är,
så skall ock ditt lof och ditt namn warda. Och hwad skulle icke Gud
göra för sitt stora namns skull. Derföre bad ock David så: "För ditt
namns skull, Herre, war min missgerning nådelig, den stor är." På
detta sätt åberopa wi Guds ära, när wi föra Honom till hans ord;
och hwad skulle Han icke då göra, när hans ära är i fråga? "Han
kan icke förneka sig sjelf." Men detta är ock för Gud det
allrabehagligaste, wi kunna göra Honom; ty ju mer wi taga Gud på ordet och
tro Honom, desto mer gifwa wi Honom ära, såsom skrifwet står: "Abraham
war stark i tron, gifwande Gud äran."

Nu återstår endast att göra tillämpning och bruk häraf, att 
eftersinna, hwilka och hurudana löften äro oss gifna, och sedan i alla möjliga
behof och bekymmer i barnslig tro förehålla dem Gud, bedjande: "Gör,
såsom du har sagt!" — Men ho kan tälja alla de nådefulla ord, med
hwilka wår himmelske Fader welat uttrycka sitt kärleksrika hjerta emot
oss, med hwilka Han welat draga de bortlupna, skygga menniskobarnen
till sig? Till sådant ändamål har Han dels uttryckligen befallt oss att
i all nöd komma till Honom med bön och åkallan, dels ock gifwit oss
de bestämdaste löften och försäkringar om bönhörelse.

Han säger sjelf: "Det skall wara min lust, att jag må göra dem
godt." Han bjuder: "Åkalla mig i nöden, så will jag hjelpa dig, och
du skall prisa mig. Bedjen, och eder skall warda gifwet; söken, och I
skolen finna; klappen, och eder skall upplåtas. Sannerligen, sannerligen
säger jag eder: Allt det I bedjen Fadren i mitt namn, skall Han gifwa
eder. Yttermera säger jag eder: Der twå af eder komma öfwerens på
jorden, hwad ting det helst kan wara, som de bedja om, skall det dem
wederfaras af min Fader, som är i himmelen."

Du ser Guds hjertelag, låt dig deraf beweka,
Hans mun, hans dyra ord kan dig ej något neka.
Hwad dig omöjligt syns, det will hans fadershand
Dig gifwa, ja ock mer, än du ens tänka kan.

Så kommer jag, min Gud, i Jesu namn rätt glader
Och säger uti tron: "Jag är ditt barn, min Fader,
Jag beder, tror och wet, att du min bön upptar;
Du will, du kan, du gör, hwad du mig lofwat har."
Den l8 April.

Du skall icke göra hor.  2 Mos. 20:14.


Äfwen detta bud har Herren Christus förklarat (Matth. 5); och
hwilken nåd war icke detta! Ty Honom måste wi dock höra, om wi
wilja warda saliga. Judarna hade handlat med sjette budet på samma
sätt som med det femte: de sågo blott på den grofwa gerningen, som
här war äktenskapsbrott — ty det sjette budet lyder egentligen så: "Du
skall icke bryta äktenskapet." Och så aktade de för ett intet, att de uti
hjertat woro fulla med olofliga lustar och begärelser, om de blott kunde
afhålla sig från deras fulla utöfwande i werk och gerning. Då kom
Herren Christus med denna höga förklaring: "Jag säger eder: hwilken
som ser på en qwinna till att begära henne, han har allaredan gjort
hor med henne i sitt hjerta."

Detta är den stora förklaring, i hwars ljus wi skola skåda detta
bud. Men låtom oss först undersöka, hwad det innebär, att då detta
bud har en så djup andlig betydelse, att det är brutet blott med en
oren begärelse och omfattar <b>alla</b> den orena <b>lustans</b> rörelser och yttringar,
<b>så inom som utom äktenskapet</b> (hwilket många skriftställen wisa), det
dock egentligen lyder så: <b>Du skall icke bryta äktenskapet.</b> Det ligger
nemligen en djup lärdom öfwer detta bud i den omständigheten. Ja,
härmed återföras wi till den egentliga grunden för detta bud, nemligen
Guds första, i menniskans skapelse uttryckta tanke och förordning i afseende
på hennes menskliga tillwaro och fortplantning på jorden, nemligen då
Han skapade en man och en qwinna och genast, ja, redan förrän qwinnan
war skapad, beslöt <b>äktenskapets</b> heliga ordning. Menniskans skapelse
och hennes slägtes förökelse woro twenne hos Gud förenade tankar; så
att wi finna äktenskapets stiftelse, grunden till sjette budet, i bibelns
första kapitel, i skapelsehistorien! "Man och qwinna skapade Han dem och
wälsignade dem och sade: waren fruktsamma och föröken eder" — och 
derföre tillägges i det andra kapitlet: "Fördenskull skall en man öfwergifwa
fader och moder och blifwa wid sin hustru, och de skola warda till ett kött."

Då wi nu betänka, att äktenskapet är en så belig stiftelse af Herren
Gud wid sjelfwa skapelsen, då kunna wi förstå, hwilken wigt det sjette
budet eger, hwilken fruktanswärd förgripelse emot Guds majestätsrätt
det är, att på något sätt bryta äktenskapet. Den som bryter äktenskapet,
han rubbar och förstör det heligaste och wigtigaste förhållande på jorden,
han sönderrifwer de heligaste, af Gud sjelf knutna band, han orenar och
skändar det renaste, ömmaste och dyrbaraste förhållande menniskor emellan,
han griper som en niding brottsligt in i Guds rätt och ordning —
hwarjemte han ock af lycka gör olycka, af wälsignelse gör förbannelse,
emedan mensklighetens wälfärd, ofta för både tid och ewighet, hwilar
på äktenskapet. Men gör wäl endast <b>den</b> sådant, hwilken i ordets 
wanliga bemärkelse bryter sitt eget eller en annans äktenskap? Är det sjette
budet taladt blott till dem som redan äro i äktenskapet stadda? Nej,
detta bud omfattar, enligt Guds ords utläggning, alla menniskor utan
undantag. Ty när Herren Gud skapade menniskan till man och qwinna
och stiftade äktenskapets ordning, uppdrog Han ock en helig gränslinie
emellan begge könen. Denna gränslinie är Guds inrättning och derföre
lika så helig och orygglig, som sjelfwa äktenskapet är. Hwilken helst som
då genombryter denna af Gud satta gräns, ehwad det sker i tankar, ord
eller gerningar, han bryter emot det sjette budet. Och i denna mening
säger den helige Guden äfwen till alla ogifta, män och qwinnor, till
alla ynglingar och jungfrur: "Du skall icke bryta äktenskapet." Att detta
bud har en så widt omfattande betydelse, kan hwar och en se af Christi
utläggning deraf, då Han säger, att hwilken som blott ser på en qwinna
med olofligt begär, han har allaredan <b>gjort hor med henne</b> i sitt hjerta.
Du håller dig kanske rättfärdig inför detta bud, då du af rädsla för
Guds domar, eller kanske rädsla blott för skam och wanära och andra
menliga följder, afhållit dig från utöfningen af din begärelse; men Herren
Christus säger här, att du då allaredan står såsom en äktenskapsbrytare
inför Guds ögon. Han säger, att du då allaredan <b>gjort hor</b>. Tag
här ett exempel: om någon hade det sinnet emot dig, att han önskade
kunna mörda dig, men afhåller sig ifrån gerningen för de fruktanswärda
följderna, skulle du då hålla honom något bättre än en mördare, som
werkligt utfört den blodiga gerningen? Nej, du skulle ju med rätta
säga: skilnaden är blott den, att min owän är rädd om sitt eget hufwud,
då deremot den fulländade mördaren warit mer dristig och oförwägen;
men i själ och hjerta äro de alldeles lika onda. Så ock här: den
skamliga äktenskapsbrytare har icke warit så rädd, som du, för skam och
andra straff; detta är skilnaden mellan dig och honom, då du endast af
fruktan afhållit dig från att fullborda din begärelse. Derföre har du,
icke blott inför Gud utan ock i werkligheten i ditt hjerta, lika ofta begått
hor, som du haft begärelse dertill. Så har Herren Christus sjelf
förklarat detta bud.

O we den själ, som gifwer sig
I köttets lust att swäfwa
Och på otuktighetens stig
Will mot Guds wilja sträfwa.
Ty hwad som här i mörkret skett,
Det skall i dagen blifwa sedt,
Då Gud det uppenbarar.

Rent hjerta skapa, Gud, i mig,
Gif mig en ny, wiss anda
Och gör mig bistånd nådelig,
Ehwad mig läggs tillhanda.
Du är, o Gud, min helgelse;
Hjelp mig uti all frestelse:
Min hjelp du lofwat wara.
Den 19 April.

Du skall icke stjäla.  2 Mos. 20:15.


Låtom oss se, hwad detta Guds sjunde bud innebär, eller hwad
som menas med <b>stöld och tjufweri</b>. Dermed menas <b>hwarje sätt att
frånhända wår nästa hans egendom</b>, ehwad det sker hemligen eller
uppenbarligen, med wåld eller med list, under brottets skepnad, eller under
sken af lag och rätt. Att stjäla, att wara en tjuf, det är något så
groft och wederstyggligt, att för den synden mena sig dock de flesta
menniskor wara fria. Kan man ock lyckas att öfwertyga wåra annars ärbara
werldsmenniska om brottslighet mot de öfriga buden, så lyfta de dock
sitt hufwud upp, när man kommer till det sjunde budet; inför detsamma
är man ändtligen rättfärdig, menar man. Man har dock icke stulit,
icke utsträckt sin hand efter andras egendom. O, hwilket förskräckligt
hårdt tal, om wi ock wille göra de hederliga menniskorna till tjufwar!
Ja, sannerligen, wore endast <b>det</b> stöld, att man brutit andras lås och
på detta grofwa sätt borttagit penningar och egodelar, då wore
wisserligen de flesta menniskor rättfärdiga inför detta bud; men huru helt
annorlunda ser det icke ut, när wi betrakta det i ljuset af Christi
förklaringar öfwer buden! Hwilken förkrossande upptäckt, om du genom en
sådan förklaring finner, att du också är en tjuf! — När man kommer
att se och inför Guds ögon besinna, att hwarje sätt att göra sig en
winning till nästans skada är stöld, ehwad det sker i en handel, som
man anser för sig lycklig, genom hwad man betecknande kallar
"röfwarpris", eller genom att säljaren begär och får alltför mycket för sin
wara, eller genom ett försumligt arbete af dagswerkaren o.s.w., då
skall man finna sanningen af Luthers ord, att "ingen näringsgren i
werlden är så allmän som tjufnad", att denna "är en så widt utbredd
och allmän last, men ock så föga aktad och bemärkt, att om man skulle
hänga alla, som äro tjufwar, och likwäl icke wilja heta det, skulle werlden
blifwa öde, och både bödlar och galgar fattas."

Wi tala nu icke om hjertat, eller huru Guds ögon se dig såsom
en tjuf, medan du ännu icke till ett runstycke förminskat din nästas
egendom, när du ändå har lust dertill och endast af rädsla och
försigtighet afhålles derifrån, utan wi tala om tjufweri i werk och gerning.
Och då upprepa wi åter och bedja hwar och en allwarligt betänka,
hwad som ligger derunder, att hwarje sätt att förminska nästans egendom
är en tjufnad i sjelfwa gerningen; att man stjäl, icke allenast när man
plundrar kistor och fickor, utan äfwen när man på torget eller i
handelsbodar för en wara begär för mycket, eller gifwer för litet; när man i
werkstaden gör dåligt eller bedrägligt arbete, men tager full betalning;
eller när en dräng eller piga i huset icke tjenar troget, eller låter något
bortskämmas, med ett ord, icke är mån om husbondfolkets bästa; eller
när man i dyr tid för den behöfwandes trångmål tager en obilligt hög
ränta på sina penningar o.s.w. På sådant sätt kan du snart afhända
din nästa tio, tjugo, femtio eller hundrade kronor — och du går likwäl
lös, under det många warit i fängelse eller wid pålen för mycket mindre,
blott derföre att de brukat ett annat sätt att stjäla.

Men i hwarje bud är icke allenast något <b>förbjudet</b>, utan ock något
<b>befaldt</b>. Så är det ock med det sjunde budet. Det innebär icke blott,
att wi icke skola stjäla, utan ock att wi "skola förhjelpa dertill, att wår
nästas gods och näring må förökas och beskyddas". När wi betänka
att Herren Gud, med lika allwar som Han förbjuder det onda, äfwen
fordrar det goda af oss, då skall denna del af budet blifwa oss ännu
mer närgående och göra äfwen dem till syndare, som icke blifwit det i
den förra. Men härtill fordras då att icke se på gerningens eget
anseende, utan att <b>Gud sjelf</b> betyder något för oss. Werlden och förnuftet
säga så: "När jag icke tager något från en annan, så må jag handla
fritt och efter behag med det, som tillhör mig." Men i Christi
rike är en annan lag. Den säger så: "Du skall icke allenast intet ondt
tillfoga din nästa, utan ock twärtom göra honom allt godt med de
gåfwor och tillgångar, som Gud just dertill förlänat dig; du skall älska
din nästa <b>såsom dig sjelf</b>." Den som intet ondt gör, han gör dock
mycken synd, när han icke gör det goda, som han kan och bör göra.
Och äfwen wårt timliga goda har Herren Gud gifwit oss icke för att
blott tjena oss sjelfwa, utan ock till att göra wår nästa godt dermed
såsom wår Herres förwaltare, hwilka icke hafwa rättighet att göra med
hans förlänta gåfwor, hwad dem lyster, utan hwad hans heliga
kärleksafsigter kräfwa. Detta är grunden till en hel kedja af pligter, som bela
werlden icke wet af. Låtom oss derföre på den stora kärlekslagens 
guldwigt ännu bättre wäga wårt förhållande till det sjunde budet. Wi skola
då med häpnad finna, huru nästan alla wåra gerningar, wårt ätande
och drickande, wårt arbete och wår hwila, wår återhållsamhet och
frikostighet, allt, allt är besmittadt och genomträngdt af synd mot detta bud.

Min synd, o Gud, mot dina bud
Går mig så djupt till sinnes.
Slätt ingen man, som hjelpa kan,
I denna werlden finnes.

Jag flyr till dig, förskjut ej mig,
O, haf ditt barn förskonadt.
Din stränga rätt åsidosätt:
<b>Din Son har allt försonat</b>.
Den 20 April.

Du skall icke bära falskt wittnesbörd emot din nästa.
2 Mos. 20: 16.


Detta är det bud, som nästan ingen menniska aktar, och för hwilket
man derföre alltid är i förlägenhet om sättet att kunna så tala, att
menniskor måtte förnimma dess wigt. Femte, sjette och sjunde buden
hafwa den fördelen, att brotten emot desamma beifras af den
werldsliga öfwerheten och af nästan alla menniskor i werlden; men att blott
röra den lilla lemmen tungan, om ock till sin nästas förklenande, huru
mycket betyder det? Det är ju blott att i förtroende tala några ord
med en wän. Den som bryter andras lås och borttager penningar och
sedan straffas med fängelse, eller den som utgjuter menniskoblod och sedan
halshugges på en afrättsplats, den kan man hålla för en stor brottsling.
Men den, som blott talar, blott rör sin tunga i ett förtroligt samtal,
om han ock derunder bortstjäl ifrån sin nästa, hwad som war honom
mycket dyrbarare än penningar, ja, ofta dyrbarare än lifwet, nemligen
hans goda namn och rykte, icke räknas han för någon stor brottsling,
icke straffas han wid pålen eller på afrättsplatsen. "O, det war ju blott
några ord — blott ett lätt wäder, som gick öfwer tungan." Så heter
det. Men i den heliga Skrift heter det annorlunda, då tjufwen och
belackaren jemföras. Der heter det så: "War icke en örontasslare och
förtala icke med din tunga; ty en tjuf är en skändlig ting, men <b>en
belackare är mycket slemmare.</b>" Och åter: ^En tjuf är icke så ond som
en, den sig till lögn wänjer; men på sistone komma de båda på förderf."

Men wi gå nu till sjelfwa budets betraktande och se, hwad Herren
Gud wille och åsyftade, då Han bjöd: "Du skall icke bära falskt 
wittnesbörd emot din nästa." Här se wi åter den gudomliga huldheten om
menniskan. Då Han i det första af sednare taflans bud hade lagt en
allmän grund för all helsofam ordning menniskor emellan här på jorden,
war det isynnerhet fyra dyrbara skatter, som den hulde Fadren wille
särskildt omgärda och wärna åt menniskan, nemligen först det lekamliga
lifwet, dernäst äktenskapets helgd, sedan wåra jordiska egodelar, och nu
slutligen wårt goda namn och rykte, som wanligen är oss dyrare än
något jordiskt gods, ja, dyrare än sjelfwa lifwet. Men så dyr du sjelf
håller denna skatt, ditt goda namn och rykte, i det du icke tål den 
ringgaste kränkning deraf, lika dyr kan ock en annan hålla sin ära och aktning.
Derföre är detta bud lika så allwarligt taladt till dig, som till någon
annan; så att här liksom wid de andra buden är hwar och en
inbegripen, och ingen menniska undantagen från budets förbindande kraft.
Eho du är, så måste du taga detta bud till dig: "Du skall icke bära
falskt wittnesbörd emot din nästa." Ty wår Herre Gud will allwarligen,
att wår nästas rykte, godhet och rättskaffenshet skall lika litet som
hans gods och penningar af oss förspillas eller förminskas, på det hwar
och en må för maka, barn, husfolk och grannar behålla sin ära. Detta
må hwar och en besinna.

Hwad innehåller således detta bud? Det innehåller först,  att
du icke blott inför en domstol, utan ock i all din umgängelse skall wara
på det allwarligaste noggrann i dina ord och antydningar om din nästa,
att du icke onödigtwis gifwer anledning till ofördelaktiga tankar om
honom. Men sedan ock i allmänhet, att du flyr allt falskt och
lögnaktigt wäsende och på det strängaste beflitar dig om den rena sanningen
i din umgängelse. Mot detta bud brytes således först <b>inför domstol</b>,
när någon falskeligen anklagar sin nästa, eller när den anklagade med
lögnaktiga undflykter söker bortdölja sanningen, eller när ett wittne säger
något falskt, något förmycket eller förlitet i saken, eller när en sakförare
med wett och wilja drifwer ett falskt påstående, eller domaren wetande
afkunnar en orätt dom. Men för det andra utom domstolen, i det
allmänna lifwet, när man af obetänksamhet eller af ondska falskeligen
beryktar sin nästa, antingen genom att sjelf dikta eller ock eftersäga och
utsprida falska berättelser om honom; eller när man blott med ett 
stillatigande eller en betänklig min och axelryckning antyder något ondt om
honom, som man antingen icke med wisshet wet, eller ock icke enligt
kärlekslagen war skyldig att antyda. Sådant kan stundom ske 
öfwermåttan fint och omärkligt, blott genom att gifwa åt hans ord eller
handlingar en wiss wändning, hwarigenom uppfattningen blir falsk —
ja så fint och omärkligt kan detta ske, att endast den alltseende Guden
kan märka det. Sådant heter att "falskeligen beljuga och illa berykta
sin nästa". Men när wi härjemte betänka, huru Herren Christus 
förklarat oss lagen, nemligen att den egentligen fordrar, att wi skola <b>så
älska wår nästa som oss sjelfva</b> och göra emot andra endast det, som
wi wille, att de skulle göra emot oss, så finna wi sanningen af Luthers
förklaring af detta bud, nemligen att wi skola så frukta och älska Gud,
att wi icke blott icke falskeligen beljuga och illa berykta wår nästa, utan
att wi ock <b>icke förråda</b> och <b>baktala</b> honom — ja, att wi skola twärtom
urskulda honom, tänka och tala wäl om honom och tyda allt till det
bästa".

Lägg <b>sanning</b>, Herre, uti mina ord
Och sanning uti allt mitt sätt att wara.
Ack, låt din Andes kraft hos mig bli spord
Och fräls mig du från syndens dolda snara!
Den 21 April.

Wi weta, att wi äro af sanningen.  1 Joh. 3:19.


Den som will wara en christen, men icke söker efter <b>förwissning</b> om
syndernas förlåtelse, utan åtnöjes med att alltid wara i owisshet om sin
benådning, den är wisserligen icke rätt waken, utan antingen en helt
sofwande skrymtare eller åtminstone en sömnaktig christen. Detta ligger
uti sakens natur. Den brud, som åtnöjes utan att wara wiss om sin
brudgums hjerta, har ingen rätt kärlek. Det är derföre ett
utmärkande tecken till obotfärdighet, såsom det ock är en af de märkligare bland
de obotfärdigas ursäkter, att de rentaf <b>förneka möjligheten och
werkligheten af denna wisshet</b> om syndernas förlåtelse och förklara den för
idel förmätenhet, andligt högmod och inbillning. Såsom Luther säger:
"När de kainiska helgonen höra denna bekännelse (att en christen beprisar
sin wisshet om sin benådning), så korsa de sig och slå emot med händer
och fötter och säga: Gud beware mig för en sådan förmätenhet, att jag
skulle säga, det jag är ett Guds barn; nej, jag will förödmjuka mig och
erkänna mig blott för en arm syndare — och Gud skall se till de
ödmjuka!" Men Skriften säger: "<b>Wi weta</b>, att wi äro förda ifrån döden
till lifwet;" "<b>wi weta</b>, att wi äro af sanningen;" "<b>wi weta</b>, att Han
blir i oss;" "<b>wi weta</b>, att wi äro af Gud;" "<b>wi weta</b>, att Guds Son
är kommen och har gifwit oss sinne, att wi känna den Sanna och äro i
den Sanna, i hans Son Christus Jesus." Detta säger, att <b>wi weta</b>
— wi weta, att wi äro Guds barn, hafwa syndernas förlåtelse och det
ewiga lifwet. "Derföre", säger åter Luther, "skola wi beflita oss, att
wi grundligen med rot och allt må upprycka den skadligaste willfarelse,
med hwilken hela werlden är förförd, nemligen den tanken att menniskan
icke skall weta, om hon är uti eller utom nåden." Men denna 
willfarelse kommer icke från förståndet utan från hjertat; icke från någon
dunkelhet, ty Skriften talar öfwer allt så tydligt härom, utan af hjertats
obotfärdighet. De, som icke sjelfwa ega eller söka denna wisshet om
Guds nåd, wilja derföre förneka dess möjlighet. Och om man ock icke
förnekar denna wisshet, är det likwäl, såsom förut är sagdt, intet godt
tecken, när man icke skyndsamligen söker den, utan åtnöjes med sin owisshet.
Helt annat är det, att en, som söker efter förwissning, icke alltid straxt
winner den och icke bör derföre misströsta. Men att icke söka wisshet
om Guds nåd, det är alltid säkerhetens tecken.

För det andra: om en själ ock är redlig, hungrar och törstar efter
rättfärdighet, är det dock en stor brist och skada i hela hans christendom,
om han står i owisshet om sin benådning. Det är sannt, han kan wäl
hafwa nåd; det är sannt, hwad Luther säger, att "syndernas förlåtelse
är tweggehanda: dels hemlig hos Gud, dels för själen känd och 
uppenbarad". Att Christus hade förut förlåtit synderskan, som låg wid hans
fötter, och meddelat detta för Simon, förrän Han wände sig till henne
och sade: "dina synder förlåtas dig" — att således en nådehungrig själ
har syndernas förlåtelse, förrän hon wet det eller tror det, ty "saliga
äro de, som hungra och törsta efter rättfärdigheten" — detta är sannt;
men rätt wäl är det aldrig, förrän själen också får wisshet om sin 
benådning. Ty förrän detta sker, blir der aldrig rätt Guds rike i hjertat,
ty "Guds rike är rättfärdighet, frid och fröjd i den Helige Ande".
Förrän detta sker, kan hon aldrig få kraft, aldrig rätt älska, tacka och
prisa sin Gud, aldrig rätt wandra inför Honom. Man har wisserligen
samma rättfärdighet genom en swag tro som genom en stark, men icke
samma helgelse, ty helgelsen, kraften och Andens frukter bero alltid af
trons wisshet och styrka. "Fröjd i Herren skall wara eder starkhet."
Huru wigtigt derföre, att alla rättsinniga själar komma till full wisshet
om sin benådning.

Men den, som nu åstundar denna saliga troswisshet, gifwe wäl akt
på den rätta wägen dertill. Den enda wäg till wisshet i tron är att
<b>taga Gud på orden</b>, eller att menniskan med hjertats tro säger efter,
<b>hwad Gud säger förut</b>. Såsom en af kyrkofäderna yttrar: "Huru trygg
och wiss är jag icke, när jag blott säger efter, hwad min Gud säger
före mig!" Paulus betygar, att "tron är af predikan". Den rätta
tron och wissheten uppkommer på det sättet, att jag warder tröstad, glad
och wiss om Guds nåd endast genom det, som Christus har gjort och
Gud har försäkrat, och får denna tröst, <b>förrän jag anser mig wärdig
att få tro,</b> då jag ännu menar, att allt för mycket fattas mig, ja, då
jag således icke ärnar tro. Såsom Christus säger, att den förlorade
sonen war ännu <b>långt ifrån</b>, då fadren öfwerraskade honom med sin nåd
och barmhertighet. Sedan man så fått tröst i Christus och ordet, då,
och först då, kan man också finna trons werkningar och egenskaper hos
sig. Såsom Johannes säger: "Den der tror på Guds Son, han har
wittnesbörd i sig sjelf." Men den första och egentliga troswissheten måste
alltid uppkomma af <b>ordet</b>, före alla trons egenskaper och frukter.

Fröjda dig och sjung mitt hjerta,
Ty du har en Frälsare
Wike nu all sorg och smärta,
Wike nu allt qwal och we.

Ty jag ser, att Jesus krossat
Djefwulens och syndens makt,
Han har mina bojor lossat,
Ty så har Han till mig sagt.

Jag är<b> hans</b> — så war hans wilja;
Jag är <b>hans</b>, och <b>min</b> är Han.
Intet skall oss mer åtskilja,
I sin död Han mig ock wann.

Och har Han mig en gång wunnit,
Aldrig släpper Han mig mer,
Ej Han mister den Han funnit,
Det i <b>ordet</b> klart jag ser.
Den 22 April.

Och wid de åto, tog Jesus brödet, tackade, bröt det och gaf dem
och sade: Tagen, äten, detta är min lekamen.  Marc. 14: 22.

Det första, som en christen har att betänka, om han någonsin will
hafwa något sannt ljus, någon glädje och frukt af nattwarden, ja, om
han icke will der ådraga sig döden, är, att <b>ingen må komma här blott
med utwärtes ögon</b> — icke heller blott med <b>förnuftet</b>. Här fordras
något annat, fordras nemligen andliga ögon och sinnen; fordras att
fast och oaflåtligt <b>hålla ögonen på Guds ord</b>; fordras den dyra, 
gudomliga gåfwan <b>tron</b>; ja, här fordras <b>Guds nåd</b>. Kommer jag blott med
utwärtes ögon, sådana som ock djuren hafwa, fram till nattwardsbordet,
eller till en betraktelse om nattwarden, och will så se, hwad der kan
finnas, skall jag finna der endast ceremonier och bröd och win, intet
gudomligt, intet himmelskt och herrligt. Will jag widare blott efter
mitt förnuft betrakta och bedöma sakramentets innehåll och wärde, blir
jag, i stället för en uppbyggd och uppwärmd christen, twärtom en kall
föraktare, en kättare och bespottare af sakramentet. O, det är ett tecken,
en stötesten, till fall och snara för många i Israel, att de skola derpå
stöta sig, besnärjas och warda fångna!

Men detta är, hwad icke blott werldsmenniskor, utan rätta christna
i alla sina lifsdagar måste betänka; ty om du ock hundrade gånger i
tron skådat och smakat Herrens herrlighet och ljuflighet wid hans
nådebord, skall djefwulen ännu lika många gånger åter infinna sig för att
beröfwa dig denna salighet, denna himmel på jorden, och det endast
genom att helt stilla, tyst och wackert, då du befinns mer säker, inleda dig
i förnuftets undersökningar, så att denna Guds höga hemlighet skall
underställas förnuftets och de yttre sinnenas afgörande. Och kan han blott
härmed sysselsätta oss, att wi försöka uträkna och förstå, huru härmed
kan tillgå, huru det och det är möjligt, så har han snart wunnit spelet
och tagit ifrån oss alltsammans. Christna böra derföre ihågkomma, att
nattwarden är ett underwerk, är ett af de många höga, hemlighetsfulla
underwerken, som aldrig i tiden af det arma menniskoförnuftet skola
kunna fattas och begripas, utan endast på den Allsmäktiges och
Sannfärdiges ord tros; ja, nattwarden är bland dessa höga hemligheter en
den största, är af de gamla icke utan skäl kallad: "hemligheternas hem-
lighet" — och tänk, denna skulle det fallna, förmörkade, bedrägliga
förnuftet begripa och bedöma! Bort det!

Så blir då det den första lärdomen om detta ämne, att wi aldrig
behöfwa beswära oss med att försöka begripa det, utan blott stå på Guds
                                                                                
allsmäktighet och sannfärdighet, som har kungjort oss det. Ja, att så
snart förnuftet will börja öfwerräkna, huru det är <b>möjligt</b>, hwad Christus
säger, skola wi genast förstå, att det är frestelsens stund, att djefwulen
är framme, den gamle förnuftige ormen, som beswek Eva med sin
illfundighet, och på ögonblicket ropa på Guds namn och hjelp, såsom för
en bråddöd eller för sjelfwa helwetet. Will du icke detta, utan du will
gå in i förnuftets undersökningar, så gå och blif en kättare!

För dem, som anfäktas af twifwel på sakramentets innehåll, wore
det ock mycket wälgörande, om de kunde wäl betrakta upphofsmannen.
Hwilken är Han? Han är din skapare och din frälsare. Han är den
höge och högtbesutne, som blifwer ewinnerligen. Han är Gud
allsmäktig, den förste och den siste, som är,sfom war, och som skall blifwa;
<b>ty Gud war ordet</b>. "Och ordet wardt kött och bodde ibland oss; genom
det är allting gjordt, och det förutan är intet gjordt, som är gjordt."
Lyft upp ögonen och se hans werk; se solen, se stjernorna, se hela
skapelsen — allt detta har denne Herren gjort. Och Han <b>bär allting med
sitt kraftiga ord och har rensat wåra synder genom sig fjelf</b>. Tänk!
Är någonting för Honom omöjligt eller ens swårt att göra? Hwad
kan wara lättare för den Allsmäktige än att göra, hwad Han will?
Du kan icke förstå, huru Han kan gifwa oss sin lekamen och blod, ditt
arma förnuft bryter sig och studsar derwid; men förstår du, huru Han
kunde skapa allting af intet? Hwad förstå wi? Och hwad kan icke den
Allsmäktige göra? Widare: Skulle Han något säga och icke göra det?
Kan Han, den Helige, ljuga? Will du så försmäda din skapare, din
hulde frälsare? Han har gjort tusende under i skapelsen, dem wi icke
begripa. Så blef Han menniska och gjorde tusende under på jorden,
och emedan dessa woro synliga, tro wi dem, fastän wi icke förstå dem.
Sist wille Han göra ett mycket nådefullt under, som icke synes, utan
skall på hans ord tros — då skulle wi emotsäga detta, göra Honom
till ljugare och säga: Här sade Han till slut något, som icke kan wara
sannt, då Han sade: <b>Detta är min lekamen</b> etc. Ack, Gud, förskona
oss! - I sådan försmädelse låter Gud de stolta andar falla, till straff
för deras förmätenhet.

Ej wårt förnuft och wett
Guds wishets djup insett,
Dock måste sanning winna,
All twekan här förswinna.
Guds ord stå fasta alla,
Om jord och himmel falla.

Här är Guds rätta Lam,
För oss på korsets stam,
Af werlden djupt föraktadt,
Af kärlek till oss slagtadt
Här själen ro kan finna,
Willhon det rätt besinna.

Din trohet, stor och blid,
Ske, Herre, pris alltid.
Mig wid ditt bord du mättar,
Mitt sjunkna mod upprättar.
Må du mig nåd beskära
Att lefwa dig till ära.
Den 23 April.

Jag är korsfäst med Christus.   Gal. 2:19.

Allt det, som hör till köttet, är icke blott dömdt till döden, utan
ock genom föreningen med Christus werkligen korsfäst. Om någon menar
sig wara omwänd och trogen och äfwen werkligen i wissa fall börjat
lefwa, annorlunda öfwar ordet och wissa christliga gerningar, men hyllar
och öfwar dock någon wiss köttslighet,<b> girighet</b>, eller <b>högfärd</b>, eller <b>wällust</b>,
eller<b> hat</b>, eller annat dylikt — han wet wäl, att det är synd, men
berömmer sig af sin frihet och fortfar i skötesynden, ja, förswarar och
hyllar den — si, en sådan bedrager sig sjelf och ljuger på sin själ, då
han talar om sin tro och frid. Men äfwen om någon blifwit en sann
christen och werkligen börjat i Anden, men icke fortfarande älskar och
öfwar köttets korsfästande, utan åter gifwit sina lustar frihet, åter hyllar
och förswarar någon synd, han har <b>lyktat i köttet</b>. Tron, friden med
Gud och ett godt samwete kunna icke bestå jemte en enda frigifwen och
hyllad synd. "Om I lefwen efter köttet, så skolen I dö; men om I
döden köttets gerningar med Anden, så skolen I lefwa." Med dessa
ord afkunnar apostelen en bestämd dom och wisar, att köttets dödande
icke är en fådan sak, der det står i wår egen frihet att göra det eller
låta det; utan så wida wi wilja behålla lifwet och icke ewigt förloras,
skola wi nödwändigt och owilkorligt öfwa detta, ja, så snart wi kommit
till Christus, ofördröjligen taga afsked ifrån det gamla syndawäsendet
och begynna ett nytt lefwerne efter Christus och aldrig mer wända oss
derifrån till syndatjensten igen.

Det är ganska märkligt att beskåda, huru det hos en christen i
werkligheten bewisar sig, att den gamla menniskan är korsfäst med Christus.
Det är nemligen derhän kommet med en christen, att huru helst det går
honom under wandringen, bättre eller sämre, skall hans gamla menniska
dödas, så länge Anden bor och arbetar i honom. När Petrus troget
följer sin Mästare, då dödas dagligen den gamla juden i honom, han
förwandlas alltmer ifrån sitt förra wäsende till sin Herres Christi likhet.
Men när han en gång uppblåses af förmätenhet och derföre lemnas
åt satans sållning, faller och förnekar sin Frälsare, då gråter han
bitterligen, gråter som ett risadt barn; då dödas hans egenkärlek och
förmätenhet. När han sedan inför rådet i Jerusalem står fast wid 
sanningen och bekänner Christus, blir han hudflängd; då dör han werlden,
ja, då dödas ock köttet. Men när han derefter i Antiochien åter af
menniskofruktan "skrymtar", då får han en skarp bestraffning af Paulus.
Huru helst det går den käre Petrus, skall han tuktas och dödas. Så
länge en christen är rättsinnig och följer sin Frälsare, skall han dödas;
ty det är nu kommet derhän, att synden sjelf är hans största plåga.
Är jag rik och deraf frestas att göra mig ett paradis på jorden, börjar
göda köttet och lefwa werldsligt, då får jag genom Anden de starkaste
slag, blir förskräckt för min rikedom och wällefnad och lider deraf mer,
än då jag war fattig. Går det icke så, utan jag börjar hylla och följa
köttet och göra mig goda dagar uti sinnlighet, då blir der sjelfwa döden.
Är jag fattig och lider af lekamlig brist, men håller mig till Herren, då
dör jag werlden hwar dag. Är jag werksam och begåfwad i det andliga,
har år och erfarenheter i nåden, ljus och förmögenheter, mer än
bröderna, och derföre will njuta af ära och anseende — we, det är
sjelfwa giftet! Det känner anden, och jag förskräckes nu såsom för
helwetet. Är jag trogen och waksam i bön och strid mot synden, will
försaka både synd och ära, will allwarligen, i det fördolda och i 
werkligheten, wara den främste — men jag wet det sjelf, jag gläds deråt, jag
har en hemlig förnöjelse i min allwarlighet — we, we, det är sjelfwa
helwetet! Jag förskräckes derför. Men gifwer jag mig då twärtom mer
frihet, köttslig frihet — efter som allt godt kan uppblåsa mig, så att
jag nu föraktar att waka och bedja och werka det, som är godt, utan
gifwer köttet frihet — o, då hoppar jag ju rakt ur askan i elden; då
känner jag alldeles bestämdt min skuld och dom! Men blir jag då af
bestraffningen upprorisk mot evangelium, slår all tröst ifrån mig och säger:
jag är ingen christen, jag kan icke taga nåd, si, då rasar åter köttet genom
otron, då får jag åter ingen ro, förrän jag låter tukta mig till ett
ödmjukt emottagande af nåd som idel nåd. Sålunda se wi, att huru helst
det går en christen, skall han dödas.<b> Detta</b> heter att <b>wara korsfäst med
Christus.</b>

Här säger du: "Hwad är detta? Skall jag då från alla håll
straffas och tuktas; hwad skall jag då göra? Skall jag i ingenting få
hwila och hafwa ro?" — Swar: Jo, men blott i en enda punkt — i
Herren! "Den sig berömma will, han berömme sig i Herren!" Den
som will hafwa ro och glädje, hafwe den i Herren — i sjelfwa Herren,
i hans rättfärdighet, godhet och trohet. All annan fröjd och
berömmelse straffar Anden, äfwen det uppenbarade ordet. — "Ja, då må jag
så gerna genast dö!" — Ja, så är det för en korsfäst. Detta är det
korsfästa lifwet. Är jag stilla på korset, så lider och dör jag; men är
jag icke stilla, utan bryter och sliter mig, lider jag dessmer. Här är
ingenting bättre än att wara stilla, wara Anden underdånig, se på Jesus
och fara efter det, som är ofwantill! Det förläne oss Herren! Amen.

Hjelp oss swaga
Korset taga
Undergifwet, Jesu, mot.
Wärdes lära
Oss att bära
Bördan städs förutan knot.

Här wi lida,
Lär oss bida
På din hjelp, o Herre Gud.
Hjelp oss skilja
Från wår wilja
Allt, som är mot dina bud.

Oss beskydda,
War wår hydda
Och wår tillflykt i all strid.
Oss bewara
I all fara.
War du sjelf wår enda frid.
Den 24 April^

Jag har emot dig, att du har öfwergifwit den din första kärlek.
Uppb. 2: 4.

Här ser jag allraförst, att Christus will hafwa wår kärlek. O, en
stor nåd! Han will fråga efter wår kärlek, will icke blott hafwa oss till
tjenare, utan till wänner. Han är icke nöjd, blott Han får wåra
gerningar, utan Han will ock wara älskad af oss. Christus will hafwa icke
blott wår tjenst, utan wåra hjertans kärlek. För det andra ser jag
här, att mången kan wara en bland de förnämsta christna uti allt, som
tillhör christendomens yttre bewisning, och likwäl i hjertat sakna sjelfwa
dess egentliga lif, kärna och hufwudsak. Och många, som nu läsa detta,
taga härwid sin dom i munnen. De skola nemligen finnas i samma
tillstånd som läraren i Ephefus, hafwa allt, som hörer till gudaktighet,
utom ett, <b>den första karleken</b>. Men månne ock en sådan kan tro det
om sig sjelf, misstänka och pröfwa sig? Då en är en upplyst christen,
en broder bland bröderna, är rätteligen född af Gud, så att Christus
kan wittna om hans första kärlek, och nu sedan allt framgent fortfarit
att bewisa sin gudaktighet i gerningar, ja, icke blott för egen del lefwer
fromt och öfwar wanliga goda gerningar, utan ock arbetar för <b>Christi
namns skull</b> och arbetar så, att han derför får lida förföljelse; och
derjemte är så ståndaktig och trofast, att han icke tröttnar utan fortfar och
har tålamod — och allt detta under sådant andligt ljus, att han wet
skilja de falska andar från de rätta, hatar de nicolaiters werk, som ock
Herren sjelf hatar m. m. — skulle icke en sådan wara trygg, att allt
är wäl med honom? Men Christus säger här annat. Alla dessa goda
egenskaper oaktadt kan Herren Christus likwäl säga till dig: "Jag har
emot dig, att du har öfwergifwit <b>den första din kärlek</b>."

Om nu denna första kärlek och dess gerningar utdött hos dig, så
är det ju en högst betänklig sak. Här må likwäl för de trognas blödiga
och rädda hjertans skull anmärkas, att man måste wäl skilja mellan den
första kärleken och den första känsligheten. Märk: utom den <b>kärlek</b>,
som måste uppkomma hos den återkomne sonen, då fadren så oförskyldt 
omfattade honom med ett så brinnande hjerta, säger Christus, att der
också anställdes en fröjdefest, då den gödda kalfwen åts under spel och
dans. Denna fröjdefest och sådant lif kunde icke fortfara dagligen; sonen
fick sedan deltaga i arbete och äta hwardagskost. Detta betecknar Guds
allmänna regering med sina barn. Först en ljuflig tid af saliga känslor,
då en Johannes får ligga wid Jesu bröst, och Maria Magdalena får
taga på honom och se hans ljufwa ansigte — nu kan bröllopsfolket icke

fasta. Men "brudgummen skall tagas ifrån dem, och då skola de fasta",
då får Johannes icke mer ligga wid Jesu bröst, då får Maria icke
komma wid Honom. Detta måste alla christna erfara. Luthers ord
sannas : "Efter som tron tilltager, aftaga känslorna." Dessa må gerna
skiljas från den första kärleken. Men hwari består då den? Här måste
hwar och en skarpt gifwa akt på, hwaruti den egentligen bestod, hwaraf
den uppkom, och hwaraf den berodde. Det war ju endast deraf den
uppkom, att många synder blefwo förlåtna; det war ju deruti den
egentligen bestod, att för syndanödens skull Frälsaren blef oumbärlig, och att
för syndaförlåtelsens skull Frälsaren blef ljuflig och dyr. Si, härmed
är hufwudsaken uttalad: att Frälsaren är oumbärlig och dyr; att der
synden öfwerflödar, nåden dock öfwerflödar så mycket mer, att man
icke mer kan hålla något annat i himmelen eller på jorden så dyrbart
som den Frälsaren, af hwilken all denna nåd kommer. Och denna
kärlek är starkare, i den mån Frälsaren är mig oumbärligare och
kostligare, om ock min känslighet är swagare. Märk detta, så kan du skilja
mellan den första kärleken och den första känsligheten. Kärleken är
starkare, då Frälsaren är mig dyrare, om ock min känslighet är ringare.
Detta förstå icke de, hwilkas hela christendom består blott i 
tillfälliga känslor, icke i sak och werklighet; men de för hwilka synden men
också nåden är en stor werklighet, de förstå det.

När wi betrakta sammanhanget af Christi ord till denne lärare i
Ephefus, märka wi icke då, att Herren wille säga: Dina gerningar,
ditt arbete för mitt namns skull och ditt lidande och ditt tålamod
och ditt ljus, din gåfwa att pröfwa andarna; ja, än mer: min
församlings wäl, mitt rikes befrämjande, min läras renhet — allt detta
är dig dyrbart och wigtigt. Det är blott<b> jag</b>, såsom din <b>försonare</b> och
<b>försvarare</b>, som är dig nu mindre wigtig — blott jag och <b>mina</b> 
gerningar, jag sjelf i min försonings blodiga drägt är dig nu icke så oum-
bärlig och dyr som i den första tiden af wår förening. Du behöfwer
icke nu, såsom då, ligga som en syndare wid mina fötter och tigga om
<b>mina</b> gerningars frukt, om min blodsförtjenst, om syndernas förlåtelse;
nej, dina egna goda gerningar, din wackra christendom, din nyttiga
werksamhet, allt detta är dig nu nog. Si, sådant menade Christus, då
Han så utförligt uppräknar denne mans förtjenster och tillägger: "Men
jag har emot dig, att du har öfwergifwit den första din kärlek."

Bepröfwa, Herre, hjertat mitt,
Du, endast du, det kan,
Och låt det wara ewigt ditt,
Min dyre löftesma.

Du, som har löst mig med ditt blod,
Långt större än jag din nåd förstod,
Ack, lär mig du att älska dig,
Jag wet, du älskar mig.
Den 25 April.

<b>Blifwen ståndande i den frihet, med hwilken Christus har friat
oss, och låten eder icke på nytt fångas under träldomens ok.
</b>
Gal. 5: 1.

Många äfwen uppriktiga christna äro ännu så okunniga om det
andliga lifwets egentliga <b>wäsende</b>, att de anse denna förmaning icke ega
mycken wigt, utan mena, att den gode apostelen härmed blott
uppenbarar en synnerlig ömhet om de galaters frid och wälbefinnande. Ty
så bedömes ofta en evangelii förkunnare ännu i dag. De förstå icke,
att det är någon fara för deras andliga lif, om samwetet blir neddraget
och fångadt under lagens träldomsok. Måtte Gud få wäcka alla sådana
ur deras willfarelse! Apostelen har ett annat förstånd om saken. Han
gör denna förmaning så öfwermåttan wigtig, att han säger, att om du
blott förlorar samwetets frihet och blir fångad under lagen, så att du
börjar i egna gerningar söka din rättfärdighet, eller wänta lif och
helgelse af lagen, så är du en "tjensteqwinnans son", som efter all din
tjenst skall utdrifwas.

När nu hela wår natur så starkt lutar åt sjelfrättfärdighet,
sjelfbetydenhet i andliga ting, genom den sjelfförgudning hwarmed ormen i
syndafallet uppfyllde menniskan, så att ingenting är så galet för förnuftet 
och dödande för hjertat som det, att wi skola wara alldeles till
intet godt dugliga, utan såsom helt förtappade hafwa allt af nåd och
gåfwa genom Christus, då borde hwar och en förstå, att faran för att
blifwa fångad under lagen icke är så ringa, som de okunniga mena.
Därtill kommer, att wår fiende djefwulen wäl wet, att med allt hwad
han eljest kan göra oss, han dock intet wäsendtligt wunnit, så länge wi
ännu blifwa i tron, att först då blir det döden, när han lyckats föra
oss ifrån Christi kärlek till eget arbeta under lagträldom och otro, så att
lifwet i Guds Son upphör. Ja, då blir det döden, om wi ock behölle
det skönaste lefwerne. Derföre kan man säga, att allt, hwad djefwulen
åsyftar med alla sina frestelser, går ytterst derpå ut, att han må föra oss
ifrån barnaförhållandet med Gud, ifrån "den frihet, till hwilken Christus
har friat oss", och bringa oss under träldom och otro. Icke utan skäl
brukar apostelen det ordet <b>fångas</b> — det är en jägare, som will "fånga"
oss! — och blifwa wi blott fångade under lagens träldomsok, då äro wi ock
genast trälar under det inre syndawäsendet, ja, under djefwulen och döden.
Till denna träldom kan djefwulen bringa mindre öfwade christna
på ett mycket enkelt sätt, nemligen blott med att påpeka, att de ännu
äro syndare och att Gud hatar och fördömer synden. Här har han nu
twenne sanningar, med hwilka han dock förwänder oss ifrån den rätta


sanningen. Fastän wi ock äro sannfärdigt födda på nytt och hafwa en
helig och willig ande, är det gamla hjertat uppfyldt med allt det 
syndaförderf, som Adams fall medförde, och hwilket rör sig i oändliga 
riktningar, i tankar, känslor, begär, ord och gerningar, i tröghet till det
goda, kallsinnighet mot Gud och nästan, olust till ordet och bönen,
syndiga sinnesrörelser o.m.d. Då står Guds ord och fördömer allt detta;
och jag kan dock icke göra mig fri derifrån. Huru skall jag då kunna
tro, att jag är i en beständig nåd och wänskap hos Gud? — Särdeles
swår  blir frestelsen till misströstan och otro, när djefwulen förehåller
mig Guds egna ord, hwilka tyckas fördöma mig. Först innehåller hela
biblen en stor mängd förskräckliga hotelser öfwer de säkra, ogudaktiga
och skrymtare. Då werlden är full med sådana, måste ju Guds ord
innehålla mycket för dem. Men en andligen fattig själ, som tuktas af
Anden, känner ju allt ondt hos sig och säger: "Ja, jag är just säker,
jag är ogudaktig, skrymtaktig — ty allt sådant ligger ju i det gamla
hjertat." Detta anwänder då djefwulen att dermed mörda och nedgöra
min arma tro. Widare, då hwarje christen måste wörda lagens bud,
och jag skulle ju icke blott weta, utan fullgöra Guds wilja; men med
allt hwad nåden werkat i mig, kan jag dock icke finna, att jag fullgör
Guds bud. Då kommer genast lagens dom öfwer samwetet. O, hwilken
nåd och wisdom här då fordras, nej, hwilket Guds under, hwilken Guds
mäktiga hjelp, om man skall kunna blifwa fast i tron på Guds nåd!

Här skall det då blifwa wäl nödigt att djupt och grundligt betrakta,
hwad Guds <b>nådeförbund</b> innebär, nemligen att alla dessa domar och
hotelser endast skola drabba <b>dem</b>, som äro <b>utan Christus</b> — eller ock
endast drabba på sjelfwa <b>synden</b> och den <b>utwärtes menniskan</b> — men
alls icke röra sjelfwa <b>nådeståndet</b>, så länge jag är under Christus; att
Gud will med sin lag wäl straffa och rätta, hwad som är orätt i mitt
lefwerne, ja, äfwen med yttre straff och plågor förfölja och döda mina
synder; men att jag på samma gång är uti en ewig nåd; att Han
endast wredgas på min fiende, synden, hwilken jag äfwen efter anden
hatar, men att Han icke wredgas på mig, som är i Christus fullkomligt
fri all wrede, alla lagens domar och hotelser, har en beständig förlåtelse
och är redan inskrifwen i himmelen, såsom hans barn och arfwinge.
Huru nödigt är det icke att <b>djupt och grundligt betänka denna åtskillnad</b>;
låta lagens bud och hotelser drabba blott på synden, men icke på
<b>barnaförtröstan,</b> utan behålla sin wisshet om den ewiga nåden genom
Christus. Detta är den rätta friheten ifrån lagen.

O, du sälla Guds barn,
Som ur djefwulens garn
Blifwit frälst och förlossad och fri,
Tänk, hur mycket du har
Hos din himmelske Far,
Vilkens arfwing du en gång skall bli!

Så betänk, hwad du har,
Och hehåll det nu qwar,
Att ej djefwulen röfwar det bort.
Wisst skall möda och strid
Bli din lott här en tid,
Men den den tiden blir ringa och kort.
Den 26 April.

Den som är twagen honom göres icke behof utom att twå
fötterna; men han är alldeles ren.  Och I ären rena;
dock icke alla.   Joh. 13: 10.

Dessa ord hafwa wanligen blifwit förstådda om dopet; andra åter
förstå dermed: twagningen genom <b>tron</b> i Lammets blod. Men saken
är densamma. Ty twagningen i Lammets blod sker hos oss först i
dopet, sker alltid både genom dopet och tron; likasom ätandet af Christi
lekamen sker både i sakramentet och utom detsamma genom tron. Allt
nog, här talas om en "andlig" twagning, en "andlig" renhet, efter
Herren säger: "Dock icke alla; ty Han wisste, ho den war, som skulle
förråda Honom." Judas war den ende af lärjungarna, som icke war
ren. Också blef allt detta ännu tydligare, då Jesus åter samma afton
sade: "Nu ären I rena för det tals skull, som jag har talat med eder."
Detta tyder på <b>tron</b>, som omfattar hans <b>tal</b>, eller ordet; ty utan tron
blir ingen ren genom ordet; och denna tro, med allt hwad som åtföljer
densamma, fattades Judas. Men wi skulle nu betrakta Christi ord. Han
säger: "Den som är twagen, han är alldeles ren, och I ären rena",
och detta säger Han, som med sina allseende ögon på en gång
genomskådade all den qwarboende skröplighet hos sina lärjungar, hwilken Han
så ofta fick bestraffa; och det säger Han till <b>desamma lärjungar</b>, som
samma afton så jämmerligen försyndade sig, och hwilkas swagheter och
syndafall för aftonen Han sjelf samma stund förutsade dem och således
wäl wisste af. Men se nu här, att för Guds ögon står en annan
renhet än wår usla inneboende; se här och märk en gång, hwad den
"tillräknade" renheten är, hwad Christi rättfärdighet, trons rättfärdighet
will säga, den Guds rättfärdighet, <b>som är worden uppenbar utan lagens
tillhjelp.</b> Se här, att denna rättfärdighet och renhet, ehuru den för
oss är osynlig, likwäl icke är någon dröm och inbillning, icke blotta ord
och förespeglingar, utan är för Guds ögon en stor werklighet och
sanning. Christus, som sist skall döma på yttersta dagen, Han ser renhet
der, hwarest alla menniskor se idel orenhet; Han säger till de skröpliga
lärjungarna: <b>I ären rena</b> — <b>I, I</b>, som stån här för mig — <b>I ären
alldeles rena</b> — och hwar och en, som är twagen, som tror och blir
döpt, han är alldeles ren för Guds ögon, i Guds dom — fastän <b>fötterna</b>
(d.ä. <b>vandringen,</b> wår nedre, wår jordiska rättfärdighet) ofta
orenas och behöfwa sin särskilda twagning, böra under daglig ånger och
tro förbättras. Men se dock och märk, att, all denna ofullkomlighet och
brist oaktadt, Christus likwäl säger, att de äro <b>alldeles</b> rena; lär då
(ännu en gång sagdt), lär då någonsin förstå, att här är något allwar
med Christi försoning och hans rättfärdighets tillräknande; att det icke
är för Guds ögon ett sådant intet, ett sådant dam och skuggwerk, som
det är för wåra blinda förnuftsögon; lär, att det är sannt, hwad
apostelen säger om Christus och församlingen, icke blott att Han gjort henne
ren i wattnets bad genom ordet, utan ock till en brud, som är herrlig,
som icke har någon fläck eller skrynka eller annat sådant; ja, att det
är rätt, hwad Luther sade, att "den som icke will bekänna, att han är
helig och rättfärdig, utan i dess ställe städse klagar, att han är en arm
syndare, han bär sig så åt, som wille han säga: Jag tror icke, att
Christus är död för mig, icke heller att jag är döpt, eller att Christi
blod har renat mig eller kan göra mig ren; jag tror icke något enda
ord wara sannt i Skriftens wittnesbörd om Christus."

Ty Christus har ju sannerligen med sitt blod borttagit allas wåra
synder; och icke det allenast, utan sedan Han först med sitt blodiga 
lidande borttagit syndaskulden och straffet, har Han ock förwärfwat och
skänkt oss sin egen fullkomliga rättfärdighet samt ändtligen i dopet
påklädt oss hela denna salighetsskrud. Han har gjort oss icke allenast
syndfria, utan ock rättfärdiga och heliga för Gud; i stället för synden har
Han satt rättfärdigheten, på det wi måtte för Gud wara icke blott fria
från synd, utan ock rättfärdiga, hwilket är en ännu högre grad i salig-
heten. Att Christus med sin blodiga drägt förwärfwat oss
rättfärdighetens hwita kläder, det är på många ställen i Skriften herrligt 
afmåladt. I Uppb. 19 beskrifwes Guds Son såsom en, som sitter på en
hwit häst och har på sig "ett kläde, hwilket är bestänkt med blod". Men
Han har också en härskara efter sig; och dessa ryttare, som med sin
fältherre draga genom jämmerdalen i hwarjehanda strider och
bedröfwelser, de sitta också på hwita hästar, men deras klädnad är icke röd,
utan de äro klädda i hwita kläder — "i rent skinande silke". Och i v.8
heter det: "Men silket är helgonens rättfärdighet", hwilken de hafwa
erhållit genom twagningen i sin salighetshöfdings, Jesu Christi, blod.

O, du saliga Guds barn,
Du, som håller allt för skarn
Mot att ila till Guds stad,
O, war glad!

Uti Christus ren och skär
Är du alltid Gudi kär,
Står du alltid som en brud
Täck för Gud.

Ty hwad ende Sonen gjort,
Håller Gud så dyrt och stort,
Att ej all din skröplighet
Ryggar det.

Glöm då aldrig, hwem du är:
Frälst och salig redan här,
Får ock sist på tidens strid
Ewig frid.
Den 27 April.

Så mycket Han wille. Joh. 6:11.


Dä Jesus såg en skara af mer än fem tusende menniskor i öknen,
wänder han sig till Philippus, den fattige och rådlöse lärjungen, i den
stora frågan om en sådan skaras bespisande, och säger: "Hwar få wi
köpa bröd, att dessa må äta?" Men hwad skrifwer Johannes efteråt
om den frågan? — "Det sade Han till att <b>försöka</b> honom; ty Han
wisste wäl, hwad Han wille göra." Skola wi aldrig gifwa akt på
sådana exempel, att Herren sätter en så bekymrande fråga på en fattig,
rådlös lärjunge! Då Herren icke nu mer talar omedelbart med oss till
att bekymra och pröfwa oss, gör Han det genom tillskickade erfarenheter,
hwarigenom ock wi få alldeles samma fråga på hjertat som en
Philippus, liksom det wore det grundligaste allwar, att wi skola sörja för
en hop, som wi dock icke kunna försörja. Men detta gör Herren "till
att försöka oss", säger Johannes; "ty Han wet wäl, hwad Han will
göra." Men då går det ofta oss på samma sätt som Philippus och
Andreas, att wi icke förstå denna Herrens afsigt, utan begynna på fullt
allwar öfwerräkna tillgångarna och tro icke, att det finns något annat
råd, tro icke, att wi hafwa mer, än wi se för ögonen. Philippus tänkte
och öfwerräknade ganska riktigt, att "för twåhundrade penningar bröd
blefwe dem icke nog till att en hwar finge ett litet stycke".
Förmodligen wisste han, att i deras förråd, som förwaltades af Judas, icke
fanns mer. Andreas wille ock deltaga i bekymret och anmärker något
ännu mer enfaldigt: "Här är en pilt, som har fem bjuggbröd och twå
fiskar; men", tillägger han, "hwad förslår det ibland så många?" Då
war det slut med lärjungarnas råd. Men war det ock slut med Herrens?
Nej, nu först war hans stund kommen. Han sade: "Låten folket sätta
sig" — och nu utdelade Han, icke så mycket som de hade, utan <b>så mycket
Han wille.</b> Så går det med alla Guds barns pröfningar. Så ofta
de i pröfningsstunden öfwerräkna tillgångarna, måste alltid slutet på
räkningen blifwa: "Hwad förslår det ibland så många?" Men wi borde
här lära något af det ordet, att Herren utdelade, <b>så mycket Han wille</b>.
Om I wiljen annamma det, så uttrycker ju detta ord hela hemligheten
af alla wåra lekamliga pröfningar, nemligen att Herren af det jordiska
goda tilldelar hwar och en, <b>just så mycket Han will</b>. Det kostar Gud
fullkomligt lika litet att göra oss rika, som att hålla oss på fattigare
fot! Han har hela skapelsen i sin hand och kunde lika lätt låta regna
öfwer oss alla jordiska rikedomar, som Han lät öfwer de knorrande 
israeliterna falla åkerhöns så tjockt, att det låg twå alnar öfwer jorden.
Men det wore oss icke mer helsosamt för själen, än detta öfwerflöd blef
för dessas kroppar — "de släckte sin lusta; men medan ännu köttet war
mellan tänderna, föllo de under Guds wrede". De åto och dogo till
straff för sin lusta, hwaraf det rummet heter "lustgrifter" intill denna
dag (4 Mos. 11). Låtom oss icke knorra eller hafwa begärelse, såsom
de hade begärelse och wordo dräpna. Huru mäktiga frestelser medför
icke öfwerflödet? Se, hwilka grufliga ord Herren talat om de rika:
"Dem är swårare att ingå i Guds rike, än för en kamel att gå genom
ett nålsöga. "We dem, som äro rika, ty de hafwa sin hugnad." Gud,
inled oss icke i frestelse! En christens lycka är, att ingen synnerlig lycka
hafwa på jorden. "Då wi hafwa föda och kläder, så låtom oss dermed
nöja."

Blott så mycket har Herren tillstadt oss att bedja om, nemligen
wårt dagliga bröd, wårt werkliga behof. Gud beware alla christna
från en sådan oberoende ställning, att de icke mer skulle beböfwa se
Gud i händerna! Huru lyckligt deremot, att såsom barn lefwa i wår
Faders bröd! Han skall icke wara någon obarmhertig Fader. Eller
menar du, att Han will gäcka sådana barns förtroende, hwilka lita på
hans ord och begära allting af Honom? Han säger sjelf, att wi, som
äro onda, likwäl icke kunna wara så onda, att när barnet begär bröd,
wi skulle gifwa det en sten; när det begär fisk, wi skulle gifwa det en
orm. Skulle wi nu tänka, att den store, trofaste Guden, då Han
sjelf lärt oss begära af Honom wårt dagliga bröd, och wi tro dessa
hans ord och göra, just som Han bjudit oss, och begära det af Honom,
likwäl icke skulle på något sätt gifwa oss det? <b>Sättet, tiden och måttet</b>
will Han sjelf med sin wishet och godhet bestämma; men wårt dagliga
bröd skall Han sannerligen gifwa oss.

Hwi skulle wäl ängsligt då här på wår jord
För dagliga brödet jag sörja?
Nej, Herren Han dukar för mig ock sitt bord.
Blott hedningen derom må spörja,
<b>Jag har ju en Fader i himlen.</b>

Han, som mig har klädt i rättfärdighetsskrud,
Will aldrig sitt barn här förgäta.
Jag glädes, att äfwen derom jag fått bud;
Hwar dag skall Han troget tillmäta,
<b>Hwadhelst mig behof månde göras</b>.
Den 28 April.

Inled oss icke i frestelse.   Matth. 6:13.


Har jag rätteligen bedit förlåt oss wåra skulder och werkligen fått
den trösten, att allt är mig förlåtet, att Gud nu är nöjd med mig för
sin älsklige Sons bemedling, så skall det nödwändigt då blifwa mitt
hjertas första och innerligaste omsorg, att jag icke måtte på nytt synda
emot min nådige Fader — mitt hjerta börjar således bedja: Och inled
oss icke i frestelse! Hjelp mig, o Gud, att jag icke åter syndar emot
dig! Den, som blott will undkomma syndens straff och icke har något
bekymmer om att undkomma sjelfwa synden, har deri nog bewis på en
falsk anda. Ja, det plägar hos alla redliga själar, äfwen förrän de
kommit till tron, wara till och med mer omsorg om syndens
undkommande än om förlåtelse, så att det ock öfwergår till en afwäg bland
wäckta själar, att de i hjertat hafwa den sjette bönen före den femte;
de wilja först befrias från det ondas makt och sedan bedja om förlåtelse.
Och det följer ännu de troende, isynnerhet då deras ande blifwit mer
lagisk än evangelisk, att de kunna tänka tio gånger på syndens
undkommande, då de tänka en gång på förlåtelsen. Nu är wäl detta icke rätt,
ty det är dock förlåtelsen och evangelium, som måste wara wårt hjertas
uppfyllelse, om wi skola få någon ren nitälskan och någon segrande <b>kraft</b>emot synden. Men af hela denna allmänt kända benägenhet hos alla
redliga själar få wi likwäl ett desto starkare bewis, hwilken falsk,
sofwande och köttslig ande som bor der, hwarest man icke alls bekymrar
sig om syndens undkommande. Wi säga ju aldrig, att det redliga
sinnet medför, att <b>köttet</b> icke mer älskar synden; utan wi tala om detta
utmärkande Herrens werk i själen, den heliga och williga anden, att jag
rädes för mitt eget kötts syndalustar, så att jag börjar ropa: "Herre,
hjelp mig emot synden! Inled mig icke i frestelse! Hjelp mig mot mitt
onda kötts samt djefwulens och werldens frestelser!" Måtte hwar och
en, som werkligen tänker att inkomma i himmelen, uppriktigt pröfwa sig
inför Guds ansigte, om han werkligen fruktar för frestelsen och will
undkomma synden! Herren ser det. Herren wet menniskornas lönligheter.
Han wet, om du, som detta läser, werkligen bekymrar dig om din synds
undkommande, eller om du blott will undkomma straffet. O, hwilket
förskräckligt hjertats mörker, hwilken tjusning af den gamle ormen, när
menniskan icke bäfwar för falskhet inför den store Gudens ögon, hwilka
äro såsom eldslågor, Han, som utransakar hjertan och pröfwar njurarna
och "är en domare öfwer tankar och hjertans anslag". Han wet, huru
du menar det, om du werkligen tänker på syndens undkommande, eller
om du ännu ärnar behålla henne.  Hwartill skall någon bön wara,
hwartill någon religion, om du icke är uppriktig inför Honom, utan
sjelfwa din bön är ett skrymteri?
Till detta skrymteri hörer ock, att man wäl will undfly många synder,
men gör undantag för någon wiss, den egentliga skötesynden; eller
att man will undfly utwärtes synder, såsom fariseerna gjorde, men 
deremot icke bekymrade sig för hjertats umgänge med synden; eller att man
undflyr de synder, som medföra obehag, men deremot lefwer lugn i de
synder, som gifwa oss en wiss själsnjutning och kraft, såsom sjelfbehag
och andligt högmod, t.ex. förnöjelse öfwer andligt förstånd, gåfwor eller
allwarlighet — detta giftigaste onda, som strider direkt mot nåden.
Ändtligen bedrifwes ock ett stort skrymteri med den sjette bönen på det
sättet, att man först beder: Inled oss icke i frestelse, och sedan
sjelfwiljande går den förutsedda frestelsen till mötes. Du wet t.ex., att i det
och det sällskapet, på det och det stället, hos den och den personen
wäntar dig den och den frestelsen, men du går dock sjelfwilligt dit och beder
kanske i dörren: Inled mig icke i frestelse. Detta är antingen att
lättsinnigt "fresta Herren", och tjenar då till att draga öfwer dig det 
rättwisa straffet, att du werkligen får falla i frestelse; eller ock är det en
följd af en redan tillwarande frestelse, hwilken med wåldförande makt
drager dig till sitt föremål. Men då wet du redan, huru eländig du
är, och har då egentligen att bedja om kraft till det utwärtes flyendet
— ty har du icke dertill kraft, så har du ännu mindre sedan den kraft,
som fordras att stå det onda emot. Detta gäller nu om det sjelfwilliga
ingåendet i frestelsens rum. Helt annat är det med dem, som för sin
kallelses skull nödgas umgås med werlden och onda sällskaper, hwilket
utgör så många fromma själars nöd och bekymmer i denna tiden. Dessa
skola blott med fruktan och tröst flitigt bedja denna bön och weta, att
"Herren kan wäl frälsa den gudaktiga utaf frestelsen". De skola ock 
betänka, att deras bröder i werlden hafwa samma wedermöda, om ock icke
af samma frestelse; ty den, som har mindre frestelser af <b>verlden</b>, har
wanligen desto swårare frestelser af sitt <b>kött</b> och af <b>djefvulen</b>. Dock
hwar och en olika efter olika andlig ålder och öfning; men hwar och en
skall hafwa så mycket, att han "warder med plats salig", att all hans
egen kraft förgår honom, och han måste på allwar ropa till den allena
mäktige Guden.

Gud, hjelp mig du i frestelsernas smärta,
Styrk med din kraft mitt lätt förförda hjerta,
Att aldrig jag af någonting förmås
Ett steg gå bort från dig, der styrka fås.
Den 29 April.

Åkalla mig i nöden, så will jag hjelpa dig, så skall du
prisa mig.   Ps. 50:15.


"Men hafwa wi wäl några grunder för en werklig wisshet om
bönhörelse?" torde någon fråga. Och den frågan är ganska wigtig. Ja, wi
hafwa sådana grunder derför, att om wi endast finge wåra ögon öppnade,
skulle wi begynna att ropa af idel fröjd öfwer sådana förhållanden.
Derföre kan man wäl riktigast säga, att här fordras egentligen blott,
att Gud gör nåd med oss och öppnar wåra ögon; liksom när Elisas
tjenare war förskräckt för de många fiender, som hade inspärrat dem, och
allt hjelptes blott dermed, att Elisa bad: "Herre, öppna honom ögonen,
att han må se." Genast såg han berget fullt med brinnande hästar och
wagnar omkring Elisa. Så skulle ock wi wara fulla med tröst i wår
bön, om wi blott hade öppnade ögon att se, hwilka grunder wi hafwa
för bönhörelsen. Wi wilja blott påpeka trenne de wigtigaste.

Den första wigtigaste grunden är, att det är Herren Gud sjelf,
som tillsagt oss, att wi skulle åkalla Honom i nöden, och försäkrat:
"Jag will hjelpa dig, och du skall prisa mig." Om Gud aldrig hade
sagt något om bön, så hade wi aldrig i tiden kunnat weta, om Han
werkligen wille höra oss eller icke, utan wi hade förblifwit i en ewig
owisshet. Nu behöfwa wi icke wara i en sådan. Det är Guds egen
befallning, att wi skola fly till Honom, och Guds egen försäkran, att
Han will höra oss. Stanna och tänk! Kan något wara owisst, i det
Gud sjelf har sagt? Hwad är Gud? Tror du på Gud? Är Gud att
lita på? Kan Gud swika ett enda af sina ord? Är icke ett ord af Guds
mun wissare, än allt hwad du ser för ögonen? Bed Gud om öppnade
sinnen, att du må så se, hwad deri ligger, att Gud sjelf har befallt oss
bedja. Till slut skall du warseblifwa, att det är ingenting i all din bön,
som beweker den store Guden att gifwa dig något, utan endast hans eget
ord och löfte. Gud gör allting för sin egen skull. Luther säger 
förträffligt: "Om Gud icke hade befallt oss att bedja och lofwat att höra,
så förmådde alla kreatur icke att utbedja sig det ringaste med all sin bön.
Märk derföre detta: icke är den bön god och rättskaffens, som är mycken,
andäktig, beweklig, lång, för timligt eller ewigt godt, utan den som fast
bygger och litar på<b> Guds tillsägelser</b>. Den blir hörd (huru ringa och
owärdig den må wara i sig sjelf) för Guds sannings och försäkrans
skull. Guds ord och löfte gör din bön god, icke din andakt. Och
dessutom är just tron på Guds löften den rätta andakten, utan hwilken all
annan andakt är idel bedrägeri." Se hwilken fast grund för wår tröst
i bönen, om  wi i stället för att famla efter egna känslor blott hölle
wårt öga fästadt wid Guds tillsägelser.

Den andra grunden för wår wisshet om bönhörelse säger oss, att
Han också kan allting göra. Denna är uttryckt i de kraftiga slutorden
af Fader wår: Ty ditt är riket och makten och herrligheten i ewighet.
Dessa ord skola icke blott wara en lofsägelse till Gud, utan ock en
mäktig tröst för oss, nemligen att wår Fader är en mäktig Herre och
konung, som med mycken lätthet kan göra allt, hwad wi bedja, om det ock
skulle synas oss omöjligt. Äfwen denna tröst behöfwa wi; ty det är ett
af de mäktigare hindren för wår tro i bönen, att wi anse det och det
omöjligt. Det är hedningen i wårt hjerta, som icke will tro, att Gud
kan göra något mer än wi. Då wi nu förgäfwes sökt hjelp i egna och
andra menniskors krafter, mena wi, att wår sak är alldeles ohjelplig.
Si, då skulle det fordras en Gud, som kunde göra något mer än wi
och andra menniskor. Men hafwa wi nu någon sådan hjelpare?
Herren Christus lärer oss i Fader wår bekänna, att wår himmelske Fader
är en sådan. <b>Ty ditt är riket</b>, d.ä. du är en allsmäktig och enwäldig
Konung öfwer alla dina skapade werk; du kan befalla öfwer alla krafter
både i naturen och andarnas riken. Derföre kan du bota allting och
gifwa allting, som är nödigt till wår salighet.

Den tredje grunden för wår wisshet om bönhörelse, eller rättare,
den första och den sista grunden ligger omsider uti <b>wår Frälsare</b> —
hela hans utgifwande, hans förtjenst, hans förbön, hans trofasthet, hela
hans person. Se här, hwad som framför allt borde förwissa oss, att
<b>allt, hwad vi bedja i hans namn</b>, också werkligen warder oss gifwet.
Här tillintetgöres då på en gång det mäktiga troshindret af wår 
owärdighet. Hör, det är i <b>Christus</b> allena, som Gud har ett godt behag.
Christus sade: "Allt det I bedjen Fadren i mitt namn, det skall Han
gifwa eder." Och hwad det är att bedja i Jesu namn, weta wi, 
nemligen att begära allt på Jesu räkning, på Jesu förtjenst, på det 
oändliga wärdet af hans görande och lidande för oss. I Honom äro alla
Guds löften ja och amen. Beder du i Jesu namn, så kan icke den
minsta suck wara förgäfwes, så kan icke din största owärdighet hindra
bönhörelsen; allt är ja och amen i Honom. Gud öppne oss ögonen
och föröke oss tron!

Mitt hjerta fröjda dig, må själ och sinnen röras,
Wet, dina bönerop allt upp i himlen höras;
Si, Fadren bjuder dig, dig kallar ock Guds Son
Att träda tröstlig inför hans nådethron.

Det är din <b>Fader kär</b>, som dig befaller bedja,
<b>Din Jesus</b> är ock den, dig will din bön tillstädja,
<b>Hugswalaren</b>, ehwad du bedja skall, dig lär:
Alltså med tröst och mod din nöd till Gud frambär.
Den 30 April.

Låte edert ljus lysa för menniskorna, att de må se edra
goda gerigar och prisa eder Fader, som är i
himmelen.  Matth. 5:16.


O, hwad skön och glädjande syn, hwilken kan fröjda både himmelen
och jorden, när en christen, som brinner af nitälskan för trons wäg, för
Lammets ära, brinner af nit mot gerningarnas förtjenst inför Gud,
likwäl på samma gång är sjelf den mest wälgörande menniska, rik på
goda gerningar och flitig i Herrens tjenst! O, detta sammanhang kan
alldeles dräpa satan, så grämer det honom, emedan det icke finns något,
som så kan förstöra hans rike, som så starkt och klart wittnar om
evangelii sanning — ingenting, som så mäktigt griper sinnena och öfwertygar
dem, som just detta samband mellan nitet mot gerningarnas förtjenst
och rikedomen i gerningarnas bewisning. Har jag blott det ena, har
jag blott nit för trons wäg och emot gerningarnas förtjenst inför Gud,
men icke sjelf bewisar goda gerningar, så döma alla menniskor: "Det är
en mycket beqwäm wäg till saligheten att blott tro och slippa att göra
något godt!" Men har du <b>alla</b> medmenniskor och grannars
wittnesbörd, att ingen är mer willig och glad att göra goda gerningar än just
du, som så mycket försmädar och nedsätter gerningarne då fråga är om
rättfärdighet inför Gud, då "stoppar du alldeles munnen till på de
galna och oförståndiga menniskor". Då skola alla redliga själar nödgas
tänka: "Nej, det är icke för sin egen maklighet, denne talar emot
gerningarnas förtjenst, han bewisar sjelf annat."

Derföre äro de mycket dyrbara christna, hwilka på det närmaste
förena dessa twå stycken: att de nitälska blott för Lammets förtjenst,
men sjelfwa på samma gång äro rika på goda gerningar. Bedjom Gud,
att wi måtte länge få behålla sådana christna på jorden! Ty det är
genom sådana Christi rike och evangelii ära på det kraftigaste befrämjas.
Deremot, hwilken försmädelse för det christna namnet, när en christen,
som bekänner tron, lefwer andligen lättjefull och ofruktbar, ja, genom
framstående oarter gifwer lastaren rum; när de, som höra hans wackra
bekännelse, men ock se hans dåliga lefwerne, skola med förakt wända sig
om och säga: "Betyder din wackra bekännelse intet mer, då kan också
jag wara en christen" o.s.w. Och så har den själen fått det starkaste
stöd för sin obotfärdighet, sitt förakt för ordet om bättring och
omwändelse — och det stödet har han fått af dig — af en christen, som skulle
twärtom bort tjena till hans wäckande. O, hwilken förfärlig sak för
samwetet, när din pröfwotid är slut, det är slut med alla tillfällen att

                                                                                       

göra något bättre, du har fått bud: Gör räkenskap, du måste icke längre
wara min fogde! O, hwilken hjertfrätande ångest, när du skall 
ihågkomma, huru mycket du hört och trott och bekänt om Christi kärlek, om
Christi lidande, men huru du icke lefwat för Honom och hans ära, utan
lefwat dig sjelf, blott efter köttets behag, och när du tänker på, huru
de, som lefwat med dig under nådetiden, fått så liten uppbyggelse af
dig, blott för ditt dåliga lefwerne; då du skall med grämelse säga dig:
Ack, mina barn, mina tjenare, de hafwa af mig wäl hört goda ord,
men sett dåliga gerningar, derföre gick det goda de hörde så litet till
deras hjertan. Mina tjenare hafwa lemnat mitt hus med det intrycket:
"De, som mycket tala om Gud, äro skrymtare" — och hafwa så lärt
förakta ordet. Gud beware alla trogna i tid! Det är wisserligen
sannt, att ingen undgår samwetets förebråelser eller satans glödande
skott, ingen är fullkomlig — och allraminst skall den blinda werlden göra
oss rättwisa, utan skall ock försmäda det bästa lefwerne, såsom hon ock
sade allt ondt om sjelfwa herrligheten Herre. Men wi hafwa alla ett
medwetande om skilnaden mellan den köttets swaghet, för hwilken jag
är i ånger, bättringskamp, erkänsla, och deremot de oarter, som alldeles
okufwade få regera, och som utgöra mitt egentliga lefwerne. Det är
genom sådana evangelium warder försmädadt; ty om jag sjelf begråter
och öppet straffar mina fel, har jag dermed gifwit Gud äran och 
räddat evangelium från försmädelsen för dessa.

Men märk ännu, hwad som nyss sades om <b>sambandet</b> mellan 
<b>nitälskandet om tron och bevisandet af goda gerningar</b>. Om du deremot
jemte dina goda gerningar, först och sist talar om sådana, så att
gerningar och Christi efterföljelse är A och O i ditt tal, då kan man med
skäl befara, att dessa utgöra din hjertetröst, din hemliga trosgrund; "ty
deraf hjertat är fullt, deraf talar munnen." Nej, wisan måste wara
om <b>Lammet</b> — "Lammet, som är dödadt och igenlöst oss åt Gud med
sitt blod." Gerningarna måste flyta just af denna Christi kärlek. Då
får Christus all äran, så att icke <b>wårt</b>, utan <b>hans</b> namn warder äradt
och hållet heligt.

O, Jesu, du min tröst, mitt lif,
Kom du till mig och hos mig blif,
Mig arma i din famn upptag,
Till himlen mig från jorden drag.

Om ej din nåd mig håller opp,
Förloradt är då allt mitt hopp.
Lär mig alltmer, att utan dig
Jag intet alls förmår, i mig.

Att lefwa som en christen bör
Dertill mig, Jesu, skicklig gör.
Jag utan dig ej kan förmå
I tro och helgelse framgå.

Sä wisa då, att du är när,
Att i en swag du mäktig är.
Bewara mig från werldens swek,
För satans list och köttets smek.
Den 1 Maj.

Rättfärdighetens frukt skall wara frid.  Es. 32:17.


Luther säger: "Ett sannskyldigt godt famwete har frid, då Gud är
nära, men bäfwar, då Gud synes fjerran."  Den trogne blir tröstad,
då Christus uppenbarar sig; den otrogne blir först då riktigt förskräckt.
Den trogne säger: när jag blott kan tro, att allt är sannt, hwad
skrifwet är om Christus, så har jag tröst; den otrogne bäfwar just för den
tanken, att allt wore sannt, hwad Skriften innehåller om Christus. Gif
wäl akt på detta tecken!  Det bär ett märkligt wittnesbörd om, huru
du i sanning har det med Gud och dina synder; det wittnar, huruwida
du gjort förlikning med Domaren, huruwida du plägar wistas wid
nådestolen och der framdraga dina synder och söka försoning, eller twärtom
håller dig undan från Gud och icke talar med Honom om dina synder.
Det war icke wäl med David, då han höll sig undan för Gud och icke
bekände för Honom sin synd; deremot när han bekände sina synder och
fick förlåtelse, då erhöll han den frid, att han kunde med hjertlig glädje
sjunga: "Säll är den, hwilken öfwerträdelsen är förlåten." Han hade
icke den trösten, att han icke mer wisste med sig någon synd; nej, han
säger twärtom, att "<b>alla heliga</b>" skulle så bekänna sina synder, "på det
när de stora wattufloder komma, de icke skulle räcka intill dem". 
Dermed låter han wäl förstå, att de heligas frid icke består deri, att de
intet ondt weta med sig, utan endast deri, att de bekänna sina synder
och hafwa förlåtelse.

Sålunda är samwetsfriden wisserligen beroende af syndernas
förlåtelse; hwaremot en hemsk bäfwan för Gud wittnar om ett oförsonadt
tillstånd. Men det skola wi dock icke så förstå, som skulle <b>all</b> bäfwan
för Gud wittna om ett sådant tillstånd. Såsom af Davids psalmer
och alla heligas historia wäl synes, kan Gud så bekymra och förskräcka
sina heliga, att de intet annat känna, än att Gud är wred på dem,
så att de grufligen bäfwa och "ryta för sitt hjertas oro skull". Men
märk skilnaden: detta är då något <b>tillfälligt</b> och öfwergående; deras
egentliga lif är frid och förtroende till Gud; sasom apostelen säger:
"Andens sinne är lif och frid". Och åter: "I hafwen icke fått träldomens
anda åter till räddhåga, utan <b>utkorade barns anda</b>, i hwilken wi ropa:
<b>Abba käre Fader</b>." Men dels af swårare pröfningar från Gud, dels
af den ännu widlådande synden och swagheten i tron, kommer likwäl,
att helgonen stundom bäfwa. Sådant betyder intet ondt, när dock
lifwet i sin helhet är ett försonadt och troende lif. Twärtom wore det
ett betänkligt tecken, om tron och friden aldrig skulle skakas genom 
sådant, som nyss nämndes. Helgonens historia är icke sådan.

Men helt annat är det, när en menniskas egentliga lif är att gå
fjerran ifrån Gud och rysa wid tanken på domen. Sådant wittnar om
en falsk, oförsonad ande. Deraf kommer det, att "de ogudaktiga hafwa
ingen frid, utan äro såsom ett stormande haf". De flesta ibland dem
äro wisserligen så insöfda och förtjusta i falsk frid, att de, såsom Job
säger, "fröjda sig med trummor och harpor och äro glada med pipande;
de warda gamla med goda dagar och förskräckas som nogast ett
ögonblick för helwetet". Men andra hafwa medwetande om sitt oförsonta
tillstånd och hafwa en hemsk ande eller åtminstone en hemlig aning om,
hwad som wäntar dem. En sådan menniska kan ock bemöda sig att
stilla sin oro med barmhertighetswerk eller andaktsöfningar o.m.dyl.
Men tanken på den tillkommande domen och ewigheten gör henne alltid
på nytt orolig; hon kan aldrig wara wiss, att hon gjort nog, för att
warda salig; hon fruktar alltid, att ändock något kan fattas, och tänker
på någon framtid, då det skall blifwa bättre — eller söker hon stundom
att så nedsätta Guds fordringar och lämpa dem efter sitt tillstånd och
lefwerne, att hon skall wåga hoppas en nådig dom. Så swäfwar
hennes själ på det stormande hafwets wågor, upp och ned, och det hela
är, såsom Gud säger: "De hafwa icke frid." När straffdomar från
Gud, eller döden och ewigheten, eller Herrens närwaro hastigt träder
dem för ögonen, då bäfwa de. Så är det med de flesta menniskor: de
tyckas hafwa frid, men blott så länge de intet förnimma af Gud; på
ett ögonblick är det slut med deras frid, nemligen då de märka, att
Herren är nära. Detta är ett olyckligt tillstånd. Måtte hwar och en
gå till sitt hjerta och fråga sig inför Herren: Har jag frid med Gud?
Har jag sökt och funnit försoning? Kan jag i denna stund möta
Domaren? Har jag i allmänhet mer frid, då Gud synes mig nära, så
att jag twärtom lider, då jag saknar hans närwaro? Eller är det ett
wilkor för min frid, att jag kan glömma Gud? Sådant wittnar om,
huru det står till med samwetet.

Är det ödsligt och mörkt och kallt
I ditt hjertas hus,
Söker fåfängt du frid och ro
Här bland stoft och grus,
Då har Jesus, all werldens ljus,
Än ej gått upp derinne.
Ty der Han får lysa in, ger Han ett annat sinne.

O, wak upp då, wak upp, tag mot,
Hwad Han har med sig:
Nåd, förlåtelse, lif och frid,
Allt, som fattas dig.
Han har nog för båd´ dig och mig,
Ja, öfwernog för alla.
Må wi tro hans kärlek blott och i hans armar falla.
Den 2 Maj.

Wi berömma oss i bedröfwelsen, wetande, att bedröfwelse
gör tålamod.   Rom. 5:3.


Man bör noga märka det ordet: "wetande". Det är just på detta
<b>wetande</b> det beror, om någon skall kunna berömma sig i bedröfwelsen.
Ingen menniska är "glad i bedröfwelsen", med mindre hon <b>wet</b> något
om densamma, wet något mer, än det som synes och kännes. Sjelfwa
bedröfwelsen är icke något tröstligt, och de christna äro ej af sten, så
att de icke skulle känna smärtan af sorgliga erfarenheter. Huru mycket
wittna icke isynnerhet Davids psalmer om sådan de heligas känslighet
för lidandet. Skulle jag då döma, efter hwad som synes och kännes
under lidandet, kunde jag wisst icke berömma mig i bedröfwelsen, utan
måste alltid stanna i nedslagenhet och förtwiflan. Det är derföre nödigt,
att wi weta något, weta, dels hwad bedröfwelsen <b>betyder</b>, dels ock hwad
den werkar uti oss. Då somliga christna för en timlig bedröfwelse, 
motgång eller olycka blifwa alldeles modfällda och tröstlösa, ser det werkligen
så ut, som wisste de ingenting om bedröfwelsen, mer än hwad de se och
känna. Så bör det icke wara med oss. Christna skola wara ett folk,
som se något mer, än det som är för ögonen, som weta något blott
genom sin Faders ord. Se wi intet tröstligt i bedröfwelsen, då måste
wi icke tro wår himmelske Faders ord derom. Låtom oss något litet
betänka, hwad Herren Gud säger om lidandet. Först säger Herren
Christus uttryckligt, att ingenting kan hända oss, icke ens att ett hår
faller af wårt hufwud, wår Faders wilja förutan. Hwarje lidande,
hwarje motgång, stor eller liten, är således skickad af den hulde och wise
Fadren. Kan något wara tröstligare! Och hwad säger Han widare
om meningen eller betydelsen af allt det bittra, Han tillsänder oss?
Apostelen framställer i texten, hwad bedröfwelsen werkar; men wi wilja
först se, hwad den betyder, hwad Guds sinne och afsigt är, när Han
agar oss. Så säger Herren derom: "De jag älskar, dem agar jag och
näpser." Måtte wi wäl minnas det ordet! Så säger ock apostelen:
"Hwar I nu liden agan, så bjuder sig Gud till eder såsom till barn."
Ja, apostelen gör detta tecken på barnaskapet så wigtigt, att han ännu
tillägger de tänkwärda orden: "Ären I utan aga, så ären I oäkta och
icke barn." Hwilken outtömlig källa af tröst i allt lidande, om wi blott
kunde behålla dessa twå sanningar, först att allt hwad som wederfares
oss, ondt eller godt, stort eller litet, är oss tillsändt af wår Fader; och
för det andra att allt hwad som tuktar, nedslår, förskräcker och
bekymrar oss — oss som 1efwa af tron på Christus, det wittnar om Guds
faderliga omsorg om oss, det är ett tecken af wårt barnaskap och af en
pågående uppfostran för himmelen. Si, är du ännu en oomwänd
menniska, då är det blott "din ondska stor, att du så plågad warder",
och då wäntar dig något ännu wärre, om icke bättring sker. Men har
du sökt omwändelsens nåd och rättfärdighet af tron, då skall du weta,
att i allt ditt lidande är blott faderlig huldhet. Hwilken rik tröstekälla
är det icke att weta sådant!

Sedan hafwa wi ock en rik tröstekälla uti bedröfwelsens helsosamma
<b>verkningar</b>. Det är om dessa, apostelen i wår text säger: <b>Bedröfwelse
gör tålamod</b>. Ordet "tålamod" må icke förstås endast om en stilla
undergifwenhet i lidandet, utan gr.-textens ord betyder allraförst 
ståndaktighet, uthållighet, nemligen i allt godt, mognad och fasthet i 
christendomen och uthärdande intill ändan. Sådant werkar lidandet hos sanna
christna. Då werlden genom lidandet twärtom förlorar sin hållning,
knotar och bannar Gud; och då de, som blott ytligt annammat ordet
med glädje, men hafwa inga rötter, för bedröfwelsen affalla; så blifwa
de, hwilka hafwa sannt rotfäste i Christus, alltid genom bedröfwelsen
mer fasta, djupgående och allwarliga i gudaktigheten. Hwad apostelen
här åsyftar, får man ofta se uti en hop af wäckta och troende själar.
Äfwen med ett sannt Andens lif i hjertat, är dock ofta en ung
obepröfwad christen ganska ostadig och wacklande; sinnligheten och werlden
för honom långt från rätta wägen. Då bekymras hulda medchristna och
fråga: hur skall detta sluta? Men förr än man tänkte det, kommer Gud
med hjelpen, då Han fäster wid den lätta och ostadiga själen ett tungt
lod, en långwarig bedröfwelse, en bitter förlust för hela lifwet, en 
fortfarande sjuklighet eller fattigdom, eller en förödmjukande och ihärdig
frestelse; och den förut ostadiga, wacklande själen blir från denna tid
mycket mer gudfruktig och stadgad, forskar nu djupare i ordet, kämpar nu
allwarligare i bönen, blir nu alltmer rädd för sitt hjerta o.s.w.
Bedröfwelsen werkar <b>ståndaktighet</b>. Men dermed werkar den ock särskildt
<b>tålamod</b>. Samma menniska, som i wälgångstiden war full med anspråk
och otålighet, så att hon wid minsta motgång klagade och knotade både
mot Gud och menniskor, blir genom långwarigt lidande så tålig och
förnöjd till sinnet, att omsider både Gud och menniskor äro alltför goda
för henne. Men för att alltid följa Guds wäg, fordras ock ett
tålamod i högre mening. Skola wi med alla den andliga stridens pröfningar
och Guds besynnerliga hushållning alltid uthärda, så göres oss 
behof af ett besynnerligt <b>tålamod</b>. Såsom ock Herren Christus säger: "I
skolen behålla edra själar <b>genom edert tålamod</b>."

Herrens kärlek ingen ända
Har, och ewig är hans makt,
Allt hans barn till bästa lända
Måste här, ty så Han sagt.

Wisst Han agar, wisst Han risar,
Wisst Han tuktar ofta hårdt.
Men hans kärlek åter lisar,
Att det ej må bli för swårt.
Den 3 Maj.

Så warda wi ju mycket mer behållna genom Honom för
wreden, efter wi äro gjorda rättfärdiga i hans blod.
Rom. 5:9.


Här hafwa wi nu de wäldiga ord, hwilka liksom med häfstångens
makt kunna bortwälta äfwen de största stenar från de troendes hjertan.
Apostelen säger: Om Guds kärlek till oss war sådan, då wi ännu woro
syndare, utan försoning, utan rättfärdiggörelse, att Han sjelfmant utgaf
sin ende Son i döden för oss; mycket mer skola wi nu blifwa behållna
genom Honom för wreden, efter wi äro rättfärdiggjorda i hans blod.
Detta är ju en öfwermåttan wäldig, klar och tröstlig slutsats och är
derjemte just den tröst, alla trogna isynnerhet behöfwa. Ty det är dock
detta, som allramest bekymrar alla wakna själar, hwilka känna sin synd,
att de frukta, det Gud måste åter blifwa wred på dem och dels här låta
all olycka öfwergå dem, dels ock slutligen fördöma dem. Då är det ju
öfwermåttan tröstligt, att apostelen möter just sådana bekymmer och med
stor frimodighet likasom frågar: Är det möjligt, att då Gud af sitt eget
wäsendes kärlek till menniskan gjort så mycket, när wi woro utan
försonare och utan någon rättfärdighet, att Han utgaf sin ende älsklige
Son i en blodig död för oss, Han skulle nu, då wi blifwit rättfärdiga
i hans Sons blod, kunna rygga denna nåd och börja att döma och 
behandla oss efter wår förtjenst och efter lagen? Hwartill har Han då
utgifwit sin Son i döden för oss? Christus säger: "Icke har Gud sändt
sin Son i werlden, att Han skall döma werlden, utan att werlden skall
warda salig genom Honom.^ Det war ju dock Guds mening och råd
med Sonens utgifwande, att wi skulle genom Honom frälsas och således
icke mer dömas efter lagen, då wi tro på Honom. Det är alldeles
omöjligt, att Gud nu skulle handla på ett sätt, som strider mot hans
eget wäsendes kärlek och emot hans ewiga frälsningsråd i Christus.
Det är endast i wårt hjerta, sådana tankar om Guds wrede uppstå och
af den gamle lögnaren inskjutas; uti Guds hjerta måste wara en ewig
nåd öfwer dem, som tro på hans Son.

Ty det är icke dermed nog, att Gud så älskat oss, då wi ingen
försoning hade, att Han gaf sitt lif för oss, och derföre nu mycket mindre
kan wara utan kärlek, då wi äro försonade; apostelen anmärker här,
att också <b>wi</b>, som tro, nu stå för Guds ögon i ett helt annat ljus,
nemligen såsom <b>rättfärdiggjorda</b>. Då Gud så älskade oss, säger
apostelen, när wi woro syndare, att Han utgaf sin Son för oss; "mycket
mer skola wi nu warda frälsta genom Honom för wreden, efter wi äro
gjorda rättfärdiga i hans blod." Märk då, hwad apostelen säger: <b>Wi
äro nu rättfärdiga</b>. Skulle icke Gud då älska oss, Han, hwilken så 
älskade oss, då wi woro "syndare", som nu är wisadt? Wi äro nu
rättfärdiga, d.ä. icke syndare, utan inför lagen ostraffliga, fullkomliga.
Huru hafwa wi det blifwit? Apostelen säger: "Wi äro gjorda 
rättfärdiga i Christi blod." Först har det icke skett genom någon wår 
fromhet eller gerning; men för det andra icke heller blott genom en Guds
mildhet, hwarigenom Han efterskänkt något af sin rätt. Nej, säger 
apostelen, utan <b>i Christi blod</b>. Här fordrades "blodsutgjutelse", och icke
något mindre än Guds Sons blod. Och då apostelen förut (v. 1)
brukade orden: "gjorda rättfärdiga af tron", och nu här säger: "gjorda
rättfärdiga i Christi blod", så märka wi af hans egna ord, att icke tron
sjelf såsom en dygd är det rättfärdiggörande, utan endast genom sitt
föremål, försoningen i Christi blod, som hon omfattar. Något mindre
förslog icke. Måtte ingen tillåta sig den tanken om Guds fullkomliga
wäsende, att Han skulle kalla någon menniska rättfärdig, som icke
werkligen är det, d.ä. efterskänka en bokstaf eller prick af sin heliga lag och
rättfärdiggöra en menniska, utan att allt hwad lagen äskar wore för
henne riktigt fullgjordt. Nej, hans heliga domar äro lika heliga och
orubbliga som hans kärlek. De orden: <b>i hans blod</b>, gifwa oss en
allwarsam erinran om, hwilket oändligt ondt synden är, om Guds stränga
rättwisa och om hans bestämdhet uti att utföra sin första dom: "På
hwad dag du deraf äter, skall du döden dö." Hade Christus icke 
utgjutit sitt blod och med detta ingått uti det allraheligaste, så hade Han
icke "funnit en ewig förlossning" för syndarena. Emedan "lifwet är uti
blodet", och således Christi blod gäller lika med hans död, hwarmed
hans försoningswerk fullbordades, så framställes öfwerallt i Skriften
"Christi blod", "Lammets blod", såsom wår försoning. Och nu: Om
således allt är efter lag för oss fullkomnadt af den store medlaren och
öfwerstepresten, så låtom oss fröjdas och prisa och gifwa Honom ära,
nemligen med att uppriktigt tro och bekänna, att wi då äro <b>werkligt</b>
och <b>efter lag rättfärdiga</b> — märk åter, icke med någon inbillad och 
diktad rättfärdighet, utan med en full motswarighet mot lagens fordringar,
såsom ordet "rättfärdig" betyder. "Jesu Christi, Guds Sons, blod
renar oss af alla synder."

<poem>
Du har åt dig,
O, Jesu, förlossat och wunnit mig
Från dödens och djefwulens rike.
Du köpt mig så huld,
Men icke med guld,
O nej, för ett pris utan like.

<b>Ditt eget blod</b>,
Ditt blod har jag kostat, min borgesman god,
Hwad skulle wäl mera du gifwa?
O, lär mig också
Dess wärde förstå
Och låt det rätt dyrt för mig blifwa.
</poem>
Den 4 Maj.

Mitt blod warder utgjutet till syndernas förlåtelse.
Matth. 26: 28.


Af dessa heliga ord är det uppenbart, att både synder och goda
gerningar i Christi blods röda haf äro fördränkta, döda och förswunna;
att de största synder der förlorat sin kraft att fördöma oss; och de största
förtjenster af fromhet och goda gerningar förlorat sin kraft att
rättfärdiga oss. Ty då likwäl Guds egen Son nödgats lida döden för att
frälsa mig, då will jag tiga om mina förtjenster. Ja, här är nu
uppenbart, att inga synder förhindra och inga goda gerningar befordra
min benådning och rättfärdighet inför Gud; att det inför Gud är 
ingenting, som hindrar, att icke den wärsta syndare får komma när som
helst och i Christus undfå den nåd och rättfärdighet, som är honom på
den stora försoningsdagen förwärfwad och allt ifrån den dagen wäntat
på honom; att han i sin nöd och förlägenhet, i sin synd och
owärdighet icke behöfwer blifwa något annorlunda, än han är, för att få
komma till Jesus, utan att allt är redo, allt är fullkomnadt; att han
får komma <b>den första stund</b>, han will; och att han får komma, <b>sådan
han är,</b> så syndig och owärdig han är, så kunnig eller okunnig han är,
så kall eller warm han är, så hård eller rörd han är, så nitisk eller
wårdslös han är, så ren eller oren han är, för att i Christus få till
skänks allt detta, som fattas honom. Ty wore det icke så, utan han
måste sjelf först hafwa några goda egenskaper och dygder, hwilka skulle
göra Gud mer benägen mot honom, då wore ju nåden och
rättfärdigheten icke af Christus <b>allena</b>, icke "utan gerningar", icke utan "lagens
tillhjelp" fullkomlig, såsom Skriften påstår. Si, hwad bättring, ånger
och tro angår, så fordras dessa aldrig för <b>Guds</b> hjerta, att <b>Gud</b> skall
hellre wilja <b>gifwa</b> nåd, utan de fordras blott för syndarens eget hjerta,
att han skall wilja<b> hafwa</b> nåd. Och der är då nog af bättring, nog
af ånger och nog af tro, för att redan wara i Christus benådad, då
det är hans största nöd, hans största behof, hans enda tröst att få
komma till Honom. Men märk wäl på orden: <b>största</b> nöd, <b>största</b>
behof, <b>enda</b> tröst!  Måtte ingen bedraga sig sjelf!

Men här är widare uppenbart, att så länge wi blifwa i Christus,
d.ä. så länge Christus med sin försoning, Christus med sin förtjenst,
Christus med sin nåd och wänskap, är wårt hjertas <b>behof</b> eller
<b>tröst</b>, så äro wi <b>alla stunder uti en och samma oföränderliga nåd
och rättfärdighet inför Gud</b> — alla stunder lika, i fromhetens stund
och i swaghetens; då wi få nåd att göra något godt, och då wi råka
falla i någon skröplighet och synd. Ty wore det icke så, utan wi wore
mer rättfärdiga och benådade inför Gud den stunden, wi sjelfwa
wore mer fromma och hyggliga, men mindre rättfärdiga den stunden,
då wi wore mindre fromma, så wore ju sannerligen rättfärdigheten
af gerningarna — eller åtminstone <b>till en del</b> af gerningarna, och
blott till en del af Christus — hwilket dock wore nog försmädligt
taladt emot Honom, som <b>igenlöst oss åt Gud med sitt blod,</b> och emot
den heliga Skrift, hwilken så krafteligen nekar detta; hwilken så
idkeligen upprepar orden: "af nåden", "genom Jesus Christus", "genom
hans blod", "genom tron", "icke af eder", "icke af gerningar", "utan
lagens tillhjelp" o.s.w. korteligen: är det sannt, att wi warda och
förblifwa rättfärdiga genom Christus allena, utan lagens tillhjelp, utan
gerningars bidrag, då följer ju ock naturligtwis deraf, att wi måste
wara det <b>alla stunder lika</b>, så länge wi äro i Christus genom tron.
Ty icke är det något annat, som förändras, som den ena stunden är
bättre, den andra sämre, än wi sjelfwa och wåra gerningar, de inre
och de yttre; icke förändras Christi rättfärdighet. Är nu Christi
rättfärdighet wår <b>rättfärdighet inför Gud</b>, så kan den rättfärdighet, som
wi hafwa inför Gud, icke förändras. Men till dessa <b>wåra gerningar</b>
höra naturligtwis icke blott handens och tungans gerningar, utan hela
<b>menniskans</b>, med kropp och själ; och förnämligast dessa grundgerningar,
om hwilka <b>första</b> budet i lagen handlar, nemligen <b>själens, hjertats,
tankarnas</b> och böjelsernas gerningar, såsom kärlek, kallsinnighet, ånger,
hårdhet, bön, goda tankar, onda tankar m. m. — allt hör det under
titeln: <b>wåra gerningar</b>. Men skulle wår rättfärdighet bestå uti dessa,
då bestode den icke uti Christi rättfärdighet; består den åter allena uti
Christi rättfärdighet, då består den ju icke uti dessa? Såsom ock
apostelen Paulus anmärker: "Är det nu af nåd, så är det icke af gerningar;
annars wore nåd icke nåd. Är det ock af gerningar, så är det nu icke
nåd; annars är gerning icke gerning." Men detta afskär han helt kort
så: "Jag bortkastar icke Guds nåd; ty om rättfärdigheten kommer af
lagen, så är Christus fåfängt död."

Så sannt som du, o Jesu, står
Uti wårt ställe i det höga,
Så sannt som du är worden wår
<b>Rättfärdighet</b> för Fadrens öga,
Så sannt är jag i <b>denna</b> skrud
Guds hjertas lust och täcka brud;
O, min Gud!

Den bästa menniska i sig
Är döden wärd, har synd otalig.
Den sämsta christen är i <b>dig</b>,
O, Jesu, <b>helt rättfärdig</b>, salig;
Lof, ära, pris ewinnerlig,
All salighet är blott i dig,
<b>Blott i dig</b>!
Den 5 Maj.

Då nu brudgummen dröjde, blefwo de alla sömniga och sofwo.
Matth. 25:5


Dessa Christi ord om de tio jungfrur, om både de wisa och de
fåwitska, se wi dagligen för wåra ögon besannas uti den obegripliga
sömnaktighet och ljumhet, som i allmänhet är rådande i christenheten.
Werlden är död, säker och förstockad; skrymtaren bedrager sig år efter
är med falsk christendom och falskt hopp; de wäckta och christna blifwa
glömska, sömniga, försumliga, stanna på halfwa wägen eller återwända
helt till andlig död. Och orsaken war, att <b>brudgummen dröjde</b> —
tiden blir lång och enformig, det tilldrager sig ingenting märkwärdigt
och owanligt, det är i dag som i går och det ena året som det andra.
Det syns inga besynnerliga tecken till Herrens ankomst. De ogudaktiga
frodas och fröjdas i all wälgång, synas lyckliga, trygga och glada.
Den, som fruktar Herren och söker det osynliga, blir beledd som en
dåre, har ofta olycka och motgång, tusende fängslande saker förekomma
hans ögon och öron, och hjertat är böjdt till jorden. Alla tala för
werlden, men få eller inga komma oss till mötes med ett warningens,
wäckelsens eller tröstens ord. Guds ord försummas, bönen, bekännelsen
och förföljelsen uteblifwa — här är nu den onda dagen och mörkrets
makt, då äfwen en christen blir sömnig, kall, slumrande. Och sofwer
han länge, kan wäl derunder äfwen den olja, han en gång hade,
borttorka; han blir säker, förstockad och andligen död.

Den sömnaktighet och köld, hwaruti äfwen lefwande christna falla,
wisar sig deruti, att det andliga och himmelska blir dem under tiden
ringa och owigtigt, det jordiska stort och wigtigt; att en christen wissa tider
blir ganska nöjd med sig och trygg på sig, känner intet beswär af
synden, ingen strid mellan Anden och köttet, ingen fruktan för fienden,
ingen misstanke på sig sjelf — såsom Petrus war, då han försäkrade:
"Om än alla förargades, skall dock jag icke förargas", hwilket skedde
några timmar, förr än han förnekade sin Herre; och David då han
gick upp på taket och kastade lättsinniga blickar på qwinnan, utan att
frukta någon fara — eller då man icke har någon omsorg om att
mer och mer tilltaga i det goda, då nåden i Christus icke gläder hjertat,
då bönen och ordet icke mer smaka o.s.w. Men hwad som härwid
utmärker den redliga anden och skiljer en lefwande christen från en död,
är det, att den förre snart råkar i bekymmer öfwer sig, snart får en
wäckande blick af sin Herre och går ut och gråter bitterligen. Eller om
det går så långt med säkerheten, att Gud måste begagna yttre medel,
som näpst och aga, eller en straffande Nathan, så låter han det lända
sig till gagn, tager warningen och bestraffningen till hjertat, bekänner
sin synd och sömnaktighet och will blifwa bättre.

Deremot är det ett tecken, att sömnen och säkerheten öfwergått till
<b>död och förstockelse</b>, eller tecken till en <b>falsk christen</b>, när man allt
framgent är nöjd och trygg, icke låter warna sig, utan antingen, såsom Judas
Ischarioth, fortfar i någon medweten synd, förnekar, gömmer och 
förswarar henne, eller såsom de fåwitska jungfrur utwärtes i allt liknar de
wisa, men derunder i hjertats fördolda djup saknar nådens lif och
erfarenhet och i tysthet låter det dermed bero tills widare — tills dörren är
stängd. O, ett förskräckligt tillstånd, när en menniska icke mer har 
förmåga till allwarlig besinning, förmåga att stanna och betänka de 
allwarsammaste saker, att frukta för sig, att misstänka sig. Men sådan är den
menskliga naturen, en förskräckligt sann betydelse af den <b>död</b>, som skulle
blifwa syndafallets följd — "<b>du skall döden dö</b>" — en sann betydelse af
beskrifningen i Rom. 3:18: <b>Guds räddhåga är icke för deras ögon</b>.
De höra, de läsa, de tro, att tusende andra blifwa bedragna, emot sin
förmodan bedragna till sin ofärd, men frukta icke, att möjligen de sjelfwa
ock kunna blifwa det. De läsa, de höra de utmärkande tecknen på sitt
tillstånd, men slå det i wädret och wända sig hastigt till småtingen.

Häraf se wi sanningen af hwad Luther säger, att "den som icke
fruktar för sig, han må med skäl frukta", han må förskräckas; ty att icke
kunna frukta eller misstänka sig, att lefwa i någon hemlig och kär synd
och icke anse det farligt, icke anse synden betydlig, eller att i sin fromhet
wara belåten med sig — si, dessa äro hemska tecken till en dold andlig
död, äro förespel till en ewig jämmer. Det är just ett utmärkande
tecken på de rätta, de wakande christna, att de hafwa en fruktande ande;
ja, de frukta ofta äfwen då, när ingen fara är å färde, de misstänka
sig sjelfa, rädas att bedraga sig, äro missnöjda med sig, och då de
känna sig sömnaktiga och glömska, äro de just deröfwer mest bekymrade.
Denna fruktans ande är ock den rätta waksamheten och gör, att fåren
hålla sig tätt wid Herden, att kycklingarna beständigt blifwa under
hönans wingar, att de trogna dagligen söka och ikläda sig Christi 
rättfärdighet och äro derföre alla stunder förwarade för wreden, förwarade
för allt detta, som skall komma, äro alla stunder klädda och beredda att
stå för menniskans Son.

Uret slår, tiden går,
Snart din brudgum för dörren står.
Blott du allt i din Jesus har,
Skall du hålla din lampa klar,
Möta din konung med fröjd.

Uret slår, tiden går,
Snart din själ inför Lammet står.
Håll dig redo mot kött och werld,
Strid i trone med Andens swärd,
Tills du i segren går in.
Den 6 Maj.

Jag förmanar eder, kära bröder, tagen förmaningeus ord till
godo. Ebr. 13:22.


Så länge menniskan förblifwer en ödmjuk och hörsam lärjunge för
Guds ord, så att hon will höra och följa <b>all</b> Guds wilja och råd om
wår salighet, så skall alltid den Helige Ande i henne fullborda sitt goda
påbegynta werk och framdeles upptäcka, hwad som ännu kan wara
fördoldt, och rätta det, som är orätt. Men det tillstånd, som icke gerna
låter hjelpa sig, inträder då, när menniskan rent af gör det till en
grundsats att icke taga åt sig, hwad som innebär bestraffning och
förmaning, utan gör ett wisst <b>urwal</b> ur Guds ord och will icke höra eller
akta det, som angriper köttet och synden. Det är wäl sannt, att man
bör bruka den urskilning, att man icke, på samma gång man omfattar
Christus, äfwen omfattar lagens förbannelse och dom i samwetet; ty
dessa komma aldrig tillsammans. Den som har Christus, den som söker
eller tror sin rättfärdighet endast i Honom, den är fri från all lagens
förbannelse och bör ständigt så hålla det, ty eljest gäckar och föraktar han
Christi blod och alla Guds löften. Men detta gäller endast den frågan,
om <b>huru wi stå inför</b> Gud. Hwad deremot wårt <b>lefwerne här på jorden</b>
angår, kunna wi aldrig få nog förmaningar, bestraffningar och
uppmuntringar; och sådana böra wi då nödwändigt taga åt oss och i werk och
gerning rätta oss derefter, såwida wi wilja wara christna. Ty de, som
jemte det sinnet att de wilja wara fria till köttet och lefwernet, äfwen
göra till sin grundsats att för sig utwälja endast det ord, som lyder
ljufligt och wäl, och sky det, som angriper och oroar dem i deras synder,
hwarpå följer, att de äro otåliga för den helsosamma förmaningens ord,
räknande det för en laglära, hwilken de såsom troende böra undfly, och,
otåliga för broderlig bestraffning och warning, wända sig deremot att
förswara sig och sin synd, men till äfwentyrs slå sig ned wid någon
löslig, owerksam och domnad andlig lärdomsbrunn, wid hwilken man
kan på en gång wara gudligare än allmännaste werlden och tillika stå
i ganska godt förstånd med werlden och i hwardagslifwet wara henne
lik — ty sådan religiositet finnes också — de, som gå den wägen, med
dem är det alldeles förloradt, såwida icke något synnerligt Guds
nådesunder sker. Ty de befästa sig oupphörligt genom den grundsats, de
fattat, att icke akta det ord, som wille rätta dem; de sky det enda medel,
som skulle hjelpa dem, sky helsosam lärdom, sky mödan af en grundligare
pröfning o.s.w. Detta är den breda willowäg, hwilken i alla tider
fått emottaga många af dem, som lyckligen undwikit en annan afwäg,
nemligen att under lagen söka upprätta sin egen rättfärdighet — ja,
många som werkligen hade kommit till trons lif, mycket mer då sådana,
som aldrig warit rätteligen omwända. Huru hafwa icke apostlarna på
sin tid warnat för dessa begge afwägar! Huru starkt och högljudt
klagar icke Luther öfwer desamma. "Sen", säger han, "huru man nu
allestädes ställer sig så dåraktigt wid evangelium, att jag nästan icke
wet, om jag mer skall predika eller ej. Jag hade längesedan wändt åter,
om jag icke wisste, att det ock gått <b>Christus</b> sammaledes. Ty så snart
man predikar, att det icke står i wårt lefwerne eller i wåra gerningar,
utan i Guds <b>gåfwa,</b så will ingen göra något godt, lefwa tuktigt eller
wara lydig — utom det, att man ock säger, att wi förbjuda goda
gerningar. När man åter predikar om ett tuktigt och stilla lefwerne, så
will werlden straxt falla derpå och bygga deraf en stege upp till 
himmelen. Detta kan då Gud icke tåla.  Ett skändligt lefwerne duger icke;
och på ett ärbart lefwerne stöter jag mig äfwen. Ja, de som allenast
se på ett ärbart och wackert lefwerne, dem wore det bättre, att de wore
skökor och bofwar och låge i träcken. Och ändå will Gud icke, att wi
skola föra ett ondt lefwerne. Huru skola wi då bete oss? Du måste
se till, att du blir på <b>medelvägen</b> och wiker hwarken till wenstra eller
högra sidan, utan för ett stilla, wackert och fromt lefwerne för werlden,
men icke gör något wäsen deraf eller håller det för bättre, än om du
sofwer eller wakar, liksom jag derom icke säger: derigenom will jag 
förtjena himmelen. Alltså skall allt ärbart och tuktigt lefwerne föras fritt,
så att ingen säger: Jag will för den eller den gerningens skull warda
salig. Jag wille gerna hafwa sådana lärjungar, som wäl förstodo
hwad ett christligt lefwerne är; men man finner dem ingenstädes lika
sinnade. Ty en hop will antingen wara för gudlös, eller allt för helig.
Wälan, eho som kan fatta det, han fatte det; wi kunna icke mer än skaffa
det in i öronen; Gud måste hjelpa det in i hjertat."

Gif, att ingenting må skilja,
Jesu, mig från ditt behag.
Låt din dyra, helga wilja
Bli mitt hjertas enda lag.
Mig din Ande wärdes gifwa,
Tro och hopp och kärlek lifwa
Att i sanning följa dig
Uppå lifwets smala stig.

Skall bland faror, strid ch wåda
Än en tid jag wandra här,
Jesu, mig med kraft benåda,
Jag så lätt förwillad är.
Då jag stapplar, räck mig handen,
Och den gode, helge Anden
Uppehålle mig hwar stund
I din dyra nåds förbund.
Den 7 Maj.

Christus är för den skull död för alla, att de, som lefwa, skola
icke nu lefwa sig sjelfwa utan Honom, som är för dem dod
och uppstånden.   2 Cor. 5:15.


Dessa ord säga oss, att wi först äro delaktiggjorda i Christi döds
<b>förtjenst</b>, så att hans egen död på Golgatha för aderton hundra år sedan
är worden wår egen, så alldeles, som hade wi sjelfwa warit der och
utstått wår förtjenta död; men ock, för det andra, att wi på samma
gång äro inwigda till hans döds <b>efterföljelse</b>, så att, så snart wi äro
wordna christna, wordna delaktiga af Christi förtjenst och alla hans
rikes förmåner och skatter, äro wi i samma stund <b>inwigda till 
syndadöden</b>, förpligtade att genast taga afsked från wårt förra syndalefwerne,
wår förra tjenst under orättfärdigheten; att under dagligt korsfästande
af köttet mer och mer dö synden och lefwa för Gud, liksom Christus
genom korsets död tog afsked från de synder, som Han hade burit. Och
likasom Christus då gaf sig sjelf åt Gud till ett ewigt gällande 
<b>försoningsoffer</b>, så skola wi nu gifwa oss åt Gud till ett skäligt och Honom
behagligt <b>tackoffer</b>. Och detta allt derföre, att <b>Christus är död för oss</b>,
och att wi tro på Honom och äro iklädda hans rättfärdighet.

Men kanske detta ännu är dig för ringa till bewekelsegrund för ett
allwarligt köttets dödande. Det är dig kanske ringa, att Christus är
död för dig, att du är nu icke under lagen utan under nåden, att du
är worden fri ifrån synden; måhända du finner dig bättre i syndens
tjenst, ty då slipper du detta bittra dödande, då behöfwer du icke så
beständigt wedersaka dig sjelf och följa Christus till korset. Si, ingen
twingar dig mot din wilja att tjena Christus, och nog är det lugnare
för köttet hos synden; betänk dig wäl, säger Jesus (Luc. 14), innan
du ger dig i lag med mig, att du icke gör såsom den man, som begynte
bygga ett hus och icke hade öfwerräknat bekostningen, utan efter många
dagars arbete och mycken uppoffring fick öfwergifwa det; eller den man,
som gaf sig i krig och icke hade betänkt fiendens styrka. Synden ger
många nöjen för köttet; men det wore orätt att wilja förtiga hennes
lön — "syndens lön är döden". Sålunda böra wi, då det förefaller
oss ringa, hwad Christus gifwer, betänka dess motsats, betänka, hwad
det will säga att icke tillhöra Christus; att icke wara under nåden utan
under lagen; icke wara fri från synden, utan ännu i dödens stund wara
utan Medlare, wara i sina synder under lagens förbannelse och i domen
få emottaga syndens lön, som är döden, den ewiga döden i det djupa
helwetet. Sådana äro wilkoren hos synden. Betänka wi dem 
rätteligen, då wilja wi mycket hellre här en liten tid wara korsfästa med
Christus och dö synden och sedan wara med Honom i paradis för ewigt,
än att en liten tid hafwa lust i synden och sedan hafwa ewigt lidande;
helst wi redan här genom den stora nåden, genom Andens hugfwalelse
och ordets tröst hafwa mycket mer wunnit än försakat; hafwa här
genom Christi blods stänkelse ett godt samwete, hwilket är "ett dagligt
gästabud". Ja, du är en af dessa lyckliga själar, att du icke är blott
döpt till Christus, utan ock blifwit wäckt och kommit till tron; du har
det hoppet, att du är en af de rättrogna; du wet, att du är worden
fri ifrån synden och är nu icke under lagen, utan under nåden, så att
intet af allt ditt ännu widlådande onda skall tillräknas dig, lagen icke
fördöma dig, icke Gud förtörnas på dig — si, har du <b>icke</b> sådan tro
och sådan frihet, utan du ännu är bekymrad om, huru du skall blifwa
din syndaskuld qwitt och få en nådig Gud, då hör du icke hit, då kan
du icke dö synden och lefwa Gud — nej, du måste först komma till trons
frihet. Men är du, såsom nyss sades, genom tron frigjord från dina synder
och ditt trälsinne, så att du nu med glädje wet, huru wäldeligen,
tillräckligt och fullkomligt den saken är ombesörjd af Christus, och har
smakat, huru ljuflig Herren är, erfarit hans Andes wittnesbörd om
ditt barnaskap och har den Helige Ande i ditt hjerta; då måste det ock
wara din lust att dö med Christus, att wara korsfäst med Honom, att
gifwa dig hel och hållen åt Honom; då måste du erkänna för din pligt
att icke mer wara din egen, icke mer följa ditt eget kött, ditt eget tycke,
din egen wilja, dina egna lustar och begärelser, utan i alla dina 
lifsdagar försaka all ogudaktighet och werldslig lusta och lefwa gudeligen,
rättfärdeligen och tukteligen i denna werlden, ja, lefwa för hans räkning,
som lefde och dog för dig. Ty "Han är fördenskull död för alla, att
de, som lefwa, skola icke nu lefwa sig sjelfwa, utan Honom  som är
för dem död och uppstånden".

Håll mig wakande och nykter, Herre Jesu, hwarje stund,
War du sjelf mitt trygga fäste och min säkra ankargrund.
Låt ej synden och dess lustar locka och bedåra mig,
Ty hwad gagnar mig allt annat, om jag skulle mista dig?

Du, som känner, hwad mig felar, akta på min själs begär,
Låt mig mer och mer få smaka, huru ljuflig sjelf du är.
Hjelp mig så att glad försaka allt, hwad som kan hindra mig
Till att <b>lefwa dig</b> och willigt <b>löpa på din wiljas stig</b>.
Den 8 Maj.

Nu ären I rena för det tals skull, som jag har talat med eder.
Joh. 15: 3.


Låtom oss här något gifwa akt på den djupa hemliga grund, på
hwilken Christus kunde kalla sina lärjungar för rena, desamma skröpliga
lärjungar, hwilkas historia är så beströdd af brister och fel, ja, af rätt
swåra synder. Märk, samma afton som Han både förutsade och erfor
deras fall och synder, kunde Han twenne gånger kalla dem rena, då
hans ord woro, den ena gången: "Nu ären I rena för det tals skull,
som jag har talat med eder" — hans talande hade werkat den tro, som
omfattar Christus med hans renhet, hans förtjenst; den andra gången:
"Den som är twagen (genom tron i Lammets blod), han är alldeles
ren; och I ären rena, dock icke alla; ty Han wisste, hwem den war, som
skulle förråda Honom; derföre sade Han: I ären icke rena alla" —
hwilken anmärkning bewisar, att Christus talade om en andlig renhet;
ty både till den kroppsliga och den levitiska (kyrkliga) war Judas lika
ren som de andra lärjungarna. Men Christus talar här om den
fördolda, den tillräknade, den genom tron iklädda renheten och säger: "I
ären <b>alldeles rena</b>" — och det samma afton då de så illa försyndade
sig. Och så talade Han, som "har ögon såsom eldslågor", och som sist
skall döma på den yttersta dagen. Hade Han sett på den fromhet, som
bodde hos lärjungarna, icke hade Han sagt: <b>I ären alldeles rena</b>. Nej,
det war <b>twagningen</b> och hans <b>tal</b>, som hade gjort dem rena; nemligen
icke inför deras egna ögon, eller något menskligt öga, utan inför Honom
allena, som kan rätt se och wärdera <b>Christi rättfärdighet</b>. O, hwilket
kraftigt bewis på den rättfärdighet, som är <b>ewig</b> och alla stunder lika!

Men Gud är ju ewinnerligen oförsonlig mot all synd, och Han
älskar rättfärdighet; huru kan Han då hålla mig lika rättfärdig och
täckelig den stund, jag råkar fela och synda, som den stund, jag gör
hans wilja? Swar: Gud har sannerligen en helig och ewig wrede mot
all synd, men — skola wi då aldrig erkänna och prisa försoningens
underliga råd! All denna wrede wände Han ju på ende Sonen och
utgöt den öfwer Honom; all syndens <b>skuld och straff</b> lade Han på
Honom. "Herren kastade allas wåra synder uppå Honom; Han (Sonen)
är sargad för wåra missgerningars skull och slagen för wåra synders skull;
näpsten ligger uppå Honom." Wore jag icke klädd i hans rättfärdighet,
så wore den minsta synd tillräcklig att fördöma mig; men det är med
blicken på Christi rättfärdighet, apostelen säger, att <b>det är ingen 
fördömelse för dem, som äro i Christus Jesus</b>. Och när Gud på sina barn,

                                                                                       


med hwilka Han är mest nogräknad, hemsöker synden, sker det icke af
wrede eller till utkräfwande af någon syndens <b>skuld</b> utan af kärlek — till
att förswaga och döda syndens rot och begärelser. Derföre sade Han
om sin Sons barn. "Men om de synda emot min lag och icke hålla
mina bud, så will jag hemsöka deras synd med ris och deras
missgerningar med plågor, men min nåd will jag icke wända ifrån Honom."
Härom säger ock Luther i sin förklaring öfwer den femtiförsta psalmen, att
synden måste betraktas på tweggehanda sätt: först såsom <b>förlåten</b> för Christi
rättfärdighet, med hwilken wi äro beklädda genom tron, och för hwilken
de qwarblifna synderna icke tillräknas oss; för det andra såsom likwäl i
oss inneboende och utgörande föremålet för den dagliga reningen,
hwarigenom den Helige Ande förswagar och dödar synden uti oss. "Ty",
säger han, "såsom ock Augustinus talar derom, qwarblifwer förderfwet
eller sjukdomen (d. ä. synden), som är oss medfödd, i de heliga, rörer
sig i wårt kött och är ännu icke helt och hållet dödad och undanröjd,
men hon är förlåten och räknas icke de trogna till fördömelse. Ty
emedan Guds nåd och barmhertighet regerar öfwer oss, kan icke synden
fördöma oss eller göra Gud wred. Likwäl blir ändå, äfwen hos dem
som äro fromma, heliga och rättfärdiga, af synden ännu något qwar,
såsom lusta, ond begärelse och andra laster. Och det är om dessas
utrensande David äfwen här beder. Derföre är det sannt, både att en
christen icke är en syndare och att alla christna äro syndare."

Men att rätteligen fatta och omfatta denna höga, himmelska och
allratröstligaste hemlighet — nemligen den, att nåden och rättfärdigheten
så alldeles intet äro af gerningarna, att wi äro alla stunder i Christus
lika rättfärdiga och benådade, ja, att "röfwaren på korset är i Christus
lika så helig som Petrus, och att ingenting beror derpå, att Petrus och
Paulus hafwa gjort större gerningar än röfwaren, du och jag" (Luther)
— att rätteligen fatta och omfatta denna evangelii hemlighet är en
ganska swår konst, ja, derest icke Gud sjelf skänker oss Andens ljus och
öppnar wåra ögon och sinnen, så är det alldeles omöjligt; ty wi äro
alla af naturen "<b>galna och senhjertade</b> till att tro uti allt det, som
profeterna hafwa sagt".

Jag räknar allt för skada
Emot den öfwerswinneliga
Min Herres Christi kunskap,
Att jag må Honom fatta.

Jag räknar allt för skada,
Att jag må Christus winna
Och funnen warda uti Honom
Rättfärdig genom trona.

Det förra jag förgäter
Och frammantill mig sträcker,
Till föresatta målet jagar,
Till lönen ofwanefter,
Som Gud i <b>Christus</b> lofwat.
Den 9 Maj.

Så har nu lagen warit wår tuktomästare till Christus.
Gal. 3: 24.


Här se wi nu ändamålet med syndens kännedom genom lagen, samt
tecknet på dess rättskaffenshet. Ändamålet war nemligen, icke att Gud
skulle kunna förlåta synden; ty till det ändamålet har en annan man
måst känna och ångra henne, så att Han derwid swettades en oerhörd
blodswett. Icke heller att synden skulle genom dess bittra kännedom
utbrännas och öfwerwinnas, ty dertill fordrades Anden, som kommer af
trons predikan. Sannt är, att du kan af syndakänslan lära aflägga
åtskilliga yttre synder, samt att lättsinnet och yran lägga sig och 
afmattas; men det egentliga förderfwet stiger i samma grad inwärtes.
Nej, ändamålet war, att du skulle <b>drifvas till Christus</b>, att du icke
annorstädes skulle få någon ro och hwila än i fristaden, Christus. Och
tecknet, att du rätt känner dina synder, blir derföre det, <b>att detta
ändamål är wunnet</b>, nemligen att du <b>icke</b> mer kan hoppas winna nåd
genom något eget arbete, utan nu blott söker försoningsnåden i Christus.
Kan du ännu förblifwa som förr i werlden och synden, då är du icke
ens wäckt, icke ens drifwen in till dig sjelf och din egen bättring, och
då känner du alls intet af synden. Men om du ock är wäckt, men nu
kunnat stanna hos dig sjelf, i din bättring, ånger, bön, och der har
ditt hopp, din tröst och din hwila, då känner du icke förderfwet rätt,
då är du ännu utom Christus och lika förtappad som en säker syndare.
Här uppenbarar sig då den falska, den kainiska syndakännedomen. Det
finnes många wäckta och religiösa menniskor, som känna och erkänna
mycken synd, ja, känna sig stundom rentaf fördömda, men kunna under
allt detta dock berga sig; de lefwa fram den ena dagen efter den andra
i samma tillstånd, och det får gå an; de äro wäl icke alldeles nöjda,
men de förmå dock bära det, de förmå äta och dricka, arbeta och sofwa,
ja, le och skämta, fastän de icke weta sig hafwa Guds nåd, utan kanske
fritt bekänna, att de äro fördömelsens barn. Höra de den fria 
oförskyllda nåden beprisas eller dem tillbjudas, så slå de hastigt emot och
af en besynnerlig ödmjukhet afsäga sig rakt dess annammande, sådana
de nu äro, hwarwid de säga eller mena: "Nej, nej, jag är icke så
förmäten, <b>mina</b> synder äro swårare än så, att jag skulle tillegna mig nåden
så fritt; det kan endast den göra, som icke känner så mycken synd som
jag" — och så äro de hemligen belåtna med sig, eller anse sig hafwa
det bättre än dessa troende, som de mena icke kunna hafwa <b>deras</b 
syndakännedom. Dessa hafwa ett besynnerligt sken af syndakännedom;


man skulle icke tro, hwad som dock är händelsen, att der ännu råder en
innerlig sjelfbelåtenhet, en stolt ande, som gjort sjelfwa <b>samwetsqwalen
till sin tröst,</b> hwarigenom Christus och hans blods förtjenst och fria, stora
nåd ännu utestängas. Dessa, om de ock qwalde sig till döds med synder,
blifwa dock borta från fristaden, från det enda, som gäller för Gud, och
på sådant sätt skola de dö uti sina synder. Dessa äro med träffande drag
tecknade i Kains historia. Äfwen han sade inför Gud: "Min missgerning
är större, än att den kan warda mig förlåten." Han hade werkligen
ett slaget och bäfwande samwete, en orolig ande, som darrade för ett
ruskande löf, han war främmande för Gud och olycklig alla dagar.
Men märk, nog hade han ändå förmåga att gå bort till det landet
Nod öster om Eden och bygga en stad och hafwa hustru och barn; icke
war det honom för swårt, att Gud war wred på honom, det förmådde
han bära; icke behöfde han falla ned för Gud och förwissa sig om hans
nåd. Se här skilnaden mellan <b>ett oroligt samwete</b> och <b>Andens wäckelse</b>,
mellan den syndanöd, som sjelfwa <b>synden</b> och <b>samwetet</b> förorsakat, och
den som <b>Guds Ande</b> genom <b>ordet</b> werkat. Den förra finnes ofta hos
de mest ogudaktiga, efter några syndautbrott, men lemnar dem lika
oförändrade; ty allt det, som är af menniskan, af någon mensklig kraft,
såsom af hennes samwete, kan aldrig föda henne på nytt; dertill fordras
Anden. Den wäckelse och syndanöd, som är Andens werk, drifwer
menniskan alltid till bättring och tro och werkar en hel förändring. Derföre
blir profwet på en sann syndakänsla alltid det, som redan är nämndt,
att den werkar en förändring, ett uppstående, ett flyende, eller att
menniskan icke kan blifwa, der hon är, utan söker sin räddning, samt
ändtligen att hon icke kan söka denna hos sig sjelf, utan i Christus; att hon
icke kan hwila, förrän hon i Honom fått nåd, samt förwissning om
densamma — hwilken nåd och förwissning werkar frid, kärlek och ett
nytt willigt hjerta för Gud och det goda. Och detta war syndanödens
ändamål, nemligen icke att <b>Gud</b> derigenom skulle wilja <b>gifwa</b> nåd, utan
att wi skulle wilja <b>emottaga</b> nåd.

Som fåglar små, när dundra må,
Och djuren sig förskräcka,
De skynda fort hwar till sin ort
Att sig för faran täcka.

Så jag ock får i dina sår
Min tillflykt, Jesu fromme.
När synd och död tillfoga nöd,
Hos dig jag ro bekomme.
Den 10 Maj.

Sannerligen säger jag eder. Allt det I bedjen Fadren i mitt
namn, det skall Han gifwa eder.   Joh. 16:23.


Härwid tänker mången: "Hwad gör det, att jag beder? Min bön
är ju så <b>swag, oskicklig och owärdig</b>, att Gud icke kan höra mig."
Swar: Beware dig Gud från att grunda din tro i bönen på din egen
böns skicklighet eller wärdighet, hwilket du gör, när du för dess 
owärdighet twiflar på bönhörelse. Är det då i ditt eget namn du skall bedja?
Har icke Christus gifwit dig lof att gå i <b>hans namn</b> till Fadren, taga
på hans räkning, på hans insatta wärde af förtjenstlig möda, lidande
och förböner, starkt rop och tårar, lif och blod? Har Han icke sagt
ungefärligen så: "Härtills hafwen I icke bedit i <b>mitt</b> namn; men bedjen
nu i mitt namn, och allt <b>det</b> I bedjen Fadren<b> i mitt namn</b>, det skall
Han gifwa eder." Säg derföre, till trots mot sådan djefwulens
ingifwelse om din owärdighet: Jag behöfwer alls icke min egen böns
wärdighet; jag har en skriftlig anwisning ifrån den store Herren, Guds
enfödde Son. Han har befallt mig gå i <b>sitt namn</b> till Fadren och
sagt: "Allt, det I bedjen Fadren i mitt namn, skall Han gifwa eder."
Och si, när denna anwisningsskrift, som bär <b>Jesu</b> namn, förewisas
Fadren, då har din bön kraft och betydelse, som förslår. Detta böra
wi mena, så ofta wi i bönen bruka de orden: "Genom din Son Jesus
Christus wår Herre." Gud sätter ock största wärde på <b>sin befallning</b>
och på wår lydnad derför. Nu har Han sjelf befallt dig bedja. Du
gör då blott, det Han sjelf befallt — och då har din bön kraft och
wärde för hans befallnings skull. Ty om Han såge på personen, kunde
ingen menniska komma för Honom. Härom läses i en af wåra
symboliska böcker följande Luthers ord: "Derföre måste du så säga: Mina
böner äro icke sämre, oheligare eller Gud mindre behagliga, än Pauli
och de allramest heligas böner hafwa warit. Orsaken är: jag lemnar
dem gerna, hwad deras personer angår, att de warit heligare i sitt
lefwerne; men jag gifwer dem icke efter i anseende till budet om bön.
Ty jag är wiss, att Gud icke anser bönen för personens skull, utan för
sitt ord och den lydnad, man bewisar Honom." Nu har jag samma
bud och samma Christi förtjenst, som helgonen hade; derföre, efter Gud ser
<b>endast derpå</b>, bör jag icke hålla min bön mindre wigtig och helig än deras.

Här fordras nu blott tron, den dyra gåfwan tron, isynnerhet när
det, som du begär, synes alldeles <b>omöjligt</b>, och när Gud länge dröjer
med bönhörelsen. När det synes dig omöjligt, hwad du beder om, anställ
då en grundlig undersökning, om <b>något</b> kan wara omöjligt för Gud.
Denna undersökning kan icke blott anställas på bibelns heliga blad —
såsom i berättelsen om Israels utförande utur Egypten, deras gång
öfwer hafwet, om Daniel i lejonkulan, de tre män i den brinnande
ugnen, och det som står i Dan. 2 eller i alla Christi underwerk i nya
testamentet; utan du kan ock anställa den undersökningen bland
underwerken på himlafästet och blomsterfältet. Säg då, kan <b>något</b> wara
omöjligt för Gud? Men när Han dröjer, så tänk på alla heliga, som
legat i samma försökelses ugn, och förstå, att det hör till Guds 
uppfostran med dig. Du behöfwer detta till öfning för din tro, bön,
ödmjukhet, tålamod. Men om du icke kan tro så mycket godt om din
Gud, tänk då på enkan i Luc. 18, om hwilken Jesus säger, att hon
hade i sin nöd wändt sig till en swår man, en domare, som hwarken
fruktade Gud eller hade försyn för menniskor, hwarföre han en tid icke
wille hjelpa henne; men ändtligen sade han wid sig sjelf: "Ändock jag
icke fruktar Gud eller har försyn för någon menniska, dock fördenskull
att denna enka öfwerfaller mig så swårt (med bön), måste jag fly henne
rätt, att hon icke skall komma på det sista och ropa på mig." Och sade
Herren: "Hören här, hwad den orätte domaren säger. Skulle ock icke
Gud hämnas sina utkorade, som ropa till Honom dag och natt? Skulle
Han hafwa tålamod dermed?" — Förunderliga hjertelag, att Jesus,
blott för att förmå oss att tro, will bruka en sådan liknelse om sin
kärleksrike Fader! Skulle wi icke skämmas och bäfwa för wår otro!
Gud måtte dock hafwa bättre hjerta än denne domare, och likwäl war
domaren icke oöfwerwinnelig. Skulle då Gud låta förgäfwes ropa till
sig dag och natt? "Skulle Han hafwa tålamod dermed?" fäger Jesus.

Gud förläne då hwarje christen mer flit och tro i bönen, så skulle
Guds werk <b>uti</b> honom och <b>omkring</b> honom mer tillwäxa. De, som blifwit
flitigare bedjare, hafwa alltid mer märkbart tillwuxit i nåd och wisdom,
i gåfwor och krafter. Ser du en deruti mer rik och fruktbärande christen,
så wet, att densamme har gjort många knäfall för sin Gud. Derföre
wet man ock, att de gamla heliga woro utmärkta bedjare såsom David,
Daniel m. fl. Det berättas om evangelisten Johannes, att huden
under hans knän war så tjock som under hans fötter, derföre att han
så mycket plägat ligga på knä. Och Praetorius säger: "Jag har icke
talat med någon menniska så mycket som med Gud."

Bed trägen, bed <b>i Jesu namn</b>,
Fly till Guds öppna fadersfamn,
Bed om hans Andes dyra nåd
Till ljus ooch hjelp i råd och dåd,
Till hopp och tröst i nödens tid,
Till kraft och mod i andlig strid.

Hwad tröst för mig, o Herre Gud.
Att nalkas dig med bönens ljud!
Ack, mana sjelf dertill min själ
Och låt min bön dig täckas wäl.
Gud, låt min bön af hjertat gå
Och ej i blotta ord bestå.
Den 11 Maj.

Hwad fattas mig ännu?  Matth. 19:20.


Mången är religiös, utan att ens wara wäckt, mycket mindre en
christen. Mången är wäckt och på wisst sätt omwänd — nemligen wänd
från werldens wanliga fria, gudlösa wäsende till en allwarsam 
gudaktighetsöfning — men är likwäl ingen rätt christen, d.ä. en i Christus
frigjord och salig menniska.

Mången tror och bekänner äfwen Christus wara wår rättfärdighet,
wisdom, helgelse och förlossning, emedan han<b> wet</b>, att Christus skall
wara allt detta, samt att man så <b>skall</b> tro och bekänna för att wara
en fullständig christen, men midt under den tron och bekännelsen har
hjertat i tysthet sin tröst och lit i något annat, såsom i bättringens
allwar, i ånger, bön och kamp; ty då dessa äro, som de böra, då är
man så tröstad och troende — i Christus? — men om dessa brista, kan
man icke tröstas med endast Christus, då betyder Han intet. Der är
då en smygande egenrättfärdighetsorm, en falsk tro, emedan den icke
werkligen i Christus har sin tröst, sin hela tröst.

Såsom ett skönt och träffande uttryck af dessa sanningar läsa wi
uti 1 Kon. 19:11—13 följande: "Och si, Herren gick der framom och
ett stort, starkt wäder, som bröt berg och sönderbråkade hällar inför
Herren; men icke war Herren i wädret. Efter wädret kom en
jordbäfning; men icke war Herren i jordbäfningen. Och efter jordbäfningen
kom en eld; men icke war Herren i elden. Och efter elden kom ett
ljud af ett sakta wäder. Då Elia det hörde, skylde han sitt ansigte
med sin mantel och gick ut och steg i dörren af kulan."

I denna majestätiska underbild såg profeten icke blott en målning
och uttydning af sin egen ledning utan ock af Guds allmänna
hushållningssätt inom nåderiket på jorden. Stormen, jordbäfningen och elden
utgjorde nemligen en träffande målning af lagen, dess tid och dess
werkningar; då deremot ljudet af det sakta wädret rätt wackert afbildar
evangelium och dess tid — först i stort och i det yttre, föreställande
gamla och nya testamentets olika tider och regeringssätt, och sedan i
smått, i det enskilda inre hos hwar och en, der äfwen alltid en
gammaltestamentisk tid med dess lagar, twång, mångoffertjenst och wäntan
föregår Christi ankomst och nådefulla uppenbarelse — en
gammaltestamentisk tid, som hos den ena är längre, hos den andra kortare.

Hos mången själ uppkommer nemligen ett slags stormwäder af
andliga upptäckter, insigter, föresatser, andliga ord och företag, så att han
äfwen sjelf börjar i Herrens namn storma på andra, börjar "bryta berg
och sönderbråka hällar inför Herren", och der är mycken mening, men
föga sinne och sans, föga egen erfarenhet; han är sjelf icke ens 
werkligen uppwäckt, ty han har mycken tröst i sig sjelf och stora
förhoppningar på sin bättrings framgång. Der är blott wäder, <b>stort, starkt
wäder;</b> "men icke war Herren i wädret." Men widare. Det kommer
längre med honom. Han blir werkligen uppwäckt, der blir i hans inre
<b>en jordbäfning</b>, der blir en hjertbäfning, han får se, att han med all sin
storm icke sjelf werkligen<b> är</b> och <b>gör</b>, hwad ordet innehåller — han
förskräckes, han griper sig allwarligt an att nu göra och blifva, hwad han
bör, men det blir icke af, der är ingen kraft, der är blott jordbäfningens
förstörelse, "ty <b>Herren</b> war <b>icke</b> i jordbäfningen". Twärtom blir det wärre
och wärre, ty "af budordet får synden lif och uppwäcker i honom all
begärelse" och blir wäldigare än förut. Häraf uppkommer en eld, en
pinande ångesteld, samt en brinnande ansträngningseld, men allt lika
förgäfwes. Ty "icke war Herren i elden". Nu faller modet, alla försök
äro fruktlösa, alla förhoppningar äro felslagna, allt är förloradt, och nu
börjar det ämnet, som brann, blifwa förtärdt, nemligen det
egenrättfärdiga <b>jag</b>, <b>jag</b> måste, <b>jag</b> skall, <b>jag</b> borde ju! Och <b>jag</b> wardt död,
säger Paulus. Och si nu, nu kommer det <b>sakta wädrets ljud</b>, evangelii
hugswalande, fridgifwande och saliggörande röst wäl till pass för det 
förtwiflade hjertat; nu smakar det godt att höra om en alldeles oförskylld
nåd öfwer det alldeles förtappade, i sitt blod liggande menniskobarnet
nu, då all tröst war ute, nu om någonsin, får den <b>rätta</b> trösten rum i
hjertat; nu stilla sig de stormande tankarna, qwalen och begärelserna.
Der är nu nytt lif, fröjd, frid, kärlek, enfald, förtrolighet med Herren,
milda ögon, glada ord, nya andliga krafter — der är nu Herren, der
skyler man sitt ansigte i salig blygsel öfwer en så oförwäntad hjelp, en
så oförskylld nåd, och säger: Detta tänkte jag wäl aldrig, det förstod jag
icke, att det skulle gå denna wäg, att jag skulle af idel nåd få nåd, då
jag war som allraowärdigast. Eller förstummas man i salig skam öfwer
den stora nåden, såsom det står i Hes. 16: "Du skall tänka derpå och
skämmas och för skam skull icke djerfwas upplåta din mun, när jag
warder dig förlåtande allt, det du har gjort, säger Herren."

Dä Elia wid det sakta wädrets ljud förnam Herrens närwaro, då
"skylde han sitt ansigte med sin mantel och steg i dörren af kulan", liksom för
att uttrycka sitt för Herrens wilja undergifna: "Tala Herre, ty din tjenare
hörer till!" Nu först är man en christen och skicklig att föra det nya
testamentets embete, icke bokstafwens utan Andens; nu är ock den 
stummes tunga lös till att lofsjunga, till att rätt bekänna Christus, hwilken
ordning äfwen David uttrycker: "<b>Jag tror, derföre talar jag</b>, men jag
warder swårligen plågad."

Fattas något, du wet ej hwad,
Fly till Jesus blott!
Om du än ej förstår dig sjelf,
Han förstår dig godt,

Han som gåfwor för alla fått,
Han din Goel ock blifwit;
Men om du ej Honom har, så har du
icke lifwet.

Den 12 Maj.

Hållen eder icke efter denna werlden.  Rom. 12: 2.

Grundtextens uttryck för "denna <b>werlden</b>" betyder egentligen "denna
<b>tiden</b>", nemligen hela jordelifwets tid, såsom motsats till den tillkommande
werlden. Men då tiden eller tidsandan beror af och består uti
menniskowerldens anda och wäsende, så menas här också just <b>den</b> werlden,
nemligen den stora rådande massan af menniskor och deras fåfängliga
och onda wäsende — den massan, som lefwer fram efter den fallna
naturen och efter "den anden, som regerar i otrons barn", "i denna
werldens mörker", hwilken mäktiga onda ande derföre kallas "denna
werldens förste". Denna werlden är derföre alltid ond, stridande emot
Gud, förförisk och farlig; hwarföre apostelen (Gal. 1) också kallar henne:
"denna närwarande <b>onda</b> werld". Denna werld kunna wi således icke
följa eller "hålla oss efter", om wi wilja offra oss åt Gud och göra
hans wilja. Den, som will wara en sann christen och efterfölja sin
Herre genom lifwet, måste alldeles taga afsked från det wanliga
werldswäsendet, måste, i sättet att tänka, tala och lefwa här på jorden,
beträda en helt ny wäg. Sådant menar här apostelen, då han förmanar:
"Hållen eder icke efter denna werlden."

Men skola wi följa denna förmaning, då fordras att "utgifwa sig
sjelf till ett <b>offer</b>"; ty då skall det ofta blifwa öfwermåttan bittert att
ställa sig så ensam och besynnerlig, att man får hela werlden emot sig,
fader, moder, maka, syskon och många wälmenande eller ansedda
menniskor. Låt då icke nedslå eller förwilla dig. Herren Christus och alla
hans efterföljare hafwa gått denna wäg före dig, ja, många tusenden
hafwa derföre blifwit martyrer, emedan de icke kunde hålla sig efter
denna werlden. Du bör derföre tänka så: Fastän jag ser mina grannar
och gamla wänner, ja, mina närmaste gå en helt annan wäg, och de
hafwa hela werldens aktning och wänskap, så will jag dock hellre följa
Christus och hans wänner. Jag har då ett wida herrligare sällskap,
än det jag öfwergifwer; jag har Gud och de goda änglarna med mig,
ja, alla helgon ifrån werldens begynnelse. Gud hjelpe mig blott att
blifwa trofast intill ändan! Äfwenså, när du ser många, som berömma
sig af att wara christna, kunna på samma gång stå i förtroligt förhållande 
till Christi fiender, kanske med dem deltaga i många onyttiga
ting, t. ex. i tidsfördrif på sabbaten, eller du ser dem annars af den
dyra nådetiden bortslösa många timmar med fåfängligt tal eller fåfänglig
läsning, så bör du, som will werkligen följa Christus, eftersinna, om ock
Han och hans lärjungar gjorde något sådant, och då hellre följa dessa

heligas exempel. När du ser många, som wilja wara christna, alltid kunna
tiga om Christus och om de oomwändas själafara, bör du eftersinna, om
det är enligt med kärleken och med Christi exempel, och sedan blott deruti
hafwa ditt rättesnöre. Sålunda skall du lära att både i större och mindre
ting "icke hålla dig efter denna werlden". Men märk noga, att detta
gäller endast om sådana ting, som innebära någon synd, som strida
emot Guds uppenbara ord, eller emot kärlekslagen. Uti alla andra
ting åter skola wi wara såsom andra menniskor, behålla ett naturligt
sätt och icke göra oss besynnerliga genom något påtaget och efterapadt
wäsende, eller gagnlösa egenheter. Högmodsanden frestar stundom äfwen
fromma själar att göra såsom de skrymtare, påtaga sig något eget
utseende, någon utmärkande besynnerlighet i sättet att wara. Sådant
kunde wisst också kallas att icke "hålla sig efter denna werlden", men icke
är det, hwad apostelen här menar. Sådant är twärtom en skadlig dårskap,
som blott "gifwer lastaren rum". Herren Christus war, äfwen i sättet
att wara, "lika som en annan menniska och i åthäfwor funnen som en
menniska", synden undantagen. Har du ett sundt christligt sinne, så skall
du äfwen häruti wara hans efterföljare; du skall alltid eftersinna, hwad
som tjenar till <b>nästans nytta</b>; ty detta är det stora rättesnöret för allt
wårt yttre lefwerne. Men genom tron och bekännelsen, genom nitet
för Herrens ära och själars wäl, ja, genom waksamhet öfwer dig sjelf,
skall du dock alltid blifwa besynnerlig för werlden. Det må då icke
bekymra dig. Såsom främlingar och pilgrimer på jorden, sträfwande
hän till wårt rätta fädernesland, det himmelska, skola wi ju alltid synas
såsom dårar för werlden, hwilken twärtom har på jorden sitt hem och
sitt allt. Men det är just i dessa wäsendtliga stycken, hwilka röra
Guds sak, wårt eget och andras ewiga wäl, wi skola icke hålla oss efter
denna werlden. Detta är, hwad apostelen här lägger oss på hjertat.

Då småsinta werlden med gruset är nöjd,
Och synden och flärden är all hennes fröjd,
Då följer jag, segrande härar, med er,
Som tågen till ära wid korsets baner.

Den korsmärkta drägten med smädnamn jag tar,
Om ingen i slägten det namnet ock bar,
Och följer med glädje, I kämpar, med er,
Som tågen till ära wid korsets baner.

Den 13 Maj.

Ty jag säger igenom den nåd, som är mig gifwen, hwar
och en af eder, att ingen hålle mer af sig, än honom
bör hålla.  Rom. 12:3.


Då apostelen skrifwit hela det bref, i hwilket dessa ord
förekomma, till "alla dem, som woro i Rom, Guds käraste, kallade heliga",
och han likwäl här särskildt tillägger: "hwar och en af eder", märka
wi ett bestämdt syfte att tränga in på hwarje christen, att uttrycka
det <b>hwar och en</b> skulle behöfwa denna warning, att ingen enda borde
anse sig fritagen från frestelsen till högmodsinbillningar - hwarjemte
det antyder denna frestelses stora skadlighet, då apostelen icke will, att
en enda skulle låta denna förmaning gå sig förbi.
Att tänka för högt om sig, att om sina gåfwor och krafter hysa
för stora föreställningar, således bedåras af högmodsanden, detta är
det farliga onda, för hwilket apostelen här warnar. Och för att ännu
nogare se, hwad han på detta ställe åsyftar, måste man akta på 
sammanhanget mellan denna vers och de följande (v. 4—8), der
apostelen utwecklar de andliga gåfwornas olikhet och rätta bruk i
församlingen, hwarwid han anmärker, att alla trogna äro en kropp tillhopa
och inbördes hwarandras lemmar, som hafwa åtskilliga gåfwor.
Apostelen menar då, att wi icke böra för de olika gåfwornas skull
söndras eller upphöja oss sjelfwa och förakta andra, utan förblifwa i 
andens enhet, ödmjukhet och kärlek.

Om wi ock nu förstått apostelens förmaning, hafwa wi dock
dermed icke sjelfwa saken. Här fordras ännu Guds synnerliga
förbarmande, om någon skall kunna undgå att tänka för högt om sig, ja,
att blifwa alldeles olycklig genom den mäktiga och farliga
högmodsböjelsen. Ty så påträngande är den frestelsen i all menniskonatur och
så mångfaldig i sina uppenbarelser, samt slutligen så förstörande för allt
godt, att en christen, som förstått detta, kan grufwa sig för sitt lif och
endast ropa och bedja: "Gud, förbarma dig!" Ty ingen menniska är fri
från denna böjelse. Nej, den ligger i sjelfwa naturen. Wi finna den
redan hos de små barnen, då de så tidigt börja att skryta och berömma
sig emot hwarandra: Jag kan bättre än du göra det och det o.s.w.
Ja, wi weta, att det war isynnerhet egenkärlek och högmod, som den
fallne ängelen i begynnelsen afsmittade på menniskan, då han sade: "I
skolen warda såsom Gud". Sedan finna wi ock denna natur så påtränga
hos menniskor, att knappt någon christen kan få blifwa stilla i sin
obemärkthet, utan hwar och en will uppåt; att äfwen der, hwarest man
icke kan se någon naturlig anledning, nemligen hos menniskor som hafwa
helt ringa gåfwor och utmärkelser, ja, kanske äro, hwad man kallar 
wanlottade, framsticka dock ofta besynnerliga högmodsinbillningar. Detta
är ganska märkwärdigt att skåda såsom bewis på, huru djupt denna 
böjelse ligger i menniskonaturen, om den ock mycket olika framträder.

Kan du nu icke genom Guds ord och Ande hållas i ödmjukhet,
fattigdom och fruktan, utan du börjar <b>hysa och behålla</b> höga tankar om
dig sjelf, att du är framför andra upplyst, wis, trogen, allwarlig, from,
duglig och skicklig, war wiss derpå, att du skall störtas, falla i allehanda
dårskaper, eller synd och skam. Häremot skall ingen waksamhet eller
starkhet hjelpa. Herren Christus säger uttryckligt: "De främsta skola
warda de yttersta." Och åter säger Han: "Den sig upphöjer, han skall
warda förnedrad." Och Petrus säger, huru detta tillgår: "Ty <b>Gud
står emot</b> de högfärdiga". Då Gud står dig emot, försök aldrig att
komma lyckligt fram. Gör, hwad du will, du skall dock störtas. Håller
du dig upplyst och wis framför alla, så skall du falla i willfarelser och
dårskaper framför alla. Håller du dig mer from och stark än andra,
skall du falla i mer synd och skam än andra. Huru mången lofwande
yngling eller jungfru blef icke förderfwad för hela lifwet blott genom
högmod! Huru mången benådad christen förföll icke i de största
dårskaper blott derigenom, att han intogs af smicker och sjelfförtjusning! Detta
är så uppenbart genom all erfarenhet i stort och smått, att hela werlden
wet säga: "Högmod går före fall." Här hjelper då ingenting
annat, än att du i tid låter warna dig, börjar oupphörligt ropa och bedja
till den store, allsmäktige Guden, att Han förbarmar sig och gör dig
ödmjuk och fattig i anden. Och den bönen will Han då gerna höra.
Kan du icke genom ordet och Anden få ett ödmjukt sinne, har Herren
wäl ännu ett medel öfrigt, nemligen det att Han skickar dig någon djupt
förödmjukande erfarenhet. Håll dock detta för en hög nåd, om du blott
ännu kan blifwa i tron; ty då är allting nådefullt, emot att få stanna
i högmod och blifwa ibland de yttersta.  Gud, war oss nådig! Gud,
låt hellre allt annat ondt drabba oss, blott icke högmodets och
förhärdelsens dom.

Wandringsman på jorden,
Fatta djupt de orden:
Blott som arma, små
Nåden wi erfare.
Gud, den underbare,
Har beslutit så.

Blir du sjelfbelåten,
Är du re´n från stråten,
Som till lifwet bär.
Endast de elända
Söka och anwända,
Hwad dem gifwet är.
Den 14 Maj.

Om wi bekänna wåra synder, Han är trofast och rättwis,
att Han förlåter oss synderna.   1 Joh. 1:9.


Hwad detta syndens <b>bekännande</b> innefattar, kunna wi lära af
Davids ord i Ps. 32: 3,5: "Då jag wille förtiga det (nemligen hwad jag
hade gjort, min swåra synd), försmäktade mina ben för min dagliga
gråt . . . men jag sade: jag will bekänna för Herren min öfwerträdelse;
då förlät du mig min synds missgerning." Wi lära här, att detta
bekännande sker <b>inför Herren</b>. "Jag will bekänna för Herren", säger
David, hwaraf wi förstå, att "förtigandet" äfwen warit ett <b>förtigande
inför Herren.</b> Men hwad will det säga? torde någon fråga. Huru
kan man förtiga något inför Herren? För hans ögon är ju allting
blottadt och uppenbart? Jo, detta förtigande förstå wi af erfarenheten. Det
betyder egentligen, i Davids mun, att gå med sin synd, sitt betungade
och sjuka samwete på ett wisst afstånd från Gud, tilldess syndakänslan
skall af sig sjelf afswalas, innan man will gå fram till nådestolen, falla
Gud till fota, erkänna synden och söka förlåtelse och aflösning. Men
ordet kan äfwen begagnas om hela den döda, obotfärdiga hopen. Hela
werlden går och tiger med sina synder inför Herren, och derföre är hon
osalig. Hon känner icke synden och kan derföre icke rätt bekänna den.
Derföre innefattar ordet "bekänna" att <b>göra bättring</b>, lära rätt känna
sin synd, sin öfwerhängande förbannelse och söka nåd i Christus. Detta
är nu allt, hwad som fordras för att blifwa delaktig af den
förwärfwade förlåtelsen. Det måste blifwa en swår hunger i det landet, der
den förlorade sonen håller till, på det han må lära tänka tillbaka på
fadershuset och den swåra synd, han gjorde, då han öfwergaf sin fader
och gick ut och förstörde sitt arf. Då först besluter han: "Jag will stå
upp och gå till min fader och bekänna: Fader, jag har syndat i
himmelen och för dig och är icke wärd kallas ditt barn, men gör mig såsom
en af dina legodrängar!" Så har Jesus sjelf sammansatt orden, när
Han wille göra en tafla öfwer en omwändelse. Af dessa ord skola wi
se något om det rätta bekännandet. Förlorade sonen nämnde icke
någon wiss synd, utan sade blott: "Jag har syndat i himmelen och för dig
och är icke wärd kallas din son." Han sade icke: Den och den synden är
wärd ditt misshag, utan jag, jag, hel och hållen, är owärdig att widare
kallas din son.

Hwad skola wi häraf lära? Jo, det är ingen rätt bättring, der man
blott känner och erkänner en och annan synd, men derunder har mången
annan god sida, hwaröfwer man är sjelfbelåten, utan man måste känna
sig hel och hållen fördömd eller wärd fördömelsen. Widare: den förlorade
sonen förblef icke, der han war, utan han började werkligen återgå
till sin fader. Det är en falsk syndabekännelse, om du kan qwarblifwa,
der du är, borta från Gud, uti werlden och synden. Men märk äfwen:
förlorade sonen sade: "Gör mig såsom en af dina legodrängar." Detta
war hans egenrättfärdighet och otro. Han menade icke, att han af idel
nåd kunde återfå hel barnarätt, utan att han måste först tjena sig upp
hos sin fader. Detta inträffar ännu alltid på dem, som göra bättring;
men då är det att märka, att fadren icke wid denna willfarande
wälmening fäster någon uppmärksamhet. Det heter: "Då sonen ännu war
<b>långt ifrån</b> (hade icke hunnit bedja en enda bön, icke gråta en enda tår,
icke göra en enda tjenst), såg honom hans fader och begynte warkunna
sig öfwer honom och lopp emot honom, föll honom om halsen och kysste
honom". — O, det makalösa, gudomliga förlåtandet! Hade icke fadren
med skäl kunnat säga: Gå bort, du owärdige, du förnedrade son; du
har bortslösat ditt arf, du har förspillt din barnarätt! Men nej, han 
förebrådde honom icke hans synder med ett enda ord, icke heller fordrade
han den ringaste godtgörelse, utan låter genast påsätta honom den
yppersta klädningen, ring på hans hand och skor på hans fötter, samt anställa
en glädjefest för hans återkomst. Så har Christus sjelf beskrifwit det
gudomliga förlåtandet; så will Han wara känd och ansedd.
Fadershjertat war oföränderligt huldt och förlåtande äfwen under den fallne
sonens bortowaro och förskräckligaste försyndande. Icke blef det försonadt
genom hans återkomst, det war tillräckligt försonadt förut; men den 
bortgångne hade ingen nytta deraf, förrän han återkom. Häraf lära wi
då, att Gud är försonad, äfwen mot de ogudaktiga, otrogna, oomwända;
Christus har borttagit äfwen <b>deras</b> synder på en dag, äfwen de
hafwa nåd och förlåtelse sig förwärfwade; den yppersta klädningen, Christi
rättfärdighets klarskinande silke, har äfwen för deras räkning länge 
warit färdig och wäntat att blifwa emottagen.

Här kunna wi äfwen lära, <b>när den saliga stunden inträffar</b>, då en
arm syndare werkligen emottager nåd, förlåtelse och barnaskap — 
nemligen wid första allwarliga återwändande till Herren, d.ä. den <b>första
gången</b> han, misströstande på sig sjelf och allt eget, såsom sin egen 
ånger, bön och bättring, wänder den nödställda, hungrande och törstande
själens öga på den korsfäste; men mycket mer den första gång han 
förstår sin salighet i Christus, den första gång han får se i evangelium,
hwad han förr icke sett, huru allt är redo, är nog och öfwer nog i Christus.

Wälsignad den dagen, när jag här fick se,
Hur nådenes haf öfwerswallat;
Wälsignad den stunden, den Gud mig täcktes ge,
När Han mig till nåden har kallat,
Mig nyfödt och renat, upptagit till barn,
Då löstes jag arme ur otrones garn
Ty Jesus har dött i mitt ställe.

Den 15 Maj.

Ordet är hardt när dig, nemligen i din mun och i ditt
hjerta; detta är det ordet om tron, som wi predika.
Rom. 10:8.


Märk wäl detta språk! Här är trons hemlighet. Här är den sanna
wisheten. "Ordet är hardt när dig." Den, som will finna Gud
och Christus, hålle sig blott till ordet. Der will Gud möta oss. Der
finner du Christus. Du behöfwer icke fara omkring och söka Honom i
dunkla känslor eller okända rymder, hwarken i höjden eller i djupet; du
har Honom helt nära, <b>i ordet — det ordet om tron</b>. Omfattar du
det i ditt hjerta, så har du<b> Christus</b> i ditt hjerta, så har du allt, hwad
orden innehålla och lofwa. Du behöfwer icke swäfwa hit och dit med
dina tankar och säga: Om jag wisste, hwad Gud i himmelen tänker
om mig och will göra med mig! Om jag wisste, huruwida mitt namn
står i lifwets bok, eller icke! Ack, om Gud wille på något sätt
uppenbara sig för mig och säga mig det! Säg icke i ditt hjerta något sådant.
Herren Gud har redan gjort, det du önskar. Han har redan uppenbarat
sig och gifvit oss det ord, som gäller för <b>alla</b>, för <b>hwar och en.</b> War
wiss, att Han icke gör någon skilnad på personer, utan att hans
förkunnade nådeslagar gälla för alla lika. Uti jordiska förhållanden förstå wi
ganska wäl, huru en allmän lag gäller. Då jag känner samhällets
lagar, så behöfwer jag icke säga: Ack, om jag finge tala med konungen
och höra, om jag har att wänta hans kungliga beskydd. Nej, jag wet
förut, hwilka han är nådig och skyddar, nemligen alla som rätta sig efter
rikets lagar. Så är det ock med Guds ord. Det är endast en löslighet
i wår tro på Guds ord, när wi icke weta, hwad Gud tänker om
oss. Han har redan sagt oss det i ordet. Der ser jag, att om jag icke
will hylla Sonen, utan will med werlden lefwa fritt efter mitt eget
tycke och kött, i synd och lättsinne, så är jag under fördömelsens dom.
Will jag å andra sidan försöka att genom egen rättfärdighet efter lagen
förwärfwa Guds nåd, så wet jag, att wilkoret är detta: Fullgör<b> allt</b>,
så får du lefwa, men att om jag syndar på ett, är jag under
förbannelsen. Är jag deremot af lagen dömd, rådlös och nedslagen, men söker
nu min frälsning endast i Sonen, i hans försoning, och icke mer kan
umbära Honom och hans evangelium, då wet jag, att jag redan är
iklädd hans rättfärdighet och skrifwen i lifwets bok, huru illa det än må
synas eller kännas i mitt hjerta. Huru wet jag allt detta? Det wet
jag af Guds eget ord. Hwem skulle jag tro, om icke Gud sjelf? Och
Han har öfwerallt förklarat oss detta.

Wi böra med mycket allwar prägla denna lärdom in i wåra hjertan
Ty det är eljest en öfwermåttan swår konst att alltid förblifwa i
tron, under all den mångfaldiga anfäktelse wåra hjertan måste lida i
denna werld. Köttet är fullt med synd, samwetet fullt med lagsinne,
känslan hos gudfruktiga själar stundom såsom ett öppet sår och Gud med
sin nåd ofta djupt fördold och mycket underlig. Här har då wår fiende,
djefwulen, rika tillfällen och medel att anfäkta oss, så länge wi äro på
jorden. Då gäller det att hafwa något starkt fäste i nöden, att icke
bero af, hwad <b>wi</b> äro, finna eller känna i oss sjelfwa, utan hårdt
fasthålla oss wid den store Gudens ewiga<b> ord</b>. Om denna dyra konst talar
Luther ganska lärorikt sålunda: "Det är annat att <b>känna</b> och annat att
<b>tro</b>. Derföre måste man gå ifrån känslan och rentaf fatta ordet med
hörseln,såsom det lyder, samt likasom inskrifwa det i sitt hjerta och hålla
sig fast derwid, om der ock ingen likhet wore dertill, att mina synder
äro tagna ifrån mig, utan jag känner dem ännu hos mig."

Men detta sker nu endast genom trons ihärdiga fasthållande wid
<b>Guds ord</b>. Och tänk: När den store Herren Gud, himmelens och
jordens skapare, betygar: "Så sannt som jag lefwer, jag har icke lust till
någon syndares död, utan att hwar och en wänder sig till bättring och
lefwer: hwilken förtappad syndare skulle icke då lita derpå, fly till 
Honom och lefwa? När den store Herren Gud ifrån werldens begynnelse
med så många uttryckliga ord och talande förebilder uppenbarat sitt ewiga
råd, att Han wille genom sin enfödde Son bota syndafallet, borttaga
synden och fullgöra lagen; när en stor evangelisters skara jemte den 
Helige Andes krafter på jorden wittna, att allt detta är fullbordadt; ja,
när Herren sjelf betygar: "Jag är den förste och den siste, och den
lefwande; jag war död, och si, jag är lefwande ifrån ewighet till ewighet
— och jag skall gifwa honom, som törstar, af det lefwande wattnets
källa för intet": hwilken förtappad syndare skulle icke lita på sådana ord
och trösteligen framgå till nådestolen? Hwilken anfäktad christen skulle
icke med alla sina frestelser och skröpligheter likwäl hwila sitt trötta hjerta
wid sådana ord? <b>Ordet</b>, Guds eget ord, <b>är hardt när dig</b>, ja, <b>i ditt
hjerta och i din mnn</b>, då du med tron omfattar det. Der har du då
Christus och all salighet, endast i och med ordet.

Wäl mig nu till borgen jag hunnit:
Guds <b>ord</b> är mitt bergfasta slott;
I tusende qwal jag har gått
Och aldrig förstått
Den fridenes grund jag nu funnit.
Hur stormar och böljor än slå,
Guds <b>ord</b> och <b>förbund</b> stå ändå.
Den 16 Maj.

Wi hafwa icke strid emot kött och blod utan emot furstar
och wäldiga, nemligen emot werldens herrar, de som
regera i denna werldens mörker.   Eph. 6:12.


Om wi nu betrakta och sammanfatta, hwad apostelen här antyder
om wår fiende, få wi en ganska förskräcklig bild af honom, såsom på en
gång mycket mäktig, mycket listig och förslagen, och derjemte en osynlig
fiende, som kan wara oss helt nära, utan att wi ana det. Wi wilja
först betrakta detta sista. Då apostelen säger: "Wi hafwa icke strid emot
kött och blod, utan emot furstar och wäldiga", är alls icke meningen,
att wi icke hafwa att strida emot wårt eget onda kött, eller det
medfödda förderfwet, utan det betyder, efter Pauli sätt att tala, att wi i
denna strid icke hafwa, såsom i wanliga krig, några kroppar att rikta
wåra wapen emot, så att wi kunna med ett swärd träffa dem, utan
att wåra fiender äro andewäsenden, hwilka wi icke kunna döda, och
osynliga fiender, som kunna wara alldeles inwid oss, utan att wi se dem
eller det minsta frukta deras närwaro. Detta är ju redan ett ganska
betänkligt förhållande. För det andra låter han oss förstå, att wåra
fiender icke äro swaga och föraktliga andar, utan twärtom mycket
mäktiga och ansenliga, då han kallar dem furstar och wäldiga — eller
nogare efter grundtexten: "furstadömen" och "makter" eller öfwerheter, hwilka
ord antyda, att djefwulen har ett egentligt rike, med särskilda ordningar
och författning, så att somliga onda öfweränglar, såsom furstar och 
öfwerhet, föra en regering öfwer de andra djeflarna. — Widare kallar han
dem werldens herrar, hwilket ju är ett ganska förskräckligt namn. Så
har ock Christus sjelf kallat djefwulen denna werldens furste, och
Paulus kallar honom t. o. m. denna werldens gud, hwilka namn tydligt
gifwa tillkänna, hwad wi ock endels kunna se med ögonen, att
djefwulen alldeles regerar hela den oomwända menniskowerlden, så att
konungar och kejsare ligga under hans wälde och regering såsom små swaga
slafwar eller ock trogna och lydiga undersåter. Wi weta ock, att wår
fiende är af en hög härkomst, nemligen en fallen ängel, och att han har
ett förfärligt mod, då han wågar med besinning strida emot sjelfwa
den store Guden och i Christi kötts dagar gick så långt i öfwermod, att
han till och med dristade att bjuda Herren sjelf falla ned och tillbedja
sig. Och hwilken makt han har öfwer en arm menniska, det kan man
förstå, när Christus betecknar menniskan och djefwulen med ett hus och
dess herre, då Han talar om en starkt bewäpnad, som bewarar sitt hus,
så att menniskan är för djefwulen blott såsom ett hus för dess husbonde.

                                                                                        
Så betecknas ock hans styrka, icke mindre än hans brinnande nit att
förderfwa oss, med apostelen Petri bild, då han kallar honom ett lejon,
ett af hunger rytande lejon, som springer omkring och söker, hwem han
må uppsluka.

Allt detta är ju så förskräckliga antydningar om wår fiende, att en
menniska wäl kan grufwa sig för att lefwa på jorden. Och så mycket
är säkert, att de, som icke i gudsfruktan hålla sig till Herren, måste
wisserligen wara eller råka i djefwulens wåld. Så mycket är säkert
att om Herren blott lemnar oss åt oss sjelfwa, så äro wi förlorade, så
kan djefwulen hwarje ögonblick kasta oss i de grufligaste djup af synder
och galenskaper och derpå i helwetets afgrund. Men wi weta ock, att
så framt wi icke sofwa i säkerhet, eller sjelfwa tro på wår starkhet utan
blifwit små barn och swaga får inför Herren, skall striden icke bero af
wår starkhet, icke heller af djefwulens makt, utan att Herren skall sjelf
strida för oss, ja i sina armar bära och bewara oss såsom lam. Om
Herren Gud blott en enda timme lemnade djefwulen full frihet öfwer
oss, skulle han blott på den timmen rifwa oss i stycken och kasta oss i
helwetet. Hwarje stund i wårt lif, då detta icke sker, är således ett
wittne om Guds trofasta, hulda och mäktiga närwaro O, att wi ock
kunde betänka sådant!

Striden är alltså en andlig strid, den beror icke af wår makt och 
styrka; hwarföre ock den mest fruktanswärda egenskapen hos djefwulen
är hans list, hans mångfaldiga list och ränker, hwarmed han kan 
bedraga och tjusa oss, så att wi icke alls söka Herrens kraft, utan willigt
gifwa oss åt fienden. Derföre har ock Skriften talat mest om denna
hans egenskap. I bibelns sista bok kallas han den gamle ormen, som
bedrager hela werlden och derunder så många kloka, lärda och upplysta
män. Men kanske finnes intet ord, som förskräckligare antyder denna
fiendes fruktanswärda rikedom på list och ränksmideri, än det ordet af
Christi mun: satans djuphet, och då apostelen säger, att han ock förskapar
sig uti en ljusets ängel. Gud beware alla menniskobarn! Emot "satans
djuphet" förslår wisst intet menskligt förstånd, ingen upplysning
och waksamhet, om icke Gud sjelf med sitt "uppseende bewarar wår ande".
Emot satans djuphet will jag endast sätta "Guds djuphet" och den 
"Israels wäktare, som icke warder sömnig eller sofwer".

Wår Gud är oss en wäldig borg,
Han är wårt wapen trygga,
På Honom i all nöd ock sorg
Wårt hopp wi wilja bygga.
Mörkrets furste stiger ned,
Hotande och wred;
Han rustar sig förwisst
Med wåld och arga list,
Likwäl wi oss ej frukta.

Wår egen kraft ej hjelpa kan,
Wi wore snart förströdda.
Men med oss står den rätta man,
Wi stå, af Honom stödda.
Frågar du, hwad namn Han bär?
<b>Jesus Christ det är</b>,
Han är den Herren Gud,
Som, klädd i segerskrud,
Sin thron för ewigt grundat.
Den 17 Maj.

Fötterna skodda, att I mågen wara redo till fridens
evangelium.  Eph. 6:15.


Detta stycke af wår wapenrustning lyder mer ordagrannt efter
grundtexten: skodda med beredwillighet till fridens evangelium. Alla Christi
stridsmän äro kallade att också deltaga i sin Herres stora
hjerteangelägenhet, att fridens evangelium blir utbredt på jorden. Herren Christus
säger: "Den som icke är med mig, han är emot mig, och den icke
församlar med mig, han förskingrar;" och Petrus skrifwer, icke till prester,
utan till christna i gemen: "I skolen kungöra hans dygd, som har kallat
eder af mörkret till sitt underliga ljus."  Men blir du nitisk och
trogen uti att wittna om din Frälsare, utsätter du dig dermed för
många obehag och beswärligheter, ja, du får hela djefwulens rike emot dig
— inwärtes mycket flere och swårare glödande skott och utwärtes hans
trogna tjenarinnas, werldens, fiendskap och bitterhet, hwilken då spanar
efter alla möjliga tillfällen att få sak med dig.

Förstå då, huru nödigt detta stycke är, som heter: "Fötterna
skodda, att I mågen wara redo till fridens evangelium." Märk: "fötterna
skodda!" Likasom det är nödigt för krigaren att wara klädd om sina
fötter, då han skall ila fram genom en obanad mark, full med hwassa
törnen, skarpa stenar och giftiga ormar; så måste ock wi wara wäl 
rustade emot alla de bittra erfarenheter och frestelser till otålighet, som
hopa sig i wår wäg, om wi wilja werkligt och troget nitälska för Christi
evangelium. Wi hafwa då att tränga oss fram likasom genom en tjock
törneskog, der många hwassa saker och giftiga djur skola såra, rifwa,
sticka oss, om wi icke äro wäl rustade.

Och hwad skall då wara wår fotbetäckning? <b>Hwarmed</b> skola wi wara
skodda? Apostelen säger: med <b>beredwillighet</b> eller <b>redebogenhet</b> till
fridens evangelium. Denna <b>redebogenhet</b> består först uti en inre
willighet, hjertlig lust och kärlek, som just kommer af fridens evangelium. Häri
ligger hemligheten. Öfwade christna känna den af sin erfarenhet. Alla
möjliga förmaningar, föreställningar, uppfordringar eller tröstegrunder
äro alldeles utan kraft att bringa oss till en lefwande evangelii
bekännelse, om wi icke just af samma evangelium sjelfwa blifwit warma,
upplifwade och williga i anden. Är hjertat ännu kallt och dödt, finner
man alltid några ursäkter för sin andliga stumhet; eller ock gör man
många föresatser, men det blir dock ingenting af — så wida icke någon
yttre kallelses form sätter oss i rörelse. Men när mitt eget hjerta
genom nåden är uppwärmdt och saligt, då Herren talat med mig och 
försäkrat mig om mina synders förlåtelse och sin wänskap, då får jag en
egen inre drift, så att jag <b>kan icke tiga</b>, utan det går mig, alldeles 
såsom David säger: "Jag tror, derföre talar jag;" och åter: "När du
tröstar mitt hjerta, då löper jag dina budords stig."

Men då ordet <b>beredvillighet</b> antyder, att man är <b>beredd</b>, och
fötternas betäckning, som  gör, att man icke är så ömtålig för det hwassa,
man stöter emot, tyder på <b>tålamod</b>; så hör det särskildt till wår andliga
fotbetäckning, att wi rusta oss till ett ihärdigt tålamod, att wi
allwarligt förlika oss med den tanken, att wi skola lida och wilja lida med
Christus. Såsom Petrus säger: "Medan nu Christus har lidit i köttet
för oss, så skolen I ock wäpna eder med det samma sinnet" att wilja
lida för hans skull. Ty om wi icke äro wäpnade med det sinnet, går
det oss, såsom wi ofta se, att själar börja med stor lust och frimodighet
den andliga striden, men då denna blir något mer allwarsam, så att
det gäller werkligen lida något, då göra de hastigt en krökning åt sidan,
då förändra de tonen och kosan, och det endast för att undgå lidandet.
Sådana duga icke i denna strid. Ty den som will wara en werklig
christen, den som will tillhöra den korsfästes och föraktades parti och
med allwar bekymra sig om hans sak och evangelium, han måste, såsom
Luther säger, "wänta sig allt möjligt motstånd, wåld, onda funder,
föraktelse, otack, hån och försmädelse, fast han ock gör alla godt". Derföre
måste wi wara så skickade, att wi kunna lida de onda och fördraga de
mest oförtjenta bittra ting och sålunda genom tålamod bryta oss igenom.

Men att wara så skickad, dertill fordras, att du först står på en
förtrolig fot med din Gud och känner Honom såsom din försonte, hulde
Fader; och för det andra att du djupt inpräglar hos dig den dyra 
sanningen, att då skall Han uti allting sörja för dig och på det huldaste
waka öfwer allt, hwad dig händer, så att icke ett hår kan falla af ditt
hufwud hans trofasta wilja förutan. Många eftersäga wäl detta med
munnen, men få äro de, som på allwar tro det. Wi borde dessutom
icke så alldeles förakta de gamla kända orden af wår Herre: "Saliga
ären I, när menniskorna försmäda och förfölja eder. Glädjens och
fröjden eder; ty eder lön är stor i himmelen; förty de hafwa sammalunda
förföljt profeterna, som hafwa warit före eder". Skola då äfwen <b>wi</b>,
owärdiga, få wara med om denna profeternas ära? Gud, hjelp oss
att wakna!

O, håll i tron blott ut!
Tiden är kort.
Allt blir ju wäl till slut,
Tiden är kort.
Jag, jag dig älskar ju,
Hwi då bedröfwas du,
Hur jag dig sköter nu?
Tiden är kort.

Werka i tron mitt werk,
Tiden är kort;
Blott på min wilja märk,
Tiden är kort.
Löp på min hudords stig,
Gläds att få tjena mig,
Gläds att få offra dig;
Tiden är kort.


Den 18 Maj.

Om än hafwet rasade och swallade, så att för dess bullers skull
bergen fölle omkull. Sela. Likwäl skall Guds stad blifwa
lustig med sina brunnar, der den Högstes heliga
boningar äro.  Ps. 46:4,5.


Detta är ju en rätt glad och triumferande sång, ett rätt
frimodigt hjerta, som springer med sin Gud öfwer murarna, och som på en
gång swingar sig öfwer alla höjder, öfwer både berg och brådjup! Här
är icke ett tecken af försagdhet. Och dock är den glada psalmen skrifwen
på en tid, då "hafwet swårligen rasade", då "<b>stora bedröfwelser</b> woro
påkomna", såsom wi se i v. 2. Huru kan man i sådana tider wara så
glad och frimodig? Se huru den kunglige sångaren talar! "Gud är wår
tillflykt och starkhet", så börjar psalmen. "Herren Zebaoth är med oss;
Jacobs Gud är wårt beskydd", så slutar den. Det behöfwes blott, att
sådana förhållanden blifwa sanna och lefwande för wårt hjerta; det 
behöfwes blott, att wåra ögon öppnas, att der blir en liten öppning på
det tjocka molnet, som döljer Guds herrlighet för wårt öga, och wi
sjunga och springa alla med samma fröjd som David. Då Elisas
tjenare för den här med hästar och wagnar, som låg omkring staden,
utropade: "Ack we, hwad wilja wi nu göra?" sade Elisa: "Frukta dig
icke; förty de äro flere, som äro med oss, än de, som äro med dem."
Men dermed war den bäfwande tjenaren ännu icke tröstad. Hwad gjorde
Elisa då mer? Elisa bad och sade: "Herre, öppna honom ögonen, att
han må se." Då öppnade Herren tjenaren hans ögon, att han fick se.
Och si, då war berget fullt med brinnande hästar och wagnar omkring
Elisa. Nu war den tjenaren icke ängslig mer. Se då här allt, hwad
som behöfwes: Herre, öppna oss ögonen, att wi må se!

Här böra wi nu förstå, att med denna Guds stad, den sanna kyrkan,
icke menas någon utwärtes församling, hwilken kan omfatta ett helt
lands inwånare, såsom alla döpta till Christus; utan här menas den
heliga, allmänneliga församlingen, de "heligas samfund", som består af
de lefwande Christi lemmar inom alla kyrkor och samfund, hwilka hafwa
Christi ord, denna enda nödwändiga säd till Guds rike, och derföre äro
utspridda kring hela werlden. Se dessa lefwande lemmar i Christus,
här och der förströdda! Detta är bruden och Lammets hustru, som här
en liten tid lefwer i ett fiendtligt främmande land, fjerran från sitt
rätta hem, sin brudgums palats; detta är Christi kropp, som ännu har
mycket att lida på jorden och wäntar sin förlossning; detta är Herrens
församling, den gode Herdens hjord och hans "fosterfår" detta är det
"heliga templet af lefwande stenar, uppbygdt på apostlarnas och 
profeternas grund, der Jesus Christus är öfwersta hörnstenen"; detta är de
heligas medborgare och Guds husfolk, bland hwilka Herren lefwer och
regerar såsom en fader i sitt hus , detta är Herrens plantering och
"örta-gård, der Han förlustar sig bland rosor" — korteligen, det är "lefwande
Guds stad, det himmelska Jerusalem, de förstföddas församling, som äro
beskrifna i himmelen". Det är om denna Guds stad, David här
sjunger så fröjdefullt och frimodigt: "Om än hafwet rasade och swallade,
så att för dess bullers skull bergen fölle omkull; likwäl skall Guds stad
blifwa lustig med sina brunnar, der den Högstes heliga boningar äro."

Men finnes det werkligen en motswarighet till dessa ljufliga ord,
eller månne det är endast ord? Och hwad är det då, som utgör det
utmärkande kännetecknet på Guds folk, på dem, som Herren sjelf känner
såsom sina? Denna fråga blir för alla redliga själar den mest
närgående. Och derpå swara wi: Till denna lefwande Christi kropp hör hwar
och en, som under mer eller mindre syndaelände och sökande efter
frälsning omsider funnit sin enda tröst, lif och salighet i Frälsaren, blott
Frälsaren, så att <b>Han, Han</b> är hela föremålet för hjertats längtan och
hjertats frid — hjertats största sorg, då Han saknas, och största glädje,
då Han är nära. Se, detta är brudens kännetecken. Och i detta sinne,
nemligen att Christus är oumbärlig, först och sist till försoning och 
rättfärdighet, så ock till helgelse och förlossning — i detta sinne äro alla
christna lika. Huru märkligt är det icke, att i alla länder och tider, i
alla folk och slägter och tungomål, der man finner christna, ehuru af så
olika folklynnen och seder, de dock i denna hjertpunkt äro alla så lika.
De kunna wara ganska olika i wissa andra afseenden, i gåfwor och
kallelser, samt i wissa enskilda meningar; men uti ett äro de alla lika:
att <b>Christus, Christus</b> är deras lif och deras wisa.

Se, dessa äro nu de, hwilka utgöra det Guds folk, om i wår text
betecknas med <b>Guds stad</b>. I sanning en underlig stad! Liten och 
oansenlig, och dock så stor och herrlig — stor till sitt omfång, lika med
werlden, sträckande sig från pol till pol, och öfwermåttan herrlig till
sitt inre wäsende och sin slutliga bestämmelse. En gång skall man ock
se de förströdda samlade, då skall man skåda bruden i bennes fulla glans
och prydning.

Hwad under om min längtan då alltmera sträcker sig,
Jerusalem, Guds helga stad, dit upp, dit upp till dig.
Min härkontst är ju dock af dig, och jag är främling här,
I dig jag har mitt borgerskap, och der jag hemma är.
Den 19 Maj.

Gå till mina bröder och säg dem: Jag far upp till min
Fader och eder Fader, till min Gud och eder Gud.
Joh. 20: 17.


Detta war det första, som den uppståndne Frälsaren talade efter
sitt stora werks fullbordande; och wi märka i orden en påtaglig omsorg
att fästa uppmärksamheten på ordet <b>broder</b>, då Han med en så
besynnerlig widlyftighet uttrycker detsamma, sägande: "<b>Min</b> Fader och <b>eder</b>
Fader; <b>min</b> Gud och<b> eder</b> Gud." Då wi härjemte äfwen betänka, att
Christus icke före sin död brukade tilltala sina lärjungar med 
brodersnamnet — Han hade wäl förut kallat dem wänner och bewisat dem all
kärlek, samt i allmänna ord förklarat, att "den, som gjorde hans wilja,
skulle wara hans broder och syster och moder"; men Han hade dock icke
bestämdt tilltalat dem med namnet<b> bröder</b> — utan det är först, då det
stora försoningswerket war fullkomnadt, då syndafallet war godtgjordt,
ormens hufwud krossadt, synden försonad och den ewiga rättfärdigheten
framhafd, och således menniskornas ursprungliga barnaskap hos Gud war
återstäldt — det är då, Han begynner bruka det namnet bröder, och
säger: "Min Fader och eder Fader, min Gud och eder Gud." Wisst är
detta betydelsefullt, wisst må man stanna och betänka det! Och att detta
war det första, Herren talade efter sin uppståndelse, får en ny
märkwärdighet, då wi besinna, att detta just war det stora målet för hela Christi
försoning, nemligen att återställa wårt i fallet förlorade barnaskap hos
Gud. Ty allt, hwad som eljest uträttades, såsom att synden försonades,
lagens förbannelse borttogs och den ewiga rättfärdigheten framhades,
allt är blott delar af ett enda stort werk, nemligen wårt förlorade
barnaskaps återställelse. Ty detta är ju hela hufwudsaken, att menniskan i
begynnelsen war skapad till Guds barn och arfwinge; och när detta
hennes barnaskap genom syndafallet förlorades, skulle "qwinnans säd"
återställa detsamma. Uti barnaskapet hos Gud förenar sig all salighet;
ty äro wi barn, så äro wi ock arfwingar. Det war således återställelsen
af detta, som utgjorde målet och sammanfattningen af allt, hwad 
Christus, såsom wår andre Adam, skulle uträtta. Den, som förstått detta,
skulle efter Christi fullbordade försoning af sig sjelf kunnat fråga: Är då
nu wårt barnaskap hos Gud återstäldt? Äro wi nu återbragta till det
i fallet förlorade förhållandet till Gud? Och nu kommer här Herren
Christus sjelf och säger det — och det är det första, Han talar efter
sin uppståndelse; och Han har en synnerlig omforg, att man skall märka,
hwad Han säger:" Mina bröder — min Fader och eder Fader, min Gud
och eder Gud — min och eder! min och eder!" Den, som icke här 
förnimmer något stort och gudomligt, måste hafwa alldeles "förhållna
sinnen". O, så märkwärdigt! Christus sjelf, Herren af himmelen, Guds
ewige Son, som först kom och blef en menniska såsom wi och nu 
fullbordat återlösningens werk, Han säger om arma skröpliga lärjungar:
Mina bröder — mina — bröder — min Fader och eder Fader! Så har
Herren nedbrutit medelbalken, så är åter Gud och menniskan förenad,
så är det förlorade återstäldt: <b>barnaskapet hos Gud</b>. Så är Guds
Son worden, såsom apostelen säger, <b>den förstfödde bland många
bröder</b>; märk: "den förstfödde bland många bröder." Hwad hör jag, hwad
hör jag! — Om wi ock ofta betraktat denna underbara brodershelsning,
hafwa wi dock knappt gjort den ringaste början. Här är ett djup och
en höjd, som går öfwer all wår förmåga; gåfwan är allt för stor och
wåra hjertan alltför trånga. "Från djup och till djup i Guds ewiga
råd serafen ej blickar ett under af nåd mer stort och mer saligt än detta."

Men skulle ännu någon säga: Ja, det war lärjungarna, dessa
Jesu närmaste och trognaste, som hade följt Honom i mer än tre år,
och som woro fromma och heliga — det war dem, Han kallade bröder.
Hwad kommer detta oss wid? -  så wilja wi blott swara: Har du ännu
icke förstått, att detta broderskap med Christus är detsamma som wårt
barnaskap hos Gud, och att detta war sjelfwa hufwudmålet för hela
Christi försoning, hwilken ju icke skedde blott för några få wänner, utan
för hela werlden? Wisserligen är det alltför orimligt, att wi,
arma syndare, skola wara Christi bröder. Men hwad säger Skriften? Och har
wäl Christus haft anseende till person? Gud, alla menniskors skapare
och frälsare, ser icke efter personen, utan efter menniskan. Icke ens
Christi egen moder fick hafwa något företräde, utan allt, hwad menniska
heter, war för Honom lika. Det är blott <b>menniskan</b>, som är så dyr
för hans ögon, och icke den och den <b>personen</b>, med den skilnad allenast,
att de trogna ligga wid hans sköte, äro hans lust och fägnad, då de
otrogna äro sorgebarn, fjerran från hans famn. Så gäller då detta
broderskapet icke blott de första lärjungarna, utan äfwen oss alla, som
genom deras ord tro på Honom. O, stora herrlighet! O, ewiga
fröjdekälla! Hwar och en ibland oss, som genom deras ord börjat tro på
Honom, har samma lott som de uti denna hans ljufliga tillfägelse:
Mina bröder — min Fader och eder Fader, min Gud och eder Gud.

Han har sagt: "min Fader — eder Fader".
Han har sagt: "min Gud och eder Gud".
O, min arma själ är du ej glader,
Att ock du har fått ett sådant bud!

O, det broderskapet, se det gäller
Mer än allt, hwad här man nämna kan,
Ty i bredd med Jesus det mig ställer,
Ger mig rätt till samma arf som Han.
Den 20 Maj.

Och Gud skall aftorka alla tårar af deras ögon; och ingen död
skall sedan wara; icke heller gråt, icke heller rop; ty det
första är förgånget. Uppb. 21:4.


Då allt detta, som tillhör <b>det första</b> - det första tidskiftet, wår
maskperiod på jorden — "tårar", "gråt", "rop", "wärk" och "död", är
förgånget, då skall der wara blott fröjd och ett "lustigt wäsende på
Guds högra hand i ewighet". Då skall jag aldrig mer gråta, ängslas
och lida af syndens makt i mig, af djefwulens frestelser och anfäktningar,
eller af werldens ondska, förakt, lögn och smädelse. Tänk, hwad detta
är: Nu skall jag aldrig mer lida af syndiga tankar eller begärelser, utan
wara alltid helig, ren, fri och andlig; nu skall i mitt hjerta gå wågor
af oändliga salighetskänslor. Nu skall jag hafwa ett sådant hjerta,
som kan helt och fullkomligt älska Gud, ett hjerta som ingen större
salighet känner än i det heliga och underbara, som jag nu skådar och
åtnjuter; nu skall jag aldrig mer behöfwa säga mig, att jag bör älska
Gud, utan jag skall hafwa ett sådant hjerta, som icke kan annat än
älska Honom och allt, hwad som tillhör Honom — likasom en warm
älskare af sig sjelf har det hjertat, att han älskar och har deri sin sällhet.
O, hwilken salig tid, då synden icke mer låder wid oss! Wi skola icke
mer kämpa med detta upproriska hjerta, som nu beständigt will föra oss
ifrån Gud; icke mer förtryckas af det djupa förderfwet, af någon tröghet,
kallsinnighet, eller af wrede, eller af otålighet, eller af stolthet,
eller af skygghet för Christi bekännande. Intet stapplande, intet
Andens bedröfwande, inga syndiga ord eller gerningar skola mer kränka
wårt samwete. Wi skola nu hwila ut ifrån allt detta för ewigt. 
Widare, wi skola icke mer känna något twifwel på Guds kärlek. Wi skola
icke mer bruka sådana ord som dessa: "Huru skall jag weta, att mitt
hjerta är uppriktigt inför Gud? att min omwändelse är sann, att min
tro är lefwande? Jag fruktar, att allt, hwad jag gör, är skrymteri, att
Gud är wred på mig." Nej, allt detta tillhörde det första, eller jord-
lifwet. Allt detta skall nu wändas i lof. Wi skola aldrig mer frukta
något Guds misshag; ingen hjertewärk, intet helwete skall mer blandas
med himmelen. Här händer det ofta, att de trogna känna Guds wrede
"trycka och tränga dem med alla sina böljor"; men då detta första är
förgånget, skola de fullkomligt "se och smaka, huru ljuflig Herren är",
och nu höra hans tilltal: "Jag har som snarast, uti ett ögonblick, gömt
bort mitt ansigte för dig; men med ewig nåd will jag förbarma mig
öfwer dig."

Wi säga än en gång. Tänk, hwilken salig sabbatsro och hwila,
när wi icke mer skola känna köttets och djefwulens frestelser! Hwilken
smärta är der icke för en christen att blott känna <b>frestelser</b> till allt ondt:
än dessa hemska och hädiska tankar om Gud, om Christus, om wissa
heliga sanningar; än åter frestelser att wända sig till de
närwarande tingen, att leka med syndens lockmat, att söka någon glädje
i köttets lustar, hwilka äro färdiga att som krut fatta eld, så snart
en gnista faller deri. Wi swäfwa här i beständig fara. Hwarje
sinne, hwarje lem hos oss, hwarje skapad warelse kan blifwa oss till 
frestelse. Wi kunna knappt öppna ögonen, utan att afundas dem, som
äro öfwer oss, eller förakta de ringare. Huru snart förgå wi oss icke
med tungan, och isynnerhet med hjertat! Hafwa wi ett skarpt
förstånd, huru snart uppblåsas wi icke! Äro wi befallande, huru snart
missbruka wi icke wår makt! Äro wi underordnade, huru snart knota
wi icke öfwer andras företräden och tadla dem! Sådana hjertan dragas
wi med nu. Tänk, då wi blifwa alldeles fria från allt detta onda!
Och detta allt för ewigt, för ewigt — "ty det första är förgånget".

Men allt detta är nu taladt, "såsom af ett barn", och blott om
<b>det onda</b>, wi skola undkomma. Ty af detta onda hafwa wi erfarenhet.
Men hwem kan wäl säga något wärdigt om <b>det goda</b>, wi skola erhålla?
Det är, "hwad intet öga har sett, och intet öra hört, och uti ingen
menniskas hjerta är uppstiget". Betänk allenast, när den allsmäktige
Guden företager sig att riktigt glädja sina hemkomna barn, hwad Han
då kan göra! Han kan skapa oändlig salighet. Han kan, om så
fordrades, blott skapa sådana hjertan uti oss, som af sig sjelfwa känna en
outsäglig fröjd. Wi erfara ju ofta, huru sorg och glädje endast bero
af sjelfwa hjertats stämning, så att ett gladt hjerta fröjdas utan
synnerlig anledning. Tänk då, när först alla omständigheter äro de
allrasaligaste, och så derjemte hjertat är friskt, gladt, ja, så fröjdedrucket,
som den allsmäktige Skaparen kan göra det. Wi förstå, att när blott
den tid kommer, att Gud <b>will</b> göra salighet, då <b>kan</b> Han göra
outsägliga ting; och för det andra att Han, som är sjelfwa kärleken, nu äfwen
måste wilja det — då wi, som äro onda, ändock kunde wilja skapa
himlar. O Gud, fördrif det tjocka mörkret i wår själ. Wi hafwa ju
outsägliga ting att wänta, så sannt du sjelf har sagt det.

Ja, högre, klarare än gull, än solen
Min själ skall skina ärofull för stolen.
Den gode Guden iklär mig skruden,
Som sjelf Han lofwat åt den kära bruden.

En ewig, oförgänglig fröjd det blifwer,
Som fridens Gud i himlens höjd mig gifwer,
Der Jesu wänner med palm i händer
Lofsjunga Lammet, som de sina känner.
Den 21 Maj.

Jag will lofwa Herren all tid; hans lof skall alltid wara i min
mun.  Ps. 34:2.


Så säger den pröfwade David. Och så bör wisst en christen hafwa
det, hwilken är insatt i hela Christi rikedom, att han i <b>all tid</b> är glad
och  tacksam i en sådan lycka, såsom ock apostelen säger: "Waren alltid
glada — och tacksamma i allting, ty det är Guds wilja om eder genom
Jesus Christus." Först är det wisst den billigaste och saligaste pligt,
att Guds barn redan här i pröfningswerlden begynna det himmelska
lifwet, nemligen att prisa och lofwa wår Gud — glädjas, älska och
prisa sin himmelske Fader, för allt hwad Han i sig sjelf är, och för hwad
Han emot dem <b>gjort, gör och skall göra</b>. Hwem kan utsäga alla de
blott härmed antydda ämnen för Guds lof? Men hwad som är icke
mindre wärdt att i tid besinna, är, att otacksamheten är en sådan synd,
som har en hel mängd olyckliga följder med sig — "otacksamheten är
eet uttorkande wäder, för hwilket alla Guds nådeskällor utsina" — och
otacksamheten är ett slags förtrollning af menniskans sinne, så att hon
icke ser det goda hon har, så att, om hon ock i sjelfwa werket är den
lyckligaste på jorden, hon skall gå såsom en olycklig warelse genom lifwet
och wara en martyr för idkelig missbelåtenhet, en börda för sig sjelf och
en Guds äras förnekare. Det säkra är, att den, som fått minst på
denna jord, har dock stora skäl att oaflåtligen prisa, tacka och lofwa wår
Gud; ty blott att få se eller weta något om Guds herrliga werk och
wäsende borde uppfylla oss med hans pris. "Hela jorden är full med
hans godhet. Himmel och jord äro fulla af hans ära." Den minst
lycklige har stora skäl att prisa Gud, blott för hwad Han i sig sjelf är.
Mycket mer då, om du ock är en ibland dem, som på ditt eget
hjerta erfarit hans stora nåd och barmhertighet, blifwit benådad med
den saliga kallelsen till Christi rike, benådad med den Helige Andes
upplysning, så att du lärt känna dig sjelf och din Frälsare och blifwit ett
Guds barn — och jemte allt detta kanske också åtnjuter en hel mängd
synliga wälgerningar af Gud, andliga och lekamliga, har Guds ord och
dagligt bröd, ja, allt hwad nödigt är för resan genom lifwet: huru bör
du icke då tacka och lofwa wår Gud! Om du nu twärtom förgäter
allt detta, går oförnöjd och otålig och ser på några små obehag, så är
detta en otacksamhet, som icke gerna kan blifwa ostraffad. En christen
bör wara en glad och tacksam menniska.

Om wi nu förstått, att otacksamheten är en mycket farlig och 
förderflig  synd, så återstår ännu den frågan:  Huru skola wi få sådana
hjertan, som rätt wärdera det goda, Gud gifwer, samt tacka och prisa
Honom derför? Ja, här hjelper ingenting annat, än hwad apostelen
säger: "Waken upp rätteligen!" Här hjelper intet annat, än att wi
sannfärdeligen få Gud för ögonen. Detta är rätta wägen. De mest
döda och otacksamma menniskohjertan hafwa blifwit fulla af Guds lof
och pris, när de endast fått sina ögon öppnade att se Gud, och hwad
godt Han gjort oss och dagligen gör. Derföre, då David wille rätt
uppwäcka sin själ till Guds lof, sade han: "Och förgät icke — förgät icke, hwad
godt Han har gjort dig". Har Gud icke gjort dig något godt, så behöfwer
du icke tacka Honom. Wi borde wisserligen prisa och tillbedja Gud,
blott för det Han är i sig sjelf, om Han ock intet godt hade gjort oss,
ty wi intagas ju ofta af en stor personlighet, äfwen om wi icke erfarit
något godt af honom. Men den rätta tacksamheten till Gud intager
intet menskohjerta, förrän det sjelft erfarit en mycket stor nåd af Honom,
nemligen den stora nåden som helt uppsmälter och omskapar menniskan.
Derföre kunna wi aldrig med allwar uppmana någon annan till Guds
pris än dem, som erfarit den stora barmhertighet, att de blifwit från
dödens och djefwulens wåld frälsta och af Guds Ande födda på nytt.
De döda prisa dig icke, o Herre; och utan en blir född på nytt, kan han
icke ens i tiden se Guds rike. Han är blind och död, han ser icke Guds
herrlighet. Att söka bringa en sådan till hjertlig glädje och tacksamhet,
det wore såsom att wilja bringa snö och is att blifwa warma.

Men såsom det är ett fåfängt försök att arbeta med sjelfwa hjertat,
att göra det warmt och tacksamt, då wi icke erfarit Guds godhet; så
är det å andra sidan mycket lätt att wara tacksam, när wi smaka och
se, huru ljuflig Herren är, ja, då wore det twärtom swårt att icke få
tacka och prisa Honom. Det war icke swårt för Israels barn att prisa
och lofwa Gud, då de hade gått genom det röda hafwet och sett sina
fiender begrafwas i dess böljor. O nej, det war då mycket lätt, det war
ett oemotståndligt behof för deras hjertan att då få utbrista i Guds
lof och pris. Hör, huru de då sjunga endast om, hwad <b>Herren</b> hade
gjort, hwad <b>Herren</b> war, hwad <b>Herren</b> bewisat dem. Det är då hela
hemligheten af ett tacksamt och lofsägande hjerta, <b>att det ser Herren</b>.

O Herre Gud, oändelig!
Giw mig nåd till att prisa dig
Och sätta all min tro dertill,
Att du är ewigt god och mild.

O Jesu Christ, som mandom tog!
Hjelp mig att komma städs ihåg
Din bittra död, ditt rena ord,
I dem min själ är saliggjord.

O Helge And´, gif oss din nåd
Att alltid följa dina råd.
Ledsage, hägne oss din hand,
Gud Fader, Son och Helge And´.
Den 22 Maj.

Wandren, såsom tillbörligt är, hwar och en uti den kallelse, deruti
I ären kallade, med all ödmjukhet och saktmodighet, med
tålamod unddragande den ena den andra i kärleken.
Eph. 4:1,2.


Du som är ett Guds barn — <b>wandra din höga kallelse wärdigt</b>!
När du ser andra, ja äfwen dem, som wilja wara christna, likwäl fritt
lemna sina sinnen öppna för al1 fåfänglighet, lyssnande, skådande och
talande i många onyttiga ting, bör du, som är kallad till det saliga
umgänget med Frälsaren och har den Helige Ande i ditt hjerta, deremot
akta på, hwad som är behagligt för detta ditt höga sällskap. 
Bedröfwen icke Guds Helige Ande, säger apostelen; och åter: Guds tempel
är heligt! Du skulle då hålla någon wakt om ditt hjertas tempel, att
icke allt werldsligt fick dit inkomma. När du ser andra försänka sina
dyra själar i många och stora planer för jordisk winning för att här
bereda sig ett paradis, bör du, som är kallad till Guds rike och
herrlighet, deremot hafwa din skatt och ditt paradis i himmelen, "fara efter det,
som är ofwantill", och endast för Herrens wilja och bud med dina lemmar
sköta det jordiska, under det hjertat söker de ting, som icke synas. När
du ser andra, som ock wilja wara christna, likwäl så "lefwa sig sjelfwa",
att de kunna se sin omgifning, i otrons och syndens mörker, wara stadd
på förtappelsens wäg och likwäl knappt med ett ord warna dem, 
tillbakahållna af menniskobehagsamhet, lättja och maklighet, bör du åter,
som nu har ditt lif och din salighet af Christi död, betänka, att "Han
är fördenskull död för alla, att de, som nu lefwa, icke skola lefwa sig
sjelfwa", och att Han derföre "gjort oss för wår Gud till konungar och
prester", att wi skola med allwarlig bön och ordets bekännande ständigt
församla med Honom.

Tag här widare de exempel, som apostelen sjelf anför. Han säger:
Med all ödmjukhet och saktmodighet, fördragande den ena den andra i
kärleken. Äfwen häruti skola wi wara Guds efterföljare, såsom älskliga
barn, att wi icke mer wandra såsom de, hwilka lefwa i sitt sinnes
fåfänglighet. Ja, äfwen om de wilja wara christna, men der är ett
högfärdigt och stormodigt wäsende, så att de alltid wilja wara de förnämsta,
wisaste och starkaste, skall du deremot ihågkomma, att du är kallad till
det rike, om hwilket Herren särskildt förklarade, att den, som der will
wara den störste, skall wara såsom den minste, och den, som är ypperst,
skall wara allas dräng; men att de, som hålla sig och wilja hållas för
de främsta, skola warda de yttersta. Ja, måtte wi aldrig glömma, att
bland alla de oarter, som Christus bestraffade hos sina lärjungar, war
det ingen, för hwilken Han warnade med så förskräckande ord som för
högmodet. För detta warnade Han dem ofta och wid ringaste tecken
deraf. När de frågade, hwem som war den störste i himmelriket, afskar
Han med så grufliga ord deras inbillningar, att Han sade, att de icke
alls skulle komma derin, om de icke omwände sig från detta sinne och så
förnedrade sig som ett barn. Då lärjungarna en annan gång fröjdades
åt sin makt att utdrifwa djeflar, genast sade Herren: "Fröjden eder icke,
att andarna äro eder underdåniga, men fröjdens, att edra namn äro
skrifna i himmelen." Så grannlaga är denna punkt; så farlig denna
förnöjelse öfwer egna företräden och utmärkelser. Men att wåra namn,
äro af nåd skrifna i himmelen, det är ett med de swagaste nådebarn
gemensamt godt, åt detta få wi fröjda oss. Då Petrus sade: "Om än
alla förargas i dig, skall jag dock icke förargas", genast tillstaddes det
satan att sålla honom såsom hwete. Sedan skref samme Petrus: "Hållen
eder hårdt wid ödmjukheten, ty Gud står emot de högfärdiga, men de
ödmjuka gifwer Han nåd." Widare: när du ser andra, som ock wilja
wara christna och kunna bete sig mildt och wänligt bland främmande,
likwäl wara tyranner i sitt hus, trätosamma och hårda mot sina
medmenniskor, skall du deremot ihågkomma din kallelse att wara hans
efterföljare, som icke war "knorrisk och gruflig", utan "mild och ödmjuk af
hjertat". Öfwa dig med allwar uti hjertans barmhertighet, mildhet och
saktmodighet, att icke köttet får hafwa frihet. Och om du icke kan
hämma hwarje utbrott af ett retligt lynne, måste du dock deruti skilja
dig från de ogudaktiga, att du åter erkänner ditt fel, är snar till wänskap
och icke låter solen gå ned öfwer din wrede. Äfwen om du werkligen
har swåra medmenniskor, kom ihåg, att det just är din kallelse såsom
christen att öfwerwinna ondt med godt och att "twå deras fötter" —
såsom apostelen här säger: "Fördragande den ena den andra i kärleken."
Wår lärofader Luther skrifwer: "Om din make, din tjenare, ditt 
husbondfolk också werkligen hafwa ett förargligt fel, håll dem detta till
godo — och anwänd du din större nåd till deras tjenst och förbättring;
men wet, att du är kallad att bära nästans bördor, helst som äfwen du
wisserligen har något fel, hwilket ock andra måste hos dig fördraga."
Se, till sådant äro wi kallade. Och på detta sätt skola wi uti alla
möjliga fall betänka wår höga och saliga kallelse såsom christna och Guds
barn och så wandra, som tillbörligt är i den kallelsen. Gud gifwe oss
alla alltmer sin nåd härtill!

Låt din <b>frid</b>
Bo i hjertat all min tid!
Sådan du den, Jesus, ger,
Låt den wäxa mer och mer
Under lifwets kamp och strid.

Gör mig<b> mild</b>,
Utaf hjertat lik din bild;
<b>Ödmjuk, tålig</b> också då,
När du lägger korset på
Ifrån knot och otro skild.


Den 23 Maj.

Blifwen i mig! Blifwen i min kärlek.   Joh. 15: 4,9.


Märk detta: <b>Blifwen i mig</b>! —<b> Blifwen i min kärlek</b>! Det måste
ligga något besynnerligt wigtigt i dessa ord, efter Herren sjelf så ofta
upprepar dem. Det är icke mindre än tio gånger efter hwarandra, som
Herren i Joh. 15 brukar det ordet om blifwandet i Honom, hwaraf
hwar och en må betänka, med hwilket allwar och nit wår Frälsare will
inskärpa denna sak hos oss, och huru öfwermåttan wigtig den måste
wara, då Han så ofta upprepar ett och samma ord. Då måste det ock
wara oss af stor wigt att fatta, hwad Herren menar. Gif då akt på,
huru Han talar, och betänk, att Han icke säger: Blifwen i min tjenst,
blifwen i min efterföljelse, eller blifwen i bön till mig — nej, Han
talar om ett mycket innerligare förhållande, då Han säger: "Blifwen i
<b>mig</b>;" "om I blifwen i <b>mig</b>." Hela det djupa innehållet af detta
uttryck lärer wäl ingen i tiden kunna helt genomskåda eller utsäga; men
så mycket inse wi, att det talar om den allrainnerligaste förening med
Honom — sådan Han ock uttryckt den med bilden af <b>grenar i ett träd</b>.
Men hwad wi kunna förnimma af denna förening och hwarigenom den
uppkommer, det antyder Herren med de förklarande tilläggen: "Om
mina ord blifwa i eder — blifwen i min kärlek." Wi blifwa i Christus,
då wi blifwa i hans kärlek och hafwa hans ord icke blott i hufwudet
och munnen, utan i hjertat, så att det utgör wår werkliga tröst.

Ditt blifwande i Christus och hans blifwande i dig är ofta den
allrastörsta hemlighet. Men gif akt på, om du lefwer af Christi ord
och Christi kärlek. Är det så, då lefwer du i Christus, och Christus i
dig. Du kan wäl weta med dig, om du har tröst i Christus, således:
om du plägar hafwa bekymmer öfwer dina synder och uselheter och då
får din tröst endast genom ordet om Christi kärlek, Christi rättfärdighet,
Christi blod, eller om ditt hjerta har tröst af sig sjelft eller af något
ditt görande — gif wäl akt på, om du har din tröst genom <b>hörande</b>
eller genom <b>görande</b>. Då märker du, om du lefwer af tron. När du
med allt eget arbete aldrig kan blifwa tröstad, utan endast genom
evangelii hörande, då märker du, att din tröst kommer af tro. Detta är
en punkt så wigtig, att den, som icke will wara bedragen, måste
nödwändigt derpå gifwa akt. Har du ett hjerta, som <b>beror</b> och <b>lefwer</b> af
ordet om Christus, liksom kroppen af lekamlig spis, då blifwer du i 
Honom och Han i dig; då känner du ock, huru ditt hjerta innerligen 
drages till Honom, hungrar och törstar efter Honom och blott i Honom
och hans kärlek får tröst och lif.

Hwad det will säga, att wi lefwa af Christi kärlek, och att Christus
lefwer i  oss  genom tron,  det är herrligt beskrifwet af Paulus i
Gal. 2: "Jag är genom lag död ifrån lagen, på det jag skall lefwa
för Gud; jag är korsfäst med Christus. Men jag lefwer, dock icke nu
jag, utan Christus lefwer i mig; ty det jag nu lefwer i köttet, det 
lefwer jag i Guds Sons tro, som har älskat mig och gifwit sig sjelf ut
för mig." Se här helgelsens rätta lif och rätta kraft. Detta heter:
<b>Blifwen i mig — blifwen i min kärlek</b>. Märk, huru apostelen talar:
"Jag är genom lag död ifrån lagen — jag lefwer nu i Guds Sons tro,
som har älskat mig." Se här, du arma själ, hwad det är, som fattas
dig, då du är slaf under synden, då du wäl kan förskräckas, ja, förtwifla
för synden, men likwäl icke kan rent afsky och hata henne, utan synden
är wäldig öfwer alla dina sinnen och lemmar. Felet är, att du icke
är <b>död ifrån lagen</b>, icke är fri och salig i Christi kärlek, utan är 
inwärtes lagbunden och trälsinnad. Huru war det då möjligt, att du
skulle hafwa lif och kraft och en helig wilja? "Om en lag wore gifwen,
som kunde göra lefwande, så wore rättfärdigheten sannerligen af lagen."
Nej,<b> bokstafven dödar</b>; lagen gör blott synden lefwande och "mäktig i
wåra lemmar att göra döden frukt". Will du hafwa lif och kraft till
någon helgelse, så måste du wara "död ifrån lagen" och lefwa blott i
Christi kärlek. Apostelen sade: <b>Jag är genom lag död ifrån lagen</b>.
Först har sjelfwa lagen dödat mig, min sjelfwerksamhet och inbillning,
nemligen då den uppwäckte i mig all synd, "beswek mig och dräpte mig
dermed" — "och jag wardt död" — det war slut med mig, jag förmådde
intet mer göra, känna, tänka eller företaga, kunde icke röra ett finger
till min frälsning, jag war förtappad, jag war död. Då kom en annan
lag, trons lag, och sade: <b>Tro på Herren Jesus</b>! Evangelium förkun-
nade mig all Christi förtjenst, hans död och hans kärlek, och allt för
mig, och min ande blef lefwande; och nu, skild från den gamle
man-nen, blef jag förenad med Honom, som är uppstånden ifrån de döda,
och "jag lefwer, dock icke nu jag, utan Christus lefwer i mig; ty det
jag nu lefwer i köttet, det lefwer jag i Guds Sons tro, som har älskat
mig och gifwit sig sjelf ut för mig."  Det är sjelfwa lifwet i mitt lif,
att Guds Son har älskat mig och gifwit sig sjelf ut för mig. Detta
heter: "Blifwen i min kärlek."

Så allt beror af <b>Herrens nåd</b> allena;
Wår bättring, tro och kärlek, frid och hopp
Och wårt<b> förblifwande</b> wid detta ena,
Allt måste blott ur nåden spira opp.

Ju mer jag lärer, hur Han sig förbarmar,
För mig alltmer Han blifwer dyr ock kär,
På nåden trygg jag hwilar i hans armar,
Så djupt eländig i mig sjelf jag är.
Den 24 Maj.

Han skall föda sin hjord såsom en herde. Han skall församla
lammen i sin famn och fodra de lamdigra.    Es. 40: 11.

Tänk, hwilken tröst, då man i medwetandet af sitt eget hjertas
mörker, falskhet och ostadighet, af djefwulens grymma afsigter, list och
ihärdighet, och slutligen af den förwirrande mångfalden af lärdomswäder,
känner sig otrygg och bäfwande för att förwillas, borttappas, förloras
— hwilken tröst, då Herren säger, att Han will sjelf wara wår Herde.
Tänk, hwilken tröst för en arm syndare, som känner sin ömkliga 
wanmakt i allting, att Christus betraktar syndare blott såsom <b>får</b>; wi betyda
icke  mer, wi äro blott <b>får</b>, för hwilka <b>Han</b> är den gode Herden, som
hellre låter sitt lif, än Han ser, att fåren förgås. Tänk, hwilken tröst,
då man också med bekymmer ser på den öfriga "klena hjordens" faror,
ser, huru mycket som förwillar fåren — hwilken tröst, att Han som har
"all makt i himmelen och på jorden", Han är Herden för fåren, Han
skall sörja för dem. Och tänk, hwilket betryggande rättesnöre för alla de
underherdar, de "små drängar", såsom Esaias kallar dem, som in- och
utifrån ansättas med frågan: "Wisar du fåren den rätta wägen,
behandlar du fåren rätt?" hwilken tröst att ega detta betryggande
rättesnöre, detta afgörande föredöme af Herren sjelf, som säger: <b>Jag är den
gode Herden.</b> För denna Öfwerherde måste wi dock alla samt och
synnerligen böja oss, efter <b>Honom</b> måste wi rätta oss, annars äro wi 
sannerligen inga goda herdar. Hwilken som icke har Christi Ande, han
hör icke Honom till.

Det första, som i detta ämne är tänkwärdt och fröjdar en fattig
syndare, är, att wi här se, huru Gud betraktar menniskorna blott såsom
får, borttappade och wanmäktiga får, som omöjligt kunna sjelfwa wårda
och wakta sig för ulfwen, utan helt och hållet bero af en herde. Så
har ju Herren öfwerallt beskrifwit menniskan och arbetar oupphörligt på
att nedslå och fråntaga oss de inbillningar, som ligga så djupt i all wår
natur, att wi sjelfwa skola hafwa ljus och kraft att hjelpa oss, wi skola
wäl något förstå och något kunna göra. Emot denna djupa, oändliga
inbillning säger ordet twärtom: "Gud såg af himmelen uppå menniskors
barn, om der wore någon förståndig, som frågade efter Gud; men de
äro <b>alla affallna och allesammans odugliga</b>; der är ingen, som gör
godt, ja, <b>icke en</b>." Ja, wi äro så "odugliga", säger apostelen, att "wi
äro <b>icke ens beqwäma något tänka</b> såsom af oss sjelfwa^, utan Gud
måste werka "både <b>wilja och ger</b>ning". En sådan oduglighet ligger nu
uttryckt uti bilden af <b>får</b>. Fåren äro bland alla djur de mest 


blottställda, wärnlösa och enfaldiga; icke hafwa de tänder att förswara sig
med emot ulfwen, derjemte äro de kända för en sådan brist på klokhet,
att de blifwit till ett ordspråk för den egenskapen, så att man kallar en
mycket inskränkt menniska, ett får. Så äro wi ock alla i det andliga
besynnerligt dåraktiga. De eljest mest kloka män äro de största dårar,
så snart det rör deras egna själar; och de mest upplyfta christna äro
alltid för satans djuphet förlorade, om Herren släpper dem. Och äfwen
då wi som tydligast se, hwad wi borde göra, äro wi dock så
wanmäktiga, att wi ofta måste ropa och qwida: "Jag är <b>såld under synden</b>;
det goda, som jag will, det gör jag icke; och det onda, som jag icke
will, det gör jag". O, besinna dock en gång detta, du som förbråkar
ditt hjerta med frågan om ditt eget åtgörande till din salighet! Du
betyder icke så mycket, du är blott ett får; fall ned för Herren och bekänn
med David: "Jag är ett wilsefarande och borttappadt får; sök din
tjenare!" Bekänn, att du förmår alls intet, icke ens något tänka; begär
allting blott såsom en gåfwa af Herren. Om Han behagar gifwa dig
något, så har du det; om icke Han gifwer, så är allt förgäfwes. Du är
blott ett swagt och wärnlöst får.

Men se nu widare, hwilken outsäglig tröst det är, att Herren
Christus sjelf säger sig stå i det förhållande till oss, som en herde till
fåren. Nu är det en herdes sak, att han skall hafwa wård om fåren —
att han icke skall wänta, det fåren skola sjelfwa kunna förswara sig,
sjelfwa wakta sig för ulfwen, sjelfwa öfwerwinna honom, utan det är
<b>herden</b>, som skall göra allt detta och det utan afseende på, om fåren
äro det wärda eller icke. Det tillhör herdens kall. Tänk nu, då Herren
Jesus sjelf säger: <b>Jag är den gode herden</b>, så tillåter Han ju, att
jag så anser Honom, och att jag wäntar af Honom just det, som tillhör
en herde. Hwem skulle jag tro, om icke Herren sjelf?

Hwad fattas mig ännu? min Herde Han är,
Den trofaste, nådige Herren.
De swaga små lammen i famnen Han bär
Och är från de sina ej fjerran.
På grönskande ängar Han förer sin hjord
Till friskaste källsprång, så lär mig hans ord,
Och ewigt det ordet förblifwer.

Jag fruktar mig ej, ty hans käpp och hans staf
De trösta och styrka mitt hjerta;
Och allt hwad mig möter, det wet Han ju af,
Det ware sig fröjd eller smärta.
Hans nåd och barmhertighet följa mig här,
Och snart får jag se Honom, såsom Han är,
Och bo i hans hydda för ewigt.

-

Den 25 Maj.

<b>I ären werldens ljus.</b>   Matth. 5: 14.

Då Herren säger, <b>att Han är werldens ljus</b>, och på ett annat
ställe till sina lärjungar: <b>I ären werldens ljus</b>, motsäga dessa ord
hwarandra alldeles icke. Jesu lärjungar äro werldens ljus, lika wisst
som Han war det sjelf. I det afseendet, att Han war en försoning
för werldens synder, der står Han allena; der regerar Han, utan någon
medhjelpare — <b>Han trampade vinpressen allena</b>. Men i det afseendet,
att Han framställde genom sitt exempel Guds wäsendes egenskaper,
deruti intager Han samma plats, som hans trogna skola intaga. Hwarje
frälst syndare kan wara och måste wara en framställning af Guds
helighet och kärlek, såsom Jesus war det sjelf på jorden.

Gud den allrahögste har deruti uppenbarat ett prof af sin wisdom,
att Han omwänder sina trogna att wara <b>werldens ljus</b>. Många Guds
egenskaper kunna beskådas i skapelsens werk, och ännu oändligen klarare
äro de för oss framställda i hans uppenbarade ord. Men det är blott
några få, tänkande sinnen, som studera naturens bok, och äfwen den
skaran, som med allwar betraktar Guds heliga ord, är jemförelsewis
ganska fåtalig. Men de troendes umgänge och uppförande, det är den
bok, som alla menniskor läsa; de christnas lefwerne är uppenbart för
alla dem, af hwilka de äro omgifna. Intet begrundande skarpsinne
behöfs för att kunna granska deras ord och gerningar; nej, både de
lärda och de olärda gifwa noga akt på deras förhållande. Och otaliga
menniskor skulle aldrig hafwa tänkt på att undersöka Guds uppenbarade
ord, om de icke hade blifwit förda till uppmärksamhet på Gud, genom
att se hans wäsende uppenbaradt i hans barns lefwerne. Då werldens
barn se, hwad Christi lärjungar hafwa blifwit genom tron på evangelium,
då blifwa de ofta bewekta att lyssna till och undersöka detta evangelium
och slutligen äfwen att annamma det.

Christi allmänna församlings pligt är också hwarje enskild 
församlings, och hwarje dess medlems pligt. Hwarje christlig församling är
satt till ett <b>werldens ljus</b>, för att wisa Guds helighet och kärlek och
sålunda tjena till att locka syndare till Frälsaren. Om någon församling
icke sålunda framter något werldens ljus, som står i klar åtskilnad mot
den onda, förmörkade werlden rundtomkring, så förtjenar den icke namn
af Christi församling. Låtom oss emellertid wäl ihågkomma, att såsom
hwarje församling är sammansatt af enskilda medlemmar, så beror det
helas beskaffenhet på de enskilda medlemmarnas. Hwarje medlem är
kallad att wara ett werldens ljus — "ett Christi lefwande bref, kändt
och läst af menniskorna". Om någon medlem i Christi församling icke
är ett sådant ljus, ett sådant lefwande bref från kärlekens och 

helighetens Gud, då förwerkar han sin rättighet att tillhöra den — han är
endast en skada och en skam för församlingen, och han är också en stor
skada för werlden rundtomkring.

Älskade bröder och systrar, står det så till med någon af oss? Wi
göra denna fråga, icke att någon skall se sig omkring och anfalla andra
med sin dom, utan att hwar och en, som kallar sig Jesu lärjunge, må
fråga <b>sig själf</b>: "Står det så till med <b>mig?</b>" Wi bedja hwar och en af
eder alla att uppriktigt undersöka, hwad det är hos <b>dig</b>, just hos <b>dig</b> —
i dina afsigter, eller ord, eller gerningar — som kan förhindra Christi
rike och hans namns ära. Må hwar och en, som kallar sig en Christi
lärjunge, göra sig sjelf denna fråga på fullt allwar: "Hwad är det hos
<b>mig</b>, som kan gifwa lastarena rum och förhindra syndares omwändelse?
Är icke <b>jag</b> på något sätt en orsak dertill, att någon själ missaktar ordet
och anser all lefwande christendom för skenhelighet?" Ja, må hwarje
Jesu lärjunge göra sig sådana frågor! Må hwarje christen nu, i denna
stund, undersöka, hwad som hindrar Christi rike hos honom; och
uppskjuten icke ett ögonblick att söka rättelse och hjelp deremot. Det må
swida, det må göra smärta, men det är bättre nu än sedan. Låtom
oss aldrig glömma, att <b>den grenen, som icke bär frukt, skall afhuggas
och kastas i elden.</b>

Detta är nu icke egentligen taladt till dem, som dagligen straffa och
döma sig sjelfwa och borde nu twärtom se bort ifrån sig och så alldeles
inswepa sig i Christus, att deras själ uti hans nåd finge den hwila och
styrka, som fordras för helgelsen; utan här tala wi till dem, som under
evangelii bekännelse äro lättsinniga och wårdslösa. Det är om sådana
Luther säger: "Här gäller icke att se på deras mun, utan på deras
lefwerne." Ja, här gäller icke, att du kan wackert tala, utan ock, om du
har någon Andens och kraftens bewisning. Af Gud och Christus är
lätt att berömma sig; men derpå skall det bewisa sig, att din tro är
sann och uppriktig, om den ock medför en helig Ande i ditt hjerta, som
angriper, binder och korsfäster din gamla menniska och gör dig ödmjuk
och kärleksfull. Du skall wäl ändå aldrig i tiden blifwa nöjd med din
helgelse och kraft, så framt du är waken och icke blifwit af tjusaren söfd
i sjelfhelighetens inbillningar — du skall wäl ännu alltid känna mycket
mer din synd än din helighet. Men andra skola wittna, och på ljufare
tider skall du sjelf med apostelen besanna, att "Guds nåd har dock icke
warit fåfäng i dig", att de mest framstående Andens frukter, ehuru icke
till det mått som du önskade, likwäl werkligen följt af din tro.

Hjelp, Jesu, mig min håg från jorden wända
Och wärdes sjelf ditt lif i mig upptända,
Mig leda in på lifwets rätta stig;
Ja, med ditt ljus, din kraft i själen träda,
Regera mig, min ande saligt gläda,
Att all min wandel wittnar städs om dig. 

-

Den 26 Maj.

<b>Och männerna wände sitt asigte och gingo åt Sodom. Men
Abraham wardt stående för Herren och trädde fram för Honom
och sade: Will du då förgöra den rättfärdiga med den
ogudaktiga?</b>  1 Mos. 18: 22, 23.


Wi gå in i Mamres lund och lyssna till det märkliga samtal, som
på höjden derofwanför hålles mellan Abraham och hans underbara
gäster, då de blicka ut öfwer nejderna emot Sodom, som nu skulle
förstöras (1 Mos. 18: 16—33). Hela detta uppträde är redan till sin
art så kostligt, ehwad man ser på den himmelske Fadrens mildhet eller
den trogne tjenarens förtroliga och nitiska beteende, att det kan förlusta
alla trognas hjertan. Men det wisar oss på samma gång, hwad alla
trogna hafwa att göra uti likartade tider; det öppnar oss en blick in uti
en trogen Guds wäns hjerta, just på en tid då ett gudlöst folk skulle
hemsökas med en Herrens straffdom. Och ännu mer tilldragande och
trosstärkande är den blick, det öppnar oss i den himmelske Fadrens 
förbarmande hjerta, och det höga wärde Han sätter på sina trogna, då
Han will för blott tio rättfärdiga skona en hel stad, full med gudlösa
föraktare. Den, som i bibeln läser berättelsen i sin helhet, ser äfwen,
huru den himmelske Fadren nedlåter sig till sina tjenares ståndpunkt,
fördöljer sitt majestät och omkläder sitt gudomswäsen i en mensklig gestalt
och sina tankar i menskliga talesätt, så att man tycker sig se och höra
blott en menniska — allt för att hos sin tjenare aflägsna all räddhåga
och helt draga hans förtroende till sig. Detta lyckas honom ock. Wi
se, huru Abrahams tro mer och mer upptändes af Guds wänlighet, så
att han går steg för steg längre i sin bön, ehuru alltmer likasom förlägen
för sin djerfhet. När Abraham hörde, att Herren för femtio rättfärdigas 
skull wille förskona Sodom, insåg han likwäl genast, att äfwen
med detta beting woro de hotade städerna ändock hemfallna åt Guds
wrede; derföre höll han det ytterst nödigt att alltfort inskränka det förra
antalet; och när han ändtligen slutade med antagandet af <b>tio</b> och erhöll
försäkran om bönhörelse, tyckte han, att ett widare förminskande af
antalet wore att kränka den Allrahögstes rättfärdighet, och att Herren,
om der icke ens funnes tio rättfärdiga, icke skulle kunna göra ett uppehåll
i sin rättfärdighets dom, hwarföre patriarken tidigt den följande morgon,
orolig, återwände till samma ställe, der han hade talat med Herren,
och ser nu med bekymmer röken uppstiga ur dalen såsom röken ur en
ugn. Han hade alltså erhållit ett så djupt intryck af Guds rättfärdighet, 
att han wisste, att den följande morgonen skulle bringa honom
det afgörande utslaget.


Herren stod med sin tjenare på en höjd, hwarifrån man kunde skåda
ut öfwer Sodom och dess nejder. Så har ock hwarje trogen genom
Andens ljus en öfwer de menskliga omständigheterna upphöjd blick och
skådar i stora skakande werldshändelser blott den Allmäktiges tankar och
ser, att det är blott Guds sanning och domar, som deri uppenbara sig.
Herren omtalade för Abraham, hwad Han wille göra med Sodom och
Gomorrha. Äfwen för oss uppenbarar Han genom sitt ord sina rådslag.
Wi weta, att när ett folk kommit derhän, att det icke mer aktar
Herrens röst, utan med fräckhet trampar både hans bud och hans
barmhertighet, då stiger syndaropet mot himmelen och nedkallar den 
Allsmäktiges eldsnit uti stora utwärtes hemfökelser. Och hwad wi då böra
göra, hafwa wi nu sett. Den, som är benådad med den förtroliga
barnaskapsanden inför Gud, så att han kan tala med Honom såsom ett
barn med sin fader, bör nu anwända denna nåd, framträda för Herren
och "stå inför Honom", såsom Abraham, med förböner för dem, som
hotas med hans hemsökelser. Ja, låtom oss, såsom apostelen förmanar,
hafwa böner och förböner för alla menniskor, för konungar och all
öfwerhet, för hela Christi församling och för wåra närmaste. Gud will
göra stora ting, men helst på sina barns böner, på det hans nåd må
warda känd och prisad; derföre böra wi bedja mycket af Honom. Wi
se, huru den fromme patriarken sex gånger ödmjukt utbeder sig att få
begära ännu något mer; och icke en enda gäng af dessa sex war hans
bön fruktlös. Gud swarade honom för hwar gång nådefullt. Och så
ofta wi bedja om förbarmande för syndare, äro wi förwissade, att wår
bön är Gud behaglig, ty den stämmer då så wäl öfwerens med
hans eget hjerta. De trognas förböner göra wäl icke Guds domar och
hans nåderikes lagar om intet — den, som sjelfwilligt emotstår Herrens
Ande, kan icke ens genom Christi egen förbön och tårar frälsas, såsom
wi se på de obotfärdiga judar — men det werkar förbönen, att Gud
gör något synnerligt för dem, som äro föremål för hans älskade wänners
böner. Ja, wi se här, att Herren war hjertligen willig att förlåta alla
dessa hotade städer, om der blott funnits tio rättfärdiga.

Och här är nu det andra, wi skulle lära af detta bibelrum. Och
det är något öfwermåttan herrligt, som framlyser ur Guds hjerta. Se
nemligen, <b>huru dyr för Guds ögon en enda rättfärdig är</b>, d.w.s.
en själ, som är rättfärdiggjord genom tron i Christi blod, har syndernas
förlåtelse och far efter helgelse. <b>För några få sådana will Herren
förskona en hel stad, full med ogudaktiga</b>. Herren Christus lärer då
wisserligen hafwa en dyr skatt på jorden uti alla sina trogna, som der äro
förströdda! Wisst borde det innerligen draga och böja oss till hans
fotapall. Och näst förbönen af wår store öfwersteprest är wisst ingenting
så bestämmande för Herrens wägar med folken, som hans blick på de
få rättfärdiga och deras förböner.

Ack, wissten I menniskor, hwad heder er händer,
Ack, wore af er den wälsignelse spord,
Som Gud genom sina utwalda er sänder,
Som pryda och rädda den brottsliga jord,
I skullen dem ära, på händren dem bära
Med jublande glädje; men sörja och klaga,
När Gud sina heliga från er will taga.
Den 27 Maj.

Älsken eder storligen inbördes af rent hjerta, såsom de, som
äro födda på nytt.   1 Petr. 1: 22.


Då kärleken till Guds barn är en frukt och ett tecken af den nya
födelsen, följer deraf, att en förmaning till denna kärlek icke angår hwem
som helst, utan endast pånyttfödda christna. Må man aldrig företaga
sig att förmana "den, som är född (blott) efter köttet", att älska dem,
som "äro födda efter Anden". Det blir alltid ett fåfängt arbete att
wilja upphäfwa den gamla fiendskapen mellan ormens säd och qwinnans.
Det är de <b>trogna</b>, det angår, då Herren Christus och apostlarna
förmana: "Älsken eder storligen inbördes!" Ty fastän kärleken är född af
Anden i wåra hjertan och wäxer ur wår förening med Frälsaren, behöfwer 
den dock, såsom alla Andens frukter, att wäl wårdas och skötas.
Deraf alla Skriftens förmaningar och uppmuntringar till kärlek! Och
det är en stor förlust och stor fara, om du förlorar kärleken till
bröderna. Nu är det ock många omständigheter, som wilja afkyla denna
kärlek. Wår afswurne fiende, som wäl wet, hwad han wunnit, om han
får dig afskild från brödrakretsen, stämplar alltid emot de christnas
brödrakärlek. Och i wåra egna hjertan finner han många medel. Men
som denna kärlek är en så utmärkande frukt af lifwet i Christus, så är
den ock alltid af <b>detta</b> lif beroende. Så länge jag lefwer i frisk öfning
af bättring och tro, älskar jag ock bröderna. Derföre ligger den första,
allmännaste och mest wäsendtliga orsaken till en afkolnande kärlek uti
ett förswagadt nådelif. Då ett jordiskt sinne börjar taga öfwerhand hos
en christen, så att han icke mer lefwer i daglig öfning af bättring och
tro, af syndens kännedom och nådens omfattande, då börjar han ock
med detsamma blifwa kall för bröderna och mer se deras fel än den
nåd, som bor i dem. Äfwen sålunda fullbordas de orden af Herrens
mun: "Efter det ondskan får öfwerhanden, warder kärleken i många
förkolnad." Härjemte är ock hos bröderna mycket oförstånd och andra
oarter, som kunna stöta och afkyla kärleken. Ändtligen komma ock
härtill stundom skiljaktiga meningar, som söndra brödrakretsen.
Skiljaktigheterna röra wisserligen blott mindre wäsendtliga frågor — ty i den
stora hufwudsaken äro alla trogna i hela werlden ense — men likwäl
kunna dessa bimeningar förorsaka kärleken dödliga sår. Detta sker 
isynnerhet på twenne sätt: Först när jag icke förstår, att en broder kan
wara lika redlig och benådad christen, fastän han icke fattar alla punkter
i Guds ord såsom jag — när jag icke förstår, att bland dem, som i
wissa frågor hafwa andra meningar, äfwen finnas trogna Guds barn;

ty då följer, att jag börjar fördöma alla sådana, som i något mål få
en annan mening än jag, och ett sådant dömande måste alltid utsläcka
kärleken. Annat är det, om jag blott emotstår den falska meningen
eller straffar ett fel eller oförståndigt beteende af min broder, såsom 
Christus straffade Petrus, när han tog till swärd, och en annan gång kallade
honom "satan" (motståndare). Sådan bestraffning kan alltid stå 
tillsammans med kärleken; men att helt fördöma den, som dock har i Christi
blod sin enda tröst, sitt allt i alla, det är alldeles emot kärleken och
dödar densamma. För det andra sker det, när dessa bifrågor blifwa så
stora och wigtiga för mig, att de intaga främsta rummet i hjertat,
hwilket bewisar sig dermed, att alla de, som äro ense med mig i den
frågan, om de ock icke lefwa i Christus, dock blifwa mig kärare än de
Jesu wänner, som icke äro ense med mig i den frågan. O, ett betänkligt
tecken! O, ett fruktanswärdt förhållande! Märk, då en fråga af
kanske så ytlig beskaffenhet, att den kan med all wärma omfattas af
Christi fiender, blir mig så wigtig, att jag med mer kärlek och glädje
möter dessa, blott derföre att de befrämja denna enskilda bifråga, än
jag ser de syskon i Christus, som hafwa fått med mig lika dyrbar tro i
rättfärdigheten, "hwilken wår Gud gifwer och Frälsaren Jesus Christus".
Se, att en menniska, som är min Herres fiende, som ännu aldrig fått
i sinnet att söka sin försoning och frid i Lammets blod, ännu aldrig
legat såsom förtappad syndare wid Jesu fötter, utan förtrampar Guds
Son och aktar testamentets blod såsom orent, blir mig kärare än en
Jesu wän, som i Lammets död och smärta har sitt allt i alla, som är
ett Guds barn och min ewighetsbroder — är icke detta ett betänkligt,
ett fruktanswärdt förhållande? Och wittnar icke detta, att den bifråga,
som warit orsaken härtill, har blifwit mig wigtigare än Frälsaren, då
bröderna i den frågan äro mig kärare, än bröderna i Christus.

Då nu således kärleken till Guds barn genom så många omständigheter 
kan afkylas, huru wigtigt är det icke att wäl gifwa akt på sig
samt på de stora skäl, wi hafwa, att älska nådesyskonen!

Wår förstfödde broder Han älskar oss alla,
Och blygs ej, o under! att bröder oss kalla;
Han ser ej på gåfwornas olika glans,
Han ser blott på <sp>ett:</sp> om man werkligt är hans.
Wi äro ju hans för att älska hwarandra,
Men ej för att misstro och döma och klandra
De kära Guds barn, som till himlen ock wandra.

Så låtom oss hjertligt hwarandra förmana,
Att troget oss sluta kring Fridfurstens fana
Och fälla det egna partiets baner!
Wi äro ju <sp>bröder</sp> — hwad wilja wi mer?
Si enhet i diktan och traktan behagar
Wår Fader i himlen, hwars kärlek så lagar,
Att endrägt ger styrka, då twedrägt förswagar.

Den 28 Maj.

Det wi hafwa hört, det wi hafwa sett med wåra ögon,
det wi hafwa beskådat och wåra händer hafwa 
handterat af lifwets ord ... det förkunna wi eder.

1 Joh. 1:1,3.


Tänk, hwilken segrande tröst och styrka för Johannes, då han kunde
så betyga! Det är den <b>triumferande vissheten</b>, som härmed uttryckes.
Jag förkunnar ingenting owisst, utan det jag sett med mina ögon, hört
med mina öron, handterat med mina händer. Johannes war den
lycklige, som legat wid Jesu bröst, wandrat, hwilat och wakat med Honom,
stått wid hans kors och wid hans uppfarande till himmelen. Icke undra
wi då, att Johannes kunde med fröjd göra och lida allting. Han har
ock uti sitt evangelium åberopat detta sitt eget skådande: "Wi sågo hans
herrlighet, såsom ende Sonens herrlighet af Fadren, full med nåd och
sanning." På samma sätt har ock Petrus triumferat och med sitt eget
seende betygat sitt wittnesbörd: "Wi hafwa icke efterföljt några kloka
fabler", säger han, "då wi kungjorde eder wår Herres Jesu Christi kraft och
tillkommelse; utan wi hafwa sjelfwa sett hans herrlighet." Gud ware lof!
Men du säger: "Hwad hafwa <b>vi</b> för wisshet, som icke med egna
ögon sett det?" Gud ware lof! "Den som tror på Guds Son, han har
wittnesbörd i sig sjelf" —han har sett och skådat! Gud har icke låtit
sig sjelf wara utan wittnesbörd. Den som icke tror Guds wittnesbörd,
den är med all rätt straffad med blindhet, den ser intet, ser icke det,
som står midt framför honom, såsom de otrogna judar bewisa, hwilka
hade Christus och alla hans gerningar för ögonen, så wäl som
Johannes och Petrus, och dock sågo intet. Men den, som tror på Guds
Son, ser i Honom "Urim och Thummim", ljus och fullkomligheter;
han umgås ock dagligen med Christus — skulle han då icke känna
Honom! Den, som tror på Guds Son, ser herrliga ting — först i sig
sjelf och sin egen själs historia, nemligen en ny skapelse, icke mindre
undranswärd än den första skapelsen. Sedan ser han utom sig oupphörliga
bekräftelser på Guds ord. Hwad ser han icke t. ex. blott uti denna
lemning af det gamla Israel, de judar, som gå ibland oss? Hwad ser
han icke uti ömkligheten af alla hedningars gudaläror? Hwad ser han
icke blott i den omständigheten, att ordet om den korsfäste icke stannade
med hans död, utan är utgånget i alla land? Hwad behöfwer han mer
till bewis för Christi uppståndelse? Och hwad behöfwer han då mer
weta om, hwem den Herren war?  Är icke allt detta ett <b>seende</b>?  Tack
och lof, o Gud! Wi hafwa sett, wi hafwa skådat! — men dock icke alla,
dock endast de, hwilka du "will det uppenbara". Wäl får man
förödmjuka sig under Guds mäktiga hand och tigga om den nåden, om ett 
andligt öga, om ljuset; ty detta kommer blott ofwanefter, ifrån ljusets Fader.

Det andra, som Johannes här lär oss, är, att wi måste dagligen
<b>umgås</b> med dessa himmelska föremål af lifwets ord. Detta sitt dagliga
umgänge dermed antyder han med de många upprepade orden: "Det
wi hafwa <b>hört</b>, det wi hafwa <b>sett med våra ögon,</b> det wi hafwa 
<b>beskådat</b> och wåra händer hafwa <b>handterat</b> af lifwets ord." Se, här är det
andra nödwändiga wilkoret för att hafwa en allt besegrande tröst och
glädje af Christus, nemligen att wi icke blott hafwa hört och sett, utan
<b>idkeligen</b>, igen och åter igen höra och se och beskåda och åter beskåda
och "handtera" eller nmgås med dessa saker, dessa wåra himmelska
rikedomar. Här är hemligheten af att hafwa kraft och tröst i hjertat,
nemligen <b>seendet, beskådandet</b> — det <b>idkeliga</b> seendet och beskådandet af wåra
fröjdeämnen. Nu widröra wi en punkt, på hwilken alltsammans beror.
Här är orsaken, hwarför så liten frid och fröjd och kraft bor i wåra
hjertan. Wi skåda allt annat, tusende gånger, blott icke detta, som
gifwer lif och frid. Ja, midt under ett flitigt hörande och läsande kan
man dock hafwa sin själs öga riktadt blott på sig sjelf, på uselheten —
men i Christi herrlighet, i Guds ewiga utkorelse, i wåra himmelska 
rikedomar, kan man icke försänka sig. Och hwad hjelper då allt Guds ord!
Sådant som wår själ skådar och umgås med, sådant uppfyller hjertat.
Det är en beklaganswärd sjuklighet hos wissa christna, att de så litet
betrakta det stora, herrliga, som skulle uppfylla dem med frid och fröjd;
deremot försänka de hela själen i sådant, som uppfyller dem med allt
ondt, samt med qwal och oro. Det man mest betraktar, af detsamma
har man mest intryck. Gud hjelpe oss! Detta är något så wigtigt och
nödwändigt, att allting är fåfängt, om wi icke häruti rätta oss efter
ordet. Wi böra ock hjelpa hwarandra dertill med förmaningar och
uppmuntringar, att wi måtte begynna flitigare umgås med wåra stora
rikedomar i Christus. Det finns intet annat sätt att få någon glädje
och styrka i hjertat. Luther, som dagligen intet annat gjorde än att
arbeta i ordet och lärdomen, hade dock intet annat råd, än det hwarje
enfaldig tjenstepiga har: han tog dagligen för sin egen själs behof trons
artiklar för sig och tio Guds bud och några wälbekanta språk om 
Christus, som han åter för tusende gången betraktade. Ingen christen har
ännu uppfunnit något annat sätt att winna och behålla någon kraft i
hjertat. Gud hjelpe oss till werkligheten af denna punkt!

Lär oss troget taga wara
På det ord, oss gifwet är,
Led oss i ditt ljus det klara
På den wäg, som till dig bär.
Håll wårt hjerta för dig stilla,
Låt ej otron oss förwilla,
Herre, hjelp oss ej förspilla
Nådestunder, du beskär.
Den 29 Maj.

Om wi säga oss hafwa sällskap med Honom och wandra i 
mörkret, då ljuga wi och göra icke sanningen.   1 Joh.1:6.


Den stora fråga, hwarpå hela tyngden af detta ställe hwilar, måste
wara, hwad det will säga <b>att wandra i mörkret</b>. I den frågan skola
wi wara mycket försigtiga, att wi icke sjelfwa uttyda den, utan att wi
finna Herrens egen mening, ordets egen förklaring, på det wi måtte
hwarken onödigt bedröfwas eller falskeligen tröstas.

Gud ske lof! det är allt i ordet förklaradt. Christus säger: "Hwar
och en, som gör illa, hatar ljuset och kommer icke till ljuset, att hans
gerningar icke skola warda straffade." Märk! — "att hans gerningar
icke skola warda straffade." Då en menniska skyr det straffande ordet,
icke will komma fram med sitt wäsende inför Gud, som är ljuset, och
låta straffa synden, bekänna den och söka uppgörelse och försoning, utan
går och håller sig undan och säger såsom Judas: "Icke är jag
densamme", månne icke detta är att wandra i mörkret? Jemför nu härmed
v. 8: "Säga wi, att wi hafwa ingen synd, då bedraga wi oss sjelfwa,
ch sanningen är icke i oss." Och deremot (v.9): "Men om wi bekänna
wåra synder, Han är trofast." Korteligen, att säga sig hafwa sällskap
med Gud och likwäl wandra i mörkret, är att icke hafwa öppen sak med
Gud, icke ligga med sin synd inför nådestolen. Med andra ord: då man
icke will låta synden gå under domen, icke will inför Gud bekänna och
uppgifwa den för att få den både förlåten och dödad, utan då man will
förblifwa ostörd med sin synd och drager öfwer sig ett täckelse af ursäkter
och skrymteri för att få hafwa synden i fred, ostraffad och oborttagen.

Den egentliga grunden till detta wandrande i mörkret är en
sofwande, ohörsam och obotfärdig ande, som håller Gud för intet. Ty
när Gud i sitt ord säger oss sin wilja och sitt råd om wår salighet,
säger oss både om hjertats nyfödelse och lefwernets helgelse, och wi
likwäl kunna lefwa fram i ett tillstånd, som icke öfwerensstämmer med
detta ord, då se wi, att wäsendet och grunden är förstockelse och förakt
för Gud. Somliga lefwa mycket fromt utwärtes, wida skilda ifrån
werlden genom andaktsöfningar, någon christlig werksamhet och wackra
ord och gerningar, men wandra dock i mörkret, ty de lefwa icke inför
nådestolen i det "allraheligaste", i "den bättring, som är inför Gud, och
den tro, som är till wår Herre Jesus Christus", de weta icke af någon
<b>födelse</b> af Anden. Dessa förakta ordet om hjertats inre förhållande och
gäcka alltså den Allsmäktige. Men Gud är ett ljus, hans ögon se det,
Han märker det wäl, och Han låter icke gäcka sig. Du som icke wet
med dig något Andens födsloarbete i din själ, någon syndens nöd och
dom, hwarmed du kämpat inför nådestolen och ändtligen genom Herrens
ljufliga budskap fått förlossning ifrån domen och försäkran om förlåtelse,
och derigenom ett nytt lif i hjertat — nej, utan du wet blott, att du
sjelf började en ny wäg, då du insåg dess nödwändighet, började med
andaktsöfningar, böner och goda gerningar, och har så fortgått, utan
att någonsin nedsjunka i en öfwermäktig och öfwerflödade synd; icke
heller att nåden, midt i din förlägenhet, "öfwerflödat mycket mer", utan
din <b>förbättring</b> och din tröst hafwa hållit jemna steg med hwarandra —
nemligen så, att din tröst har grundat sig på din förbättring — och
dermed går du framåt och hoppas ändå ett godt slut: detta heter att
gäckas med Herren och förakta hans ord. Ty du wet, att Skriften lärer
en helt annan wäg, genom wår synds och Guds nåds öfwerflödade,
denna <b>nya födelsens</b> trånga port; och du wet, att Christus uttryckligen
sade: "Utan en warder <b>född</b> — <b>född på nytt</b>, kan han icke se Guds
rike." Men du fruktar icke, du hoppas, att du ändå skall se Guds rike.
Du hör några trogna ur en egen liflig erfarenhet tala om nya födelsens
werk i hjertat, om syndanöd, om tro och wittnesbörd, om frid och fröjd
i den Helige Ande — hwaraf du kan med ögonen se, att det är en stor
werklighet — men då är du stum, så länge det ämnet warar, tills man
kommer till gerningar, werksamhet och yttre förhållanden, der är du
hemma — blott icke i de inre förhållanden af bättring och tro — men
du hoppas ändå, att det skall gå wäl med dig, att du skall få se Guds
rike! Du ser wäl, hwad Herren säger derom, men det will du icke förstå,
icke efterforska, utan går hastigt förbi det; se, detta heter att med sitt
inre wandra i mörkret och icke wilja komma fram i ljuset.

Men mångfaldiga äro djefwulens werk till wår förtappelse. Det
finns också några bekännare ibland oss, som werkligen hafwa erfarit och
kunna med en mängd riktiga ord beskrifwa mycket af detta inre, sin
wäckelse och sin troständning, sitt klara wittnesbörd m. m. och förstå att
tala både om lagen och evangelium, både om tron och helgelsen — och
icke dessmindre nu wandra i mörkret, hwilket bewisar sig dermed, att de
med fritt mod öfwa mörkrets gerningar och wilja icke låta förmena sig
synden, låta icke straffa sig, utan ursäkta och förswara sitt wäsende. Det
är detta, som Johannes anför såsom tecken på dem, hwilka wandra i
mörkret, då han tager exempel af <b>hat</b> och säger: "den som säger sig
wara i ljuset och hatar sin broder, han är ännu i mörkret och wandrar i
mörkret och wet icke, hwart han går; ty mörkret har förblindat hans ögon."

Gud, hjelp mig som ett ljusets barn
Se och undwika alla garn,
Som satan för mig ställer.
Ja, låt mig aldrig glömma bort,
Att lefnadstiden är så kort

Och likwäl mycket gäller.
Ty bör mig, flitelig,
Nyttja dagen, höra lagen,
Som kan lära
Det, som länder till din ära.
Den 30 Maj.

Om jag wille, att han skulle blifwa, till dess jag kommer,
hwad kommer det dig wid?  Följ du mig.  Joh. 21:22.


Herren hade förberedt Petrus på hans blifwande martyrskap och
sagt: "Sannerligen säger jag dig: när du war ung, omgjordade du
dig sjelf och gick, hwart du wille; men då du warder gammal, skall du
uträcka dina händer, och en annan skall omgjorda dig och leda dig, dit
du icke will." Men då berättar Johannes, att Petrus wände sig om,
såg på den lärjungen, som Jesus älskade, och frågade: "Herre, hwad
skall då denne?" Då sade Jesus till honom: "Om jag wille, att han
skulle blifwa, tilldess jag kommer, hwad kommer det dig wid? följ du
mig!" Det lärorika i detta ställe är att se, huru hastigt och allwarsamt
Herren rycker Petrus tillbaka ifrån att se på en annans wäg och skärper
hans uppmärksamhet blott på hans egen kallelse, samt låter förstå, att
all wigt ligger på kallarens wilja. — <b>Om jag wille</b>, säger Han. Här
är det wigtigaste ord i Skriften rörande wåra gerningar. Här är det
ord, som gör en menniskas gerning stor, wigtig och dyrbar — "jag will"
— här är det ord, som gör, att den allraminsta och obetydligaste 
gerning, såsom att sopa ett golf, kan för Gud wara mycket mer dyrbar och
helig, än om jag byggde åt Honom ett stort tempel, eller ginge ut att
omwända hedningar, nemligen då den förra gerningen war mig befalld
af Gud och de sednare woro mina sjelfwalda gerningar.

O, att wi någonsin kunde få ögonen öppnade för detta förhållande.
Ty det är ingenting, som så förlamar annars williga och trogna själars
nit om goda gerningar, som att de omöjligt kunna komma ifrån wår
gamla benägenhet att se på gerningens eget wärde och anseende, och,
om denna är ringa, genast anse gerningen mindre helig och Gud
behaglig, alldeles förgätande <b>den store Gudens wilja och befallning</b>, som
ensam gifwer en gerning sitt wärde. Nu har dock Gud allt ifrån
werldens begynnelse, allt ifrån det första prof, hwarpå menniskan sattes,
welat skärpa wår uppmärksamhet på det förhållandet, att för Honom
gäller den minsta gerning lika mycket som den största, att det endast
berodde på <b>hans ord</b>, och att Han endast sökte wår <b>lydnad</b> — tro, kärlek
och lydnad — nemligen då Gud band hela werldens stora prof wid den
lilla gerningen, att icke äta af ett wisst träd i paradiset. Märk då en
gång och förstå, att för oss menniskor är wäl en stor åtskilnad på
gerningar — det är t. ex. ett omätligen större godt, som tillfogas
menniskor genom den trogne själasörjarens eller missionärens tjenst, än genom
handtwerkarens eller tjenstepigans — men för Gud är den ena tjensten
alldeles lika behaglig som den andra, när den blott flutit af tro och
lydnad för hans ord.

Wår Herre Gud har på jorden ett stort rike, hela menskligheten
med dess både werldsliga och andliga regering, och uti detta rike äro
mångahanda behof, fordras mångahanda tjenare och mångahanda
tjenster, som alla äro för det helas bästa nödiga. Der fordras konungar
och undersåter, befallande och lydande, lärare och lärjungar, föräldrar
och barn, husbönder och tjenare, och alla hafwa de olika kallelser, plig-
ter och sysslor; och dessa olika kallelser, pligter och sysslor äro <b>för Gud
alla lika dyrbara,</b> emedan <b>Han förordnat dem</b>. Dessutom äro de ock
alla för oss behöfliga och nödiga. Det är detta, som Paulus framställer
med bilden af de olika lemmarna i en kropp, sägande: "Icke hafwa alla
lemmar enahanda embete. Om hela lekamen wore öga, hwar blefwe
då hörseln? Wore han all hörsel, hwar blefwe lukten? Men nu har
Gud satt lemmarna hwar för sig särdeles uti lekamen, såsom Han wille.
Så äro wi nu många en lekamen i Christus, men inbördes äro wi
hwarandras lemmar; och wi hafwa åtskilliga gåfwor efter den nåd, som
är oss gifwen", och åtskilliga kallelser. Nu har Gud gifwit sina 
särskilda förordningar för hwart och ett af dessa olika stånd, såsom för barn
och föräldrar, man och hustru, husbönder och tjenare. Och då nu bwarje
menniska nödwändigt måste tillhöra något af dessa stånd, har ock hwarje
enskild menniska sina befallningar af Herren. Genom dessa Guds
befallningar till hwarje stånd kan hwar och en, som gör de gerningar,
Gud har förordnat för hans stånd, wara likaså wiss på, att han gör
Gud en tjenst, som om Herren särskildt besökte honom och begärde denna
gerning, då man sannerligen skulle wara högst lycklig, blott öfwer att
få göra <b>en tjenst åt Honom</b>. Om t. ex. en tjenstepiga, som tycker sig
hafwa ett ringa stånd och aldrig tror sig wara i tillfälle att göra några
goda gerningar, kunde rätt besinna detta, så skulle hon hafwa den stora
glädjen i sitt hjerta, att hon med alla sina simpla hussysslor gjorde idel
goda gerningar och fick beständigt tjena Gud; emedan hennes stånd och
sysslor äro lika wäl af Gud förordnade som en biskops eller missionärs
gerningar. Försummar du deremot, hwad Gud förordnat för ditt stånd,
men i stället gör en i sig sjelf mycket stor gerning, så är den nu af
intet wärde inför Gud, och din försummelse af det, som war dig befaldt,
är en stor synd.

Är det ringa att få wandra
Samma stig, som Jesus gått?
Är det ringa att få <b>gifwa</b>,
Se´n jag allt för intet fått?

Är det ringa att få bära
Samma drägt, som Jesus bar?
Är det ringa att få <b>tjena</b>,
Då ock Jesus tjenat har?

Är det ringa att i lydnad
Wandra för min Faders bud?
Är det ringa att få älska
I min arma nästa — Gud?
Den 31 Maj.

Mina får höra min röst, och jag känner dem, och de följa mig.
Joh. 10: 27.


Se nu här, hwad Christus säger om sina får: <b>De höra min röst,
och de följa mig</b>. Detta utgör de första och utmärkande frukterna af
Christi sanna kännedom. O, när ett armt förloradt får lär rätteligen
känna sin gode, trogne Herde, att Han låtit sitt lif för dess lif och nu
känner, älskar och sköter det så, som det betarfwar, då blir det en lust
och ett lifsbehof för det fåret att få följa en så god herde. Det är
omöjligt, att man kan känna Honom och icke <b>älska</b> Honom; och
omöjligt, att man kan älska Honom och icke wilja <b>följa</b> Honom. Har Han
icke börjat intaga ditt hjerta, så att du gerna wille lemna allting för
att få wara hans wän och efterföljare, så har du ännu icke rätteligen
lärt känna Honom. Dock, låt oss förklara detta: det är sannt, <b>tron
och Christi kännedom har många grader</b>, kan oupphörligen tillwäxa,
och en swag tro kan icke medföra samma kärlek och helgelsekraft som en
starkare, derföre kunna wi mycket lätt blifwa förwillade, om wi wilja
alltid igenkänna oss eller andra af kraften i lefwernet. Derföre har
Pontoppidan med mycken eftertanke och wishet sagt, "att den
rättfärdiggörande tron är det enda oswikliga kännetecknet på menniskans nådestånd".
Det samma har Luther sagt med följande ord: "En christen kan icke
wäl bedömas och igenkännas af något annat än af <b>samwetet</b> (d. ä.
själens inre förhållande både till Gud och till synden); ty rätta christna
kunna falla, och de falska kunna skrymta och föra ett mycket wackert
lefwerne." Men då Christus säger: "Mina får höra min röst", så har
Han dermed uttryckt twenne wigtiga frukter och tecken af tron, först att
de få ett wisst öra för herderösten, att ehuru de eljest kunna wara
mycket enfaldiga och fåkunniga, hafwa de dock i det afseendet en wiss
fin urskiljning, att de igenkänna, hwad som är den gode Herdens röst
eller icke; och för det andra ligger i det ordet<b> höra min röst</b>, just hwad
som är så utmärkande för de trogna, att om de icke alltid kunna i werk
och gerning utföra, hwad de wille och borde, hafwa de dock ett
hjertligen lydaktigt <b>sinne</b> derför, denna "williga ande", som så innerligen
önskar att kunna göra det: de straffa sig sjelfwa för sina brister och
sucka innerligt efter nåd och kraft att kunna wara och göra, hwad
Herren älskar. Detta bewisar den hjertliga <b>hörsamheten</b> eller
lydaktigheten. Hwad Herren talar i sitt ord, det "tar i dem^, de wörda och
hörsamma det och önska ingenting högre än att kunna göra derefter.
Det är endast en nöd, som de alla klaga öfwer, nemligen att det är en
lag i deras lemmar, som så strider emot den lag, som är i deras håg,
att de icke alltid kunna göra, hwad de wilja. Till bewis på deras
lydaktiga sinne och rena ande, är det märkligt att erfara, att om det är
någon wiss synd, som med särskild makt låder wid dem, så är det just
denna synd, som är ett sådant föremål för alla deras böner, att de
nästan ingenting annat bedja om med rätt ifwer, än om hjelp och 
förlossning från denna, och att de under sådana tider anse alla andra
nästans synder såsom ett intet emot denna. Det är blott <b>deras</b> synd,
som är rätt swår och straffwärd, tycka de. O, de goda Gudsbarnen!
Det är alldeles twärtom med skrymtaren och fariseen. Han ser blott
andras synder swåra och straffwärda, men med sina egna har han ett
särdeles öfwerseende. Märk då, hwilken helig ande, som följer med den
lefwande tron!

Men wid de orden: <b>de följa mig</b>, skall du äfwen märka, att om
en menniska på det sättet omfattar och hyllar evangelium, att hon dock
till sitt wäsende i dess helhet förblir densamma, som hon warit, förblir
i samma förhållande till werlden och sina hemsynder och icke förwandlas,
så att hon till sin hela riktning och framtid blir en Jesu lärjunge och
efterföljare, så har den menniskan blott bedragit sig med en sjelfgjord
tro. Stanna och betänk detta, eho du är, som läser dessa Jesu ord:
<b>de följa mig</b>. Du är bedragen med en falsk, sjelfgjord tro, om du icke
blifwit en Jesu efterföljare. Den lefwande tron är "en Guds kraft
uti oss, som förwandlar och pånyttföder oss af Gud och gör oss till helt
andra menniskor i hjerta håg, sinne och alla krafter, och har den Helige
Ande med sig" (Luther). Så säger ock apostelen Paulus: "Hwar någon
är i Christus, så är han ett nytt kreatur;" ja, han kommer såsom i
en ny werld, begynner ett nytt lif. Detta är det stora bewiset, att
tron är <b>lefwande</b> — när du först wäl gifwit akt uppå, om den är sann,
d. ä. om den har till föremål Christi försoning och syndernas förlåtelse,
och icke din egen helighet. Ty Christi efterföljelse och den sanna 
helgelsen måste flyta af syndernas förlåtelse och icke af wårt eget 
sjelfhelighetsbegär. Wi måste först, tillintetgjorda och benådade, blifwa så
intagna af Christus och hans nåd, att wi blott <b>för hans skull</b> följa
Honom efter; att det är en sanning i hjertat, då wi bekänna: "Christi
kärlek twingar oss alltså, efter wi det hålla, att om En är död för alla,
så äro de alla döda."  Men då denna Christi kärlek twingar oss, då
följer ock sannerligen ett nytt lif, ett nytt kreatur, som nu med fri lust
följer sin Frälsare genom lifwet.

Jesus, du min herde god,
Du som köpt mig med ditt blod,
Din jag är och wara will,
Dig jag ewigt höre till.

O, hwad salighet att få
Fram till dig beständigt gå,
Att i all sin synd, sitt we
Se i dig sin Frälsare.

Gör mig, du mitt hjertas tröst,
Alltmer lydig för din röst,
Willig till att följa dig
Troget på din wiljas stig.
Den 1 Juni.

Hwar och en som älskar, han är född af Gnd.   1 Joh. 4: 7.


Så omöjligt som det wore att förmå snö och is att wara warma,
medan de ännu äro snö och is, så fruktlöst är det att twinga sig till
att rätt älska Gud och rätt älska sin nästa, förrän hjertat blifwit 
förwandladt, förrän du fått ett nytt hjerta, som af sig sjelft älskar.
Kärleken är en fri sak, är hjertats sak, kan icke framtwingas. Huru du
än kan twinga dig att tala och lefwa, kan du dock icke twinga hjertat
att älska, hwad det icke will. Derföre är det en dårskap att predika om
kärlek för ett hjerta, som icke är pånyttfödt. "Köttsligt sinne är en
fiendskap emot Gud, efter det icke är underdånigt Guds lag, icke kan det
heller." All den kärlek, man tycker sig hafwa till Gud före nyfödelsen,
är inbillad, egennyttig och inskränkt. Du älskar Gud endast, då Han
gör och talar, hwad dig behagar; men när Han sätter dig på prof eller
bjuder dig något, som du icke will, då knorrar du mot Honom, och på
ett eller annat sätt anklagar hans bud för stränghet. Äfwenså älskar
du icke heller din nästa såsom dig sjelf, utan är alltid mer angelägen
om ditt eget bästa än om hans.

Sådana äro alla menniskohjertan af naturen, ja <b>alla</b>, utan
undantag. Frågas då, huru man får ett nytt hjerta, som rätt älskar, så märk:
du har aldrig rätt kärlek till Gud, förrän <b>Han</b> först bewisat dig så
mycken kärlek, att ditt hjerta liksom försmält af denna hans kärleks wärme.
Du kan icke börja med att <b>skänka</b> Honom kärlek, utan börja med att
<b>emottaga</b> kärlek af Honom; såsom aposteln Johannes säger: "Deri står
kärleken, icke att wi hafwa älskat Gud, utan att Gud har älskat oss."
Och Jesus säger: I hafwen icke utkorat mig, men jag har utkorat eder."
Men nu är det ingen Guds kärlek, som smälter och förwandlar ditt
hela wäsende, utom den, som omfattar och saliggör ditt hela wäsende,
den kärlek, som rör sjelfwa lifwet för tid och ewighet, nemligen <b>din 
benådning</b> hos Gud, <b>dina synders förlåtelse</b> och ditt saliga upptagande
till <b>Guds barn</b>. Härom talade Herren sjelf hos fariseen Simon. En
stor synderska kommer in, faller ned wid hans fötter, twår dem med sina
tårar, torkar dem med sitt hufwudhår. Fariseerna undra härpå; men
Jesus förklarar saken: "Det war en man, som hade twå skuldenärer;
den ene war honom skyldig femhundrade penningar, den andre femtio.
För fattiga att betala, fingo de begge eftergift på skulderna. Säg, 
Simon, hwilken, menar du, älskade mer denne nådige Herren?" "Den som
fick mer eftergifwet", blef swaret. Och Jesus tillade: "Rätt dömde du;
denna qwinna äro många synder förlåtna; derföre älskar hon mycket."

                                                                                             
Si här betydelsen af apostelens ord: "Der synden öfwerflödade, der 
öfwerflödade ock nåden mycket mer." Ju mer lag i samwetet, desto mer
storma och kännas synderna; ju mer synd som känns, desto större blir
nåden, då alla dessa förlåtas; och ju mer nåd du får, desto större blir
din kärlek, glädje och tacksamhet. Detta är nya testamentets 
regeringsordning, att Gud, som befallte oss att älska owänner och med
wälgerningar samla glödande kol på deras hufwuden, gör sjelf detsamma emot
oss. Han smälter och öfwerwinner oss med den öfwerflödade nådens
glödande kol. Och nu, nu först börjar du älska Gud tillbaka; nu blir
ock ditt hjerta så förwandladt, att du med en alldeles ny kärlek älskar
alla menniskor. Ty Guds kärlek är utgjuten i ditt hjerta genom den
Helige Ande, som är dig gifwen.

Denna kärlek till nästan är twåfaldig, <b>allmännelig</b> kärlek och<b> broderlig</b>
kärlek. Med allmännelig kärlek älskar du <b>alla</b> menniskor och gör dem
godt, <b>hvarhelst</b> du kan och i <b>alla</b> deras behof. Denna kärlek förutsätter
intet förtroende, ingen wänskap; ty den fordrar intet annat wilkor hos
föremålet, än att det är en <b>menniska</b>. Det är om denna kärlek Jesus
sade: "Älsken edra owänner, gören dem godt, som hata eder" m. m.
Detta är af wigt att iakttaga, om du will wara <b>christen</b>, så att du icke
älskar blott dem, som äro dina wänner och göra dig godt — älskar dem,
som man kallar älskwärda. Icke så, om du will wara christen! Då
tillhör dig att endast betänka, om de hafwa samma menniskoblod som du;
om de härstamma från samme Fader i himmelen och samme stamfader
på jorden som du, samt äro återlösta med samma blod som du. Det
wore dig då en stor uppmuntran till kärlek, om du, wid åsynen af en
hjelpbehöfwande, tänkte: Detta är min broder, min syster! Ty efter köt-.
tet äro wi ju alla bröder.

Det andra slaget af christlig kärlek är den <b>broderliga</b>. Broderlig
kärlek är den, hwarigenom alla Guds barn i werlden, såsom inbördes
bröder, äro i ett saligt, innerligt och förtroligt syskonband förknippade.
Detta broderskap känner inga gränser af olika kyrkobekännelser, former
och orter, olika stånd och lefnadswilkor, utan ser efter något, som finnes
allestädes, der Christus predikas, nemligen <b>Guds barn</b>, födda af Gud.
Ty grunden för denna broderliga kärlek är endast denna: "Den som
älskar Honom, som födde, han älskar ock den, som är född af Honom."
Och här är orsaken, hwarföre Christus uppgaf just denna kärlek såsom
tecknet på hans rätta "lärjungar", sägande: "Deraf skola alla förstå, att
I ären mina lärjungar, om I hafwen <b>kärlek inbördes</b>." Ty allt annat
kunna skrymtare efterapa, men icke den kärlek inbördes, som ser efter
dem, som äro födda af Gud.

O, må wi då söka af innersta hjerta
Att älska hwarandra i glädje och smärta,
Förenade blott i den Frälsares tro,
Hwars död är vårt liv, och hwars ångest vår ro.
Den 2 Juni.

Min lust war med menniskors barn.   Ordspr. 8: 31.

Det är wår stora hufwudwillfarelse, ingjuten af ormen wid
syndafallet, att wi icke hålla Gud för en <b>Gud</b>, en <b>hjelpare</b> och <b>frälsare</b>,
utan för en hård domare, en herre, som blott fordrar wår tjenst. Herren
har ett annat sinne. Hans enda lust är att göra oss godt. Derföre
är det hans lust att bo när menniskors barn på jorden. Der har Han
ett stort, oändligt sjukhus, fullt af elända, af jämmer och nöd — der är
hans lust. Detta är min <b>hwila</b>, säger Han, <b>här will jag bo, här 
behagar mig wäl</b>. Då Jesus en dag war hungrig och skickade lärjungarna
in i en stad att köpa mat, kom under tiden en arm qwinna ur staden,
en syndbelastad hednaqwinna. Jesus talar med henne. Hennes samwete
wäckes; hon förstod, "ho Han war, som sade: Gif mig dricka". Slagen
i samwetet, men glad i hoppet, löper hon att kalla flera hedningar till
Jesus. Nu komma lärjungarna med maten och säga: <b>Rabbi ät</b>. Men
nu behöfde Han icke äta, hans hunger war stillad; Han hade funnit
några arma syndare att frälsa, och då säger Han: "Jag har mat, der
I icke af weten." Se här Frälsarens hjerta! Se här, hwad som är
hans lust bland menniskors barn. Det är hans <b>mat</b>, hans <b>hwila</b>, hans
<b>lust, att Han må göra dem godt</b>. Derföre är det hans lust att <b>bo
ibland menniskors barn</b>. Och att denna hans lust icke är något tillfälligt
och öfwergående, utan en djupt grundad, ewig böjelse i hans wäsende
för menniskoslägtet, det har allt ifrån werldens begynnelse det ena
århundradet och årtusendet förkunnat det andra.

Grunden är djup. Gud gjorde menniskan sig till ett beläte, Gud
skapade henne till att wara hans barn, hans sällskap och hans lust. Och
när Han skapade menniskan, denna jordens herre, skedde det icke såsom
med de öfriga kreaturen i hast, genom ett allsmäktigt: <b>Warde!</b> utan
för menniskans skull blef Han en egentlig Skapare, bildade och formade
med mycken flit och omsorg ur en jordklimp hennes kropp, inblåste sedan
deri sitt eget heliga wäsendes lifsanda, "och så blef menniskan en
lefwande själ". Knappt äro nu menniskorna der, så är den käre Frälsaren
ock midt ibland dem och wandrar med dem under lustgårdens träd. Ja
då, tänken I, gick det wäl an. Det war icke något synnerligt. Men
huru, om man nu sade eder, att det war först genom wårt fall, wår
synd och wår nöd, som hans lust att bo ibland oss blef rätt stark och
warm, skullen I wäl kunna tro det? Och si, så är det werkligen. Nu
började det ewiga djupet af hans Gudabarmhertighet emot oss att brusa 
i Honom. Hans "lifs son" war fallen i fiendens händer. Det kunde
hans hjerta icke fördraga. <b>Gud är kärleken,</b> och Han <b>har lust till lif.</b>

Företoge wi oss en wandring genom det gamla förbundets dagar,
så hade wi att med ögonen skåda, huru den käre Frälsaren gått med sina
fattiga syndare ut och in och byggt sig hyddor ibland stoft och aska. Wi
skulle då gå till den öknen, der Han besöker Hagar, den egyptiska
tjenstepigan från Abrahams hus, och talar så wänligt med henne. Wi skulle
gå till Mamres lund, till Bethel och derifrån till Pniel och till Horeb,
der Herren wisar sig i den brinnande busken. Sedan skulle wi ock beskåda
den underbara moln- och eldstoden och äfwen der skåda hans ansigte.
Tänk blott, att i fyratio år kläda sig om dagen i moln och om natten
i en skinande eld, och det för att wara ett halsstarrigt folk till wägwifare
och till betäckning emot solens hetta, och till en sköld och en lykta i mörkret
— wisst fordras dertill, att Han skall hafwa en <b>stor lust till menniskors
barn.</b> Wi kunde gå widare till Ophra, der Gideon ser den käre
Frälsaren sitta under en ek, och sedan till Jerusalem och i templet, der Han
bor öfwer nådestolen. — Men hwartill en sådan lång resa? Wi hafwa
Honom nu närmare. Gud är uppenbar worden i köttet. Hwad se wi
om julen i krubban i Bethlehem? "Ett barn." Ja wäl, ett barn, och
just detsamma, som har sagt: <b>Min lust är med menniskors barn.</b> Gud
i köttet, Gud i krubban, Gud i linda, Gud wid en moders bröst: här
stelna ens tankar, här bäfwa ens knän, här häpnar hjertat, undret är för
stort för swaga menniskor. Godt, att wåra ögon äro dunkla, godt, att
wi skåda det blott från fjerran, förstå knappt tusendelen deraf! Det skulle
eljest fråntaga oss lifwet, det skulle qwäfwa oss, wi kunde icke fördraga
det. Det sätt, på hwilket Han war med Israel och umgicks med dem,
war för Honom ännu icke ett rätt boende hos menniskobarnen, det war
Honom ännu ett för främmande förhållande, en för kall wänskap. <b>Han</b>
Gud, och <b>de</b> fattiga syndare — det swalget war ännu alltför widt! Lika
med lika förenar sig bättre. Då blef Han sjelf ett menniskobarn, wår
blodsförwandt, wår broder. Detta kunna wi slå i wädret, såsom wore
det ett intet, och seraferna, de sitta nu redan i twå årtusenden på sina
höjder och skåda ned i denna kärleksafgrund och kunna icke nå dess botten
och kunna icke upphöra att i helig förundran häpna och taga ur denna
djupa brunn ämnet till alla sina hallelujahsånger. Ordet war när Gud,
och <b>Gud war Ordet,</b> och <b>Ordet wardt kött och bodde ibland oss.</b> O,
ewiga nådesunder.

Hwad har nu drifwit Honom dertill? Rentaf intet annat, än att
Han hade lust till menniskan och icke blott till änglar. Min lust är med
menniskors barn. Men hwarifrån har Han fått denna lust? Hwarifrån?
Ur sitt eqet hjerta. Och här äro wi wid änden, längre kunna wi icke
skåda. <b>Så älskade Gud</b> werlden. Han älskade — derföre älskade Han.
Wi komma icke längre.

O gläds, min själ, och sjung hans pris,
Som öppnat dig det paradis,
Hwars port din synd tillslutit.

O, gläds, att Gud förbarmar sig
Och huld förnya will med dig
Förbundet, som war brutet!

Ära ware Gud i höjden! Friden, fröjden, helig wilje sig från jorden aldrig skilje.

Den 3 Juni.

<b>Och de hörde Herrens Guds röst gångande i lustgården,
då dagen swalkades.</b> 1 Mos. 3: 8.

Hwad månne nu den käre Guden wilja i lustgården? Uti hwad
ärende kommer Han på syndafallets dag till de fallna menniskorna?
Wisserligen bestraffade Han synden; icke ursäktade Han den, icke kunde
hans dom ändras. Men Han hade dock några "fridens tankar" att
uppenbara för de förskräckta barnen. Det, för hwilket Han egentligen
kom att förkunna dem, war ett frälsningens råd. Med syndens
bestraffande utwecklade Han blott, hwad Han förut hade sagt och hotat,
och hwilket de redan hade djupt nog erfarit och förstått; nu hade Han
derföre förnämligast ett annat ärende, det war något för dem nytt och
obekant, som Han wille kungöra. Han talar nemligen om en
"qwinnas säd, som skulle söndertrampa ormens hufwud", hämnas deras lidna
skada samt bota och återställa, hwad genom ormens list och deras
syndafall war förloradt. Detta war den barmhertige Fadrens egentliga
ärende, då Han på syndafallets dag, då solen börjar sänka sig, kommer
i lustgården. Hans förbarmande hjerta kunde icke fördraga att weta,
det hans förlorade barn, i deras ångest och förskräckelse, skulle ligga
öfwer natten bakom träden och tänka på hans wrede, och att de skulle
<b>döden dö,</b> utan att hafwa en enda stråle af förhoppning och tröst.
Derföre uppsökte Han dem genast samma dag i deras blygsel och bäfwan.
Han, som sedan bjöd oss att "icke låta solen gå ned öfwer wår wrede",
gaf här sjelf det första profwet af sådant sitt försonliga hjertelag.
Christus har ock uppenbarat, att Gud har ett sådant hjerta, att Han icke
ens kan lida, det hans barn blott i <b>någon</b> nöd ligga och ropa till
Honom "natt och dag" utan hjelp och tröst — <b>skulle Han hafwa tålamod
dermed?</b> säger Christus. Skulle Han då hafwa tålamod dermed, att
hans mest älskade, men fallna barn nu skulle ligga alldeles utan något
hopp, i förtwiflan och ångest för hans ords skull?

Här måste jag ju se, att Guds nåd och kärlek är en alldeles <b>oförskylld, 
fri</b> och <b>förekommande</b> kärlek, helt <b>oberoende</b> af oss. Här war
den största brottslighet, och intet tecken af någon bättring, ånger, bön
m. m. Adam och Ewa hade i frestelsens stund alla tillräckliga <b>förmögenheter</b> 
att emotstå det onda, ett ljust och rent förstånd, ett rent hjerta
och fri wilja — de hade således blott <b>yttre</b> frestelser. Och likwäl bröto
de mot sin Faders bud. Och när fallet war skedt, <b>sökte</b> de icke Gud
för att bekänna sin synd och bedja om förlåtelse, nej, twärtom fly de
bort från Gud och gömma sig bakom lustgårdens träd. Och när Herren


tilltalar dem, hör man blott sjelfförswar, undanskyllningar och bitter
afwighet mot sjelfwa Gud, som äfwen skulle wara skuld till fallet, då
Adam säger: "Qwinnan, som du — du gifwit mig, bedrog mig." Så
förderfwade woro nu deras hjertan. Allt detta wisste Herren. Och
ändå — fastän deras brottslighet och ondska war så stor — ändå kom
den barmhertige Fadren med sådan kärlek och uppsökte dem, för att
förlikas och hugswala dem. O, här ser jag det gudomliga hjertat. Här
ser jag, att Guds kärlek är en helt förekommande, en <b>uppsökande</b> kärlek,
alldeles oberoende af syndarens förhållande. Den stränga rättfärdighetens 
dom kunde icke ryggas — <b><sp>syndens lön war döden;</sp></b> men den
gudomliga barmhertigheten hade funnit ett råd att på en gång tillfredsställa 
rättwisan och tillika frälsa syndaren: en <b>qwinnosäd</b> skulle komma
och godtgöra fallet, hwilken war föresedd före werldens begynnelse. På
denna grund war barmhertigheten fri att kunna utgjuta sig öfwer de
fallna. Derföre kommer Han här på syndafallets dag och löper efter
den förlorade sonen. Hans "lifs son" war fallen, derföre brister mitt
hjerta för hans skull, säger Herren, jag måste förbarma mig öfwer honom.

Wisst borde wi gifwa akt på detta första stora prof af Guds
oförskyllda nåd. Då gå wi twärtom och wäga och mäta graderna af wåra
synder eller af wår bättring, ånger, bön m. m. och döma derefter om
Guds nåd emot oss. O, hwilket djupt fall! hwilka grufliga följder af
syndafallet i wår själ, att hon är så bunden i mörker och otro! Du
säger: "Min synd är så otillbörlig, så oursäktlig; jag wisste Guds wilja,
men gjorde rakt deremot." Arma själ! Du war så illa twungen, du är
icke fri, du är <b>såld under synden.</b> Adam åter war <b>fri</b> och syndade
dock; han wisste ock Guds wilja, men gjorde twärt deremot. Och likwäl
löper den förbarmande Fadren efter sin förlorade son. — Guds kärlek
är således helt fri, oförskylld och oberoende af syndaren; ty den grundar
sig på en annans förtjenst och bön, "qwinnans säd", "Herrens man",
"Guds Lam, som bär werldens synder". Den der icke tror på Honom,
icke stannar för Herrens röst och låter försona sig med Gud, utan blir
borta, han är borta och blir ewigt borta. Men hwilken som tror på
Honom, låter både straffa sig för synden och trösta sig med qwinnans
säd, han skall icke förgås, utan har ewinnerligt lif, om han ock kände
allt det onda i sitt hjerta, som wi finna hos Adam, ja, om ock hela
syndafallet och allt ormens gift kokade i honom.

Fast Adams synd i hwarje lem jag känner,
Det allt är botadt utaf qwinnans säd;
Fast syndens gift mitt samwete ock bränner,
Mitt skuldebref är fäst wid korsets träd.

Så är jag friköpt. Ingen dom mig fäller,
Ty min förlossare är Herrens Christ;
Hans dyra blod långt mer än synden gäller,
Hans skänkta oskuld skyler all min brist.

</chapter>

<chapter name="Den 4 Juni. Igenom mycken bedröfwelfe måste wi ingå i Guds rike.">

<h1>Den 4 Juni.</h1>

<b>Igenom mycken bedröfwelse måste wi ingå i Guds rike.</b>
Apg. 14: 22.

Detta är den wäg, på hwilken alla Guds barn fått gå genom detta
lifwet. Och med mer ålder och nåd, mer tro och gåfwor hafwa alltid
swårare försökelser warit förenade. Här tillåter Herren, att satan får
sålla hans trogna såsom hwete, så att en David, en Petrus falla i
gröfsta synder. Der tillstäder Han onda menniskor, olyckor och
långwariga anfäktningar förstöra en christens hela timliga wälfärd, såsom
det hände Job. Här ger Han sin wän Abraham befallning att offra
underbarnet, löftets son, Isaac, som war fadershjertats dyrbaraste glädje
och förundran. Der får Israels älsklingsson, Joseph, med alla sina
förhoppningar och uppenbarelser bortsäljas och bortföras såsom slaf till
ett främmande land. Här låter Herren en Paulus flera gånger bedja
om förlossning från djefwulen och få afslag. Der låter Han en
Johannes, "Brudgummens wän", "den störste, som war född af qwinna",
näst Guds Son, sitta såsom alldeles öfwergifwen i Herodis fängelse
och sist likasom på lek föraktligt dödas utan att ens såsom andra
martyrer inför en hop åskådare med sin tro och frimodighet få prisa Guds
kraft — nej, det heter blott: "Gif mig Johannis hufwud på ett fat."
Här måste man bekänna, att det fordrades <b>tro utan att se</b>. Att
Johannes war en Guds <b>ögonsten</b>, en hans hjertas älskling och hans Sons
närmaste wän på jorden, med en synnerlig kärlek af Gud omfattad, det
kunde man nu icke se, nu war Guds kärlek sannerligen djupt förborgad.
Men på detta sätt plägar Gud handla med dem, Han allramest älskar,
mest begåfwat och mest will förherrliga. Mot dem ställer Han sig så,
som om Han icke alls wille weta af dem, låter allehanda nöd och sorg
öfwergå dem, deras egna synder och skröpligheter förskräcka dem, werlden
och djefwulen anfäkta dem. Och när de fly till Gud, sin enda tröst
och hjelpare, låtsar Han på lång tid icke höra dem, utan det onda blir
blott wärre och wärre. Då qwida de kära Gudsbarnen med ängslan
och mena sig wara af Gud för sina synders skull med rätta och för
alltid öfwergifna. Då höres mannen efter Guds hjerta bittert klaga:
"Jag är bortdrifwen ifrån Herrens ansigte!" Då jämrar sig Jeremias.
"Herren har wändt sin hand emot mig och bewefwat mig uti galla och
möda; Han har inmurat mig, så att jag icke kan utkomma; Han har
igenmurat min wäg med huggen sten och igentäppt mina stigar — och
om jag än ropade och både, så stoppar Han till öronen för min bön."
Och Daniel, som hade genom en ängel från Gud fått det 


wittnesbördet: "Du är behaglig och täck", då han i sex dagar och sex nätter hade
warit i lejonkulan, och Herren ändtligen tillsänder honom mat, utbrister
han i förundran, att Gud icke hade förgätit honom; ty han utropar: 
"Herre Gud, du tänker ju ännu på mig!" — Men hwilka exempel 
behöfwa wi mer! Föregångaren i allt, Guds ende älsklige Son, ropar
ju i sin djupaste nöd: "Min Gud, min Gud, hwi har du öfwergifwit
mig? Jag ryter, men min hjelp är fjerran." När alla Guds heliga
sålunda qwidit och dock derunder warit i allrahögsta nåd hos Herren,
skulle icke äfwen wi bereda oss på samma wäg? Den, hwilkens tro icke
pröfwas och anfäktas, har sannerligen ingen lefwande tro. Ären I utan
aga, så ären I oäkta och icke barn. Åtminstone skall hwarje sann christen
anfäktas af sina egna synder, så att han skall hafwa möda att kunna
tro Guds nåd. Sedan skall ock djefwul och werld anfäkta honom på
alla sidor, så att han icke skall hafwa mycken ro på jorden. Såsom
Pretorius nog starkt säger: "Hwar och en christen måste först hafwa en
djefwul, sedan en Judas, derpå en Caiphas och Pilatus, och låta sig
allt intill blods wäl hudflängas; när den ena wänder igen, måste twå
andra taga wid, och då de upphöra, måste fyra infinna sig, den ena
wärre än den andra, och så framgent tills lidandet är fullkomnadt.
Ju heligare christen, desto större martyr. En from christen måste smaka
allt, hwad bittert är i werlden, och ofta icke hafwa en enda tröstare.

Och <b>orsaken</b> till denna underliga regering är, att Herren Gud icke
funnit bättre medel att döda wår gamle Adam. För att qwäfwa det
adamitiska sinnet hos oss, hwilket alltid will se, begripa, hålla räkning
med Herren och döma öfwer hans domar — för att sålunda werka och
öfwa uti oss, hwad som egentligen heter <b>tro</b> — har Herren lemnat qwar
hos oss på jorden allt det onda, som härflutit af Adams fall, hela den
syndaflod, allt det inre förderf, samt den skara af onda andar och deras
inwerkan på wåra sinnen, jemte det mörker och qwal, som härifrån
härleda sig och plåga ett hjerta, hwilket wille wara heligt och rent, andligt
och himmelskt. Då nu härtill kommer, att en wäckt själs hjerta är det
ömtåligaste och klenmodigaste ting på jorden, såsom ett öppet sår, i
hwilket ett sandkorn och en wäderflägt förorsaka smärta, så kan man
lätt föreställa sig, huru en christens lif måste wara uppfyldt af bittra
känslor, bekymmer och anfäktningar, hwilka såsom tjocka och swarta
moln omgifwa de trognas själar.

Wi behöfwa wäl Guds aga,
Wi behöfwa, hwad wi få,
Må wi allt med glädje taga
Och hans kärlek ej försmå.

Lätt wårt nådelif förqwäfwes
Om wi ständigt få ha frid;
All wår omsorg är förgäfwes
Håller Gud oss ej i strid.





<chapter name="Den 5 Juni.Du skall inga gudar hafwa jemte mig.   2 Mos. 20: 3.">
<h1>Den 5 Juni.</h1>

<b>Du skall inga gudar hafwa jemte mig.   2 Mos. 20: 3.</b>

Wi torde någorlunda <b>förstå,</b> hwad första budet kräfwer. Om nu
Herren Gud är nöjd med endast wårt förstånd och wetande, så är härmed
allt wäl; men det är twärtom något helt annat, den helige Guden will
hafwa af oss, nemligen att wi skola <b>göra</b> derefter — icke blott weta,
förstå och tala härom, utan <b>werkligen göra,</b> hwad Han bjuder. Och
på det man måtte se, att Han icke wille tåla, att detta hans första
bud blefwe förgätet och föraktadt, utan att Han skall allwarligen waka
öfwer dess efterlefnad, har Han wid detta bud fogat både en förfärlig
hotelse och äfwen ett herrligt löfte. Ty det är just wid detta första
bud, Han tillägger: "Jag Herren din Gud är en stark hämnare, den
som söker fädernas missgerning inpå barnen, allt intill tredje och fjerde
led, dem som mig hata; och gör barmhertighet uppå mångtusen, som
hafwa mig kär och hålla mina bud." Ehuru dessa ord kunna lämpas
till alla buden, må likwäl hwar och en märka af denna allwarsamma
hotelse, hwilket heligt nit Herren har om sitt första bud, att wi må
taga det till hjertat för att werkligen göra derefter. Wi torde dock icke
wilja åtaga oss att bära och uthärda Guds wrede. Det är således fråga
om att göra och icke blott weta sin Herres wilja. Så sade ock Herren
Jesus till den lagkloke, då denne hade uppläst detta yppersta budet:
"Gör det, så får du lefwa."  Det är ju att riktigt gäckas med den
store Guden, det är ju det förskräckligaste skrymteri och gyckel inför hans
ögon, om du skulle låta det bero med att endast höra, läsa, förstå och
bedöma hans ord och sedan gå bort och förgäta sjelfwa efterlefnaden.
Så hör då ännu en gång, huru Han talar: "Du skall inga andra gudar
hafwa jemte mig". Hwem skall göra detta, om icke just <b>du — du</b>, som
börer hans röst — <b>du sjelf</b>, som läser och förstår hans bud. Eller skall
du låta blott andra taga det till sig? Hwarföre är <b>du</b> undantagen?
Och Herren säger icke, att du <b>kan, må</b> eller får göra det, om det 
behagar dig; utan Han säger: <b>du skall — du skall —</b> det står icke i din
frihet att göra eller låta det, utan <b>du skall</b> göra det, eller ock hafwa
hans rättfärdiga wrede och dom öfwer dig. Han har en gudomlig
majestätsrätt att bjuda och befalla öfwer oss. Så säger Han ock icke,
att du skall öfwergifwa <b>wissa</b> afgudar, men kan behålla en eller annan,
utan Han säger: "Du skall <b>inga</b> andra gudar hafwa jemte mig." Du
har kanske icke någon menniska till afgud, men har kanske penningen dertill?
Du har kanske icke penningen eller mammon, men du har kanske någon
egen personlig förtjenst, skicklighet, lärdom eller andra gåfwor? Du har

kanske icke heller dessa till afgudar, men du har kanske någon synnerlig
nåd i det andliga, en synnerlig upplysning, wisdom, starkhet, gudaktighet,
som utgör din wederstyggliga afgud. Herren ser det, Herren skall
döma hwar och en, utan anseende till personen. Det är ett ewigt och
gudomligt allwar i det budet: "Du skall inga andra gudar hafwa jemte
mig." Och tänk åter på ordet <b>älska</b> — du skall<b> älska</b> Herren din Gud
af <b>allt ditt hjerta</b>". "Älska" betyder ock här älska. Är du deremot 
kallsinnig mot Gud själf, så att du icke med den innerligaste lust will först
och sist umgås med Honom, tala med Honom och tala om Honom —
ty "deraf hjertat är fullt, deraf talar munnen" — sysselsätta sig dina
tankar och ord mer med andra ting, wore det ock med de wackraste
gerningar, så är det icke Gud sjelf, du mest älskar. Om du derjemte finner
hans bud swåra, så att du måste twinga dig till, det Honom behagar,
eller du är missnöjd med hans behag, då Han fråntager dig dina
afgudar, förbjuder dina synder, eller tillsänder dig lidande, förakt eller
förluster, så älskar du icke Honom af all din håg, du älskar dig sjelf mer
än den store Guden och hans behag, du dyrkar den wederstyggligaste
afguden, dig sjelf. Och då måste du wäl weta, att du efter Herrens
heliga lag är fördömd till helwetet och med all rätt hörer djefwulen till.
Om du deremot troget håller detta Guds största bud och derigenom
äfwen de öfriga, då skall du weta, att Gud är dig öfwermåttan nådelig,
att du täckes Honom i allt ditt wäsende och skall i tid och ewighet 
åtnjuta allt hans goda.   Sådant lärer lagen.

Och här måste nu hwarje menniska blifwa uppenbar. Om du kan
wid sådana Guds buds betraktande ännu blifwa likgiltig, blott en hörare
och betraktare, som lemnar åt andra att taga det till hjertat, under det
du sjelf går bort och lefwer i fåfäng sorglöshet, då är det ju ett wisst
tecken, att du är en lättsinnig gudsföraktare, som håller Gud och hans
heliga lag för ett intet. Eller är du en from och religiös menniska,
men som har det sinnet, att du blott säger: Detta kan ingen menniska
fullgöra — och så går du bort och lefwer, utan omsorg om Guds wilja
och bud, med din förmenta andliga fattigdom, men en fattigdom, som
alls intet bryter dig, bekymrar och tuktar dig, utan med hwilken du kan
lefwa säker och sjelfbelåten. Eller du är af dem, som säga: Detta är
riktigt, så böra christna wara, det och det böra de göra, men du tager
sjelf ingen del i den mödan, har derföre icke heller märkt, huru helt
förtappadt det är med all din helighet, utan far hastigt öfwer profwet för
ditt eget hjerta: då borde du ju märka, att du är en förtjust och
förblindad skrymtare — alldeles lik den lagkloke, hwilken kunde riktigt uppläsa
det största och yppersta budet och dock wille "göra sig sjelf rättfärdig".

För mig ej andra gudar haf,
Så säger han, som lifvet gaf.

Mig frukta, älska öfwerallt,
Haf lit till mig, som jag befallt;

Så talar Gud.


Den 6 Juni.

<b>Hedra din fader och din moder ... på det dlg må wäl gå, och
du må länge lefwa på jorden.</b>   Eph. 6: 2,3.

Att timlig wälgång är förenad med det fjerde budets efterlefnad,
kan wäl till en del anses wara en naturlig följd af naturliga orsaker,
lika wisst som timlig olycka, oro och qwal, ja, ofta en förtidig död äro
naturliga följder af olydnad emot detta bud. Der ingen will lyda eller
wara underdånig, utan hwar och en will herrska och genomdrifwa sin
wilja, der måste alltid uppstå trätor, strid, inbördes fiendskap och allt
dermed följande ondt. Tänkom oss ett hus, der barn och tjenare resa
sig upp emot föräldrar och husbondefolk och icke mer wilja lyda; hwilket
elände skall icke der uppstå, strider och slagsmål, ja, hela husets ofrid
och förstörelse. Likaså när uti ett helt land upprorsandan reser sig emot
öfwerheten. Följden måste ju blifwa, att den ene far efter att rödja
den andre ur wägen. Der man twärtom ödmjukt underordnar sig Herrens
skickelse genom föräldrar och öfwerhet, och hwar och en blott tänker på,
huru han må göra sin pligt på den plats och uti den ställning, hwari
Gud försatt honom, der måste ock all wälsignelse, trefnad och frid blomstra.
Wi kunna således äfwen se några naturliga grunder för detta förhållande,
att den jordiska sällheten beror af det fjerde budets efterlefnad.

Men mörkare än en hedning måste den menniska wara, som icke ser
något mer häri än blott naturliga förhållanden. Här lefwer dock en
Gud ibland oss, som så noga känner och leder sina skapade warelsers
wäg, att icke en fågel faller till jorden hans wilja förutan. Der denne
Gud gifwit ett bud, hwarwid Han fästat ett bestämdt löfte, som alltid
innebär sin motswarande hotelse, der är icke mer blott naturliga följder.
Nej, här är ett Guds beslut och en Guds dom, nemligen att den 
jordiska wälsignelsen skall gifwas dem, som wäl hedra fader och moder, och
deremot en särskild förbannelse följa öfwerträdaren af detta bud. Och
den, som blott är något bewandrad i denna werlden, har sett 
besynnerliga exempel och bewis häraf, att det är något icke naturligt, något
besynnerligt, någon hemlighetsfull regering uti menniskornas öden. Om
någons timliga wälgång står i förhållande till bans medfödda anlag eller
andra naturliga källor dertill, så ser man deri intet besynnerligt, ehuru
äfwen deruti är endast Guds styrelse; men då t. ex. ett mindre 
begåfwadt menniskobarn, som ingen naturlig förmåga egde att bereda sig
jordisk sällhet, blef endast genom någon besynnerlig wälsignelse eller
gudomlig skickelse särskildt lycklig här i lifwet, och deremot kraftfulla och
begåfwade naturer, med största förmögenheten att förwärfwa, antingen
förföljas af beständiga olyckor och motgångar, eller ock, utan att man
kan se några sådana, allt deras goda bortsmälter, så att man icke wet
huru; då börjar hwar man se något besynnerligt deri och tala om Guds
wälsignelse eller förbannelse. Och huru ofta är det icke redan för 
menniskors ögon uppenbart, att grunden till både den förra och den sednare
händelsen war lagd i hwardera personens förhållande till sina föräldrar
att der är en uppfyllelse af det fjerde budets löfte, af Guds dom, som
fästat wårt jordiska goda wid wårt förhållande mot föräldrarna. En
upplyst lärare har yttrat: "Stilla och utan buller, men mäktigt och 
underbart framgår genom menniskornas öden ett obegripligt <b>något</b>. Ofta
synes det förswinna; men plötsligt lyser det åter upp. Det är icke
menskligt, det är något öfwernaturligt — det är <b>föräldrarnas 
wälsignelse</b>." Ja, huru ofta har man icke sett rentaf en bokstaflig
uppfyllelse af dessa Skriftens ord: "Ett öga, som bespottar fadren och
försmår att lyda modren, måste korparna wid bäcken uthugga, och de unga
örnar uppfräta", nemligen då en uppstudsig och elak son antingen kommit
under krigslagarnas tukt såsom soldat och slutat sitt lif på ett slagfält
eller ock för sin fortsatta och utwecklade ondska slutat det på afrättsplatsen!
Ty det går ofta, såsom Luther säger: "Det barn, som icke will höra
den hulda rösten af föräldrar och lärare, det skall höra bödeln, bwilken
talar så skarpt, att hufwudet skiljer sig från kroppen." Den som icke
will taga wid förstånd, utan i fräckt lättsinne föraktar hulda föräldrars,
lärares eller andra af lifwet erfarna menniskors råd, dem skall en
allsmäktig Gud wäl förmå att styra, ehuru då på ett något swårare sätt.
Gud will hafwa öfwermakten öfwer menniskorna. Men nu har Han
satt föräldrar, husbönder, öfwerhet och lärare, såsom sina målsmän,
öfwer oss. Wilja wi då icke höra Honom genom dessa, så skall den
hårda nöden lära oss det. Det må behaga dig eller icke, men Han skall
wäl uppfylla sitt ord. Bewisar du hörsamhet och wördnad emot dem,
som Han har satt öfwer dig, så skall Han rikeligen belöna dig med allt
godt; men will du icke häruti höra Honom, så skall Han alltid 
någonstädes finna dig och skicka öfwer dig olyckor, död och förbannelse. "Emedan
man så alldeles föraktar Guds ord och bud, som hade en gäck talat
det", säger Luther, "så låt ock se, om du är den man, som kan umbära
Guds huldhet. Det wore dig dock bättre att hafwa en nådig Gud
med frid och wälsignelse, än hafwa hans onåd och förbannelse."

Föräldrar skyldig heder gif
Och deras stöd och hugnad blif,

Att dig på jorden wäl må gå,
Och du här länge lefwa må.

<b>Mins Herrens bud</b>.

Den 7 Juni.

<b>Jag wet, Herre, att menniskans wäg icke står till henne, och
det står i ingen mans makt, huru han skall wandra
och styra sin gång</b>. Jer. 10: 23.

Wid sådana ord hafwa wi intet annat råd än att antingen wakna
öfwer, att Gud är mycket större än alla wåra tankar, att Han är oss
obegriplig i sin makt och omsorg om oss, och att wi äro små blinda
warelser, när det gäller att fatta Gud - antingen skola wi wakna och
se detta, eller ock skola wi bortkasta <b>allt Guds ord</b> - ja, icke ens detta
är nog, utan wi måste ock wara sådana dårar, som icke ens se, hwad
hela den synliga skapelsen wisar, huru Gud är mäktig att sörja för sitt
minsta kreatur; wi måste wara sådana dårar, om hwilka David säger:
"De dårar säga i sitt hjerta: Det är ingen Gud."

Här torde någon inwända: "Det är sannt, allt, hwad oss händer,
är af den trofaste Guden oss tillsändt, men blott så länge det icke rör,
hwad som beror af menniskans egen frihet. Om jag sjelf genom min
egenwilja och andra syndiga bewekelser fört mig i olycka, så får jag skylla
mig sjelf och icke trösta mig med Guds förande." Swar: Detta är i
sig sjelft riktigt, men blir ofta orätt taget. Sannt är det, att Gud
har lemnat oss en wiss betänklig frihet, hwarigenom wi kunna göra oss
för tid och ewighet olyckliga, nemligen när wi <b>fortfarande</b> och <b>uppsåtligt</b>
emotstå hans Ande. Men här äro således twenne ting att märka: det
första, att om du ock genom synd och dårskap bragt dig i olycka, men
likwäl nu kommit till ånger och en lydaktig ande, så att du will
hädanefter följa Herrens råd, så är Guds nåd och faderliga huldhet så stor,
att Han skall wända allt ditt onda till godo, alla din galenskaps följder
till din tjenst; ty "dem, som dock nu hafwa Gud kär, måste allting
tjena till det bästa". Gud wredgas icke ewinnerligen och träter icke till
ewig tid. Han är en så nådefull Gud och Fader, att fastän man länge
trotsat Honom, men en gång bättrar sig, Han sedan är oss lika huld,
som om wi aldrig hade syndat. Det war genom stor egenwilja Israel
fick konungar, men Herren öfwergaf dem icke ändå, utan gjorde dem
lika mycket godt sedan, fastän de måste mer lida. Paulus hade i sin
otro warit en Christi fiende och förföljare, men Christus gjorde honom
dock till den största apostel och gjorde till och med af sjelfwa den stora
synden twenne goda ting, nemligen dels ett mäktigt krossmedel för 
apostelen sjelf och dels ett mäktigt tröstemedel för andra. Här se wi, hwad
som nyss sades, att Gud kan ock wända wåra största fel och dårskap
till wår tjenst, när wi blott en gång komma till bättring. Ja, Luther


anmärker, att Herren Gud också måste med sina heliga öfwa samma godhet 
wid deras felsteg; de förträffliga orden lyda sålunda: "Det är Guds
werk och konst, att Han kan göra onda saker goda, när wi hafwa 
förderfwat och wårdslösat dem. Jag har i sanning ganska ofta owisligt
och dåraktigt uträttat många ting, hwaröfwer jag sedan blifwit storligen
förskräckt, och jag kunde icke se, huru jag sedan skulle blifwa lös från
sådana saker, som genom min dårskap blifwit förderfwade, samt komma
derifrån. Men då har Herren träffat en sådan wäg till att förbättra,
hwad jag skadat, att det blifwit alldeles godt igen. Och så regerar
Gud alla sina heliga, att de wäl kunna fela och göra något galet, men
det ändå måste taga en god ända med dem, eller åtminstone utan stor
skada aflöpa. Gud är en allsmäktig Skapare, som af intet gör allt
derföre kan Han äfwen utaf ondt göra godt." Ack! Gud är en trofast
och huld Fader. Detta war det första, som borde märkas. Men det
andra är, att den som fruktar, att han ock ännu på något sätt står
emot Guds wilja, men har en ande, som suckar med ängslan: "Gud,
förbarma dig! döda du min egenwilja och bringa mig på din wiljas
wäg; bruka hellre, hwad bittert du will, blott jag blir rätteligen din
och dig lydig" o. s. w., den har all rätt att trösta sig med Guds nådiga
förande. Ty allt det motstånd mot Guds wilja, som någon sjelf med
ängslan beklagar, och mot hwilket han anropar Guds allsmäktiga hjelp,
det är intet annat än köttets hårda strid emot Anden; då är sinnet på
Guds sida, och då är genast saken i Guds händer. För ett sådant
köttets motstånd, <b>som blott desto mer drifver oss till Gud</b>, blir ingen
menniska olycklig; ty om kraften att slita banden, kraften att öfwerwinna
köttet låge hos oss, då wore allt Guds ord falskt, hwilket säger, att detta
aldrig ligger i wår makt. Men det kan wäl hända, att du endast genom
mycket lidande skall så länge utpinas och dödas, tilldess den mäktiga
egenwiljan afmattas, och du gifwer dig under Guds wilja, så att du börjar
på allwar fly allt, hwad du ser, att Gud i sitt ord förbjuder. Går det
åter twärtom så, att du börjar uppsöka några "de ogudaktigas råd",
syndens ursäkter och förswar, för att bemantla ditt "inträde på de 
syndares wäg", då är sinnet fallet, då är du <b>ense med dig sjelf om 
syndawägens följande</b>, och då är motståndet mot Anden uppsåtligt. Då
må du icke trösta dig med Guds förande, utan då går du din egen
wäg till ofärd.

 O Jesu, jag lemnar mig helt i din hand
 För allting du sörje och råde.

-


Den 8 Juni.

<b>Älsken edra owänner; wälsignen dem, som banna eder; gören
wäl emot dem, som hata eder; bedjen för dem, som
göra eder skada och förfölja eder</b>.  Matth. 5:44.

Märkom af dessa ord, huru Herrens Christi sinne är, och huru
hans christna skola wara sinnade: "Älsken edra owänner; wälsignen
dem, som banna eder, gören wäl emot dem, som hata eder." Må
hwarje christen besinna, huru högt Herren här uppsätter målet, att wi
dock åtminstone måtte weta, hwad som är helighet, och icke genomwandra
wårt lif i den onda naturens mörker. Herren Christus straffar icke blott
dem, som <b>hata</b> sina owänner, tala illa om dem eller göra dem något
ondt; utan Han will icke heller hålla dem för fromma, hwilka
underlåta att <b>älska</b> dem och göra dem godt. Ty när Han här säger: "<b>Älsken</b>
edra owänner", så betyder "älska" werkligen att älska, att hafwa ett af
barmhertighet brinnande hjerta och innerligen önska dem allt godt. För
det andra will Han, att denna kärlek också skall bewisa sig med hulda
ord och med förböner, då Han säger: "<b>Wälsignen</b> dem, som banna
eder." Då hatet och fiendskapen icke kan utöfwas på annat sätt, sker
det wanligen genom ord, att man söker på allt möjligt sätt förklena
sin owän, wanställa hans rykte och säga allt ondt om honom. Men
här säger din Herre Christus, att du skall twärtom tala wäl och önska
intet ondt, utan wälsigna dem, som banna. Ja, hörom, huru Paulus
uttrycker detsamma, som Christus här sagt oss: "Talen wäl om dem,
som gå efter edert argaste; talen wäl och önsken dem intet ondt." O,
min Gud, huru långt äro wi icke från ditt sinne och dina rätter! "Tala
wäl om dem, som gå efter wårt wärsta!" O, Herre Gud, fördöm oss
icke! Och apostelen upprepar twå gånger det ordet talen wäl,
antydande dermed, huru alldeles nödwändigt den förmaningen behöfwer
behjertas och efterlefwas. Men när wi skola så älska, wälsigna och tala
wäl om wåra owänner, om "dem, som gå efter wårt argaste", hwilka
äro då de, som wi skola hata och tala illa om? Det will här synas,
som skulle sådant icke alls tillhöra ett sannt heligt sinne, en Jesu
efterföljare; han skall ingen menniska hata, förtala eller banna.

Men här torde någon säga: Läsa wi icke i Skriften, att äfwen
heliga män, ja Christus sjelf och hans apostlar, hafwa hårdeligen 
tilltalat fienderna? Kallas det att älska och wälsigna dem? Swar: Hwad
de heliga hafwa hårdt och straffande talat <b>i Herrens namn</b>, är icke någon
menniskas, utan den helige Gudens straffande och bannande. Det som
göres på embetets wägnar, såsom när en domare afkunnar en dödsdom,
eller bödeln dräper, eller en lärare med Guds ord och i Christi sinne
straffar, allt sådant är Guds straffande. Och hwad Gud gör, är allt
rätt och heligt. Men här talar Christus om, hwad wi, blott såsom
menniskor, skola göra emot dem, som äro emot oss fiendtliga — icke om
hwad ett <b>embete</b> gör, utan om hwad <b>menniskan</b> gör. Och då heter det
blott: älska, wälsigna, tala wäl, göra godt.

Till sådan kärleks bewisande hörer ock, det Herren säger i v. 42:
"Gif honom, som beder af dig; och wänd dig icke ifrån honom, som
will låna något af dig." Äfwen om det är din owän, som är i nöd,
skynda att hjelpa honom — "gören wäl emot dem, som hata eder". Och
Herren anför twenne bewekande skäl, hwarföre wi skola sålunda älska
wåra owänner och göra dem godt. Först, att wi på detta sätt, såsom
goda barn, så likna wår himmelske Fader. Han säger: "På det I
skolen wara eder Faders barn, som är i himmelen; ty Han låter sin
sol uppgå öfwer onda och goda och låter regna öfwer rättfärdiga och
orättfärdiga." Då Herren här nämner solen och regnet, hwilka äro de
twenne hufwudmedlen, genom hwilka all jordens frukt och wälsignelse
gifwes oss, så har Han dermed omfattat hela den oändliga rikedomen
af alla Guds gåfwor och wälsignelser på jorden; och dessa gifwer Han
oupphörligt åt sina fiender, lika wäl som åt sina barn och wänner
Sådant är Guds hjertelag, så skola ock wi wara sinnade. — Den andra
bewekelsegrunden, Herren här anför, är den, att wi i motsatt fall likna
icke Honom, utan de ogudaktigaste menniskor. Han säger: "Förty om
I älsken dem, som älska eder, hwad fån I för lön? Göra ock icke de
publikaner detsamma? Om I hafwen eder wänligt emot edra bröder
allenast, hwad besynnerligt gören I? Göra icke ock så de publikaner?"
Då de, som eljest wilja gälla för goda och fromma menniskor, äro så
falska i sin kärlek, att de blott älska och tjena <b>sina wänner</b>, wisst borde
de wakna wid dessa Christi ord. Knappt finnas så onda menniskor,
tjufwar eller röfware, att de icke hålla wänskap inom sitt band. Christus
säger, att äfwen djeflarna hafwa denna samhällighet, annars blefwe
deras rike förstördt (Luc. 11). Se nu, huru from du är, då du blott
mot dina wänner är wänlig och huld. Du är då så from som
tjufwar och röfware, ja, ock som djeflarna.

O, Jesu, lär mig älska andra
Så som mig sjelf och tänka pä,
Att wi till samma hem ju wandra
Och samma strider kämpa må.

Lär mig att med de sorgsna gråta
Och med de glada fröjdas än,
Wälsigna, älska och förlåta
I likhet med min bäste wän.

O, Jesu, gif mig detta sinne,
Ett sinne, artadt efter ditt,
Kom sjelf och blif och bo derinne
Och lär mig, lär mig älska fritt.
Den 9 Juni.

<b>Wi hafwa ock ett påskalam, som är Christus, offrad för oss.</b>
1 Cor. 5: 7.

Israels barn suckade under en hård, odräglig träldom; ifrån Egypten
uppsteg ett beständigt rop till Herren af deras nöd och jämmer, och
ingen enda kunde befria dem derifrån; Pharao och hans härar woro
dem alltför mäktiga. Denna träldoms nöd war dock ännu icke kommen
till sin rätta höjd, så länge icke Moses hade uppträdt; men när Moses
började bjuda, att de skulle gå ut ifrån träldomens land, och sade till
deras beherrskare: "Så säger Herren:<b> släpp mitt folk</b>!" — då först blef
träldomen och förtrycket rätt grufligt. Nu ropade och jämrade sig folket
allraömkligast och klagade på Moses, som med dessa ord hade uppretat
konungen till förökad grymhet. Så alldeles misströstade de nu om sin
befrielse från träldomen. Och just då war Herrens stund kommen. Och
huru skedde nu deras förlossning? Den skedde endast genom ett <b>Guds
allmaktsunder.</b> En mörk, förskräcklig natt utförde Herren sin hämnd
öfwer sitt folks förtryckare, då Han slog allt det, som war förstfödt i Egypten — 
och nu war det påskalammets blod, som frälste de förtryckta från
den rättfärdige Hämnarens swärd.

Är icke här en skön målning af den stora, all werldens förlossning,
som är skedd i Christus Jesus? Eller hafwa icke äfwen wi en stor 
förlossning att fira? O, den nu framställda är blott en swag skuggbild
till den stora förlossning, som skedde uti Christi död. Låtom oss se!
Hela werlden war genom syndafallet kommen under djefwulens wåld;
Guds beläte war förloradt, och dermed <b>den fria wiljan</b>! Menniskan
war en slaf under afgrundens Pharao, regerad och drifwen efter hans
wilja af de lustar och willfarelser, hwilka woro de "fogdar och embetsmän",
han satte öfwer oss. Under denna träldom suckade hela menskligheten. Den kände dock 
icke rätt sin nöd, förr än lagen kom och talade
tydligare än samwetet om Guds fordringar. Då först började samwetsnöden 
på jorden blifwa rätt stor. Af Guds heliga lag kunde <b>icke en
bokstaf</b>, <b>icke heller en prick efterskänkas</b>, och lagens oryggliga dom war,
att den, som syndade, skulle dö — och <b>den war icke till, som war rättfärdig,
icke till en.</b> Här war en outsäglig och allmän nöd. Men då
förbarmade sig den store, barmhertige Guden! Han kunde icke lida, att
hans afbild och barn, menniskan, skulle förtappas ewinnerligen. "Då
tiden blef fullkommen, sände Gud sin Son, född af qwinna, gjord under
lagen, på det Han skulle förlossa dem, som woro under lagen" — hwarom
redan profetians Ande så fröjdefullt sjöng: "För dig warder man sig

                                                                                



glädjande, såsom man glädes i skördanden; ty du har sönderbrutit deras
bördors ok och deras skuldrors ris och deras plågares staf, likasom i
Midians tid. Oss är födt ett barn, och en Son är oss gifwen." Märk
här, huru Herrens Ande blickar tillbaka på Israels träldomsnöd i Egypten,
då Han talar om "bördans ok, skuldrornas ris och plågarens staf"! 
Och dock talar Han här om Christi förlossningswerk för hela werlden.
Och huru ljuder det i nya testamentet! I Ebr. 2 säger apostelen:
"Efter barnen hafwa kött och blod, är ock Han worden delaktig deraf,
på det Han skulle genom döden nedlägga honom, som hade döden i wåld,
det är djefwulen, och göra dem fria, som i allt sitt lefwerne genom
dödens räddhåga måste wara trälar." I Gal. 3 säger apostelen:
"Christus har förlossat oss ifrån lagens förbannelse, då Han wardt en 
förbannelse för oss." Och åter: "Wi hafwa förlossning genom hans blod,
nemligen syndernas förlåtelse." Så har Herrens Ande uttryckligen
nämnt den träldom och de plågare, från hwilka Christus förlossat oss.
Han nämner <b>synden, lagens förbannelse och djefwulen</b>. Ändtligen
talar ock Herren till den sista fienden, döden, och säger: "Jag will
förlossa dem utur helwetet och hjelpa dem ifrån döden; död, jag skall
wara dig ett förgift; helwete, jag skall wara dig en plåga." O, ett
herrligt, majestätiskt hot emot wår fiende! O, ewiga, priswärda kärlek!
O, ewiga, mäktiga tröst för wåra arma syndarehjertan! Här är nu
wårt påskalam, wår stora, ewiga förlossning! All werldens synd, alla
menniskors ogudaktighet och syndaträldom, ifrån Adams intill den sista
menniskans i werlden, lades på Guds rena Lam, och den odrägliga
bördan tryckte Honom så, att Han swettades blod. Han qwider och
beder, Han suckar, såsom lammet på slagtbänken, men Han går det
trofast igenom. All lagens förbannelse, alla dess hotelser och straff för
synden samlas på Honom, så att Han ock blef en förbannelse för oss;
men förlossade ock dermed oss ifrån lagens förbannelse, att wi skulle
ärfwa wälsignelsen. För dig warder man sig glädjande; ty du 
sönderbröt wåra bördors ok, wåra skuldrors ris och wåra plågares staf. 
Ändtligen kom ock döden, som är syndens lön, och angrep och dödade det
ewiga lifwet, men blef så sjelf uppswulgen uti segren — och så nedlade
Han "honom, som hade döden i wåld, d. ä. djefwulen, och gjorde oss
fria, som i allt wårt lefwerne måste wara trälar genom dödens
räddhåga". Detta är nu wår påskfröjd, och detta är wår segersång: 
"Döden är uppswulgen uti segren; du död, hwar är din udd? Du helwete,
hwar är din seger? Gud ware tack, som har gifwit oss segren genom
wår Herre Jesus Christus."

Pris, Jesu, dig att så din hand
Oss frälsat har ur syndens band.
Nu slutad är den träldom swår,
Nu är det rätta fria år.
Den 10 Juni.

<b>Guds nåd, helsosam för alla menniskor, är uppenbarad och
lärer oss, att ... wänta det saliga hoppet och den
stora Guds och wår frälsares Jesu Christi
herrliga uppenbarelse</b>.   Tit. 2: 11,13.

"Herrens tillkommelse är när", säger Jacob. Hwad kan då wara
orsaken, att tanken på Herrens tillkommelse så litet sysselsätter oss? Hwad
kan wara orsaken, att då denna tanke under wida mindre yttre
anledningar likwäl war så liflig, närwarande och allmän hos de första christna,
den nu, under sådana tidstecken som wåra dagars, är så främmande
för oss, är nästan helt förswunnen ur wåra kretsar, wåra hjertan, samtal
och andliga föredrag? Wi neka icke, att wi ganska allmänt widblifwa
läran om Herrens tillkommelse, såsom <b>en trosartikel</b>, men deraf följer
icke, att wi ock hafwa denna Christi ankomst till wårt <b>hopp</b>. Wi fråga
icke: tror du, att Herren skall komma? — utan: <b>lefwer du i hoppet</b>,
i en werklig <b>förwäntan</b> af hans tillkommelse? Och på denna fråga
kunna icke många ibland oss swara: ja! Wore det så, att alla troende
wandrade i hoppet och wäntan på wår förherrligade Herres tillkommelse,
då skulle detta hopp mer uppenbara sig i wår predikan, i wåra christliga
samtal, i wårt hela lif — då skulle icke allehanda trosbekännelser, ofta
obibliska läror om kyrkans framtid och de aflidnas tillstånd, kunna
insmygas ibland oss.

Men wi komma åter till frågan: Hwad kan wara orsaken att
tanken på Herrens tillkommelse är för oss så främmande, ja, nästan
owälkommen, då den war så liflig, kär och närwarande i de första christnas
hjertan? Det är säkerligen intet godt tecken. Hwarje <b>hopp</b>
förutsätter en <b>önskan</b>, och hwarje önskan har sin rot i, hwad wi <b>älska</b>. Om
wi werkligen önskade och längtade efter Herrens tillkommelses dag, då
all dunkelhet i tron, all swaghet, all synd, all otrohet mot wår käre
Frälsare skall hafwa ända, och wi skola fatta Honom, såsom wi af
Honom äro fattade, se Honom, såsom Han är, och blifwa Honom lika —
om wi mer önskade denna hans uppenbarelse, skulle wi ock uppsöka och
med glädje omfatta alla de grunder, som gifwas för det saliga hoppet
om denna önskade dag. Således, om wi wore mer andligt sinnade,
mer älskade wår Frälsare och åstundade, hwad kärleken alltid åstundar,
nemligen att blifwa helt förenade med Honom, att allt afstånd och all
owisshet måtte upphöra, då skulle wi ock mer lefwa i hoppet. Wi finna
ock derföre alltid stor skilnad mellan christna i detta fall. De som taga
Guds ord med mer allwar till hjertat; de som stå i mer öfning af den
bättring, som är inför Gud, och den tro, som är till wår Herre Jesus
Christus, så att gudsfruktans Ande stundligen wakar på deras hela
wäsende, och synden derföre icke får wara ostraffad, utan ömt kännes,
då också nåden i Christus är dess mer dyr och angelägen, men också
genom synden ofta öfwerhöljd och fördold för deras blick — sådana hafwa
i det saliga hoppet och wår Herres Christi herrliga tillkommelse en kär
betraktelse, ett lefwande hopp. De se med innerlig längtan mot den
dag, då den tunga dimma, som här omhöljde deras tro, skall för ewigt
skingras af Herrens herrlighet; då de skola se Wännen och Frälsaren,
som de här trott uppå, talat med och ledsagats af, fastän de icke sett
Honom; då de nu en gång skola för ewigt få åtnjuta, hwad de här 
förgäfwes sökte, nemligen en <b>fullkomlig</b> klarhet, en full wisshet, en kännbar
närhet af Frälsaren; då de derjemte skola wara för ewigt fria från det
onda köttet, som alltid här medförde så mycken synd, swaghet och
anfäktning, för ewigt fria från den arge fiendens glödande skott.

Wore wi nu mer döda för werlden och detta närwarande och hade
wårt lif och wår glädje i Gud allena, wisst wore detta ett saligt hopp
för wåra hjertan. Men der hjertat är deladt, der det är intaget af
andra ting — om än i sig sjelfwa oskyldiga och goda — der kan denna
längtan efter den himmelske Brudgummen icke finna inträde. Och det
lifwet kan icke wara rätt helsosamt och sundt, då det icke öfwerensstämmer
med ordet och de första christnas sinne. "Wår umgängelse är i
himmelen", säger Paulus, "dädan wi ock wänta Frälsaren, hwilken skall
förklara wår skröpliga lekamen, på det Han skall göra honom lik med
sin förklarade lekamen af den kraft, med hwilken Han förmår
underlägga sig allting." Och han förmanar: "Om I nu ären uppståndne
med Christus, så söken det, som är ofwantill, der Christus är sittande
på Guds högra hand; faren efter det, som är ofwantill, icke efter det,
som är på jorden. Ty I ären döda, och edert lif är fördoldt — ja,
<b>fördolt</b>- med Christus i Gud. Men när edert lif Christus warder
uppenbarad, då warden ock I uppenbarade med Honom i herrligheten."

O, att wi toge denna Christi och hans apostlars lära om Herrens
tillkommelse och de christnas salighetshopp mer till wårt hjerta!

Jag har ett hem,
Ett himmelskt hem,
Till det min längtan står.
På jorden ej
Mitt hem är, nej,
Dit upp, dit upp jag går.
Min ande, förr wid jorden fäst,
Ett högre mål nu har,
Nu jag en främling är och gäst,
Der förr jag hemma war.

Jag har ett hem,
Ett saligt hem,
Allt från den sälla stund,
Med krossadt mod
I Jesu blod
Jag fann min ankargrund.
Förut jag for i werlden will,
War fridlös utan hem,
Nu borgarrätt ock mig hör till
I Guds Jerusalem.
Den 1l Juni.

<b>Såsom lefwande Fadren har sändt mig, och jag lefwer för
Fadrens skull, så ock den som äter mig, han skall ock
lefwa för min skull</b>.  Joh. 6:57.

Det wäsendtliga, ja, sjelfwa wäsendet i den nya menniskan, hwaraf
wi ock heta <b>christna</b>, är, att <b><sp>Christus</sp> blifwit wårt hjertas lif och
lifsbehof — Christus, den korsfäste, syndborttagaren, frälsaren, 
wännen för andra wänner.</b> Ja, just det, att Frälsaren i sin försoning är
oss det nödigaste och ljufligaste, det wittnar, att wi äro christna, att wi
hafwa ätit af lifwets bröd och dessmer hungra — druckit och dessmer
törsta. Då en christen tänker på, hwad som isynnerhet utmärker hans
nya lif och utgör det största deri, så är det detta, att han blifwit bekant
och förenad med Frälsaren, att Christus blifwit hans hela lifs föremål,
hans A och O, hans första och sista. I hans nya lif är Christus solen,
af hwilken allt upplyses och bestrålas, och omkring hwilken allt rör sig.
Christus, funnen, är hans glädje, och Christus, förswunnen, hans sorg
— kortligen: Christus är hans lif. Deraf igenkännes en christen. Här
äro isynnerhet twenne omständigheter att märka, först att det nu blifwit
oss en ny natur att wara <b>angelägna om Guds wänskap</b>. Då wi förr
woro helt liknöjda om Gud och hans nåd och hade blott jordiska behof
och önskningar: Hwad skola wi äta? hwad skola wi dricka? är nu wår
idkeliga hufwudfråga: Är jag ett Guds barn? Har jag Guds wänskap?
Detta är likasom andedrägten eller hjerteslagen i den nya menniskan.
Men märk, detta måste rent af wara din <b>nya natur</b> — icke en <b>tillfällig</b>
omsorg, utan en genom hela ditt lif fortfarande natur, att du är först
och sist bekymrad om att hafwa din Guds wänskap. Det kan wara
mycket omskiftande med din tröst, din frid, din kraft m. m. Äfwen kan
sjelfwa denna omsorg om Guds wänskap genom tillfällig förströelse wara
afbruten. Men snart wakna wi deröfwer med desto större bekymmer;
ochh att det dock är denna omsorg, som i allmänhet och öfwerhufwud
taget djupast griper oss, detta är något, som synnerligen utmärker den
nya menniskan och alldeles icke är af kött och blod, utan rakt stridande
mot wår natur. Den andra omständigheten är, att uti ditt bekymmer
om Guds nåd <b>ingenting annat har blifwit din tröst än <sp>Christus</sp>,
<sp>Christus</sp>, hans försoningsblod och hans evangelii ord.</b> Der har du
ditt tillhåll, ditt lif, din spis och din förnöjelse. Detta war det, som
Christus mest talade om: "den af mig äter" — "den till mig kommer"
— "den, som gömmer mitt tal" — "den, som tror på mig". — Det är
starka, eftertryckliga ord om denna hufwudvunkt, då Christus säger:

"Den af mig äter". - "Jag är lifwets bröd; mitt kött är den rätta
maten" — "den af mig äter han skall lefwa ewinnerligen." Sådana
ord uttrycka just, att Christus är de trognas <b>lifsbehof</b>, deras <b>lifswillkor</b>,
deras allt i alla.

Si, att du blifwit religiös, så att religionen och kyrkliga saker ligga
dig om hjertat, icke bewisar ännu det, att du är en christen; utan märk,
huru Christus talar:<b> den af mig äter</b> - af <b>mig</b> — den, som har just
i Christus, hans nåd och hans försoning sitt lifsbehof. Lika litet ligger
något bewis på en sann christendom deruti, att du dyrkar Christus såsom
din lärare eller ditt efterdöme, det kan den säkraste christna farise göra
— utan här är fråga, om Han blifwit <b>i sin försoningsdöd din dagliga
tröst emot synden</b>. Detta allena utmärker en christen. Detta är, hwad
som i Uppenbarelseboken omtalas såsom tecknet och schibbolethsången,
som utmärkte de tecknade. Ty ingen kunde lära den sången, utom dessa
— och den sången war: "Lammet, som är dödadt och har igenlöst oss
åt Gud med sitt blod." — Detta är det Luther så idkeligen upprepar,
då han i sin förklaring öfwer Gal. 4: 6 framställer tecknen till Guds
Andes inneboende i wåra hjertan och säger: "Den som <b>gerna hör,
talar, tänker och skrifver om Christus</b>, han wete, att sådant wisserligen
icke sker af mensklig wilja eller förnuft." Ja, detta är så wäsendtligt
och utmärkande hos den nya menniskan, att om jag blott finner detta
hos en menniska, säger jag genast: Det är en christen, liksom jag genast,
då jag ser en mensklig kropp framför mig och hör den tala ett menskligt
språk, säger: Det är en menniska. Om nu en sådan christen har något
stötande fel, någon oart, så säger jag: "Det är ett lyte, en sjukdom,
men — en christen är han; ty det är omöjligt, att någon kan på sagda
sätt hafwa i Christus sitt lifsbehof, sin tröst och sitt lif och icke wara
en Christi wän, en christen." Så wäsendtligt är detta.

Min wän framför andra, min Frälsare huld,
Som tog uppå sig att betala min skuld
Och städse mig helar, förlåter, fördrager,
Den wännen alltmera mitt hjerta intager.

Mitt högsta, mitt enda behof är hans nåd,
Hans dyrbara närhet, hans ledning och råd.
Jag kan icke lefwa förutan att ega
Min wän och hans wänskap, som allt öfwerwäga.
Den 12 Juni.

<b>Allt kött är hö</b>. Es. 40:6.

Allt menskligt är falskt, swagt, wacklande, owisst, ombytligt, såsom
förnuft, känsla, tanke, tycke. T. ex. än ser jag Gud uti allt, som
förekommer min blick, än tycker jag, att det finns ingen Gud i 
werlden; än tänker jag, att Gud är idel och öfwerflödade nåd och kärlek,
än åter att Han är uttröttad, onådig, bortwänd, wred; än tycker jag
om mig sjelf, att jag är en ganska förswarlig christen, än åter en alldeles
ohjelplig syndare. Kortligen: tycket, känslan — allt är det såsom rör
för winden, swäfwande, owisst, falskt, ombytligt, lögnaktigt. Såsom
profeten säger: "Allt kött är hö." Så ser jag då ändtligen, att allt,
hwad jag sjelf tycker, förtjenar ingen uppmärksamhet. Herre! hwarwid
skall jag då trösta mig? Jo, ett wet jag, som är wisst och ewigt 
orubbligt: I himmelen sitter en Domare på thronen, den store, helige Guden!
Han har talat och från himmelen nedsändt ett ewigt orubbligt ord,
hwars domar stå fasta såsom berg, ja, hwaraf icke en bokstaf förändras
eller warder om intet, om ock himmel och jord förgås.

Hwad säger nu detta ewiga ordet om oss, om wår wärdighet eller
owärdighet, om huru wi se ut inför Guds ögon? Swar: Det säger:
"Herren såg af himmelen uppå menniskors barn, att Han skulle se, om
der wore någon förståndig och frågade efter Gud; men de äro alla
afwikna, och allesamman odugliga, det är ingen, som gör wäl, ja, icke
en. Gud såg på jorden, och si, hon war förderfwad; menniskans ondska
war stor på jorden. Den är icke till, som är rättfärdig, icke en."

Då wi nu härtill lägga, att Gud är så helig, att <b>för Honom icke
ens himlarna äro rena, att Han finner orenhet i sina änglar och
dårhet i sina heliga,</b> så följer, att ingen enda menniska kan bestå för
Honom, att allesamman äro wärda den ewiga fördömelsen och äro deruti
lika, att Judas och Johannes äro lika wärda en och samma fördömelse,
att Petrus och trollkarlen Simon, jungfru Maria och skökan äro lika
förtjenta af ett och samma helwete. O, så förskräckligt och orimligt,
säger du. Ja, känn här, huru förnuftet stöter emot, då man rätt fram
uttalar, hwad som ligger i orden: "Här är ingen åtskilnad; allesamman
äro de syndare och hafwa intet att berömma sig af för Gud; men
warda rättfärdiga utan förskyllan af Guds nåd genom den förlossning,
som är skedd i Christus Jesus". Inför menniskor är det en <b>åtskilnad</b>,
men icke inför Gud. På jorden är det wisst ett afstånd mellan
dalbottnen och bergspetsen, men då man betraktar bådas afstånd från solen,
förswinner denna åtskilnad, den tages då icke i betraktande, ty afståndet
är så stort; man säger om dem begge blott detta: Afståndet är ofantligt.
Så är det ock inför oss en åtskilnad mellan den ena menniskan
och den andra, den ena stunden och den andra, men icke för Gud. Allt
hwad menniska heter, äfwen den trognaste och frommaste christen, är en
öfwerallt oren jordmask. Hans bästa gerningar äro besmittade af den
gamle ormens gift; hans tro, kärlek, bön, lofsägelse, som äro hans bästa
werk och af Guds Ande werkade, äro dock <b>genom kärilets orenhet besmittade</b>:
tron blandad med slagg, med egenrättfärdighet och otro; kärleken
ringa, inskränkt, försumlig; bönen och lofsägelsen kall, swag och owärdig
det stora Majestätet. Utom dessa beständiga brister, hwilka wore nog
till menniskans fördömelse, faller hon ock oupphörligen i synder och orenar
sig under wandringen; hon kan aldrig så waka, att hon icke här och der
besmittas af ogudaktighet. Hela jorden är öfwerhöljd af orättfärdighet,
som af en swallande syndaflod, såsom: afguderi, otro, sorg och
misströstan, Guds namns missbruk, swordom och ogudaktigt tal, sabbatsbrott,
olydnad, wrede, hat, trätor, otukt, lösaktighet, orenlighet, girighet, stöld,
bedrägeri, falskhet, lögn och förtal; och der icke allt frambryter i
gerning, kokar dock hjertat af onda begärelser, tankar och inre rörelser,
hwilka för den Heliges ögon äro idel orenhet.

Sådant är det fallna slägtets tillstånd! Huru will då ett menniskobarn
bestå för Gud? Hwarmed will du betala dina skulder, o menniska!
Du kan icke swara Honom ett emot tusende. Äfwen om du länge warit
en trogen christen, mycket erfarit och mycket uträttat, så gäller det icke
mer — ser Gud på dig med sina heliga ögon, så, we dig! Det war
en gammal from Guds tjenare, som kände detta och bad derföre: "Herre,
gå icke till doms med din tjenare, ty för dig är ingen lefwande 
rättfärdig." <b>För Gud är ingen lefwande rättfärdig</b>, sådan är ordets dom.
Si huru detta strider mot tycke och känsla, hvilka alltid, när wi warit
något frommare, säga oss, att wi då äro wärdigare nåden, eller att
Gud då har lättare att förlåta oss; men deremot, då wi syndat, tycka
wi, att Gud skall hafwa swårare att förlåta oss. På det sättet skulle
nåden och rättfärdigheten, åtminstone till någon del, komma af wåra
gerningar, af wår wärdighet. Men detta hafwa wi nu sett Skriften
neka. Mins derföre, att <b>du är alla stunder lika wärdig och lika owärdig</b>.
Sådan är det himmelska, ewiga ordets dom.

Jag hwar stund i mig är owärdig;
Om Gud skulle skåda på mig,
Min fromhet, min wandel, min stig,
Fördömde Han mig.
Men hwar stund i Christus rättfärdig,
Ty om jag har felat också,
Har Christus ej felat ändå.

Jag hwar stund i mig är owärdig
Jag säger det åter — hör då!
Den stund jag är frommast också,
Jag kan ej bestå.
Men hwar stund i Christus rättfärdig,
Den stund jag är sämst likaså,
Rättfärdig i Honom ändå.
Den 13 Juni.

<b>Icke hafwande min rättfärdighet, som kommer af lagen, utan
den som kommer af Jesu Christi tro.</b>   Phil. 3: 9.

Då Paulus säger: "Om en är död för alla, så äro de alla döda;"
så heter det ock: Om en har uppfyllt lagen för alla, fs hafwa de alla
uppfyllt lagen. Apostelen säger ju uttryckligt, att Christus är gjord
under lagen, på det Han skulle förlossa dem, som woro under lagen.
En har uppfyllt lagen för alla. Will jag då wara en christen, 
rätteligen tro och ära Sonen, så måste jag ju bestämdt säga: Jag har 
fullkomligen uppfyllt lagen, jag är alldeles skuldfri, wisst icke i mig sjelf,
icke i egen person, utan genom min borgesman, medlare, ställföreträdare
Christus. Jag wore wärd att på stunden bortkastas till det yttersta
mörkret, om jag icke gjorde Honom den äran för all hans möda, att jag
hölle mig i Honom fullkomligt rättfärdig; ty om jag icke det trodde och
bekände, wore det ju, likasom jag sade, antingen att Han icke riktigt
utfört sitt åtagna wärf, icke fullkomligt hållit lagen och utstått straffet
för synderna, eller också att det icke werkligt skedde för oss, utan att
Han behöfde det för sig sjelf. Och hwilken bekännelse wore wäl detta
för en christen!

Om en konungs son af stor barmhertighet, af innerligt medlidande
sör en olycklig tjenare, som förfarit konungens egendom och för sin stora
skuld är insatt i fängelse, lägger sig ut för den olyckliga, betalar hela
skulden och derjemte utstår det fängelsestraff, som war tjenaren ådömdt,
och konungen en gång gillat detta — huru kunde den skulden någonsin
mer utkräfwas af tjenaren? Och hwad skulle den arma tjenaren göra?
Skulle han icke med innerlig glädje och tacksamhet nedfalla för 
konungasonen och säga: Allt har du wäl beställt, det är nog och ewigt wäl,
med hwad du gjort! Wore det icke en synd och skam öfwer all annan
synd, om han ännu tänkte och sade: Ja, men jag har icke sjelf, i egen
person utstått mitt straff och med egna medel betalt min skuld, huru kan
jag då wara trygg, att jag icke stannar i fängelset! Wore icke detta
att säga: "Ho wet, om det är att lita på, hwad konungen och hans
son sagt och gjort?" — Nu står det ju uttryckligt: "Det som lagen icke
kunde åstadkomma, det gjorde Gud, sändande sin Son i syndeligt kötts
liknelse!" och åter: "Gjord under lagen, på det Han skulle förlossa dem,
som woro under lagen." Det står ju, att Gud sände sin Son, att Han
skulle göra detsamma, som lagen icke kunde åstadkomma — "gjord under
lagen". Han war ju då i wårt fängelse, "på det Han skulle förlossa
dem, som woro under lagen". Det är ju icke någon dröm eller dikt,
utan den ewiga, gudomliga sanning, som all Skrift ifrån werldens
begynnelse uppenbarat såsom summan af allt, att Gud gaf oss sin Son
till Medlare och Frälsare. Han säger ju sjelf om lagen: "Jag är kommen
till att fullborda den." "Jag helgar mig sjelf för dem, att de skola
wara helgade i sanningen. Si, jag kommer, i boken är skrifwet om
mig, att jag skall göra din wilja, o Gud — i hwilken wilja wi äro
helgade en gång genom Jesu Christi kropps offer." Hwad wilja wi göra
häråt! Wisst är det alltför mycket, att Gud skall sjelf skänka oss hela
lagens fullbordan; men Gud har ju uti allting warit oss alltför stor,
underlig och obegriplig. Hwad annat skulle wi göra, än endast som
barn taga emot och tacka och med hjertats glädje och genkärlek begagna
den herrliga friheten och innerligt gerna och willigt, som barn, älska och
tjena wår nådige Fader — göra det goda, som wi få nåd till; men
först och sist weta, att wår rättfärdighet inför Gud består i en annans
gerningar, hwilken rättfärdighet derföre är qwar och oförminskad, äfwen
när wi sjelfwa äro som mest eländiga — och hwilken gör, att wåra
synder icke tillräknas oss.

"Men," säger du, "hwad skola wi då göra, när lagen straffar oss
för synd?" Swar: Wi skola genast gifwa honom rätt deri, att i wårt
kött bor intet godt; men ock på stunden wisa honom till Christus såsom
wår enda rättfärdighet och säga: Der är den mannen, som i mitt ställe
fullgjort allt, hwad jag bort. Gå till Honom, Han är min löftesman,
Han är gjord under lagen och har wisst icke syndat. Men heter det
åter: "Du borde dock äfwen du sjelf wara from och göra det, som är godt",
så swara: Det är sannt, och när fråga är om mitt <b>lefverne</b>, och jag
är ibland menniskor, som behöfwa det, påminn mig då, då will jag
gerna höra dig. Men när nu fråga är om min rättfärdighet <b>inför
Gud</b>, då gälla icke <b>mina</b> gerningar, utan en annans, då gäller hwarken
min fromhet eller min synd något, ty det är bestämdt förbi med mig,
om jag skulle dömas derefter; utan då har jag en annans fromhet,
helighet, renhet, en annans kärlek och goda gerningar, Guds Sons,
som war gjord under lagen. I denna fråga will jag gerna wara en
stor syndare i mig sjelf och intet annat heta, på det Christus må wara
ensam min rättfärdighet. Här säger jag med Paulus: "Icke hafwande
min rättfärdighet, som kommer af lagen, utan den som kommer af Jesu
Christi tro."

Ja, min rättfärdighet deruppe sitter
Wid Fadrens högra hand på himlens thron,
Och fienden, ehuru arg och bitter,
Ej den kan skada uti minsta mån.

Hallelujah!  Jag derför nu må sjunga;
Lof, ära, pris ske dig, o Jesu Christ!
Till dess i himlen med förklarad tunga
Jag lofwar dig med alla helgon sist.
Den 14 Juni.

<b>Hwar och en tyckas hans wägar wara rena, men Herren allena
gör hjertat wisst</b>. Ordspr. 16:2.

Huru många och skiftande äro icke meningarna om wägen till
salighet! Och hwar och en will tro sig weta den rätta. Såsom Skriften
säger: "Hwar och en tyckas hans wägar wara rena; men Herren allena
gör hjertat wisst." Wi se ju, att ingen synes tryggare än den döda,
blinda werlden, som allraminst söker efter sanningen. Med lätt mod,
med trygg och afgörande ton säger den ene: "Gör blott alla rätt och
så många du kan godt och war wiss, att Gud skall icke mer fordra;
Gud är mild och rättwis." Den andre säger: "Jag har ingenting på
mitt samwete, jag går till skrift och lefwer ordentligt och tror, att
Christus har lidit och dött; om något brister — ty ingen är fullkomlig
— så skall Gud förlåta det." Den tredje säger: "Gud har sett mina
böner och tårar i ensamma ögonblick, det är min tröst." En fjerde:
"Att Gud är <b>mig</b> nådig, det säger mig mitt hjerta, det säga mig hans
nådiga skickelser med mig, ja det har Han sjelf på enskild wäg sagt mig
(t.ex. i drömmen); jag behöfwer derom icke mer forska" o. s. w. Men
en femte, en allwarligare själ säger: "Mer fordras här: en grundlig
wäckelse, en sann bättring, tro och helgelse, det är wägen." Men Christus
säger äfwen om de allwarligare: "Många skola söka att ingå genom den
trånga porten och skola dock icke kunna;" och Paulus: "Jag bär wittne
med dem, att de hafwa nit om Gud, dock icke wisligen." Då har den
ene sitt allt i alla, sin psalm och sin wisa uti nyss nämnda nådens
ordning, så att Christus och all hans förtjenst är deremot ett intet; en
annan talar blott om<b> tro</b>; en tredje blott om <b>gerningar</b>; en fjerde
sätter uti <b>förkrosselsen</b> och <b>fördömelsekänslan</b> all salighet; en femte
talar blott om <b>afdöende</b>, försakelse, luttring, bön, werldens och den
egna wiljans afdöende; en sjette säger: "Störst bland dem är <b>kärleken</b>;
<b>bön, ödmjukhet</b> och <b>kärlek</b> i Jesu fotspår, det är wägen." En sjunde
säger: "<b>Andens och kraftens bewisning</b>, det är min sak. Herre, har
jag icke profeterat uti ditt namn och i ditt namn utdrifwit djeflar och
i ditt namn gjort många kraftiga gerningar?

Sådana och ännu flera äro de olika meningarna och förmenta 
salighetswägarna, hwilka midt i christenheten löpa korswis om hwarandra.
Wisst innehålla de många kostliga saker, dygder och öfningar, som ingen
sann christen må förakta, utan med allwar eftersträfwa, ja, det är sådana
saker, som endast hos sanna christna finnas i werkligheten; men det
utmärkande hos en sann christen, hwilket också bewisar, att dessa dygder
äro äkta, äro Andens werk, ligger dock icke i dessa bekännelser, utan all
denna andlighet kan wara lika fjerran från den sanna, som Sibboleth afwek
ifrån Schibboleth. (Se Dom. 12). Man kan med allt detta goda
ännu få det swaret på Herrens stora dag: "Jag känner eder icke, gån
bort ifrån mig!" Se blott Matth. 7, der Herren sjelf säger: "På den
dagen warda många sägande till mig: Herre, hafwa wi icke profeterat
uti ditt namn och i ditt namn gjort många kraftiga gerningar? Då
skall jag bekänna dem: Jag kände eder <b>aldrig</b>; gån ifrån mig I
ogerningsmän."

Här frågar kanske någon: Har då den heliga Skrift gifwit något
utmärkande tecken för Christi rike, hwarigenom den enda rätta
andligheten skiljer sig från alla falska wägar? Swar: Ja, Gud ware lof!
De som redan äro komna till sanningen och hafwa ögon att se, de
finna detta öfwerallt i Skriften. De se nemligen, att det är en enda
sak, hwarpå allt beror — de se, att det är all sann christendoms
utmärkande drag, hemlighet och hufwudsak, att Christus, Christus blifwit
hjertats allt uti allt. De se det bestämdt afgjordt sålunda: Den som
har Sonen, han har lifwet; den som icke har Sonen, han har icke
lifwet; ty lifwet är uti Guds Son. Detta bör nu hwar och en 
begagna till sin egen andlighets pröfwande. Och den som kommit till
ljuset, han tacke Gud! Wisst måste han då äfwen förstå mycket om
andra slag af andlighet; måtte han blott derwid wara i sin kärlek wis
och försigtig, men i sin försigtighet af kärlek nitisk. Många, som icke
ännu äro komna till sanningen och lifwet, äro dock desamma, som en
gång skola komma dertill, helst om alla trogna wille med kärlek och
wishet söka att upplysa dem.

Summa: Att somliga nitälska och yrka på förkrosselse, allwarlighet
såsom deras wigtigaste; andra på kärlek, ödmjukhet; andra på sjelfförsakelse,
afdöende o. s. w. det är allt godt, allt kostliga saker, men ännu
icke lifwet, ännu blott förberedande ting. Ur den saliga, tecknade skaran,
som för Lammets thron sjunger hans lof, kan ännu en framträda och
säga: Äfwen jag har arbetat på allt detta goda; men när jag som mest
arbetade, märkte jag, att Guds ögon woro såsom eldslåge, att för
Honom icke ens himlarna woro rena, att Guds dom gick mycket högre
än menniskors; "och jag wardt död", men Christus blef mitt lif, och
Han är nu min psalm och min salighet, för hwilkens skull jag har räknat
allt för skada och håller det för träck. Herren har gifwit mig en ny
wisa i munnen: "Du är dödad och har igenlöst oss åt Gud med ditt
blod! Du är wärdig att hafwa ära och pris och lof ifrån ewighet till
ewighet. Amen."

O, Jesu, är ock jag din lem?
Säg, är jag werkligt din?
Går jag med dig på wägen hem,
Och får jag slippa in?

Ack, gör den saken viss och klar
För mig såwäl som för enhwar!
Säg, hör jag till de rätta får,
Som följa dina spår?


Den l5 Juni.

<b>Låtom oss frukta, att wi icke försumma det löfte, som är, att wi
skola ingå i hans hwila</b>.   Ebr. 4:1.

Här torde någon säga: Det är just detta, jag fruktar; jag har wäl
för närwarande nåd att tro, men huru skall jag dock kunna blifwa 
<b>beståndande intill ändan</b>? Man ser huru många, som kunna affalla
och förloras! Swar: Christus säger: "Jag är den gode Herden. Jag
känner mina får, och mina känna mig, och mina får höra min röst.
Och ingen skall rycka dem utur min hand." Dessa ord wisa, att ingen
behöfwer misströsta om sitt beståndande, ingen behöfwer förloras; ingen
kan <b>ryckas</b> ur den gode Herdens hand, ingen <b>skiljas</b> ifrån Guds kärlek
i Christus Jesus — och längre går icke Skriften uti försäkringar härom.
Många, som icke äro nöjda med att stå uti ett <b>beständigt beroende</b> af
Christus, wilja hafwa en försäkran derom, att de aldrig <b>kunna affalla</b>.
Men Skriften gifwer icke någon sådan försäkran, utan twärtom bewisar
hon motsatsen och warnar hwar och en för faran. Wi lemnas således
alltid i fruktan för oss sjelfwa och i förtröstan på Herren allena; och
detta är oss allra helsosammast. Detta är ock, hwad Skriften i tydliga
ord yrkar: "Sen till, att I uti detta edert elände wandren i räddhåga.
Fröjden eder med bäfwande. Låtom oss frukta, att wi icke försumma
det löfte, som är, att wi skola ingå i hans rolighet." "Men I, som
frukten Herren, hoppens det bästa af Honom, ty Han felar eder intet."
- Hwad är då nu wår tröst i Herren? Den, att Christus, Guds Son,
som låtit sitt lif för oss, är wår Herde. Då Han är af en sådan kärlek
och trohet, att Han för wår skull blifwit menniska, blifwit "lik bröderna",
warit frestad i allting, likasom wi, och ändtligen låtit sitt lif för fåren,
hwad skulle wi icke då wänta af Honom? Då Han derjemte är en
allsmäktig Gud, hwilken fiende kan då göra det får någon skada, som
ligger på hans axlar, som hör hans röst och håller sig intill Honom!
Detta är wår tröst, att Han, den gode Herden, <b>skall sjelf föda sina
får,</b> d. ä. beständigt med evangelii ord underhålla wår tro, ännu stärka
och lifwa trösten och glädjen i Honom, kärleken, tålamodet och hoppet;
att Han skall uppsöka det borttappade och igenhemta det förwillade, så
att, äfwen när wi förwillats från rätta stråten, Han ändå icke will
lemna oss, utan will gå efter det får, som är borta, ropa och locka det
tillbaka och, om det blott åter begynner lyssna till hans röst, lägga det
på sina axlar med glädje. Widare, att Han skall förbinda det sargade
d. ä. trösta och hugswala de af satan illa medfarna själar och 
återställa dem till frid och helsa; stärka de swaga och samla lammen, som
icke kunna följa hjorden, i sin famn och bära dem uti sitt sköte; kortligen
sköta alla fåren, såsom de betarfwa det.

Men skola då icke fåren sjelfwa göra något till saken? Om dem
säger Herren endast detta: <b>Mina får höra min röst</b>. Först är ju detta
alldeles detsamma som: "De förtrösta på mig, de hafwa intet annat
hopp än <b>i mig</b>." Ty den, som i nödens stund är wårt hopp, dens
röst aktar man uppå. För det andra betyder det att höra Herdens
röst, att gifwa akt på densamma, wörda och hörsamma den, samt att
skilja den från främmande röster. Och detta är allt, hwad som behöfwes.
Ty allt hwad den gode Herden gör till wårt bewarande, det gör Han
med sin röst. När wi då blott akta på hans röst, så blir allting botadt.
Alla satans listiga anlopp, alla köttets frestelser, alla werldens
förförelser, all wår swaghet, otro, kallsinnighet, högmod — kortligen, allt
ondt botas blott genom hans röst. Ingen christen är så stark, så lärd
i Gud, så troende, så fast i sin christendom, att han icke kan angripas
af hwad ondt som helst; då beror allt derpå, om han ännu har det
sinnet, att han låter sanningens ord gälla mer än hans egna tankar,
tycken och känslor och således låter rätta sig, straffa sig, trösta sig —
detta heter att <b>höra Herdens röst</b>. Då kan allting hjelpas. Wi se, att
Frälsarens lärjungar <b>aldrig</b> woro komna till en sådan fullkomlighet i
förstånd, i tro, i waksamhet och starkhet, att de sedan kunde leda sig
sjelfwa, tro och wandra, såsom de borde, utan der förekommo dagligen
några större eller mindre brister. Men hwad som gjorde, att de ändå
bibehöllos och tillwäxte i nåden, war endast, att de woro Herden nära,
att de dock hörde hans röst, läto dagligen rätta sig af Honom, warna,
straffa och trösta sig. Derigenom blef allt godt igen, och så lärde de
alltid mer och mer, hwad de behöfde lära. Hwad war det åter, som
gjorde, att den arma Judas blef förtappad? Intet annat, än att han
icke hörde Herdens röst; att när djefwulen ingaf honom i hjertat det, som
war ondt, han icke aktade Herrens warningar; och när samwetet 
waknade med förskräckelse, han icke lät något nådens ord trösta sig. Hade
han blott aktat sin hulde Herdes röst, så hade allting botats. Derföre,
så länge wi ännu höra Herdens röst, älska ordet om Christus och
allvarligt begagna det, för att <b>få dess kraft</b> till tro, kärlek och gudsfruktan;
lyssna på den trofaste wännen, som osynlig följer oss och talar till wåra
hjertan, så länge skall ingen fiendtlig makt kunna skilja oss ifrån Guds
kärlek i Christus Jesus. Ty <b>Herren</b> är större än alla, och Han har
högtidligt betygat: "Ingen skall rycka dem utur min hand."

O, du som sade: "Ingen kan
De mina från mig taga",
Dig mot en werld jag ropar an,
Som will mig från dig draga.

Låt mig ej willas bort från dem,
Som till din Faders sälla hem
Du lofwat att ledsaga
Med ewig herdetrohet.

Den 16 Juni.

<b>Den som tror på Guds Son, han har wittnesbörd i sig sjelf</b>.

1 Joh. 5:10.

Här torde någon sätta i fråga, om någon menniska i tiden 
werkligen <b>kan weta</b>, att hon är ett Guds barn, och om hon <b>kan och bör</b>
söka en full <b>förwissning</b> derom. Detta är wanligen en af de
obotfärdigas ursäkter och förebäres af sådana, som ännu trifwas bäst i mörkret,
i owissheten. Men hela Skriften wittnar, att alla de gamla trogna
hafwa genom tron fått wittnesbörd, att de täcktes Gud, och blott genom
en sådan tro war det dem möjligt att med fröjd lida martyrdöden.
Och apostlarna säga uttryckligt: "Den samme Anden wittnar med wår
ande, att wi äro Guds barn." "Den der tror, han har wittnesbörd i
sig sjelf." "Den som icke tror Guds wittnesbörd, han gör Gud till en
ljugare." Märk detta sista! Då Herren uttryckligen ropar: "Den der
will, han komme." "Om hans synder än wore blodröda, skola de dock
warda snöhwita" — men jag ändå alltid är owiss om mina synders
förlåtelse, hwad är det annat än att göra Gud till ljugare, eller att
liksom säga: Jag wet icke, om det är att lita på, hwad Herren säger.
Och hwilken wacker bekännelse wore wäl det för en christen! "Derföre",
säger Luther, "skola wi dag ifrån dag trakta derefter, att wi måtte
komma utur twiflan till <b>visshet</b> och beflita oss, att wi grundligen med
rot och allt må upprycka den skadligaste willfarelse, med hwilken hela
werlden är förförd, nemligen den tanken <b>att menniskan icke skall weta,
om hon är uti eller utom nåden.</b> Ty om wi twifla på Guds nåd emot
oss och icke hålla för wisst, att Gud har wälbehag till oss för Christi
skull, så neka wi, att Christus har förlossat oss, och kasta öfwer ända
alla hans werk och wälgerningar, som Han någonsin bewisat oss."
Sannerligen, den som åtnöjes utan förwissning om skatten, sätter icke
stort wärde på den! Annat är det, att man bör söka förwissningen i
<b>ordet</b> och icke i <b>känslan</b>.

Men nu består en christens frid och wisshet icke deruti, att han
håller sig sjelf för from och trogen, är nöjd med sig sjelf — nej, twärtom
finns ingen, som känner mer synder hos sig än de mest troende christna
— utan hans tröst och berömmelse är denna, att <b>Christus lidit döden
för oss syndare</b>, att han är <b>rättfärdig af tron d. ä. af nåd</b>. På denna
grund borde wi ju med rätta hafwa en beständig och orubblig frid och
säga: "Jag är i mig sjelf alla stunder wärd fördömelsen, men uti
Christus alla stunder ren och rättfärdig, ja, täck och älsklig för Gud.
Jag tröstar blott på det, som gäller för <b>alla</b>, för de <b>största syndare</b>;
ty Christus har sannerligen i sin död försonat <b>hela werlden</b>, icke blott
de trogna. Wisst äro mina synder förskräckliga, många och swåra, så
att jag wäl wore wärd att aldrig få hafwa en glad stund. Men hwad
skall jag göra, när ändå Christus war så nådig och tog mina synder
på sig och <b>led döden för mig syndare</b>, då wågar jag icke misströsta,
wågar icke låta bli att tro och glädjas. Och jag är dock sannerligen
icke döpt till mig sjelf, att jag skall bestå i min egen rättfärdighet, utan
jag är derföre döpt till Christus, att jag skall wara iklädd Honom och
hans rättfärdighet. Om Gud wille tillräkna synderna, ho kunde då
blifwa beståndande? Wi kunna ju icke swara Honom ett emot tusende.
Men då hela Guds evangelium wittnar, att Gud just derföre gaf sin
Son för oss till en försoning, då wågar jag icke göra det till lögn.
Wisst <b>känner</b> jag annat i mitt hjerta och samwete; icke känner jag der
rättfärdigheten, utan twärtom synd och uselhet; men då Gud sjelf i sitt
ord säger, att samma synd och uselhet, som jag känner, är afplanad,
betalt, förlåten, då will jag dock låta Gud wara större än mitt hjerta,
och en Gud som icke ljuger. Hwad Gud gjort och sagt, är mycket
wissare, än hwad jag arme ser eller känner. Nu har Han icke blott
försonat mig med sig i Christi död och försäkrat mig derom i sitt ord,
utan ock uti sakramenterna gifwit mig insegel och testamente på hela
salighetsskatten. Han har i dopet gjort särskildt min person delaktig af
all Christi förtjenst och med ewigt oryggligt testamente försäkrat den åt
mig. Om ock jag i synd och otro gått borta ifrån min skatt, är likwäl
icke skatten bortgången, är likwäl förbundet hos Gud beståndande; ty
skulle wår otro göra Guds trohet om intet? Bort det! Om jag fallit
från arken, har arken likwäl icke gått sönder, jag har dock nu min trygghet
i samma ark. Arken, dopet, testamentet, nåden hos Gud falla och wackla
icke genom mitt fallande, utan stå fast ewinnerligen. Min tröst och
frid står således på det, som är hos Gud, icke hos mig.  Min 
berömmelse lyder så: <b>Christi blod</b> gäller mer än mina synder; <b>Guds ord</b>
gäller mer än mina tankar och känslor, <b>dopförbundet, testamentet</b> gäller
hos Gud, fastän jag i lång tid warit borta derifrån.  Emot Christi
blod äro alla mina synder blott såsom små gnistor emot stora wida
hafwet; emot Guds ord äro alla mina motsägelser, tycken och känslor
blott som dam och stoft emot ett stort berg. På denna grunds fasthet
will jag tryggt både lefwa och dö."

Nu wågar jag ej låta bli
Att tro och wara nöjd,
Nu wågar jag ej se förbi
<b>Försoningswärdets höjd</b>.

Wäl är hon stor min syndaflod,
Men uti himlens höjd
Långt mer dock gäller Lammets blod,
<b>Jag är af hjertat nöjd</b>.
Den 17 Juni.

<b>Mitt folk hörde icke min röst; så har jag låtit dem i deras hjertas
sinne, att de må wandra efter sitt råd</b>.   Ps. 81: 12,13.

Här se wi, hwad som <b>blir följden</b>, när man icke känner den tid,
deruti man warder sökt, utan emotstår och bedröfwaf Guds Helige Ande?
Den gode, hulde Anden måste då wika. Och hwad skulle den 
barmhertige Guden annat göra? När Han af ewig, obegriplig kärlek sändt
oss sin ende Son, som kommit till oss, blifwit wår broder och wår
medlare, påtagit sig wåra synder och wåra pligter, warit sina tjenares
tjenare och uppfyllt lagen för oss samt med bittert lidande och död
försonat wåra missgerningar och återskaffat oss barnaskap och arf i
himmelen; när Han sänder oss sitt ord och sin Helige Ande, som mildeligen
besöker oss, klappar på wåra hjertan och bjuder oss till nådens gästabud
— då allt detta är förgäfwes, wi förakta oupphörligen både hans
warningar och hans nåd, älska mer wår "köpenskap och afwelsgård" än all
Guds nåd, älska mer werldens wänskap än Guds wänskap, och derföre
beständigt stå emot och bedröfwa hans Helige Ande; hwad skulle Han
då annat göra än lemna oss åt wår egen wiljas råd och säga: "Wiljen
I icke följa mig, så skolen I följa djefwulen och edra egna lustar."
Och så lemnar Han menniskan åt sig sjelf. Och genast är hon död och
förstockad, så att intet Guds ord rör henne, utan hon kan med all
säkerhet fortgå i synden, tro lögnen och falla i all willfarelse, i synd och
skam. Nu heter det: "De hörde icke min röst, derföre har jag låtit
dem uti deras hjertas sinne, att de må wandra efter sitt råd." De
skola synda, och det skall icke bekomma dem. Såsom ock apostelen säger:
"Medan de förstodo Gud och hafwa icke prisat Honom som en Gud,
utan woro fåfängliga i sina tankar, och deras oförnuftiga hjerta är
wordet mörkt; derföre har ock Gud öfwergifwit dem i deras hjertans
lustar, uti orenlighet." "Då de höllo sig för wisa, äro de wordna
dårar." Så tillgår det, att en menniska blir "förstockad". Och betänken,
hwad detta will säga! All andlig förnimmelseförmåga upphör. Man
blir helt likgiltig och kall, otillgänglig för hwarje Guds ord; sinnet blir
lätt och sorglöst; hwarken nådens ljufliga kallelse eller lagens pilar kunna
rubba denna hemska dödsslummer. Man känner icke mer någon ånger
för det förflutna, icke mer något bekymmer för det tillkommande. Likasom
en död kropp icke känner ett glödande kol, som lägges på dess bröst, liksom
ingen regndroppe intränger i en hård klippa, om det ock strömmar
deröfwer ur alla himmelens fönster; så är det med den, hwilkens hjerta är
förstockadt. Är han i kyrkan, så röres han intet af de kraftigaste

                                                                                            
sanningar, äfwen om de på alla andra äro åtföljda af "Andens och 
kraftens bewisning". Han kan åskåda döpelser och nattwardsgångar, utan
att det hos honom werkar någon högre stämning. Lika litet röres han
af en likbegängelse. Utbred för honom himmelens herrligheter; de locka
honom intet. Wisa honom de fördömdas qwal; han förskräckes icke.
För honom till Golgatha och ställ för hans öga Honom, som blödde
och dog för syndare; han är lika obeweklig, kall såsom is, hård såsom
sten. Wänner må bedja honom, han aktar det intet; lärare må warna
honom, det rör honom intet. Han är såsom en sten. Stenen kan 
söndersprängas, men smälter icke; han blir icke mjuk. Så är det ock med
den förstockade. Här sannas: "We dem, när jag är wiken ifrån dem."
O, min Gud, låt mig gerna blifwa fattig, ja, en tiggare; låt mig gerna
blifwa sjuk, blind och döf; låt mig blott icke blifwa förstockad! 
"Förkasta mig icke ifrån ditt ansigte och tag icke din Helige Ande ifrån mig!"

Si, den som ännu kan förskräckas för sig, ännu kan röras af Guds
ord till någon omsorg om bättring, till någon lust att tro och wara
ett Guds barn, den har nog bewis i sig sjelf, att han icke är 
öfwergifwen i wrångt sinne; den wakte sig för den djefwulen, som säger:
"Du wet med dig, att du har synder, som beständigt följa dig; derföre:
måste du wara öfwergifwen af Gud." Nej, att synden förföljer oss,
det bewisar intet; det är alla trognas wedermöda och klagan, så länge
de finnas i köttet. Får blott Anden straffa dig, och du söker förlossning,
men emellertid håller dig wid nådestolen, hör evangelium och söker, rakt
emot allt förnuft och känsla, tro på det ewigt renande blodet, då bor
ännu Anden hos dig såsom i sin rätta werkstad. Hans hela embete är
blott att sköta sjuka syndare. Blefwe du helt fri från hwarje synd, då
hade Han intet mer hos dig att göra. Christi rike är ett syndarerike.
Derföre, låt icke förwilla dig!  Det är blott dem, hwilka "icke låta
Guds Ande straffa sig", som Han måste lemna — derifrån Gud oss
nådigt beware! Gud, Gud, tag icke din Helige Ande ifrån mig!
Tag icke din Helige Ande ifrån mig!

O, gode Ande led du mig
Till sanningen och lifwet,
Skrif i mitt hjerta, hwad af dig
I lifwets ord står skrifwet.

Styrk med din kraft — led med din nåd
Att jag ditt kärleksfulla råd
Med lydnad städse följer.
Den 18 Juni.

<b>Wäxen i nåden och wår Herres och Frälsares Jesu Christi
kunskap.  2 Petr. 3:18.</b>

Här säger någon: "Jag har wäl börjat tro, men känner dock ofta
en så oändlig swaghet i ett och annat fall. Huru skall jag komma till
mer <b>kraft och tillwäxt i helgelsen</b>?"  Ack, hwad det är bedröfligt, att
man i allt skall wara beroende af Christus. Ja, så tycker werkligen
den gamle Adam. Men hwad hjelper? För ett utarbetadt, förödmjukadt,
dödadt, men i Christus tröstadt nådebarn är dock detta den
herrligaste tröst. Och detta medgifva wi wäl alla; många hafwa ock erfarit
det — hafwa erfarit, att samma sak, som war dem alldeles omöjlig på
en tid, då de på det allwarligaste arbetade och kämpade dermed, blef
dem på en annan tid, då Herren gaf tro, frid, fröjd och kraft, oändligt
lätt, gick likasom af sig sjelf. Och likwäl glömmer man oupphörligt
detta; den gamla, ewiga sjelfwiskheten i oss uppreser alltid sitt
ormahufwud igen, och man will sjelf något försöka och förmå, sägande:
"Jag skulle ju, jag borde ju det och det; icke kan jag tro, när jag är
så swag." Man will icke tro, att man alls intet förmår, mer än det, som
är ondt. Och häraf komma ofta osägliga qwal, anfäktningar, mörker,
willfarelser. Isynnerhet om man derjemte har för sina ögon en hel
annan bild af en christen, än Skriften framställer, och drömmer om en
helt annan wäg och kraft, än Gud lofwat, nemligen om en jemn,
beständig, likasom i wåra egna händer öfwerlemnad kraft, till tro, frid
och starkhet. När man har för ögonen en sådan uppdiktad bild af en
christen och ännu aldrig hos sig funnit någon motswarighet dertill, då
råkar man snart i förbistring, knorrar och förnekar all nåd emot sig, allt
Andens werk. Förwirringen och förtwiflan blifwa ock fördubblade 
derigenom, att man också oförmärkt i bönen föreskrifwer Gud tid och mått.
Man tänker: "Gud har ju lofwat höra bön; och <b>detta</b>, som jag nu
beder om, måste nödwändigt wara hans egen wilja; Han kan ju icke
wilja, att jag skall wara så swag och syndfull, ja, lika som en slaf
under djefwulen! När Han nu icke hör mig, ser jag ju, att Han har
helt öfwergifwit mig. Då är det snart gjordt, att man faller på
någon galenskap, att man förnekar Herren eller förtwiflar.

O, då wore det godt att wäl minnas, huru Herren förer de sina
underligen, huru t. ex. Paulus tre gånger bad Herren om förlossning
ifrån satans ängel, men fick till swar: "Låt dig nöja åt min nåd; ty
min kraft är mäktig i de swaga", samt hwilken lärdom apostelen häraf
tog: "Derföre will jag allrahelst berömma mig af min swaghet, på det,
märk, på det Christi kraft skall bo i mig — ty när jag är swag, så är


jag stark." Märk, "när jag är swag, så är jag stark". Det är
hemligheten af en christens starkhet! Som wille apostelen säga: Det enda
hindret för min starkhet är, att jag är för mycket stark i mig sjelf; ju
mer swagheten i mig sjelf blir kännbar, desto större Guds kraft får jag,
desto lättare kan Gud göra med mig, hwad Han will. Och på annat
ställe berättar apostelen om en lika hård nöd och säger: "Wi woro
förtungade öfwer måttan och öfwer makten, så att wi ock twiflade om
lifwet och satte oss så före, att wi skulle wisserligen dö; det skedde
fördenskull, att wi ingen tröst skola sätta på oss sjelfwa, utan på Gud,
som uppwäcker de döda — hwilken har friat oss af sådan död och ännu
dagligen friar." På detta sätt måste dock Gud få blifwa wårt enda
hopp, så att wi icke hafwa något annat att trösta oss wid än Honom,
som kan uppwäcka de döda. O, då tyckes menniskan wara mycket ömklig,
när hon har bara Gud att hoppas på. Gud är ingenting att hoppas
uppå, tycker hon! Sådana djur äro wi; derföre behöfwa wi wäl denna
öfning, om någonsin den rätta tron och starkheten skall werkas i oss.
Så står det ock om Abraham, när han gick att offra Isaac, att han
"trodde Gud, hwilken gör de döda lefwande och kallar de ting, som icke
äro, likasom de wore. Och han trodda på det hopp, der intet hopp
war". Och i 5 Mos. står denna märkliga förklaring om Guds mening:
"Han wille späka och försöka dig och framdeles göra wäl emot dig.
Annars måtte du säga i ditt hjerta: Min kraft och mina händers
starkhet hafwa gjort mig denna förmågan. Utan tänk på Herren, din
Gud; ty Han är den, som gifwer kraft."

Kortligen: Ju förr wi komma till grundligt misströstande på all
kraft i oss sjelfwa, desto förr blir det bättre med oss. Då falla wi i
Herrens hand, och hans barmhertighet är stor. Då säga wi till Herren
Christus: Du ser och wet ju, att jag kan göra allsintet, att jag måste
hellre tusen gånger fara till helwetet, än jag kan af mig sjelf något
bättre tro eller lefwa. Släpper du mig, störtar jag från synd till synd,
från twifwel till twifwel, från dårskap till dårskap. På dig allena
hoppas jag; och du har ju sagt: "Mig förutan kunnen I intet göra."
"Jag, jag skall göra det, upplyfta och bära och hjelpa." Och si, då
få wi ock snart erfara det; ty när blott Christus fått blifwa wårt <b>allt,</b>
då kommer den efterlängtade förlossningen, friden och kraften tillbaka.
Då stanna wi i en salig förundran öfwer Herren och säga: Huru lätt
gick det icke nu, och förr war det mig alldeles omöjligt! Jag märker,
att det beror allt på Guds <b>gifwande</b>.

Min nåd är dig nog,
Om äfwen min kärlek till jorden dig slog.
Ja, fastän du icke får smaka och se,
Min nåd är dig nog uti wäl och i we.
I djupaste nöden jag dock mot dig log,
Min nåd är dig nog.
Den 19 Juni.

<b>Månne ock en qwinna kan förgäta sitt barn, så att hon icke 
förbarmar sig öfwer sitt lifs son?  Och om hon än förgåte
honom, will jag dock icke förgäta dig.</b>   Es. 49:15.

Det bedröfwade Zion, hopen af Herrens trogna, hade i näst föregående vers 
ömkligen klagat: "Herren har öfwergifwit mig! Herren har
förgätit mig!" Derpå swarar Herren sålunda, att när Zions klagan är
såsom en menniskas, som går ensam uti en skog och talar wid sig sjelf
— går allena och likasom klagar sin nöd för bergen och träden i skogen —
så är Herrens swar likasom ett echo i bergen. Zion hör en röst, men
ser icke den, som talar. Nu weta wi ju, att ett echo swarar på det
sista och icke på det första ordet. Så är det ock här. Zion har sagt:
"Herren har öfwergifwit mig; Herren har förgätit mig!" Det sista ordet
förgätit mig, det fattar Han uti: "Hwad säger du? förgätit mig! Månne
ock en qwinna kan förgäta sitt barn?" Han swarar icke på det första
ordet: öfwergifwit mig; ty det är wäl möjligt, att Herren till en tid
kan öfwergifwa — eller, rättare sagdt, låtsar öfwergifwa sina barn, då
Han fördöljer sitt ansigte för dem, fördöljer sig i nödens tid. Men
det är rentaf omöjligt, att Han ock ett ögonblick kan förgäta dem.
Öfwer det första undrar således Herren icke, att det säges: "Herren
har öfwergifwit mig;" men att Zion will tillika säga: "Herren har förgätit mig", 
det kan Han icke tåla; det är för hårdt taladt; det will
Han wända ifrån sig. "Månne ock en qwinna (egentligen en moder)
kunna förgäta sitt barn, så att hon icke förbarmar sig öfwer sitt lifs
son? Och om hon än förgåte honom, så will jag dock icke förgäta dig.
Si, uppå händerna har jag upptecknat dig!"

Alltså gifwer Herren uti dessa ord nogsamt tillkänna, att Han
hwarken kan eller will förgäta sitt Zion. Han kan icke. Så litet, som
en moder kan förgäta sitt barn, så litet kan ock Han göra det; och om
hon än kunde, så will dock Han likwäl icke; om hon än förgåte honom,
så will jag dock icke förgäta dig. Han wisar ock orsaken, hwarföre Han
likaså litet will som kan, lika litet kan som will; ty, säger Han, "uppå
händerna har jag upptecknat dig"! Huru kan jag då, huru skulle jag
då wilja förgäta dig? Han wisar på andra ställen, att Han ock hyser
en faders kärlek, men det är icke nog, Han har mer, Han har ömmare
kärlek, Han har en moders kärlek: "Månne ock en qwinna kunna förgäta
sitt barn?" Ja, Han wisar, att Han har ännu större än en moders
kärlek: "Om hon än förgåte honom (således sätter Han det såsom möjligt,
att en qwinna någon gång kunde göra det), så will jag dock icke förgäta

dig." Han wisar, att hans kärlek är makalös och oförliknelig, 
alldenstund den är större än en moders kärlek.

Detta är nu den djupaste grunden till all den godhet, nåd och
barmhertighet, som Herren Gud bewisat det menskliga slägtet allt ifrån
skapelsen, nemligen hans eget wäsendes särskilda <b>kärlek</b> — en kärlek, som
ännu ingen menniska kunnat begripa, emedan ingen har erfarenhet af
något, som liknar denna kärlek; ty den är lika med Guds hela öfriga
wäsende, omätlig, oändlig och oomfattlig. Af denna sitt höga wäsendes
kärlek skapade Gud menniskan, så kostligt utrustad och så rikt omgifwen
af allt, hwad hon kunde behöfwa, hwarom hela naturen talar. Af
denna kärlek sände Han henne sin Son till en Frälsare, när hon genom
brott emot Skaparen ådragit sig en rättwis fördömelse. Såsom Christus
säger: "Så älskade Gud werlden, att Han utgaf sin ende Son". Af
denna kärlek är det, som Han icke blott emottager de största syndare,
utan ock sjelf söker dem; såsom Christus säger, att fadren lopp emot sin
owärdiga, förnedrade son, föll honom om halsen och kysste honom — och
utbrast: "Nu måste man <b>glädjas och fröjdas</b>; ty denne min son war
<b>död</b> och har fått lif igen." Det är denna Gudakärlek, som här talar:
<b>Månne ock en qwinna kan förgäta sitt barn</b>. Men hwem kan begripa
eller uttala denna kärlek? Johannes kunde härom icke uttrycka sig
annorlunda, än att <b>Gud war</b> fjelfwa kärleken — <b>Gud är kärleken</b>. Detta
war nu den första grunden, hwarföre Gud åtminstone aldrig kan
<b>förgäta oss</b> eller upphöra att tänka på oss.

Den andra omständigheten, hwarpå den käre Guden här fäster sitt
arma Zions uppmärksamhet, är den, <b>att barnet är kommet af modrens
lif.</b> Han säger: <b>hennes lifs son</b>. Meningen war fullständigt uttryckt
blott med ordet <b>barn</b>; detta tillägg: hennes lifs son, skulle blott 
påminna om en för modershjertat mycket närgående omständighet. Men
då Herren med alltsammans will uttrycka sitt eget hjerta och förhållande
till menniskan och icke kan särskildt påpeka en omständighet i bilden,
som icke skulle ega motswarighet i det, som med bilden afmålas, så
finna wi här en högst märklig och tröstrik erinran. Menniskan är den store
kärleksrike Gudens <b>lifs son</b>. Eller hwadan är menniskan kommen? Hwadan
äro wi? Detta besynnerliga slägtet på jorden, som heter<b> menniska</b>,
hwadan är det kommet? Är icke menniskan Guds lifs son? Detta är
nu den djupa grunden, hwarföre Gud icke kan helt <b>förgäta</b> oss.

Om ock någon qwinna wore
Så owärdig moders namn,
Att hon hat till fostret bure,
Det försköte ur sin famn,

Gud ett annat sinne bär
Emot barnen — hör och lär!
Han ser neder till de arma
<b>Och will gerna sig förbarma</b>.
Den 20 Juni.

<b>Låtom oss hålla påska, icke uti den gamla surdegen, icke uti
ondskans och arghetens surdeg, utan uti renhetens och
sanningens osyrade deg.</b>  1 Cor. 5:8.

Här lära wi, att det heliga påskalammet, Christus, icke får ätas
tillsammans med ondskans och arghetens surdeg — och detta wid det
förskräckliga äfwentyr, att din själ utrotas ur Herrens Israel. Hwad
är detta? Detta låter förskräckligt, det ljuder icke rätt evangeliskt! Har
det ock grund och tillämpning uti nya testamentets ljufliga nådelära?
Wisserligen! Låtom oss wakna! Många läsa apostelens ord om
surdegens utrensande med ett lättsinne, som om det icke anginge oss, utan
ännu gällde Israels barn i Egypten. Nej, detta är ett stycke för hwar
och en af oss. Hwad är det då? Jo, det är det, att den, som will
hålla påska, den, som will till salighet annamma Christus, skall göra det
med uppriktighet, skall icke komma med falskhet inför Herrens ansigte;
ty det är egentligen denna falskhet uti det andliga, som gör, att en själ
förgöres ur Herrens Israel, såsom en Ananias och Saphira i nya
testamentet förgjordes, när de wille skrymta och ljuga för Herrens Ande.
Ondskans och arghetens surdeg är då icke egentligen sjelfwa
syndaförderfwet och den orenlighet, som ligger i kött och blod, om jag will eller
icke, som widlåder, plågar och ängslar hwarje uppriktig christen; utan
surdegen är egentligen detta <b>falska sinne</b>, hwarmed man will
sammanblanda tron och syndatjensten, Christus och Belial, Gud och werlden,
ljuset och mörkret. Detta finner man först af sjelfwa orden i 
grundtexten. Apostelens ord på <b>ondskan</b> betyder egentligen, att jag icke blott
har en ond natur, utan ock "gör synd", lefwer i orättfärdighet och
laster; men <b>argheten</b> är egentligen en falsk själ, som med allehanda
onda skalkstycken, lönliga och förgiftiga grepp förwänder både läran och
lefwernet — hwilket ännu tydligare framstår uti de ord, som uttrycka
motsatsen häraf, nemligen <b>renhetens och sanningens osyrade deg</b>, hwilka
ord Luther sålunda förklarar: "<b>Renheten</b> är, när man lefwer och gör
rätt och christligen af ett fromt hjerta, som menar wäl med hwar man,
icke tänker göra orätt eller skada åt någon, utan handlar, såsom man will, att
det skall handlas med oss. Men <b>sanning</b> är, när man icke umgås med
falskhet och swek, med bedrägeri och skalkhet, utan lär och lefwer
rättsinnigt och riktigt efter Guds ord." Men det är isynnerhet af
sammanhanget och anledningen till dessa ord, som apostelens mening tydligast
framstår. Orden läsas nemligen i 1 Cor. 5, der han anmärkt och
bestraffat det hemska förhållandet i den korinthiska församlingen, att de
icke allenast räknade ibland sina medlemmar uppenbara lastens trälar,
att ibland dem war boleri, och så groft, att ock en ibland dem hade sin
faders hustru, utan ock — märk wäl — <b>derjemte ännu woro uppblåsta</b>,
skröto öfwer sitt andliga ljus och sina apostlar, woro säkra och 
obekymrade, liksom det wore allt i sin ordning; såsom apostelen i närmast
påföljande vers anmärker. Han säger: "Ibland eder är ett boleri, som icke
ens hedningarna weta af säga. Och I ären uppblåsta, der I mycket
hellre skullen hafwa sörjt, på det att den, som har bedrifwit sådant,
måste utkastas ifrån eder." Om detta förhållande tillägger han i v.6:
"Eder berömmelse är icke god. Weten I icke, att litet af surdeg försyrar
hela degen. Rensen fördenskull ut den gamla surdegen." Detta är
sammanhanget.

"Arghetens och ondskans surdeg" är således detta falska sinne, 
hwarigenom en menniska wäl will warda salig, will wara en christen, will
hålla påska, annamma Christus och gå med Guds folk till det 
förlofwade landet, men will taga med sig på wägen sina gamla skötesynder,
hyllar, gömmer, ursäktar och förswarar dem och tänker icke att aflägga
dem. Detta är att hålla påska uti ondskans och arghetens surdeg. Då
säger apostelen: Nej, den, som will annamma wårt påskalam, skall rensa
ut den gamla surdegen. Likasom judarna uppsökte och utsopade allt
syradt bröd och woro, wid själens förlust, förbjudna att äta detta 
tillsammans med påskalammet; så måste ock den, som will annamma 
Christus och hafwa del i hans stora förlossning, hafwa allwar med saken,
uppriktigt söka förlossning från alla synder och orättfärdigheter, icke söka
syndernas <b>tillåtelse</b>, utan endast <b>förlåtelse</b>, och så befrielse ifrån dem.
Detta är, hwad samme apostel också säger om den andra påskahandlingen,
nemligen blodsbestänkelsen. Han säger: "Låtom oss framgå med ett
sannskyldigt hjerta uti en fullkomlig tro, bestänkta i hjertan ifrån ett
ondt samwete och twagna om kroppen med rent watten." Märk: ett
sannskyldigt hjerta, det är: ett hjerta, som på allwar söker att helt och
hållet blifwa Herrens och will öfwergifwa allt, som misshagar Honom.

Lammets blod har mitt dörrträ tecknat,
Mig beseglat — jag är hans.
Ej syndens surdeg jag mer will smaka;
Till wägs jag hastar, ser ej tillbaka.
Lammets blod har mitt dörrträ tecknat,
Mig beseglat — jag är hans.
Den 21 Juni.

<b>Och Herren Gud bjöd menniskan och sade: Du skall äta af
allehanda träd i lustgården; men af kunskapens träd
på godt och ondt skall du icke äta. Förty på
hwar dag du deraf äter, skall du döden dö.</b>
1 Mos. 2:16,17.

Det, som här är i hög grad tänkwärdt och lärorikt, är det 
förhållandet, att Gud fäste sitt förbund wid en <b>så ringa och obetydlig
gerning</b>. Se och lär här en gång för alla, huru den store och helige
Guden dömer! När Han wille sätta menniskan på det största och
betydelsefullaste prof, utwalde Han den allraminsta gerning, som kunde
upptänkas på jorden. Ett prof, som skulle sträcka sina följder öfwer en hel
werld; ett bud, hwars brytande skulle medföra all slags död, lekamlig,
andlig och ewig, fästes wid en så ringa gerning, som att äta frukten af
ett träd midt i paradisets rikedom på träd och frukter. Wisst har Herren
med detta första bud gifwit menniskoslägtet för ewärdelig tid den 
lärdomen, att hans ögon se efter <b>hjertat</b>, efter <b>lydnaden</b>, icke efter 
gerningens storlek. Wisst har Han gifwit oss en allwarsam lärdom derom,
att Han will wara en allrådande Herre öfwer sina skapade warelser,
som fordrar lydnad, fullkomlig lydnad, blott lydnad, när Han befaller
något. Hade Han t. ex. sagt till Adam: Du skall icke dräpa din hustru,
eller: Du skall icke martera djuren, då hade genast förnuftet sett skäl deri,
gillat och understödt hans bud, och då blott för det förnuftiga i budet
rättat sig derefter; och således hade sjelfwa <b>lydnaden</b> — hwad som heter
ren lydnad för Herrens bud — aldrig kommit på prof. Då hade
menniskan genast fästat sig wid gerningarnas wärde och helt förbisett, hwad
Gud egentligen wille hafwa, lydnaden. Men nu utwalde Gud den
allraminsta gerning, på det förnuftet icke skulle finna något skäl, någon
ledning, eller understöd, utan att budet måtte fordra en ren lydnad. Nu
skulle förnuftet säga: Kan Gud döma oss till döden för en så ringa
gerning? Hela paradiset är fullt af träd och frukter, och wi äro de
enda, som skola njuta deraf. För hwem skall detta ljufliga träd sparas?
Här hade således förnuftet ingen ledning, här fordrades blott lyda —
och detta war just, hwad Herren från begynnelsen wille lära oss. Det
kan ock icke med ord utsägas, huru mångfaldigt och oändligt mycket ondt,
som kommer af den benägenheten att se på gerningarnas wärde och icke
på Guds ord och bud. Det är denna benägenhet, som utgör grunden
till all säkerhet och allt skrymteri. När Gud säger: "Du skall icke dräpa,
icke göra hor, icke stjäla", det kan man hålla för wigtiga bud; men då
Han säger: Du skall icke missbruka Herrens din Guds namn, eller:
Du skall icke förtörnas på din broder, icke med falsk berättelse wanställa
hans ord och gerningar, då tycker man, att det är blott små och ringa
bud, hwilka man kan hålla eller bryta efter behag. När man så 
förgäter den store Gudens heliga wilja och bud och blott ser på gerningen,
då kan man lefwa alldeles säker midt i det grufligaste <b>inre</b>
syndawäsende, blott man <b>utwärtes</b> och i wissa stycken är from. Så göra alla
menniskor af naturen.

Men det är icke blott i afseende på Guds bud, det är äfwen i
<b>trossaker</b>, som samma benägenhet, att se blott på gerningen och icke på
den store Gudens ord, gör oss så stor skada. Att Gud i dopet upptager
ett barn, ikläder det Christus med all hans förtjenst, det är den största
dårskap för förnuftet, som blott ser watten och en skröplig menniskas
(prestens) tjenstförrättning. När barnet wid twå års ålder wisar Adams
natur, kan man icke tycka, att det är heligt för Gud, eller att Guds
änglar fröjdas öfwer det. Eller om en äldre person har kommit till
tron på Guds Son och blifwit döpt i dag, så får han i morgon känna,
att "icke köttets smittor aflades", utan att han <b>blott inför Gud</b> war
ren och helig genom Christi rättfärdighet, hwilken han ikläddes. Men
nu ser han icke denna rättfärdighet, utan endast hwad han har af Adam,
endast sin egen ynd och orenlighet; då är han genast färdig att fälla
modet och tänka: Nej, jag blef dock icke ren. Då betyder det alls intet,
hwad Christus sade: "Den som är twagen, han är alldeles ren (för
Gud) och behöfwer blott twå fötterna" (wandringen). Nej, då heter det:
Om jag blott kunde wara from och helig! Men att jag endast skall
hafwa Christi rättfärdighet, det är ett intet. Hwarföre det? Blott
derföre att Christi förtjenst icke är min egen gerning och icke synes eller
kännes, utan endast af Gud är mig tillsagd. Att Gud säger det, är
mig ett intet; om jag sjelf gjorde något herrligt, det wore något att
lita på! På detta sätt är det då ett intet allt, hwad Christus gjort
och lidit och sagt — allt är ett intet emot min egen gerning. Sådan
är naturen. Derföre är det wäl af nöden att se upp och märka, huru
de allrastörsta ting fördölja sig under den allraringaste skepnad, när
Herren säger något. Sådant will Han en gång för alla lära hela
werlden, då det allrastörsta prof fästades wid den allraminst gerning, såsom
den war, att äta af ett träds frukt. Tänk, då en hel werld kom under
synd, död och förbannelse genom en så liten gerning, blott för Herrens
ords skull, då må ingen hädanefter se på gerningarnas wärde, utan på
Herrens ord allena.

O, Herre, lär mig wörda allt ditt ord,
Gif mig ett hjerta willigt till <b>din lydnad</b>!
Den 22 Juni.

<b>Om I stilla blefwen, så worde eder hulpet</b>.   Es. 30: 15.

Hwilken beklaganswärd nöd och skada är det icke, att icke alla
menniskor weta, hwad de hafwa i Christus, hwad som är skedt uti hans
död! Sannt är det, de flesta äro säkra, sofwande, lättsinniga nådens
föraktare, hwilkas fördömelse är all <b>rätt</b> — de skola en dag "se, i hwem
de hafwa stungit", hwilken de föraktat. Men I, som kännen eder synd
och dom af lagen, gerna willen återkomma till Gud, men icke kunnen,
icke wågen för det myckna, som fattas eder — hören, hören! Att lagen
och samwetet fördöma eder, det är icke underligt, ty synd fattas icke. I
kunnen icke göra, hwad I borden, icke ens ångra nog, icke bedja, icke älska,
icke waka och strida, utan allt hwad lagen fordrar, det fattas eder, och
hwad lagen förbjuder, det öfwerflödar. Men hören:  Allt detta
jämmerliga, oförswarliga, fördömliga elände har Christus tagit på sig.
"<b>Christus</b>, som af ingen synd wisste, är af Gud gjord till synd för oss
— för oss — gjord till synd! — på det wi skulle warda Guds 
rättfärdighet genom Honom." "Christus har förlossat oss ifrån lagens
förbannelse, då Han wardt en förbannelse för oss." Hwad skulle Han mer
göra? Är icke detta nog? Hwem fördömer dig nu, o menniska! Icke
fördömer <b>Gud</b> dig; ty Han är fullkomligt nöjd, med hwad Christus
gjort, och beder dig komma genast. Icke fördömer <b>Frälsaren</b> dig; ty
Han har gifwit sitt blod och lif för att göra dig salig och säger: 
"Kommen till mig, I alla, som arbeten och ären betungade, jag will 
wederkwicka eder." Icke fördömer <b>Anden</b> dig; ty Han förklarar blott 
Christus för själarna, kallar och bjuder till brölloppet. Hwem fördömer dig
då? Det är otron, som fördömer dig, djefwulen och det arga hjertat,
som ingifwa dig otro och fördöma dig, sägande, att det icke är nog med,
hwad Jesus gjort. Förskräcks för otron; du är befalld att tro; du
hotas med döden, om du icke tror. Bed då Gud om tron och släpp
Honom icke, förrän Han i ditt hjerta intryckt: <b>Det är nog, ewigt nog</b>,
hwad Jesus gjort och lidit. Och den som i sitt elände fått sitt allt och
sitt nog i Christus, den är frälst, den har <b>tron</b>, den är en christen —
den känner Christus och har ewinnerligt lif.

"Ja", säger mången, "jag <b>wet</b> allt detta om Christus, håller det
ock för sannt; men jag får ingen kraft deraf på hjertat, det werkar icke
det lif, den tröst, frid, glädje och kraft, som det skulle."  Så klagar
mången. Och det är sannt: Tron är icke hwar mans. Mången har
ett<b> wetande</b> om Christus, en historisk tro, men har aldrig smakat den
ljuflighet och kraft, som den sanna, lefwande, tillegnade tron har med
sig. Andra åter uttrycka med denna klagan blott ett törstande efter
känslor och ljufwa förnimmelser af nåden, af Frälsarens kärlek och 
närwaro. De hafwa werklig tro, hafwa nemligen i Christus sin enda tröst
och skatt, sitt allt i alla; hafwa ock genom tron fått ett nytt sinne och
weta skilja mellan den tid, de stodo under lagen, och denna under nåden.
Men de minnas ock, hwilka ljufwa känslor de i början hade, och törsta
nu efter dessa åter. Dessa borde en gång besinna, att hela Skriften
talar blott om <b>tro, tro på Jesus Christus</b>, och aldrig om känslor, talar
om att tro på sjelfwa ordet, såsom det lyder, och derwid hålla sig, 
känslan må wara ljuf eller bitter. De borde besinna, att de böra dock göra
den gode Frälsaren till wiljes och låta sig nöja, om det behagar Honom
att fördölja sig och pröfwa deras tro, såsom Han gjorde med kananeiskan,
och ihågkomma, huru kärt det war för Honom, att hon <b>ändå</b> trodde,
så att Han just hade en hjertlig lust deråt och utbrast: "O, qwinna!
din tro är stor, ske dig, som du will." Och då fick hon också smaka och
se, huru ljuflig Han war. Låtom oss göra Frälsaren denna glädje!
Han har ingen större glädje af oss, än när wi tro på Honom.

Men att werkligen <b>tro</b>, d. ä. i allt bekymmer öfwer sig sjelf, i all
uselhet, synd och anfäktning, dock werkligen hafwa i Christus sin tröst,
sitt hållfäste, sin rättfärdighet och frid, det är alldeles nödwändigt. Och
att wi måtte få <b>denna</b> kraft af ordet; att Gud, som har trons gåfwa
i sin hand, måtte kunna gifwa oss en werklig och lefwande tro, dertill
är isynnerhet nödigt, att wi stilla och enfaldigt gifwa akt på något wisst
stycke af Guds ord, något wisst kärnspråk om Christus, sakta, djupt och
allwarligt betrakta det. Ty tron är af predikan. Många förspilla
Guds nåd blott genom att beständigt wända tankarna hit och dit, om
ock på andliga föremål, och kunna icke hålla ögonen på den Korsfäste
en enda stund stilla. De wilja icke tro, hwad Skriften allestädes 
wittnar, att <b>allt, allt</b> skulle botas genom <b>tron</b>. Derföre hafwa de så
mångahanda omsorger, att ordet aldrig hinner sjunka ned i deras hjertan och
werka trons lif och kraft. Ett brusande haf kan icke af solens hetaste
strålar uppwärmas, då deremot en stilla yta lätteligen mottager dess
ljus och wärme. Så är det ock med hjertat.

Stilla, o stilla,
Hwila i Jesu frid!
Har du gjort illa,
Är dock din Jesus blid,
Nådig till ewig tid.

Ängsliga hjerta,
Gud är ju än ditt stöd.
Kom med din smärta,
Kom med din synd och nöd
Blott till hans hjerta.
Den 23 Juni.

<b>Och Herren Gud kallade Adam och sade till honom:
Adam, hwar är du?</b> 1 Mos. 3:9.

Detta är nu det första exempel af Guds <b>kallelse</b> till en syndare
på jorden — detta den första gången en syndare <b>wäckes</b> till bättring.
Herren börjar med att förkrossa honom; ty i de orden: <b>Hwar är du?</b>
ligger, såsom Luther anmärker, <b>lagens röst till samwetet</b>, eller lagens
mening och syftemål, som är att öfwertyga syndaren om hans fallna
och olyckliga belägenhet. Ty emedan intet kreatur är för Herren
osynligt, utan allting är blottadt och uppenbart för hans ögon, och Herren
likwäl ropar: <b>Adam, hwar är du?</b> will Han dermed säga: "Nu
kommer jag att efterfråga dig. Kom nu fram och swara inför mig: Hwad
har blifwit af dig? Hwar är nu den herrliga Guds afbild, som skulle
råda öfwer jorden? Och menar du, att jag icke ser dig? Du håller
dig fördold för mitt ansigte; men hwart will du taga wägen?"
 - Sådant innebar Herrens fråga. Derföre kom ock Adam nu genast fram
och började förklara sig.

Se nu här, denna kallande röst, detta rop: <b>Hwar är du?</b> skall
hwarenda syndare från Gud förnimma. Detta första exempel gäller
för alla werldens tider och för alla Adams barn. Först är det ett
<b>faderligt rop</b> till de trogna, då de förgått sig. Redan de små barnen
förnimma ofta tidigt, då de syndat, en röst i sitt inre: Hwad har du
gjort? — så länge icke den gode Anden öfwerröstats och deras öron
döfwats af fåfängans och lustarnas brus. Men isynnerhet är det något,
som alla trogna christna dagligen känna — detta oändliga ropande:
Hwar är du? När de t.ex. öfwerilat sig, syndat och förgått sig, straxt
ropar det ängsligt: Hwar är du? Hwad har du gjort? Eller när de
råkat blanda sig med fåfängans barn, när de af swaghet, menniskofruktan
eller menniskobehagsamhet deltagit i fåfängligt tal och på något sätt,
med ord eller gerning, förnekat sin Herre, straxt få de såsom Petrus
en genomträngande blick af Frälsaren, som säger i deras inre: Hwar
är du? O, hwad har du gjort? Detta är allt Wännens slag,
hwarmed Han manar oss till bättring — en erfarenhet, som icke med allt
werldens guld kan betalas! We, o we den christen, som icke mer får
de blickarna, de ropen i sitt inre! För det andra, är detta ett
<b>uppväckelsens rop</b> till de andligen döda, som lefwa utan Gud i werlden.
Midt i syndens, flärdens och de werldsliga nöjenas lustgård ropar det
ofta i deras inre: "Hwar är du? det är icke wäl med dig, du behöfwer
bättring, omwändelse." När de en gång blifwit omwända till


Herren, bekänna de, att de länge och ofta förnummit det ropet och
warit sökta af Herren — att detta ofta störde deras lust i synden —
isynnerhet "då dagen swalkas", då nöjet är slut. De komma till
ensamheten eller till nattens hwila, då ropar det i deras inre: <b>Hwar är du?</b>
Eller de höra ordet, en predikan eller ett skriftetal, och de skola wid
nattwardsbordet träda Gud under ansigtet, då ropar det ofta om deras 
synder, om deras ogjorda bättring, om nödwändigheten af en omwändelse:
"Hwar är du? tiden flyr, när skall du en gång bättra dig?" Och den,
som icke i en hel omwändelse återkommit till Gud, skall weta, att en
gång måste han dock, om han will eller icke, komma fram inför Guds
ansigte; ja, en gång, förr eller sednare, i tiden eller i ewigheten skall
hwarenda menniska höra det ropet, så att det skall gå henne genom
märg och ben: <b>Hwar är du? Hwad har du gjort</b>? Ty det är
omöjligt, att någon syndare skulle undkomma den allsmäktige, helige Guden.
Derföre war icke säker! Gud dröjer wäl med straffet och <b>tiger</b>, liksom
Han icke alls såge dina synder, men en gång skall du höra hans röst.

Och detta gäller, såsom wi förut sagt, alla werldens tider och alla
Adams barn. Hwar och en måste komma fram för Herren och uppgöra
om sina synder, i tiden, eller möta de honom i ewigheten. Saken är
denna: Wi äro alla syndare — häri är ingen åtskilnad. Dömdes wi
derefter, så blefwe intet kött frälst. Skilnaden är endast den, att
somliga hålla sig undan för Gud, blifwa beständigt borta och komma icke,
medan nådens tid är, att söka och emottaga nåd. Christus säger: "Detta
är domen, att ljuset är kommet i werlden, men menniskorna älska mer
mörkret än ljuset; ty deras gerningar äro onda." Komma wi åter till
ljuset, uppgöra wi med Gud om wåra synder, då blir allt wäl, äfwen
om wi wore de förskräckligaste syndare; såsom Herren säger — och o, att
wi kunde behjerta de orden: "Kommen och låtom oss gå med
hwarandra till rätta; och om edra synder än wore blodröda, så skola de dock
warda snöhwita; och om de än wore såsom rosenfärg, så skola de dock
warda såsom en ull." Så säger ock Christus (Matth. 18), att när
konungen kallade sina tjenare till räkenskap, och en kom fram, som war skyldig
tiotusen pund, fick han dock genast hela skulden efterskänkt, när han föll
ned och bad. Så will Herren handla med oss, när Han kallar oss till
räkenskap.

Hwar är du? hwar är du, hwart skyndar du hän,
O, menska, som dwäljes i gruset?
Hwar döljer du dig under lustgårdens trän?
Träd fram för din herre i ljuset -
Så ropar den himmelska rösten.
Den 24 Juni.

<b>Guds ord är lefwande och kraftigt och skarpare än ett tweeggadt
swärd och går igenom, tilldess det åtskiljer själ och ande, märg
och ben och är en domare öfwer tankar och hjertans
uppsåt</b>. Ebr. 4:12.

Likasom en skarp knif, wäl anwänd, gör stor nytta, men illa 
handterad gör lika stor skada; så ock Guds ord. Det är <b>en lifwets lukt
till lifwet</b>, eller ock <b>en dödslukt till döden</b>. Guds ord har aldrig ingen
werkan, om det genomgår dina sinnen, utan antingen sin egen, goda,
wälsignelserika werkan, eller ock en i allt motsatt. Det är likt solen.
Solens ljus är för alla dagens warelser ett medel till trefnad, glädje
och werksamhet; men nattfåglarna blifwa deraf endast förbländade.
Solens wärma gör waxet mjukt, men leret hårdt som sten. Så olika
werkar Guds ord. Till exempel judarna! De woro wisserligen blinda
och hårda äfwen före Christi ankomst; men då Han kom, då solen stod
wid sin middagshöjd, blef deras blindhet, hårdhet och ondska förskräcklig.
Och Judas, förrädaren! Den, som rätt betraktar hans tillstånd, måste
förskräckas. Han war en af de tolf, hade hört, sett och erfarit mycket,
men illa anwändt det, hade icke rätt hört Christi ord. Och så går det
till ännu i dag. Wi se ju, huru många genom hwardaglig läsning
kunna nästan hela bibeln utantill, men äro sofwande i synd och säkerhet.
Andra, hwilka liksom Judas gått i Christi och hans lärjungars sällskap,
hafwa förlorat allt nådens lif i hjertat, all kraft och bewisning i
lefwernet, fastän de fortfara att bruka ordet. Men dessa äro då icke blott
så döda, som om de intet Guds ord hört, utan ock sju gånger wärre,
såsom Skriften talar. Sådana kunna frukterna wara af Guds ords
bruk, om det icke brukas rätt.

Frågas nu, hwad det will säga, att <b>rätt</b> bruka Guds ord, så swara
wi: Dertill fordras blott, att du annammar det såsom <b>Guds</b> ord,
med den <b>fruktan, lydaktighet</b> och <b>tro</b>, som den store Gudens ord 
kräfwa. Guds ord will naturligtwis icke blott höras, wetas och begripas,
utan <b>hörsammas, efterlefvas</b> och<b> tros</b>. Gör blott det, och du skall icke
komma på skam. Det är det första, allmännaste och farligaste missbruket
att blott låta predika för sig, blott för förståndet inhemta Guds ord,
men aldrig börja göra derefter. Detta war Jude Ischarioths wäg till
förhärdelse. Derföre, så snart du ser dig böra göra något, begynn genast
werkställa det; så snart du ser dig böra hafwa något, som du icke har,
sök genast att få det! Du ser dig böra aflägga någon synd, gör det
genast; ty genom att blott höra och icke göra, förhärdar du ditt hjerta.
Och när skall detta ske om icke nu? Och hwartill skall Guds ord tjena,
om det icke efterlefwes? Du kan då hellre upphöra att läsa och höra
det och på en gång gifwa dig åt djefvulen, om du aldrig will göra
det. Och hwilken skall göra det, om icke du, som ju ock will ingå i
himmelen. Si, det är just förtappelsens wäg att låta andra taga det
till sig, låta andra göra det, men sjelf blott samla det i minnet. Men
säger du, att du icke förmår göra Guds wilja, så frågas: Har Gud
fordrat för mycket? Är Han obillig i sina bud? Är det icke billigt,
att du älskar Honom öfwer allt?  Eller att du älskar din nästa som dig
sjelf? Det är icke mer, Han begär af dig. Och har du så allwarligt
ansträngt dina krafter att göra Guds wilja? Eller kanske du ännu ganska
litet bemödat dig, ja, warit säker, hård och liknöjd och med lättsinne
gifwit dig i synden? Är det icke då billigt, att du fördömes, såsom
Guds lag hotar? Si, om du sålunda allwarligt betänkte och hörsammade
Herrens ord, skulle du snart börja <b>göra</b> derefter, eller försöka dina
krafter på detta arbete; och då — då skulle snart obotfärdighetens stolthet
falla, du skulle <b>wäckas</b> ur syndaslummern och komma till en helsosam
syndakänsla, en sorg efter Guds sinne, som åstadkommer bättring till
salighet. Och si, när du i din nöd och wanmakt fruktlöst ansträngde
egna krafter, skulle du nödgas bedja om Guds Ande och så dels genom
denne Ande, dels genom dessa inre erfarenheter få det rätta ljuset i
Guds ord, ljuset ofwanefter. Utan erfarenhet äro de mest höglärda och
skriftlärda dock stenblinda i andliga ting; och utan Guds Ande låter
Guds ord aldrig fatta sig. Såsom Luther säger, att "när Gud gaf
oss sitt ord, sade Han: Jag skall wäl låta skrifwa och predika det klart
och tydligt, men dock alltid laga så, att det skall bero på min Ande,
hwem som skall fatta det". Derföre se wi ock, att de, som mena sig
sjelfwa kunna fatta ordet och försmå att böja sig för Gud, få ock
förblifwa i mörkret.

Men nu, på samma sätt som du kom till wäckelse, nemligen genom
att blott  wörda ordet, såsom <b>Guds ord</b>, på samma sätt skulle du ock
komma till en rätt tro, när du i din syndanöd icke kunde hjelpa dig sjelf,
och då blott hörde det glada budskapet om oförskylld nåd i Christus med
den wördnad, att du lät detta budskap gälla mer än alla inwändningar
och motsägelser af ditt förnuft. Och så, genom hela ditt lif, <b>låt Guds
ord råda öfwer ditt förnuft, ditt hjerta och ditt lefwerne</b>, och till den
ändan bed allwarligen om Guds Ande, hwar gång du går till dess 
hörande och läsande, och wet, du skall då aldrig bruka det fåfängt. 


Dyre Jesu, för din smärta,
Som du för mig lidit har.
Lägg ditt ord så på mitt hjerta,
Att det blifwer hos mig qwar.
Om det der med kraft får werka,
Då har döden ingen makt
Öfwer mig - så sjelf du sagt.

Må du då mig alltid leda,
Med din röst, ditt dyra ord;
Wärdes sjelf mitt hjerta reda
Till en god och fruktbar jord,
Der ditt ord får ständigt råda,
Råda uti lust och nöd,
Råda uti lif och död.
Den 25 Juni.

<b>Den som nu gifwer eder Anden . . . gör Han det genom
lagens gerningar eller genom trons predikan.</b>Gal. 3: 5.

Många tala och tänka och drömma om helgelsen och Anden och
weta icke, hwaruti Andens werk består; det är dem blott en dröm och
aning, ingen reel sak. Men Skriften säger bestämdt, hwaruti det består.
Paulus säger: "Andens frukt är kärlek, fröjd, frid, långmodighet,
mildhet, godhet" m. m. Andens första frukt är <b>kärleken</b>; kärleken är ock
all helgelses och alla goda gerningars enda rätta källa. Nu bör således
undersökas, huru man får kärleken. Kan man någonsin genom föresats,
allwar, bud, lagar, kamp och strid skaffa sig kärlek? Är det icke en 
allmän regel, att <b>öfwer kärleken kan ingen befalla</b>. Det jag älskar, det
älskar jag, äfwen om Gud förbjuder det. Huru skall jag då få <b>kärleken</b>
till Gud? Christus förklarar detta i Luc. 7. Han säger: "Denna
kärlek uppkommer endast genom Guds förlåtande af synderna och denna
Guds barmhertighets mottagande. Den som mycket warder förlåtet,
han älskar mycket; den som mindre förlåtes, han älskar mindre. En
man hade twå gäldenärer; den ene war skyldig femhundra penningar,
den andre femtio. När de icke hade makt att betala, gaf han dem båda
till. Säg nu, hwilken af dem skall älska honom mer?" Då fariseen
Simon sjelf erkänt, att den, som fått mer eftergifwet, skulle älska mer,
gör Jesus tillämpning: "Du, Simon, har så mycken fromhet, att du
icke, såsom de andra fariseerna, försmädar mig, utan till och med bjuder
mig till ditt bord. Men denna qwinna, den stora synderskan, hon badar
mina fötter med kärlekstårar och torkar dem med sitt hufwudhår och kan
icke upphöra att kyssa mina fötter. Deremot har <b>du</b> icke ens kysst min
mun och till mina fötters twagning icke ens gifwit mig watten. Fastän
<b>hon</b> är en stor synderska och <b>du</b> ett stort helgon, har dock <b>hon</b> Anden,
och <b>du</b> icke;<b> hon</b> har Andens frukter, och <b>du</b> lagens gerningar; <b>hon</b> är
ett sannt helgon, och <b>du</b> ett falskt. Kortligen, den mer förlåtes, han
älskar mer. Det är nu det enda sättet att tända kärlek i Adams barns
hjertan, att jag förlåter dem allt, hwad de hafwa gjort; då älska de
mig." Detta war anden af Jesu tal om kärlekens uppkomst. På
samma sätt är det med de öfriga Andens frukter. Apostelen nämnde widare
<b>fröjd, frid</b>. Kan man wäl genom lagar, bud och twång förmås till
fröjd, göras glad, werkligt glad? Nej, glädjas i Gud, glädjas åt
Frälsaren, det kan ingen menniska twinga sig till. En werklig frid i Gud,
en inre hjertats mildhet, med flera Andens frukter, kan ingen menniska


taga sig. Allt det, som egentligen är Andens werk, fås aldrig 
annorlunda, än att jag, <b>som en syndare, medan jag ännu icke blifwit helig</b>,
blir benådad och försmält af Frälsarens kärlek, af hans förlåtande, såsom
synderskan deraf blef försmält. Då först får jag kärlek och andra
Andens frukter.

Men här tänker mången: Wisst tror jag på Christus; hwem skulle
icke tro på Christus! Nog tror man — hellre fattas det i lefwernet.
Si, dessa bewisa blott med detta tal, att de icke weta, hwad <b>tron på
Christus</b> will säga. De mena, att de tro på Christus, när de hålla
för sannt allt det, som står skrifwet om Christus, ja, hålla ock allt, det
Han gjort för oss, wara wäl uträttadt och icke mer behöfwa påtänkas.
De hafwa deremot hela sin omsorg wänd på sig sjelfwa, och dermed
hafwa de tröst, när allt går wäl och wackert med lefwernet; men när
de något swårare försyndat sig, fly de till sin ånger, bön och bättring,
för att derigenom få nåd och frid med Gud. Detta är ju uppenbarligen
att af hjertat tro på sig sjelf, om ock förståndet och bekännelsen
äro efter ordet. Den som werkligen tror på Christus, den har hela sin
själs uppmärksamhet wänd på Honom, sin omsorg och sin glädje fästad
wid Honom, ser på Honom, har all sin tröst i Honom; ty en rätt
christen har blifwit till skam på sig sjelf och sitt eget arbete, har derföre
lärt hålla det för uselhet och träck, hafwande nu sitt allt uti Christus,
werkligen sitt allt, både sin rättfärdighet och sin helgelse. En sådan
bekänner då: Wisst tycker också jag, att jag borde mer arbeta sjelf och
icke tro så mycket, ja, jag fruktar stundom, att jag tror för mycket, att
jag borde åter under lagen för att blifwa allwarligare och derigenom
frommare. Men när jag åter ihågkommer min erfarenhet, så wittnar
den om detsamma, som Skriften säger; ty så länge jag umgicks med
lagens gerningar, war jag i djupet af mitt hjerta kall för Gud, hade
ingen inre lust och kärlek till Honom och hans wägar; derjemte förblef
jag alltid en slaf under wissa synder och gnagdes inwärtes af en 
frätande oro. Deremot, när jag lärde känna Frälsaren och kunde tro hans
nåd och försäkran om syndernas förlåtelse, genast fick jag en förunderlig
lust och kraft till det goda, en warm ande, en kärlek och lust, som gjordt
allting lätt, så att det, som förr warit mig swårt, gick nu liksom af sig
sjelft. Och allt detta händer ännu alltid: när jag fångas i lagsinne,
blir jag kall och swag; men när jag har frid i Christus, får jag en ny
lust och kraft till det goda. Sådan är en christens erfarenhet. Och denna
erfarenhet öfverensstämmer med Skriften. Den fromhet och anda, som
icke uppkommit på samma wäg, som Skriften lärer, är icke den sanna.

O Helge And´, wårt ljus, wår frid,
Lär oss af hjertat all wår tid
Att känna Gud och den Han sändt,
Gör Sonens dyra namn wäl kändt,

Förklara Fadrens wälbehag,
Och falska läror från oss tag.
Det ord är fast, det ord är wisst,
Som lär oss tro på Jesus Christ.
Den 26 Juni.

<b>Hwad skall jag göra, att jag må blifwa salig?</b>  
Apg. 16:30.

Du frågar: Huru skall jag komma i åtnjutande af den nåd, som
är oss i Christus gifwen? Jag har fått kunskap om, att Gud så älskade
werlden, att Han utgaf sin ende Son, till att blifwa wår andre Adam,
till att stå i wårt ställe inför Gud, "rättfärdig för orättfärdiga", till
att i wårt ställe göra, det wi bort göra, och lida, det wi bort lida.
Detta är, märker jag, den djupa, oföränderliga grundwalen för alla
Adams barns salighet;<b> ty en annan grund kan ingen lägga, än den
som är lagd, hwilken är Jesus Christus.</b> Således har jag wäl stora
skatter mig förwärfwade och skänkta och uti <b>det ewiga testamentet</b> mig
försäkrade. Men nu är frågan: Hwad skall då jag göra för att
komma i åtnjutande af dessa nådeskatter? Hwilket är nu rätta wägen att
mottaga dem? Ty hwar och en kan lätt förstå, att icke alla menniskor
warda saliga, icke alla komma i åtnjutande af det stora arfwet, utan
endast de, som på något wisst föreskrifwet sätt söka och emottaga det;
hwar och en kan lätt inse, att den, som antingen alls icke söker denna
skatt, eller ock söker den på en <b>orätt wäg</b>, har icke mer deraf, än om
den aldrig hade warit oss förwärfwad. Huru skall jag nu med wisshet
weta den enda rätta wägen att komma i åtnjutande af Christi förtjenst?

Swar: Att wara wiss derom, hade aldrig i tiden blifwit möjligt,
om icke Gud äfwen om denna sak i sitt ewiga råd i himmelen fattat
och fastställt något wisst beslut, samt sedan uti sitt ord uppenbarat oss
detsamma. Men nu, högtlofwadt ware Herrens namn! har Han 
fastställt ett wisst och bestämdt sätt, hwarigenom wi skulle komma i 
delaktighet af den oss förwärfwade nåden; och detta fastställda sätt har Han
äfwen i så tydliga ord uppenbarat oss, att Han i följd deraf sade:<b> Nu
hafwa de ingen ursäkt.</b>

Den som derföre allenast will gifwa akt på Guds råd om wår
salighet, sådant det i ordet är uppenbaradt, kan blifwa så wiss om
salighetens wäg, som han någonsin är om sin egen tillwaro. Den,
som icke är wiss om sättet att blifwa salig, har wisserligen icke gifwit
akt på Guds ewiga, i ordet uppenbarade beslut derom, utan har i dess
ställe försökt genom egen eftertanke — således genom rådfrågande af det
blinda förnuftet — uppgöra sin salighetswäg. När då en sådan i
Skriften läser det lilla enfaldiga ordet, som uttrycker hela hemligheten
att intaga Guds rike, undrar han, att det står så, ja, han stöter sig
derpå, hellre än att ödmjukt och lydaktigt annamma det. På det sättet
måste han mer och mer förbryllas, förblindas, samt förblifwa uti ewig
owisshet. Eller månne icke tusende hafwa undrat, hwarföre det lilla
enfaldiga ordet <b>tro</b> så beständigt skall förekomma i Skriften, och
hwarföre just hela saligheten skall wara bunden wid tron? Tusende hafwa
stött sig derpå. Men hwad hjelper! Hon står der dock, denna 
förargelseklippa, orubbligt fast, grundad i Guds ewiga fridsråd.

Gud har nemligen af ewighet beslutit och i sitt ord uppenbarat,
att såsom ende Sonen, wår Medlare, af idel nåd uti egen person skulle
förwärfwa oss hela salighetsskatten och gifwa oss den såsom en fri skänk,
så skulle wi icke behöfwa göra det ringaste till att förtjena eller blifwa
den wärdiga, utan wi skulle endast emottaga den såsom en fri skänk och
gåfwa. Men som denna gåfwa utdelas genom <b>ord,</b> löften och
tillsägelser, så kunde den icke genom något annat emottagas än genom <b>tron</b>.
Här bör då wäl märkas, att den saliggörande tron werkligen icke är
något annat än <b>tro</b>, än att <b>emottaga gåfvan</b> på ett sådant sätt, som
motswarar det, hvarpå hon gifwes. Hon gifwes till <b>skänks</b>, hon
skall emottagas såsom en <b>skänk</b>; hon gifwes med <b>ord</b>, hon skall
emottagas med <b>tro</b>. Oss tillkommer således blott att taga emot. "Derföre",
säger apostelen, "måste det wara af tron, att det skall wara af nåd,
och <b>löftet blifwa fast</b> för all säden". Ty grundlagen war: "Af nåden
ären I frälsta genom tron, och det icke af eder, Guds gåfwa är det."
Märk! gåfwa är det! Häraf kom det sig, att på samma gång Christus
förkunnade Fadrens ewiga försoningsråd: <b>Så älskade Gud werlden,
att Han utgaf sin ende Son</b>, tillade Han genast det fastställda sättet
och medlet, hwarigenom wi skulle komma i åtnjutande af gåfwan, sägande:
"På det hwar och en, som tror på Honom, skall icke förgås, utan få
ewinnerligt lif." På samma gång Han gaf sina lärjungar det stora
apostlauppdraget: "Gån ut i hela werlden och prediken evangelium för
alla kreatur", förklarade Han genast, hwilka som skulle wara deraf
delaktiga: "Den der tror och blir döpt, han skall warda salig." Ja, häraf
kom det sig, att Christus sjelf så beständigt hade det ordet tro i munnen,
sägande: "Din tro har frälst dig", "ske dig, som du tror", "om du trodde".

Så hafwa ock alla fäderna i gamla testamentet genom tron blifwit
rättfärdiga och "fått wittnesbörd, att de täcktes Gud". Redan Adams
och Evas andre son, Abel, war genom tron rättfärdig, och hans offer
war derföre Gud täckt, "med hwilket han fick wittnesbörd, att han war
rättfärdig". "Genom tron ärade Noach Gud och blef den rättfärdighets
arfwinge, som är af tron." Och "Abraham trodde Herren (uti löftet
om den wälsignade säden, Christus), och det wardt honom räknadt till
rättfärdighet". Och den fromme Tobias sade: "Wi wänta efter ett lif,
som Gud skall gifwa dem, som blifwa i tron starka och fasta för Honom."

Så sannt som Gud är trofast och sannfärdig
Och sagt: Kom hit till mig, kom ho som hälst,
Skall äfwen jag, fast syndig och owärdig,
Blott genom tron på nåden blifwa frälst.
Den 27 Juni.

<b>Faren efter det, som är ofwantill, icke efter det, som är
på jorden.</b>  Col. 3:2.

Såsom wille apostelen säga: I ären här icke hemma, utan såsom
pilgrimer och wandringsmän i ett främmande land, ja, ett fiendtligt
land, der aldrig eder Herre eller eder öfriga andliga slägt haft sin ro
eller sina egendomar, utan endast såsom jagade flyktingar farit
derigenom. Derföre måste allt godt, som gifwes eder på jorden, wara för
eder blott såsom ett trefligare nattherberge för pilgrimen, der han ju
likwäl icke stannar och bosätter sig, utan har ett annat mål för sin resa
än wärdshuset.

Hwar och en, som nu wet med sig, att han blifwit en eländig
syndare, uttröttad, misströstande, ja, dödad genom lagen, men har fått
sin tröst, sin rättfärdighet och sitt lif i Christus och nu lefwer i sådan
tro och i ett sådant lif, att han icke kan få ro i werlden och synden
— märk, du, som wet med dig sådant, dig gäller denna ljufwa 
förmaning: <b>Sök det, som är ofvantill, der din Christus är</b>. Låt aldrig
mer bedraga dig att försöka bereda dig ett paradis på jorden! Det är
blott ett inbillningens bedrägeri, när en christen hoppas att här på
jorden i något jordiskt finna någon större glädje, sedan han en gång fått
sin glädje i Gud. Nej, blir något annat en större lust och glädje, så
lider genast Andens lif. Will du derföre hafwa ett fridfullt och saligt
lif på jorden, med bibehållande af Fadrens kärlek, sök blott att blifwa
mer och mer himmelskt sinnad, mer och mer glömma all annan winning
och lust, och endast fara efter det, som är ofwantill, der Christus är, så
att intet jordiskt får intaga ditt hjerta. Ty så länge Guds säd blir i
dig och du lefwer det sanna lifwet i Gud, förer dig all jordisk lycka och
glädje både i fruktan och i fara: i fruktan, såwida  Andens lif blir i
dig; ty då får du aldrig ro, så länge du har mer lust och trefnad i
något annat än i Gud. Kan du hafwa en större förnöjelse, en kärare
skatt och trefnad i något jordiskt, än i Gud och hans wänskap, och dock
wara lugn och glad, så är det icke wäl med ditt lif i Christus. Arbeta
och wandra här nere, måste du, hafwa och bruka det jordiska, måste du;
men blott med kroppen, hjertat skall wara i himmelen, der Christus är.
Din själabrudgummes nitälskan om din kärlek fordrar det. Då Gud
gifwer dig något ljuft, emottag det med tacksamhet, men ock med
fruktan, att icke ditt <b>hjerta</b> intages deraf. Allt det, som icke är Gud
sjelf och hans nåd, får icke wara hjertats skatt och tröst. En god
lekamlig bergning, rikedom, beqwämlighet, anseende och ära eller andliga 
gåfwor, förstånd, erfarenhet, god wandel, bröders förtroende — allt är det
dyrbara Guds gåfwor, som du wäl må tacka för; men med räddhåga,
att icke någon sådan gåfwa blir hjertats förnämsta lust och tillhåll.
När således en christen i alla fall dock måste hafwa i Gud sin
högsta lust och trefnad, är det icke mycket wärdt att söka någon jordisk
lycka och trefnad; ty winner jag den, är det min fara — winner jag
den icke, är det min plåga. Blir något jordiskt en större lycka och glädje
för mitt hjerta, än den jag har i Gud, är ju det min ewiga olycka;
blir det åter icke någon större glädje och trefnad, än den jag redan har
i Gud, lönar den icke mödan att sökas, efter jag dock förut har en större
glädje. När nu härtill kommer, att menniskohjertat har en oändlig törst
efter att blott få <b>någon</b> annan skatt och glädje än i Gud, måste man
besanna Pretorii ord: "De christnas största lycka är, att ingen lycka
hafwa här på jorden." Och så måste den, som werkligt will intaga
himmelen, snart komma derhän, att han älskar fattigdomen mer än rikedomen,
föraktet mer än äran, lidandet mer än njutningen, ja, döden mer än
lifwet. Detta må wäl heta: <b>I ären döda</b> — och <b>korsfästa med Christus</b>.
O, ett för köttet allt för bittert förhållande! Här skall hwar och
en märka, huru nödwändigt det är för den, som skall följa sådana lagar,
att hafwa ett annat lif än blott naturens, wara född af Gud och 
lycklig i Gud, ja, hafwa himmelrike i sitt hjerta, så att Christus är wårt
lif, wår skatt och wår glädje. Ty eljest blir det oss allt för odrägligt,
ja omöjligt, att i sanning och beständigt <b>fara efter det, som är 
ofwantill, och icke efter det, som är på jorden</b>. Om man ock säger det med
munnen, ljuger man på sin själ; hjertat far dock efter det, som är på
jorden, egen ära, wällust, rikedom, så länge man icke har fröjd i
Herren, eller lif och trefnad i Gud. Rätta christna hafwa wäl ock ett 
jordiskt, förderfwadt kött, fullt med lustar och begärelser; men de äro dock
korsfästa med Christus. Asaph bekänner, att det gjorde honom ondt
och stack i hans njurar att se den ogudaktiga hafwa all medgång, då
den rättfärdige måste mycket lida; men, tillägger han, "dock blir jag städse
wid dig, Herre. När jag har dig, frågar jag intet efter himmel och
jord. Om mig än kropp och själ försmäktade, så är du, Gud, dock
alltid mitt hjertas tröst och min del".

Ja, hwad är all lycka i werlden mot den
Att städse här få hafwa sin Gud till sin wän.

Att midt under jordlifwets oro och strid
På djupet uti hjertat dock hafwa Guds frid.

Den friden, o Jesu, förware oss här,
Tills wi en gång få se dig med fröjd, som du är.
Den 28 Juni.

<b>Bergen skola wäl wika och högarna falla, men min nåd skall icke
wika, och mitt fridsförbund skall icke förfalla, säger Herren,
din förbarmare</b>.  Es. 54: 10.

"Hwem skulle jag tro om Gud, mer än Gud sjelf?" sade Ambrosius. 
Det är en olycklig omständighet, att hos alla menniskor, äfwen
hos de wäckta och de trogna, ligger en oändlig benägenhet att döma
om saligheten efter någon egen <b>inre känsla, eget tycke</b> eller förnuft; att
döma om Guds förhållande till oss efter något, som man inom sig
sjelf förnimmer eller erfar; att icke wilja se upp till Gud, huru <b>Han</b>
sjelf uppenbarat sin wilja och sitt råd om wår salighet, icke wilja
eftersinna, hwad som hos Gud är beslutet, huru det i hans rådshandlingar
står skrifwet, utan i dess ställe sitta ned hos sig sjelf, ängslas, tänka,
sucka och fråga liksom i wädret: Ack om jag wisste, huru det är med
min själs sak hos Gud? — Huru kan jag wäl på detta sätt med någon
visshet få weta det? Hwilken wisshet kan jag få af mina egna tankar,
känslor och tycken? Hwad betyda wäl dessa i denna stora fråga, mer
än hö och strå för windarna? Den ena stunden tycker jag, att Gud
är idel nåd och kärlek, den andra stunden, att Han är en sträng
domare, som umgås bara med lag och rätt; den ena stunden ser jag Gud
uti allt, som omgifwer mig, den andra stunden tycker jag, att det finns
ingen Gud; den ena stunden tycker jag om mig sjelf, att jag är en
ganska god christen, den andra stunden, att jag är en alldeles ohjelplig
syndare. Så wackla och wända sig tycke och känsla hit och dit. Och
hwad jag tycker den ena stunden, kan wara lika falskt, som det jag tycker
den andra stunden.

Det är äfwen samma benägenhet, nemligen att döma efter eget
tycke, som gör, att så otaligt många helt och hållet gå miste om 
salighetswägen. Hwar och en har sitt eget tycke och tror ingenting hellre
än detta. Den ena tycker, att Gud skall hafwa behag uti det, den
andre, att Han skall hafwa behag uti något annat. Så wäljer hwar
och en sin wäg, känner derwid tilläfwentyrs något ljuft uti sitt hjerta
och dömer då straxt, att det är en god wäg, och följer den. Så t. ex.
will den ena behaga och winna Gud med några <b>yttre</b> lagens gerningar,
såsom med barmhertighetswerk, kyrkogång m. m.; en annan med några
<b>inre</b>, såsom med ödmjukhet, kärlek o. d.; en tredje med försakelse, bön
och enslighet; en fjerde med någon religiös werksamhet för medmenniskor;
en femte med alla dessa stycken tillhopa. Genom sådant söker man då
warda benådad och för Gud täck. Och hwad är orsaken till alla dessa

irrwägar, som de efter eget tycke utwälja? Sannerligen ingen annan,
än att de icke weta eller besinna, hwad Gud redan af ewighet i sitt
himmelska råd beslutit om den fallna menniskans salighet; att de icke
weta, hwilket förbund Gud har ingått med sin Son, hwilket testamente
Han gjort åt menniskorna. Ty wi tala nu icke om dem, som med 
sofwande och skrymtaktigt sinne förgäta att söka sin frälsning, eller med
inbillad tro "draga wår Guds nåd till lösaktighet", utan om dem, som
werkligen söka salighet, men blott söka på orätt wäg. Äfwenså, när
du wäl rätteligen söker saligheten allenast genom tron, men söker tron
hos dig sjelf, föresätter och bemödar dig att tro, bråkar och arbetar
med ditt hjerta att förmå det till att tro, men har ditt öga riktadt
endast inåt, inpå dig sjelf, eller hwad du sjelf erfar och förnimmer, för
att märka om der ännu skall wara någon tro eller icke, men du får
ingen wisshet, du wacklar hit och dit — hwad menar du är orsaken?
Sannerligen ingen annan, än att du söker på orätt ställe, söker i 
wädret, söker nemligen hos <b>dig sjelf</b>, hwad som aldrig der fanns, hwad
som war att söka i himmelens rådkammare, uti <b>Guds ord</b>, oss 
uppenaradt. Märk: Tron upptändes icke genom att företaga sig och bemöda
sig att tro, utan derigenom att wi wända ögonen bort ifrån oss sjelfwa,
bort ifrån hwad wi hafwa, förnimma och äro, och wända dem inpå,
<b>hwad Gud beslutit och uppenbarat</b> om wår salighet. Du har bemödat
dig att tro och har anropat Gud om nåd dertill, men har aldrig ännu
fått någon tro, någon frid, och nu undrar du, hwad orsaken månde
wara. Undra icke. Du har kanske ännu aldrig wetat, efterfrågat eller
betänkt, hwad det war, som beslöts i det stora rådet, hwilket Gud i
himmelen höll om menniskornas sak, förrän werldens grund lades; du
har kanske aldrig wetat eller betänkt, <b>hwilket förbund Gud då ingick
med sin Son</b>, hwilket testamente Han gjorde åt menniskorna. Huru
nödigt är det icke att wäl lära känna detta och sedan endast rätta sig
derefter, endast bygga derpå! Då står jag på en fast grund, en i lif och
död bestående grund, ty <b>det är en ewig grund</b>; den lades djupare och
tidigare än jordens grundwalar: "Såsom Han har oss utwalt i Christus,
förrän denna werldens grund war lagd." Och den består äfwen längre
än jordens grund; "ty bergen skola wäl wika, och högarna falla; men
min nåd skall icke wika, och mitt fridsförbund skall icke förfalla, säger
Herren, din förbarmare."

Så är jag trygg och salig, ehwad som kommer på,
Och hur det äfwen skiftar i mitt sinne;
Ty se nu har jag börjat att till min tröst förstå,
Att ej min trygghet sökas skall derinne.
Nej, <b>utom</b> mig i Christus är all min salighet,
Mitt lif, min frid, min trygghet för tid och ewighet.
Gud ware derför lof och pris och ära!

Den 29 Juni.

<b>Döden nu edra lemmar, som äro på jorden: boleri, orenlighet,
lusta, ond begärelse och girighet, som är afgudadyrkan.</b>
Col. 3: 5.

Här nämnas egentligen blott twå syndawägar, <b>otuktens</b> och
<b>girighetens</b>. Twå grufliga afgrundsswalg, deri många till himmelriket lärda,
trogna själar, "som rättligen woro undsluppna" och "hade undflytt
werldens orenlighet", hafwa igen nedsjunkit och förlorats. Dessa twå
syndawägar äro dock deruti olika, att den förra är grof och wederstygglig
och plägar bekymra och ängsla själar; den sednare åter will nästan ingen
menniska erkänna för hwad den är. Den förra kunna menniskor bittert
beklaga och ängslas deröfwer, men öfwer den sednare hörer man sällan,
att någon sörjer och ängslas, utan den får wanligen ett bättre namn
och ursäktas t. ex. sålunda: Jag måste ju försörja mig och de mina,
det är icke girighet, utan <b>nödwändig hushållsomsorg</b>. Dock kan den
gamle tjusaren så grufligen förwända synen, att äfwen otuktssynden,
som i sig sjelf är så grof och wederstygglig, kan i frestelsens stund synas
alls intet farlig, utan ganska oskyldig. Detta är dock för en christen
det tydligaste tecknet, att djefwulen är nära och farans stund för handen.
Sannerligen, när samma synd, som i sunda och sansade tider är dig
så ryslig, att du bäfwar wid blotta tanken derpå, nu synes dig såsom
ett intet, helt ringa och ursäktlig, då wet du, att frestelsens stund är
inne, att det är den gamle tjusarens ande och mörkrets makt, som så
förwänder din syn. Då, wakta dig, wakta dig! Då gäller det skyndsamt 
fly eller falla! Märk: <b>skyndsamt</b> fly — eller ock falla i fiendens
wåld. Börjar du allenast öfwerlägga, så är du fången. Att Eva blott
inlät sig i samtal med ormen, samt såg på den förbjudna frukten, det
war wägen till fallet. I denna strid segrar man mer genom flykt än
genom kamp. Så skall du ock weta, att det är djefwulens råd och det
redan bestuckna sinnets bedrägeri, att du will wäl icke falla i synden,
men blott försöka, huru nära du kan gå intill brädden, utan att störta
ned i djupet. Då sinnet är sundt och wakande, söker du hellre att
komma så långt som möjligt från kanten. Här gäller i allmänhet, att
den, som will undfly synden, skall börja med att fly frestelsen, fly 
anledning och tillfälle, fly den första tanken, och, så wida möjligt är, fly
ställen och föremål, som medföra frestelse. Hit höra Christi ord: "Om
så är, att ditt högra öga är dig till förargelse (förförelse), så rif det
ut och kasta det ifrån dig; det är dig bättre, att en din ledamot 
förderfwas, än att din hela kropp kastas till helwetet." Äfwen det som i

sig sjelft är oskyldigt, såsom ögat, måste dock undflys, när det genom
syndens mellankomst blifwit dig till en frestelse. Och om det är dig så
kärt som ditt öga, och dess försakande är dig få bittert som ett ögas
utrifwande — fly det dock! Fly med din själ såsom med ett byte!
Det är dig bättre, att nu en liten tid lida det bittraste och dock rädda
din samwetsfrid i tiden och din själ för ewigheten, än att här en liten
tid hafwa lust i synden och qwal i samwetet och helwetets eld i ewigheten!

Men för att uppwäcka christna till waksamhet, ja, till fasa för
denna synd i alla dess grader, från blotta tankar och begärelser till den
grofwa utöfningen, kan ingenting kraftigare anföras, än det som läses
i 1 Cor. 6. O, ett tänkwärdt stycke! Så talar apostelen: "Weten I
icke, att edra kroppar äro Christi lemmar? Skulle jag nu taga Christi
lemmar och göra der skökolemmar af? Bort det! Flyn boleri. All
synd, som menniskan gör, är utom kroppen; men den som bedrifwer
boleri, han syndar på sin egen kropp. Eller weten I icke, att eder
kropp är den Helige Andes tempel, som är i eder, hwilken I hafwen
af Gud, och ären icke edra egna? Ty I ären dyrt köpta. Derföre
prisen nu Gud uti eder kropp och i eder ande, hwilka tillhöra Gud."
Märken sådana saker! <b>I ären dyrt köpta</b> med Christi dyra blod; <b>I
ären icke edra egna</b>, så att I kunnen göra, hwad I wiljen, med eder
kropp och eder ande, edert hjerta och edra tankar. Skulle jag taga
Christi lemmar och göra der skökolemmar af!

Det andra afgrundsswalget war <b>girigheten</b>. Denna uppslukar
själar så mycket lättare, som den icke synes ryslig, utan har så wackert
sken, så många ursäkter. Hwem will widkännas girigheten? Nej, en
christen, som börjar intagas af denna begärelse, wet det föga, utan ehwad
han ser på sjelfwa <b>begärelsen</b>, eller på <b>föremålen</b> för densamma, så ser
han idel oskyldiga saker. Han finner, att det är lofligt, ja, en pligt,
att försörja sig och de sina; widare ser han på föremålen för sitt
begär, och äfwen de äro oskyldiga, de äro Guds egna gåfwor, för hwilka
wi ju böra tacka Gud. Penningar, jordagods, oxar, hus, mat och
kläder — allt är det oskyldiga saker. Hwem kan då straffa hans fikande?
Det är blott <b>graden</b> af det fikandet, som skall utmärka faran, och
graderna äro så många; hwem kan här bestämma, hwad som är girighet?
O, den christen, som icke här skall snärjas och blifwa en Demas, skall
icke skämta och skrymta, utan blifwa skarpt uppmärksam på sin själs wäl
eller we, samt på Herrens ord om hwad som är ett rättsinnigt wäsende
i Jesus, och deremot hwad girighet är och werkar.

Bered wår kropp och själ, o Herre, till ditt tempel
Och tryck i hjertat djupt din Helge Andes stämpel.
Ja, rena oss alltmer till ande, själ och kropp
Och tag oss, frälsta, sist uti din himmel opp.

Den 30 Juni.

<b>Sen uppå fåglarna under himmelen, de så intet, och intet skära
de heller upp och församla intet i ladorna, och eder himmelske
Fader föder dem. Ären I icke mycket mer än de?</b>
Matth. 6: 26.

För oerfarna goddagsmenniskor, som ingen nöd känna, samt för
lifligt troende christna, för hwilka ordet är allt, behöfwes icke denna
betraktelse. Men när en christen kommer derhän i mörker och
anfäktning, att han twiflar på allt Guds ord, då wisar Herren honom till
skapelsens werk, dem han icke behöfwer tro, utan kan se med ögonen;
t. ex. emot lekamliga bekymmer säger Herren: "Sen uppå fåglarna
under himmelen; eder himmelske Fader föder dem: ären I icke mycket
mer än de?" Skulle Gud sörja för de amå, obetydliga fåglarna, men
glömma och förgäta menniskan, hans dyrbaraste och herrligaste skapelse,
Guds afbild, barn och arfwinge, herrskaren öfwer fåglarna och djuren?
Skulle Gud glömma menniskan? Skåden liljorna på marken! Salomo,
i all sin herrlighet, war icke så klädd som en af dem. Kläder nu Gud
så gräset på marken, som dock i dag står och i morgon kastas i ugnen,
skulle Han icke mycket mer göra det eder — eder, som ären "Guds slägte"!
O, I klentrogna! Mot fruktan för onda menniskor, säger Herren:
"Säljas icke twå sparfwar för en skärf? och en af dem faller icke på
jorden eder Fader förutan. I ären ju mer wärda än många sparfwar.
Edra hufwudhår äro alla räknade. Derföre skolen I icke rädas." Du
tycker dig wara öfwergifwen af Gud; det är någon wiss sak, i hwilken
du tycker dig alldeles hjelplös, du kan sjelf omöjligt hjelpa densamma.
I hela werlden finns ingen, som kan hjelpa den; och du har anropat
Gud, så att du är hes och worden trött och allt ser ut lika förgäfwes
— Gud "har sig såsom en hjelte, som är förtwiflad, och såsom en
kämpe, den icke kan hjelpa". Är det möjligt, att det werkligen 
förhåller sig så, som det då synes dig? Förstår du icke, att det är något
djupt fördöljande af den underlige, men dock trofaste Guden?
Förutsatt, att du icke strider emot Herren och hans ordning, t. ex. begär
helgelsekraft, förr än du blifwit troende och glad i oförskylld nåd; eller
du begär lekamlig hjelp, utan att wilja arbeta o.s.w. — förutsatt
således, att du söker hjelpen på rätt wäg, så är det alldeles omöjligt,
att icke Gud skulle gifwa dig allt, hwad som är dig bäst och nyttigast.
Eller är nu Herrens arm förkortad, att Han icke mer kan hjelpa? Och
Han, som har gjort ögat, skulle Han icke se — och se din nöd? Han
som gjort örat, skulle Han icke höra? Han som sköter fåglarna, skulle

Han icke wårda sig om dig? Tänk grundligt på Christi fråga: <b>Ären
I icke mycket mer än de?</b> Frälsaren förklarar: "I ären mer wärda
än många sparfwar!" Tänk! Det säger Herren sjelf. Ja, så måste
Christus hafwa ansett det, som så dyrt köpte oss: "I ären mer wärda
än många sparfwar". Och nu wårdar Han sig om sparfwarna. Skulle
Han då glömma dig? Du säger: "O, jag har syndat! Jag lider, det
jag wäl förtjent; jag är med all rätt öfwergifwen" O menniska, har
då Gud handlat med oss efter wåra synder? Han, aom utwalde oss i
Christus, förr än werldens grund war lagd; Han, som i Christus 
försonade werlden med sig sjelf, då wi ännu woro owänner, då wi ingen
försoning hade, då ingen bad Honom — skulle Han nu handla med oss
efter wåra synder? Skola wi nu bestå för Gud genom wår egen 
rättfärdighet? Då blefwe intet kött frälst; då skulle wi icke heller få en
droppe watten. Nu äro wi deremot alla ögonblick omgifna af otaliga
Guds wälgerningar. Så böra wi då af det, som wi se, lära oss att
tro äfwen det, som wi icke se.

På samma sätt böra wi ock med ögat på skapelsens storwerk stäfja
förnuftets öfwerdåd, som will träta med Gud, döma öfwer hans ord
och werk och betwifla, hwad det icke förstår. När fordom en eljest from
man, hwars like icke fanns i landet, en gång föll i denna frestelse,
swarade honom Herren: "Säg, är du så klok? Hwar war du, då jag
grundade jorden! Säg mig. Wet du, ho har satt henne sitt mått?
Hwar war du, då morgonstjernorna tillsammans lofwade mig, och alla
Guds barn fröjdade sig. Ho har tillslutit hafwet med sina dörrar, då
det utbrast såsom utur moderlifwet? Hafwa dödens dörrar någon tid
upplåtit sig för dig? Eller har du sett dörrarna åt mörkret? Hwilken
är wägen dit, der ljuset bor? Och hwilket är mörkrets rum? Kan du
binda tillsammans sjustjernornas band? eller upplösa Orions band?
Wet du, huru himmelen skall regeras? Eller kan du sätta ett
herradöme öfwer honom på jorden?" På sådana frågor skulle man försöka
sig, när man will döma öfwer Guds ord, och der är något, som man
icke förstår, så blir man snart glad att lemna det arbetet och säga: <b>Tala
Herre, din tjenare hör till</b>. Då har man med nytta betraktat
skapelsens under.

Du, Gud, är Gud, och ingen mer,
Allt står i dina händer.
Sjelf styr du allt; ehwad som sker,
Det till din ära länder.

Säll den, som sig till dig betror,
Som barn med fadren talar;
Uti din famn han säker bor,
Hans hjerta du hugswalar.
Den l Juli.

<b>Wi berömma oss af Gud genom wår Herre Jesus Christus,
genom hwilken wi nu fått förlikningen</b>.  Rom. 5: 11.

Apostelen sammanfattar här allt, hwad saligt kan nämnas, uti
sjelfwa den ewiga källan och upphofwet till allt, nemligen Gud sjelf,
och säger: wi hafwa Gud sjelf; Gud sjelf är wår wän och Fader, och
dermed måste följa all trygghet och salighet. Först är Gud sjelf mycket
mer än alla hans gåfwor. Guds wänskap är mer än himmelens salighet.
Gud sjelf är solen och saligheten i himmelen, såsom ock redan här
<b>hans wänskap</b> är de trognas egentliga fröjdekälla. För det andra äro
ock alla gåfwor i Honom innefattade: i Honom är all wår rättfärdighet
och starkhet, i Honom wår frid och tröst; Gud är wår Fader, och all
barnens rikedom och trygghet är uti sjelfwa Fadren. "Äro wi barn,
så äro wi ock arfwingar." "Då Gud icke skonat sin egen Son, utan
gifwit Honom ut för oss alla, skulle Han icke ock gifwa oss allting med
Honom?" Tänk, när du eger sjelfwa den store allsmäktige Gudens
wänskap, då måste du wisst wara alla stunder lycklig. Wore du eljest
den fattigaste, du är då den rikaste; den mest ringa och föraktade, du
är då den ärofullaste; den mest ensamma och öfwergifna, du har då
alltid det herrligaste sällskap. Sålunda se wi David och andra heliga
hafwa fröjdat sig i sjelfwa Gud, såsom deras egentliga tröst och 
berömmelse. "Min själ skall berömma sig af Herren." Wi wilja dagligen
berömma oss af Gud, att Han är oss allt, hwad wi behöfwa, så att
det heter i hjertat sålunda: "Herre, min klippa, min borg, min förlossare,
min Gud, min tröst, den jag mig widhåller, min sköld, min salighets
horn och mitt beskydd." På detta sätt skola alla rättfärdiggjorda själar
känna sin Gud och berömma sig af Honom; såsom profeten säger: "Uti
Herren warder all Israels säd rättfärdigad och skall berömma sig af
Honom."

<b>Genom wår Herre Jesus Christus, genom hwilken wi nu hafwa
fått förlikningen</b>. Apostelen upprepar idkeligen, att wi hafwa all denna
nåd, trygghet och berömmelse endast genom wår Herre Jesus Christus
och hans försoning. Det är ock högst nödigt att ständigt betänka detta.
Hela wår tröst och berömmelse af Gud, af hans wänskap och af den
ewiga saligheten är genast förswunnen, så snart wi wända ögat från
denna enda gällande grund och orsak och börja se på oss sjelfwa. Då
framträder snart wår synd och mångfaldiga owärdighet, och då äro wi
genast försagda, glädjen och berömmelsen af Gud är slut. Betänk 
derföre alltid och oaflåtligt, att all denna nåd, hwarigenom wi berömma
oss af Gud, att Han är wår, med allt hwad Han är och har, grundar
sig endast på försoningen genom Christus, icke på någon wår godhet och
wärdighet, utan endast på den ewiga kärlek, hwarigenom Gud gaf oss
sin Son, då wi ännu woro "syndare", "ogudaktiga" och "owänner".
Betänk dock, hwad deri ligger, att Gud, som först har sjelf skapat oss
till sina barn och arfwingar, äfwen sjelf gaf oss sin Son till en
Frälsare, då wi woro ogudaktiga och owänner, och att wi då "wordo förlikta
genom hans Sons död". Detta är en ewig tröstegrund för arma
syndare, hwilken icke wacklar och faller med wårt wacklande och fallande,
utan blir alltid fast och qwarstående. Ty du kan lätteligen uträkna,
att Han, som gjort det, som är större, att af fiender göra oss till
wänner, skall mycket mer göra det, som är mindre, nemligen att, då wi nu
äro så dyrt förlikta, äfwen behandla oss såsom sådana, d.ä. icke se på
wåra synder och döma oss efter lagen, utan alltid wara oss huld och
nådig och äfwen föra oss ända fram till den salighet, hwartill Han först
skapat oss och sedan så dyrt återlöst oss.

Så nödigt det är, att alltid berömma sig af Gud, d.ä. att alltid
behålla en werklig trostillförsigt, en glad och hjertlig förtröstan till 
Honom, hwaraf en christens hela andliga lif beror, så nödigt är det
derföre att alltid fasthålla, hwad detta innebär: "Genom wår Herre Jesus
Christus, genom hwilken wi nu hafwa fått förlikningen." Isynnerhet
då wårt hjerta, såsom stundom sker, är alldeles iskallt för Gud, wi
hafwa blifwit förströdda och främmande för Honom, men en nöd uppstår,
så att wi behöfwa bedja; då tycka wi, att också Gud är alldeles iskall
för oss, bryr sig intet om oss, ser icke oss, aktar icke oss eller hörer wår
bön. Då blir det nödigt att ihågkomma, att denna bild af Gud är
alldeles falsk, är en gruflig wanställning, som kommer endast af wårt
kalla, otrogna hjerta och af djefwulens ingifwelse. Ty Herren Gud har
sjelf afmålat sig på ett helt annat sätt, såsom en ewig och omätlig
kärlek, som utgifwit sin egen älsklige Son för oss, och som nu alla stunder
innerligen älskar dem, som tro på Honom — en huld Fader, som är oss
alla stunder nära, ser alla wåra behof och bekymmer och, om Han ock
döljer sig och dröjer med hjelpen, dock alltid har sin "lust uti att göra
oss godt". Gud <b>kan</b> aldrig wara kall och liknöjd för dem, som dock <b>äro</b>
af hans älsklige Son dyrt försonade och äro i Honom rättfärdiga.

Så älskade Gud werlden all,
Att Han utgaf sin ende Son,
Att hwar och en, som på Honom tror,
Skall få ett ewigt lif.

Ty deruti står kärleken,
Ej det wi hafwa älskat Gud,
Men deruti att Han älskat oss
Och gifwit oss sin Son.
<h1>Den 2 Juli.

De äro alla afwikna och allesammans odugliga. Der är
ingen, som gör wäl, ja, icke en. Ps. 14: 3.</h1>

Här hafwa wi en öfwermåttan wigtig lärdom om synden. Herren
låter oss här förstå, att wi äro alla lika fördömda syndare. Deruti äro
wi alla lika. Detta behöfwa wi alla djupt betänka. Det är allas wår
natur, att då wi se hela werlden nedsänkt i synder, wi hålla oss sjelfwa
för bättre. Först kunna den sina och sofwande werldens barn aldrig
tro, att de äro lika stora syndare inför Gud som tjufwar och mördare,
publikaner och skökor; och på denna sin inbillning grunda de den säkerhet
och förmätenhet, hwarigenom de emotstå allt Guds råd till deras
frälsning, all Guds förmaning till bättring och omwändelse.

Men äfwen de wäckta och troende hafwa sin del i samma
inbillning. När wi med förskräckelse sett wår syndanöd och sökt och funnit
frälsning i Christus, händer det dock ofta, att wi glömma, det wi ännu
bära samma förderfwade natur som Adam; det tyckes oss, såsom wore
wi af ett bättre slägte än de grofwa syndare, publikaner och skökor.
Detta märkes af den förwåning, som då uppstår, när wi förnimma
några swårare synder hos oss. När de mörka djupen af hjertats förderf
öppna sig, och der framträda några rätt förskräckliga ting, t. ex. sådana
som Christus säger utgå ur menniskans hjerta: "Onda tankar, hor,
boleri, mandråp, stöld, girighet, swek, listighet, otukt, ondt öga, hädelse,
högfärd, galenskap" — när wi känna något så grufligt hos oss, då
förwånas och förskräckas wi och äro färdiga att förtwifla. Tänk, när wi
få känna t. o. med "hädelser" emot Gud, kanske i sjelfwa bönen, såsom
somliga christna i swår anfäktning få erfara det. Eller wi känna en
gruflig kallsinnighet för Gud och deremot en alltför stark kärlek till
synliga föremål, ja, mäktiga syndalustar o. dyl. samt öfwer allt detta icke
äro rätt förkrossade, utan ännu hårda och lättsinniga. Eller, när wi
skulle älska wår nästa såsom oss sjelfwa, wi t. o. med känna afund,
eller för en billig tillrättawisning känna wrede och hat uppstiga — för
att icke tala om den allragrufligaste synden, att wi icke rätt wörda Christi
lidande, utan kunna höra, att Han blef gisslad, törnekrönt och hängde
på spikar, oss till frälsning och salighet, och dock så litet älska Honom,
att små, onyttiga ting äro oss kärare — o, när wi känna sådant, då
förskräckas wi och förundras. Hwadan kommer nu sådan förundran?
Endast deraf att wi icke trott, att wi woro så förderfwade. Wi hafwa
sett andra Adams barn helt försänkta i alla laster och likwäl med
stolthet förswara sig, bortwisa Guds ord, försmäda och förfölja Christus,

deröfwer hafwa wi icke mycket förundrats; men oss sjelfwa hafwa wi
ansett, såsom wi tillhörde ett annat slägte. Nu är det sannt, att då
wi äro födda af Gud, hafwa wi fått en ny och helig ande. Men den
del af wårt wäsende, som är född af kött, är dock ännu kött; och detta
är alltid lika förgiftadt och ondt.

Herren lärer då här, såsom eljest hela Skriften, att synden är allas
wår <b>natur</b>, är <b>allas wårt gemensamma arf af Adam</b>, ehwad wi wilja
det eller ej. "Här är ingen åtskilnad; allesammans äro wi syndare."
"Herren såg af himmelen uppå menniskors barn, att Han skulle se, om
der wore <b>någon</b> förståndig och frågade efter Gud. Men de äro alla
afwikna, och <b>allesammans</b> odugliga; det är <b>ingen</b>, som gör wäl, icke
till en." Såsom Gud tidigt klagade, "att menniskans ondska war stor
på jorden, och all hennes hjertas uppsåt och tanke alltid benägen till
det, som war ondt". Sådan är menniskan af naturen, d. ä. allt hwad
som härstammar från Adam. Om wi rätt trodde och besinnade detta,
skulle wi icke falla i så stor förundran, ja, i förtwiflan, när wi erfara
det hos oss sjelfwa, utan prisa den gudomliga barmhertigheten, som just
för detta wårt förtappade tillstånd gaf oss sin Son till en Frälsare.
Det är mycket wigtigt för wårt förblifwande i trons tillförsigt, att wi
djupt inprägla hos oss och låta det wara en alldeles afgjord sak, att wi
alla äro genom Adam så förderfwade och förtappade warelser, att i wår
natur är intet annat än synd, ondska och wanmakt, att wår Herre Gud
aldrig tänkt något annat om oss. Ty då skulle wi i wåra mest
förödmjukande erfarenheter af synden skynda fram till nådestolen och
säga: "Det är dock allt förloradt i mig; Gud, se ej på mig, se på
din Son;" och alltid besinna, att Gud har dock allt sitt wälbehag endast
i sin Son, att all wår rättfärdighet är endast i Honom, och att derföre
Guds wänskap aldrig rubbas genom det förderf, som är i oss, så länge
wi blifwa i hans älsklige Son, i hwilken wi hafwa t. o. med mycket
mer rättfärdighet och Guds wälbehag, än Adam före fallet.

Se ej på mig, se ej på mig, se på din Son, o Gud,
Se på hans sår och se mig an i hans försoningsskrud.
Ty om du ser mig utom den, så finns ej hopp för mig,
Då kan jag ej bestå en dag, ett ögonblick för dig.

Se ej på mig, se på din Son, ty jag är swart i grund
Jag wikit af från dina bud och brutit ditt förbund.
Min bättre eller sämre stund är lika inför dig,
Ty hwarje stund jag syndig är. O Gud, se ej på mig!
Den 3 Juli.

<b>Saligheten är den menniskas, hwilken Gud tillräknar
rättfärdigheten utan gerningar</b>.  Rom. 4:6.

Detta språk säger oss i klara och bestämda uttryck, att en menniska
kan wara <b>rättfärdig inför Gud, fastän hon ännu drages med synder</b>.
Här säges nemligen uttryckligt, att då Gud rättfärdiggör en menniska,
det icke sker på det sättet, att Han utplånar synden ur hennes wäsende
och gör henne i sig sjelf syndfri, utan att det sker genom <b>tillräknande</b>.
Wår rättfärdiggörelse sker på det sättet, säger denna text, att Gud
tillräknar menniskan en rättfärdighet, som icke finnes hos henne, och deremot
"förlåter" och "öfwerskyler" de synder, som finnas hos henne. Då ordet
<b>rättfärdiggöra</b> hade kunnat för någon wara twetydigt, brukar apostelen
här i stället orden: <b>tillräkna rättfärdighet</b>. Och sedan förklarar han
samma saliga werk med Davids ord, att blott den menniska är salig,
"hwilkens orättfärdigheter äro förlåtna, och hwilkens synder äro
öfwerskylda", eller öfwertäckta; att endast den man är salig, "hwilken Gud
ingen synd <b>tillräknar</b>". Tänk nu, då den menniska är salig, hwilken
Gud "<b>tillräknar</b> rättfärdighet utan gerningar", och hwilken Han icke
<b>tillräknar synderna</b>, så är ju dermed sagdt, att rättfärdigheten icke finnes
hos den saliga menniskan, ty då hade den icke behöft "tillräknas" henne.
Men deremot innebär det ock, att synderna finnas hos den saliga
menniskan, efter dessa sägas "icke tillräknas" henne, utan "öfwerskylas".
Detta är nu wisserligen hela Skriftens stora hufwudlära, som ligger i
all Guds förkunnelse om Christi medlareembete och hans rättfärdighets
tillräknande; men här hafwa wi det i korta och bestämda uttryck, hwilka
på en gång alldeles nedslå den falska meningen, hwarmed själafienden
en och annan gång förwillat menniskor, att wi skulle rättfärdiggöras på
det sättet, att wåra personer göras i sig sjelfwa syndfria. Nej, säger
här apostelen uttryckligt, Gud gör oss rättfärdiga på det sättet, att Han
<b>tillräknar</b> oss rättfärdighet, utan att wi äro eller blifwa i oss sjelfwa
rättfärdiga eller syndfria här på jorden, så att synderna derföre måste
förlåtas", "öfwerskylas".

Om wi nu sålunda förstått, att wi icke äro rättfärdiga på det
sättet, att synden är utplånad ur wårt wäsende, och att wi i egna
personer fullkomligt hålla lagen, utan att det skett genom "tillräknelse",
måtte wi då icke falla på en lika stor willfarelse åt motsatta sidan,
nemligen att tänka, det Gud räknar oss för rättfärdiga, fastän wi icke
werkligen äro det. Nej, lofwadt ware Herrens Christi namn! Wi äro
werkligt rättfärdiga genom Honom. Då man icke blifwit rätt waken


att se Guds wäsendes fullkomlighet, drömmer man om en sådan
rättfärdiggörelse, hwarigenom Gud skulle genom ett slags <b>eftergift</b> af sina
heliga ord och domar låta oss gälla för rättfärdiga, utan att wi på
något sätt ega, hwad <b>rättfärdighet</b> betyder: en hel fullgörelse och 
ostrafflighet inför lagen. Detta är att tänka ganska försmädligt emot Gud,
såsom om Han utöfwade barmhertighet på rättwisans bekostnad.
Annorlunda lärer apostelen. Gud har "satt sin Son till en nådestol genom
tron i hans blod, för att låta se sin rättwisa i det, att Han
rättfärdiggör den, som tror" — såsom orden lyda i Rom. 3. "På det Han
skulle wara sjelf rättfärdig och rättfärdiggörande den, som är af Jesu
tro." Och i Rom. 5 säger han uttryckligt, att det är genom ens 
lydnad, ens rättfärdighet, wi warda rättfärdiggjorda. Det sker icke genom
eftergift af någon enda bokstaf eller prick i lagen, utan genom ett helt
och punktligt fullgörande af alla lagens bud och domar, hwilket 
Medlaren gjorde så helt och hållet för oss och i wårt ställe, som om wi sjelfwa
hade gjort och lidit allt efter lag. En menniska kan så fullgöra en annans
skyldighet, t. ex. betala sin broders skulder, att den skyldige blir werkligt
skuldfri och oantastlig — att han icke blott anses så, utan att han 
werkligen är skuldfri, genom den gode brodrens fullkomliga betalande af hans
skulder; och mycket mer måste då Herrens Christi fullgörande och
betalande för oss göra oss werkligt skuldfria och rättfärdiga, fastän wi icke
sjelfwa äro mäktiga att fullgöra lagen. Derföre få wi icke så förstå
orden "tillräkna rättfärdighet", som skulle Gud räkna oss för rättfärdiga,
fastän wi icke werkligen äro det, utan meningen är blott, att det är en
annans rättfärdighet, som är oss skänkt och tillräknad, men på ett så
sannt och fullkomligt sätt, att wi werkligen äro rättfärdiga. Den heliga
lagen har ingenting lidit i sin majestätiska rätt; dess fordringar äro
fullgjorda i all deras oändliga widd; dess domar och straff äro utståndna i
all deras förskräcklighet. Kortligen: Gud är <b>rättwis</b>, då Han
rättfärdiggör den, som tror; ty det är icke en blott tänkt eller diktad, utan en
werklig rättfärdighet, Han tillräknar oss. Och Han skall på den yttersta
dagen i hela werldens åsyn kalla sina troende<b> de rättfärdiga</b> och i 
enlighet med den fullkomliga rättwisan gifwa dem "rättfärdighetens krona"

I <b>Jesus</b> är jag hwit och ren, hur swart i mig jag är,
I <b>Honom</b> är jag god och from och helig redan hår.
Ty hwad Han är, det är ock jag, och hwad Han har, har jag:
En <b>full rättfärdighet</b> för Gud och allt hans wälbehag.


Den 4 Juli.

<b>Min wän, huru kom du härin och har icke bröllopskläder</b>?
Matth. 22:12.

Uti Matth. 22 säger Christus, att "himmelriket", d. ä. hans 
nåderike på jorden, är likt ett "bröllop, som en konung gjorde åt sin son".
Härtill bjöd han många; men de flesta föraktade bjudningen och
ursäktade sig, att de icke kunde komma, den ene hindrad af sin köpenskap,
den andre af sin afwelsgård, den tredje af sin maka. Dock war det
icke alla, som så föraktade kallelsen; nej, många annammade den, 
<b>borden woro alla fullsatta</b>. Men nu säger Christus, att just ibland dessa,
som hade annammat kallelsen, kommit till bröllopet och sutto wid
borden, fanns också en man, som icke hade bröllopskläder, utan satt der i
sina egna kläder, och att han blott derföre blef bunden till händer och
fötter och kastad i det yttersta mörkret. O, hwad är detta? Hwad
menar Herren? Mannen war ju kommen till bröllopet, tillhörde icke de
föraktare, som uteblefwo, utan satt wid bröllopsbordet ibland de andra
lyckliga gästerna. Ja, hwad är detta annat, än att det finns
menniskor, som icke blott erfarit Andens kallelse på sina hjertan, utan ock så
till wida åtlydt den, att de börjat söka sin salighet, öfwergifwit sina förra
fåfängliga "wägar och gårdar", lefnadssätt och sällskap, och förenat sig
med de trogna uti umgänge, uti seder och iakttagelser, uti Guds ords
läsande, hörande, sjungande, uti böner och betraktelser, uti någon christlig
werksamhet, kortligen uti allt, som anses mest hörande till en
allwarligare gudaktighet än mängdens. Ty omöjligt kan denne man beteckna
den stora säkra hopen bland oss; hwar hade wi då dem, som erforo
kallelsen och icke kommo? Hedningarna, som icke hafwa ordet, hafwa
ju icke bjudningen. Wi finna alltså, att denne man är en religiös man,
betecknar ett religiöst folk inom de christtrognas församling, efter han
fanns i bröllopet och icke hade föraktat kallelsen — och dock sakna dessa
något så wäsendtligt, att de kastas i det yttersta mörkret.

Alldeles detsamma som denne man beteckna också de fem jungfrurna
wid bröllopet, som icke hade olja i sina käril (Matth. 25). Der säger
Christus, att "<b>himmelriket</b> är likt tio <b>jungfrur</b>, som togo sina lampor
och gingo ut emot brudgummen" m. m. Under hela tiden som de 
wäntade, märktes ingen skilnad emellan de wisa och de fåwitska; nej, de
woro alla jungfrur, alla hade de sina lampor, alla woro de utgångna
emot brudgummen, alla wäntade på det glada inträdet med Honom i
bröllopssalen, i herrligheten. Men wid midnattstid, då anskriet hördes:
"Si, brudgummen kommer!" — då först blef den omständigheten uppenbar,
att hälften af dem saknade olja, att deras lampor icke brunno. Och
de blefwo för ewigt utestängda från bröllopsglädjen.

Men ännu förskräckligare och starkare är detta uttryckt i Joh. 15,
då Christus säger: <b>Grenar i mig, som icke bära frukt</b>. Hwar och en
eftertänke, hwad det ordet kan innebära! Och i Matth. 7 säger
Herren utan bildspråk, huru mycket man kan göra i hans namn och dock
icke wara rättsinnig, att man kan i hans namn profetera, man kan i
hans namn göra tecken och under såsom att utdrifwa djeflar, uppwäcka
döda, kortligen, göra många kraftiga gerningar. Och biskopen i Sardis
war både i lära och wandel sådan, att han allmänt ansågs för en
lefwande själ, men war det dock icke: "Du har namnet, att du lefwer,
och är död."

Hwem skulle icke här frukta för sig, när sådana ord gå af Christi mun!
De rättsinnigaste och anderikaste christna hafwa wid sådana ord ofta hyst
stor fruktan att möjligtwis wara bedragna och med kraft och ifwer ropat:
"Ransaka mig, du Gud, se till, om jag ännu är stadd på en ond wäg."
Skulle blott du icke behöfwa frukta, icke behöfwa gifwa akt på Christi
ord härom! Men wi gå nu att se, hwad som har saknats hos dessa
religiösa, hwilkas ändalykt blifwit så förskräcklig.

<b>Bröllopskläder?</b> "Du har icke <b>bröllopskläder</b>!" Hwad månde det
betyda? I Uppb. 19 står, att wid <b>Lammets bröllop</b> blef det bruden
gifwet att kläda sig i rent och skinande silke — och då tillägges:  "Men
silket är helgonens rättfärdighet." Hwilken denna helgonens
rättfärdighetsklädnad är, ses widare i det sjunde kapitlet, der det om den saliga
hwitklädda skaran förklaras: "Dessa äro de, som äro komna utur stor
bedröfwelse och hafwa twagit sina kläder och gjort dem hwita i Lammets
blod; derföre äro de för Guds stol." Och till den ljumme läraren i
Laodicea säger Christus: "Jag råder dig, att du köper af mig <b>hwita
kläder</b>, som du må kläda dig uti, på det din nakenhets blygd icke skall
synas." De, som äro i bröllopet, men sitta der i sina egna kläder och
icke hafwa honungens bröllopsdrägt på sig, äro alltså de slags religiösa,
som med mer eller mindre allwarlighet, nit och gudaktighet dock gå ännu
blott i sin egen rättfärdighet, aldrig ännu rätt känt sin synd, aldrig
blifwit afklädda sin egen fromhet och iklädda en annans, nemligen Christi
rättfärdighet; aldrig ännu kunnat af hjertat med salig blygsel bekänna:
"Jag är i Lammets död och blod nog salig, helig, ren och god."

Dyra själ, har det dig smärtat,
Att en syndare du är?
Har det gått dig djupt till hjertat,
Att dig Jesus håller kär?

Har hans kors din räddning blifwit,
Har hans död dig lifwet gifwit?
Har du Jesus hjertat gifwit?
Är blott Han din själs begär?


Den 5 Juli.

<b>Om du bekänner med din mun Jesus, att Han är Herren, och
tror i ditt hjerta, att Gud har uppwäckt Honom ifrån de
döda, så warder du salig.</b>    Rom. 10: 9.

Här säges uttryckligt, att du warder salig genom detta enda: Om
du <b>i ditt  hjerta tror och med din mun bekänner Jesus</b>, att Han är
Herren och är uppwäckt ifrån de döda. Så nära och bestämdt gifwen
är saligheten i "det ordet om tron". Fattar du blott detta i ditt
hjerta, så att du på ett lefwande sätt tror på Jesus och bekänner Honom,
både såsom "Herren", kommen ifrån himmelen, och äfwen såsom din
fullkomlige Frälsare, "uppwäckt ifrån de döda", <b>så warder du salig</b>.

Men låtom oss wäl märka, att då apostelen will uttala den stora
försäkran: <b>Du warder salig</b>, uppgifwer han här först ett utmärkande
<b>tecken</b> på den äkta tron och äfwen en i wissa afseenden nödwändig
<b>utöfning</b> af denna tro. Och <b>tecknet</b> på den saliggörande tron är, att du
genom denna blir en Jesu wän, som ur hjertats fullhet bekänner Honom
och söker att befrämja hans rike. Men bekännelsen blir också en
nödwändig <b>utöfning</b> af tron, så sannt den lefwande tron alltid föder i
hjertat dels en inre <b>lust</b> och <b>drift</b> att tala om Jesus, som nu blifwit
dess skatt, dels ett <b>kärleksnit</b> om hans ära och om själars frälsning.
Och att med bekännelsen här menas detta fria, lefwande uttryck af
hjertats tro, icke någon sådan bekännelse som kan wara <b>endast munnens</b>,
eller den ifrån barndom inhemtade och i templet efterstafwade, hwilken
bekännelse också alla otrogna kunna frambära — det förstå wi genast.
Ty först weta wi, att Skriften alltid menar det allwarligt, med hwad
hon talar, att när Skriften talar om en saliggörande tro eller
bekännelse, der alltid menas den lefwande tron och den sanna bekännelsen,
då "munnen talar det, hwaraf <b>hjertat</b> är fullt". Men dessutom har
apostelen här uttryckligt tillagt de orden: <b>Och tror i ditt hjerta</b>. Si,
om en sådan bekännelse talas här, att du "tror i ditt hjerta" och <b>derföre</b>
talar; såsom redan David säger: "Jag tror, derföre talar jag."

Och hwad bekänner då den troende själen om Jesus? <b>Att Han
är Herren</b>, säger apostelen. Detta är det första, wi måste tro och
bekänna, nemligen att den så djupt föraktade, marterade och dödade Jesus
är "Herren af himmelen", är "den, som af Gud är tillskickad till en
domare öfwer lefwande och döda". Ja, uti det enda, att Jesus är
<b>Herren</b>, ligger allt det, som wi tro och bekänna om hans person och
wäsende, och hwilket wi icke utan Anden kunna rätteligen tro och
bekänna; hwarom apostelen säger: "Ingen kan kalla Jesus en Herre, utan


genom den Helige Ande."  Om en sådan bekännelse talar här apostelen,
hwilken kommer af Andens werk i själen; ty genom Andens upplysning
kunna wi redan af hjertat tro, hwad en gång alla tungor skola bekänna,
att <b>Jesus Christus är Herren, Gud Fader till ära</b>. 

Men den troende själen bekänner ännu ett wigtigt stycke om Honom.
Och hwilket är detta? "Att Gud har uppwäckt honom ifrån de döda."
Uti denna korta bekännelse om Christi uppståndelse innefattas allt, hwad
den troende själen behöfwer till sin fulla trygghet och salighet. Hwad
apostelen här säger, att en salig själ tror och bekänner, nemligen att
Jesus "<b>är Herren</b>", och att "Gud har <b>uppwäckt</b> Honom ifrån de döda",
innebär då allt, hwad den saliggörande tron omfattar. Det är således
till saken detsamma, som eljest helt kort heter, "tro på Jesus", "hafwa
Sonen", "äta hans kött och dricka hans blod". Och om en sådan tro
på Christus wittnar ju hela Skriften, att "hwar och en, som tror på
Honom, skall icke förgås, utan få ewinnerligt lif".

<b>Så warder du salig</b>. Betänkom dock, hwad det ordet innebär —
<b>salig</b>! "Så warder du salig!" Kan jag warda <b>salig</b>, ewigt frälst och
salig i Guds himmel? Wet jag någonting wisst om den saken? Det
är dessa frågor, som borde göra oss wår text öfwermåttan wigtig. Här
talar apostelen så, som wore det alldeles wisst och afgjordt, hwem som
skall warda salig. Så är det ock. Apostelen säger bestämdt, att om
du är en sådan bekännare, som blott af hjertats tro lifwas att bekänna
din Frälsare (då du äfwen alltid har flera tecken af samma lefwande
tro), så är det afgjordt, att "du warder salig". Nu endast några år
eller dagar i jämmerdalen, så är du inne i Guds ewiga rolighet! Ja,
så alltför stort det än är, må det dock utsägas: Det är i allt Guds
ord alldeles afgjordt, att så sannt du intill ändan lefwer i denna tro
på Jesus, att du blott af tron lifwas att också bekänna Honom, så är
du en af dem, som skola en gång stå på hans högra sida och inbjudas
att besitta det riket, som är oss tillredt ifrån werldens begynnelse. Märk
på det eftertryck, hwarmed apostelen i denna vers brukar ordet <b>du, du</b>,
<b>din</b> mun, <b>ditt</b> hjerta. Han gifwer dermed hwarje läsare anledning att
gå till sig sjelf med den frågan: Är jag en sådan troende? Är i <b>min</b> 
mun denna bekännelse, som här omtalas? Brukar <b>jag</b> tala om Christus,
och det blott af mitt hjertas tro? Wi hafwa just så stor wisshet om
saligheten, som det är sannt och werkligt, att wi i wårt hjerta tro på
Jesus och med wår mun bekänna Honom.

Hör, o själ, hwad Herren säger: Den som blyges wid mitt ord,
Se, för honom skall jag blygas inför himmel och för jord;
Men eho mitt namn bekänner inför mänskor, märk härtill!
För min Fader och hans änglar jag hans namn bekänna will.




Den 6 Juli.

<b>Delen edert till de heligas nödtorft</b>. Rom. 12: 13.

Denna förmaning innebär, att de christna böra betrakta sina 
fattiga trosbröders nödtorft eller behof såsom sina egna, wara lika måna
om att hjelpa bröderna som sig sjelfwa. Wi böra hafwa en så sann
och hjertlig kärlek, att det tillgår efter det ordet: "När <b>en</b> lem lider,
så lida alla lemmarna med" — ja, efter det stora kärleksbudet: "Älska
din nästa <b>såsom dig sjelf</b>." Och när apostelen särskildt nämner de
heliga, lära wi äfwen här, såsom i Gal. 6: 10, att ehuru wi enligt den
allmänna kärlekslagen skola "göra godt emot hwar man", wi dock skola
göra "allramest emot dem, som äro wåra medbröder i tron". Wäl wisar
oss detta ställe om de "heligas <b>nödtorft</b>", att den egendomsgemenskap, som
från början infördes i den första församlingen, redan hade upphört, utan
twifwel för dess missbruk af lättjefulla personer, som tidigt inkommo i
församlingen. Och wäl lära wi deraf, att wi böra gifwa med
urskiljning, icke till understöd för lättjan och lasten, utan endast för
"nödtorft" eller werkligt behof. Men si, detta böra wi då ock desto mer
willigt göra, nemligen "deltaga i de heligas nödtorft", d. ä. med huld,
broderlig kärlek understödja dem, som äro i werkligt behof och icke 
missbruka understödet till lättja och öfwerflöd.

Men hwilka äro nu "de heliga", dessa "fattiga heliga", såsom 
apostelen i kap. 15: 26 kallar dem? O, att wi en gång lärde rätt förstå
det ordet "helig"! Wi skola öfwerallt i apostlarnas bref finna, att med
det höga namnet <b>heliga</b> betecknas <b>alla troende christna</b>. Det är icke
några särskildt framstående christna, såsom apostlarna eller profeterna,
som kallas "heliga", utan alla som äro i den nya födelsen af Anden
<b>från verlden uttagna och åt Gud afskilda</b>, såsom ordets första betydelse
är. Och dessa pånyttfödda själar äro i twåfaldigt afseende för Gud
werkligt heliga. Först hafwa de Christi fullkomliga helighet sig tillräknad,
och för det andra Andens helgelse i sig börjad; hwilka begge förhållanden
apostelen så uttrycker, att de äro "helgade genom <b>Herrens Jesu namn</b>
och genom wår <b>Guds Ande</b>". Wi äro då Guds heliga, fastän icke i
oss sjelfwa syndfria; såsom wi wäl se, då David först omtalar sitt swåra
syndaelände och sedan tillägger: "För detta skola alla heliga bedja dig
i rätt tid". Det är då <b>endast i Christus</b>, wi äro rätt heliga; hwarom
Luther öfwer wår text så starkt och tänkwärdt yttrar: "Paulus talar
här om de <b>heliga på jorden</b>, d. ä. de <b>christna</b>, och kallar dem helgon,
Guds nåd till ära, genom hwilken de utan alla gerningar äro heliga i
tron. Ty det wore en stor skam och Guds försmädelse, om en christen
wille neka, att han är helig. Dermed bekände han, att också Christi
blod, Guds ord, Ande och nåd, ja, Gud sjelf icke wore heliga, hwilket
likwäl Gud anwändt på honom, att han skulle wara sådan."

Dessa äro nu de heliga. Och i dessas nödtorft böra wi så 
hjertligt deltaga, som wore det wår egen, och således söka att afhjelpa eller
lindra nöden. Göra wi icke det, utan behålla allt hwad wi ega blott
för oss sjelfwa, så måste wi sannerligen icke lefwa i Guds kärlek. Det
är helt annat, att wi kunna af swaghet förgå oss eller annars <b>wara</b>
eller <b>göra</b>, hwad wi icke wille; men att <b>ingen kärlek hafwa eller bewisa</b>,
det wittnar om något ännu betänkligare, nemligen att wi icke lefwa af
Guds kärlek. Såsom Johannes uttryckligt säger: "Den som har denna
werldens gods och ser sin broder wara nödställd, men sluter sitt hjerta
till för honom, huru blir Guds kärlek i honom?"

<b>Herbergeren gerna</b>. Denna förmaning förekommer ofta (se Ebr.
13; 1 Petr.4), och det derföre, att de första christna under förföljelsen
ofta blefwo fördrifna från sina hem och wandrade ut till främmande
orter, hwarjemte man på den tiden icke hade många offentliga herbergen
för resande. Sådana förjagade christna borde nu trosbröderna med glad
och willig kärlek herbergera, ja, eftertrakta att få göra det. — Men nu:
om ock åtskilliga tidsförhållanden förändras, qwarstår alltid den stora
kärlekslagen, att wi skola i alla möjliga fall tjena wår nästa, och att
kärleken icke blott bewisas med wackra ord, utan med werk och gerning,
äfwen med något beswär och uppoffring. Att herbergera kan äfwen nu
ofta blifwa wår kallelse. Om det då ock stundom medför något beswär,
men dock icke är oss omöjligt, böra wi alltid med gladt hjerta och 
ansigte äfwen häruti tjena den behöfwande brodren. Petrus anmärker
äfwen, att det bör ske "utan allt knorr". Sådant önska wi ock sjelfwa
se, då wi behöfwa wår nästas tjenst; och hufwudbudet med afseende
på nästan är detta: "Hwad I wiljen, att menniskorna skola göra eder,
det gören I ock dem."

Ej att <b>tjenas</b>, nej att <b>tjena</b>,
Jesus, du kom hit en gång;
Bar wår swaghet, wåra bördor
Och allt främlingsskapets twång.

Låt <b>din</b> kärlek tända kärlek
Och se´n widmakthålla den!
Lär mig älska, som <b>du</b> älskar
Der jag intet får igen.

Lär mig tjena gladt min nästa,
På hwad sätt din Ande lär,
Och besinna, att din kärlek
Grunden för min frälsning är.
Den 7 Juli.

<b>Jag sade: Jag will bekänna för Herren min öfwerträdelse; då
förlät du mig min synds missgerning.</b>  Ps. 32:5.

Är icke detta en kort sammanfattning af hela Skriftens lära om
en arm syndares benådning? Både med uttryckliga ord och med otaliga
exempel har Gud alltifrån werldens begynnelse förklarat, att Adams
barn skola på denna wäg komma till hans nåd. Låtom oss derföre wäl
gifwa akt på orden. David säger: "Jag will bekänna för Herren min
öfwerträdelse; <b>då förlät du mig min synds missgerning</b>." Att här icke
talas om en blott utwärtes, tillfällig eller föreläsen syndabekännelse,
utan att här är fråga om en arm bekymrad syndare, är lätt att förstå.
Dock må man äfwen skilja på bekymmer och bekymmer. Det är mången,
som med ett wisst bekymmer, en wiss ånger bekänner synden och dock
vandrar i mörkret; såsom wi se på konung Saul, då han bekände:
"Jag har syndat, att jag har öfwergifwit Herrens befallning och dina
ord", men han sökte aldrig en hel förlikning och förening med Gud.
Widare konung Farao, då han sade: "Jag har syndat emot Herren
eder Gud och emot eder", men hela hans erkänsla kom blott deraf, att
redan den åttonde plågan qwalde och förskräckte honom, och icke af någon
böjelse att komma till en hel försoning med Israels Gud. Ja, Kain
bekände ock: "Min missgerning är större, än att hon må warda mig
förlåten;" men i detsamma gick han bort ifrån Herrens ansigte och sökte
icke hans nåd. Likaså Judas då han med bitter smärta utbrast: "Jag
har gjort illa, att jag har förrådt menlöst blod." Wi finna af alla
dessa exempel, att till ett rätt syndens bekännande fordras en hel
omwändelse eller bättringsomsorg, fordras ett Andens werk i själen, 
hwarigenom sjelfwa synden såsom en förbrytelse mot Gud bedröfwar henne,
och hon derför behöfwer utgjuta sitt hjerta för Herren, bekänna sin
synd och bedja om förlåtelse.

Mången obotfärdig lastens träl kan, såsom wi nu sett, wissa
stunder bekänna sin synd med bitter smärta, men blott för hennes
sorgliga följder. Det är icke sjelfwa synden, såsom en förbrytelse mot Gud,
som bedröfwar honom, han har icke heller någon omsorg att komma i
en hel förening med Gud, utan det är endast en tillfällig smärta af
syndens följder; derföre förblifwer han ock allt framgent syndens träl.
Ty den rätta syndabekännelsen fordrar således, att Guds röst har träffat
och wäckt samwetet och kastat själen under hans rättfärdiga dom; men
också, att hon, i följd af Guds nådefulla kallelse till förlikning, i följd
af evangelii tillsägelser om nåd, hoppas något förbarmande och derföre
går fram till nådestolen och söker barmhertighet. Den som alls icke
wet af nåd, utan endast af synd och dom, framgår icke till Gud. Till
syndens bekännande fordras således någon gnista af tro. Så länge
Adam och Eva blott kände synden och domen, flydde de för Guds
ansigte. Så war det ock en tid med David, hwarunder han höll sig på
afstånd från Gud och wille icke bekänna synden, men "försmäktade" och
"borttorkades" genom sin dagliga gråt; "men", säger han, "jag sade:
Jag will bekänna för Herren min öfwerträdelse, då förlät du mig min
synds missgerning".

Den, som will se, huru en rätt syndakännedom och syndabekännelse
är beskaffad, betrakte David i den femtioförsta psalmen. Wi wilja blott
anmärka twå punkter i hans hjerteutgjutelser. Oaktadt han genom den
uppenbara synd, som der omtalas, hade gjort en stor förargelse för
menniskor och särskildt emot Uria en gruflig missgerning, stod liksom <b>Gud</b>
och <b>det syndiga inför Honom</b> så ömt för hans hjerta, att han likasom
förgäter all sin förbrytelse inför menniskor och säger till Herren: <b>Mot
dig allena</b> har jag syndat och gjort illa <b>för dig</b>. Se här bilden af ett
rätt gudfruktigt hjerta! För det andra är det icke blott det grofwa
syndautbrottet, som bedröfwar honom, utan han ser med smärta
på sjelfwa <b>naturens ondska</b>, går till sjelfwa <b>källan</b> och säger: Si, jag
är född af syndelig säd, och min moder har aflat mig i synd. Just
detta, nemligen att känna sjelfwa naturens ondska, känna sitt <b>hela
wäsendes förderf</b>, är det allrawigtigaste. Så länge man blott ser på några
syndautbrott, men icke känner sjelfwa hjertats, sjelfwa wäsendets 
syndfullhet, kan man ännu alltid stilla sig med en falsk tröst och blir aldrig
helt förtappad i sig sjelf och derföre icke heller helt frigjord och salig i
Christus. Derföre är det wigtigare uti en sann syndakännedom, att
man känner sjelfwa hjertats förderf, nemligen det grufliga föraktet för
Gud, säkerheten, otron, hårdheten, skrymteriet och all illfundighet, så
att wår kännedom motswarar Guds egen beskrifning på hjertat, såsom
ett "argt och illfundigt ting öfwer allting".

Si Jesus är ett tröstrikt namn
Och i all nöd wår säkra hamn,
För hans skull ha wi nåd och frid
I all wår synd och all wår strid.

Är synden än så stor och swår,
Dock blott du fram till Jesus går,
Ej skada dig han mera kan,
Lof ware Gud, wår Frälserman.

Blott wid hans hulda herdebröst
En syndare kan finna tröst.
Rättfärdighetens klädnad der
Gifs den, som arm och fattig är.
Den 8 Juli.

<b>Hwem Herren älskar, den agar Han</b>.   Ebr. 12:6.

Herren Christus sade: "Hwar och en gren som bär frukt, den rensar
Han, att den skall bära mer frukt." Deraf ser jag, att de samma själar,
som Herren gillar och omtalar såsom goda, fruktbärande grenar, dock
icke äro alldeles rena i sig sjelfwa. Många christna sammanblanda
detta, så att de mena, att fruktbärandet skall innebära renhet ifrån allt
ondt; men detta är twå olika saker. Likasom en god och dyrbar gren,
som bär ädla frukter i rikt mått, likwäl kan på samma gång hafwa
några torra qwistar eller wattenskott, hwilka blott suga must och böra
borttagas, så kan en christen wara lefwande och trogen, rik på kärlek
och alla Andens frukter, och likwäl derjemte icke blott hafwa sin del i
det allmänna syndaförderfwet, utan ock wara behäftad med något wisst
förargligt fel, någon oart, som måste idkeligen korsfästas och dödas,
men som ändå beständigt till någon grad följer honom. Men han är
likwäl en hel annan än dessa oäkta grenar, som icke bära frukt. Mången
naturmenniska kan wara mindre felaktig, d. ä. hafwa en hyggligare
natur, men är dock på samma gång hel och hållen död och ofruktsam.
Märk då här: att du icke är helt ren från synder och oarter, utan 
dagligen måste lida af sådana, det skall icke fördöma dig, så länge du ändock
står i förening med Frälsaren. Du märker ock, att du genom denna
förening äfwen har de utmärkande frukterna, oaktadt all din skröplighet
och fastän du aldrig kan blifwa nöjd med dina frukter. Men är du
förenad med Christus, så är du likwäl ett "nytt kreatur".

Men nu — hwad gör då den himmelske wingårdsmannen med de
grenar, som bära frukt? Herren säger: "Hwar och en som bär frukt,
den rensar Han, att den skall bära mer frukt". Märk: "den <b>rensar</b>
Han." Det är ett ganska kort ord, men mycket långt och kännbart i
erfarenheten. Den goda grenen <b>rensar</b> Han. Den gren, som <b>icke</b> bär
frukt, rensas icke, den får wäxa fri och såsom det will sig, ty den skall
blott brännas. Men den som <b>bär frukt</b>, den skall skötas, och den rensar
Han. Huru sker nu det? Christi bild (Joh. 15) är lärorik. Han
talar om en trädgårdsmästares rensande. Detta sker icke med watten,
utan med en knif och en skrapa, hwarmed torrt ris, mossa, öfwerflödiga
qwistar och blad, som blott hindra de goda grenarnas fruktbarhet,
bortrensas. Detta tyder ganska wäl på, hwad de trogna erfara. Känna
wi icke ofta denne trädgårdsmästares knif? Känna wi icke under ordets
hörande, huru detta tweeggade swärd skär i wårt inre, och huru det
isynnerhet angriper de skröpligheter och oarter, hwarmed wi äro mest
behäftade? Widare, när wi warit försumliga i Herrens werk, 
kallsinniga och olydiga emot Herren, huru blifwa wi icke inwärtes skrapade
genom Andens bestraffningar! Det är den hulde wingårdsmannen,
hwilken wandrar i sin örtagård, som gör, att wi icke gerna en dag få
wara nöjda med oss, utan blifwa beständigt inwärtes straffade. "Tukta
mig ock mina njurar om natten", säger David. Der den Helige Ande
bor, kan det icke annorlunda wara; ty det är ju omöjligt, att icke Han
skulle finna orenligheter i oss — och lika omöjligt, att Han icke skulle
angripa och straffa dessa, der Han bor och werkar. Men hwad som nu
icke uträttas med dessa inre bestraffningar genom ordet, det gör den
trofaste Herren med utwärtes ris och plågor, sorger och widrigheter
eller, såsom Petrus säger, "mångahanda försökelser, hwar så behöfwes".
Kortligen, ett himmelens barn skall rensas. Apostelen säger: "<b>Hwem
Herren älskar, den agar Han</b>; men Han gisslar hwar och en son,
Han annammar. Ären I utan aga, i hwilken alla äro wordna
delaktiga, så ären I oäkta och icke barn. All aga synes nu icke wara
till fröjd, utan till ångest; men sedan wedergäller den en fridsam
rättfärdighetens frukt dem, som äro deruti öfwade." Märk, detta är 
ändamålet. Han "plågar icke menniskorna af hjertat", utan endast "hwar
så behöfwes"; såsom Christus säger: Han rensar den goda grenen, att
den skall bära mer frukt. Detta är det goda ändamålet. Han will,
att en ädel och dyrbar gren, som bär goda frukter, skall blifwa ännu
mer fruktbärande och herrlig. Och Gud ske lof! wi se ju, att detta
äfwen uträttas med agan. Sågo wi icke här och der en christen, ganska
upplyst och rättsinnig, hos hwilken wi dock med ledsnad anmärkte en
wiss maklighet och andlig ofruktbarhet. Oförmodadt sågo wi honom
dock drabbas af en djupare sorg eller olycka, eller en swår inwärtes
anfäktning, så att wi ängslades derwid; men när han utkom från denna
bedröfwelses ugn, war han en helt annan, en allwarligare och i alla
goda gerningar mer fruktsam christen. Och huru känna icke wi alla,
som stå under Herrens skötande, att så snart någon större sinnlighet,
fåfänglighet, egenkärlek eller dylikt börjat intaga oss, hafwa wi snart en
ny bedröfwelse, hwilken då bringar oss åter till besinning; och när Herren
åter tröstat wårt hjerta, besinna wi oss såsom efter ett uppfriskande bad
och börja med ny flit löpa hans budords wäg. Herren har en helig
nitälskan om de själar, som Han bereder för himmelen. Han will hafwa
dem mer och mer rena och fruktbärande; då deremot andra få uppwäxa
helt fritt och efter köttets behag.

Korset är de christnas broder,
Törnebusken rosens moder,
Stormen, nöden är ock god.
Guldet skall af hammarn smidas,
Drufwan under pressen wridas,
<b>Agan werkar tålamod</b>.

Wärdes då din dyra aga,
Herre, ej ifrån mig taga,
<b>Efter den så nyttig är</b>!
Ära skall ju följa möda;
Fast af törnen jag får blöda,
Hemtar jag dock rosor der.
Den 9 Juli.

<b>Det I hafwen gjort en af dessa minsta, mina bröder, det
hafwen I gjort mig</b>.   Matth. 25:40.

"Jag war hungrig, och I gåfwen mig äta; jag war törstig, och
I gåfwen mig dricka; jag war huswill, och I herbergeraden mig; naken,
och I klädden mig; sjuk, och I sökten mig; jag war i häktelse, och I
kommen till mig. Hwad I hafwen gjort en af dessa minsta, det hafwen
I gjort mig." Matth. 25: 35,36. Af de gerningar, Christus här
uppräknar, kunna wi lära något om fältet och utsträckningen för en
christlig wälgörenhet. Wi märka, att Christus här gynnar en utåt
gående werksamhet, då Han icke blott talar om det goda, hwar och en
inom sitt hus kan göra, utan ock säger: "Jag war sjuk, och I sökten
mig; jag war i häktelse, och I kommen till mig." Det är då underligt,
att det ibland christna kan uppstå olika meningar om en sådan fråga,
huruwida wi böra uppsöka nöden, eller blott wänta, tilldess den anmäler
sig wid wår dörr. På samma gång den ena beklagar, att han är
bunden wid en huslig kallelse och derigenom beröfwad tillfällen att göra
goda gerningar — icke besinnande, att det är just i huset, bland wåra
närmaste, wi måste utöfwa de flesta goda gerningar — så finnas andra,
som ock wilja wara christna, hwilka rentaf förkasta all widsträcktare
werksamhet och wilja inskränka wår wälgörenhet till dessa närmaste. Men
der man icke hemligen åsyftar att förswara sin egen maklighet, utan
werkligen will se sanningen, skall man wisserligen af dessa Christi ord:
"Jag war sjuk och i häktelse, och I sökten mig" — samt af det allmänna
kärleksbudet: "Älska din nästa såsom dig sjelf" — tillräckligen öfwertygas,
att hwarje christen bör efter tillfälle och förmåga tjena <b>alla</b> menniskor,
icke blott sitt husfolk och sina wänner — "ty så göra ock de publikaner"
— utan äfwen dem, som äro <b>utantill</b>. Det war ock i Christi tid en
man, som wille undkomma budet om kärlekens bewisning mot nästan och
derföre swarade: "Hwilken är då min nästa?" Men Christus wisade i
sin liknelse om den barmhertige samariten, att äfwen der det är ett sådant
afstånd i alla förhållanden, som emellan judar och samariter, borde man
tjena menniskor. Märk derföre: det är mycket goda och Gud behagliga
gerningar, då du först genom tron håller wänskap med din Frälsare och
sedan med tålamod och trohet sköter din kallelses werk inom huset,
antingen såsom styrande, såsom husfader, husmoder, eller såsom lydande,
såsom barn eller tjenare. I alla stånd har man många goda gerningar
att utöfwa, hwilka ofta fordra mycket tålamod och köttets dödande.
Kan du deri troget hålla ut, så är det allt Gud behagliga gerningar;
ty det är af Honom sjelf befaldt och förordnadt. Men kan du derjemte
tjena dem, som äro utom huset, i andliga eller lekamliga behof, sjuka,
fattiga, okunniga, så ser du här, att Christus will en dag så prisa dessa
gerningar, att Han skall säga: "Jag war sjuk, och I sökten mig; jag
war i häktelse, och I kommen till mig." kortligen, "en christens 
gerningar hafwa intet namn", säger Luther, d. ä. en christen gör inga
wissa gerningar, såsom skrymtarna, hwilka utwälja någon wiss gerning,
och utom denna får man intet godt af dem. Men en christen har
<b>kärlek</b> och gör genom denna <b>allehanda</b> godt, enligt Christi ord: "Allt
det I wiljen menniskorna skola göra eder, det gören ock I dem." Då
han har den stora nåden, att han lefwer i Guds wänskap och under en
ewig och beständig förlåtelse, så länge Gud icke ogillar Borgesmannen,
sin älsklige Son, och härtill kommer, att Christus med sådant wälbehag
betraktar wåra ringa gerningar, att Han will säga: I hafwen det gjort
<b>mig</b> - huru ljuft att då i stort och smått se på Honom och säga wid
sig sjelf: För Frälsarens skull will jag nu gifwa denna fattiga ett 
klädesplagg; för Frälsarens skull will jag säga denna okunniga ett helsosamt
ord; för Frälsarens skull will jag nu hafwa tålamod med denna pröfwande
medmenniska och gifwa henne ett gladt ansigte och ett godt ord; för
Frälsarens skull will jag göra mig det omaket att besöka den och den
eländiga o.s.w. När jag har trons tröst och kärlek i mitt hjerta, är
allt detta en lust. Wi skola ändå tycka oss hafwa gjort intet, så att
när Herren uppräknar, hwad wi gjort åt Honom, skola wi swara: När
woro wi så lyckliga att få tjena dig? Men Han skall då bedyrande
förklara: "Sannerligen säger jag eder: allt det I hafwen gjort en af
dessa minsta, mina bröder, det hafwen I gjort mig."

O Jesu, lär mig tjena andra,
Som du af kärlek tjenat mig;
Lär mig i dina fotspår wandra
Och led mig på din budords stig.

Må jag ej blott på eget bästa
Men ock på andras bästa se.
Lär mig att älska rätt min nästa
Och glad min hjelp åt honom ge.

Här är så mycken nöd, dess wärre,
O, må din kärlek då bli spord
<b>I gerning och i sanning</b>, Herre,
Ej blott i önskningar och ord.

O, lär mig lefwa till <b>din ära</b>
Och <b>nästans gagn</b>, tills jag en gång
Får ewigt, ewigt stå dig nära  
Och sjunga lammets nya sång!

Den 10 Juli.

<b>Intet kött kan af lagens gerningar warda rättfärdigt
för Gud.</b>   Rom. 3: 20.

<b>Intet kött</b>, säger apostelen — "<b>intet kött</b> kan af lagens gerningar
warda rättfärdigt". Han brukar här ordet kött, för att påminna om
den naturliga födelsen, hwarigenom allt kött har sin natur, såsom Christus
säger: "Det, som är <b>födt</b> af kött, <b>är</b> kött." Men nu är "allt kött",
all menniskonatur sådan, som den blef i syndafallet, alltid lika uppfylld
med den gamle ormens säd och död ifrån det lif, som är af Gud. Ty
hela naturen hade fått den befallningen af Skaparen, att allt skulle
fortplantas efter sin art, gräs, örter och träd, "hwart och ett efter sin
art", fiskar, fåglar och allehanda djur — hwart och ett skulle i sin
fortplantning behålla sin art; såsom wi ock se det hafwa skett. Såsom nu
af en orm födas blott ormar, och pantherns ungar blifwa ock panthrar,
så äro ock alla menniskors barn födda med samma natur, som de första
fallna menniskornas war, nemligen uppfylld med ormens säd, fiendskap
mot Gud, förakt för hans wäsende och wilja, benägenhet till allt ondt,
såsom Gud redan i bibelns sjette kapitel beskrifwer menniskan, att <b>hennes
ondska war stor, och all hennes hjertas uppsåt och tanke alltid
benägen till det, som war ondt</b>. Och sådant är nu af naturen "allt
kött", d.ä. allt hwad menniska heter.

När wi nu betänka detta, kunna wi förstå, hwarföre apostelen kan
aå bestämdt förklara, att intet kött kan af någon lags gerningar warda
rättfärdigt. Ty då den medfödda naturen är så full med synd, och Gud
ställer deremot sin heliga lags spegel, som icke ens tål den minsta 
syndiga tanke, den minsta kallsinnighet mot Gud eller nästan, utan fordrar,
att wi skola älska Gud af allt wårt hjerta, ja, af alla själens krafter,
och såsom oss sjelfwa älska hwarje menniska, icke några wissa, utan allt
hwad som kallas wår <b>nästa</b>; och detta icke ett eller annat ögonblick,
utan alla stunder i <b>wårt lif</b>: huru kan då någon täckas Gud i sin
egen person?

Slutligen må här anmärkas ännu ett förhållande, som förklarar,
hwarföre intet kött kan genom lagens gerningar warda rättfärdigt, ett
förhållande, som så menniskor besinna, nemligen att blotta tillwaron af
Guds lag och wårt behof deraf är redan nog till wårt fällande under
Guds dom. Först den omständigheten, att Gud gifwit oss en sådan
lag med dess hotelser och löften, är redan ett tillräckligt wittnesbörd,
att wi icke äro goda, efter wi behöfde bud och hotelser. Och för det
andra blott det, att du gör det goda och flyr det onda för lagens skull,
för dess hot och löften, är redan en swart fläck på all din fromhet. Ty
wi skulle ju göra allt godt blott af wårt hjertas inre godhet; annars
äro wi ju skalkar, hwilka endast af en yttre makt tillbakahållas från
utöfningen af det onda, som wi dock hysa i hjertat. Till exempel, om
någon lemnar dig sitt barn på en wecka och derwid säger: Jag måste
tywärr bedja eder waka öfwer mitt barn, att det icke kommer åt att
stjäla något. Om du äfwen håller så trogen wakt, att du kan återlemna
barnet med det wittnesbördet: Det har ingenting stulit; är det då ett
godt wittnesbörd om det barnet? O, ett beklaganswärdt barn! säger du.
Hwarföre så? Det har ju icke stulit? Nej, säger du; men blott den
omständigheten, att det måste bewakas, är ju ett nog bedröfligt tecken på
det barnet. Just så är det ock med oss. Hwad är lagen, om icke en
sådan wäktare, som allestädes ligger öfwer oss och säger: "Du får icke
stjäla! du får icke dyrka afgudar! du skall icke dräpa! du skall icke göra
hor! du skall icke ljuga!" Hwarom wittna sådana bud och påminnelser,
om icke att wi äro tjufwar, horkarlar, mördare, lögnare? Ty det budet:
"Du skall icke stjäla", säger oss ju tyst i örat: du är en sådan, som
måste bewakas, men nu får du icke stjäla. Det budet: "Du skall icke
göra hor", säger oss ju: du har en ond begärelse, men du får icke följa
den. Det budet: "Du skall inga andra gudar dyrka", innebär ju: du
älskar mig icke, jag måste befalla dig det. Så ligger i hwarje bud en
anklagelse. Och då nu Herren Gud icke blott förbjuder syndens utbrott,
utan ock hwarje ond böjelse, tanke, begärelse — icke blott will, att det
onda skall tillbakahållas, likasom instängas i hjertat, utan att det alls
icke skall finnas der — då Han will, att du skall sjelf älska det goda,
så att du af din egen goda böjelse gör allt, hwad som är godt; så är redan
sjelfwa lagens tillwaro, med dess hotelser och löften, ett tillräckligt
wittnesbörd, att wi icke kunna wara rättfärdiga inför Honom. Och
blott det, att wi göra det goda eller fly det onda för <b>lagens skull</b>, är
nog till bewis, att wi icke hålla lagen, som allraförst fordrar ett godt
och heligt <b>hjerta</b>. Härigenom kunna wi ännu tydligare förstå dessa ord,
att "intet kött kan genom lagens gerningar warda rättfärdigt".

Gud, will du räkna synden till,
Ho kan för dig bestå?
Om efter lag du döma will,
<b>Allt kött förtappas må</b>.

När dig förlåtelse dock är,
Att man skall frukta dig.
Ack se, ja se då, Herre kär,
I <b>nåd</b> jemwäl på mig.

Ja, du mig sist förlossa skall
Från alla synder — ack;
Så will jag för din fotapall
Blott offra lof och tack.
Den 11 Juli.

<b>Jag har satt dig (Abraham) till en fader öfwer många hedningar
för Gud, den du har trott; hwilken gör de döda lefwande och
kallar de ting, som icke äro, likasom de wore.</b>  Rom. 4:17.

Abraham trodde på en allsmäktig Gud; och den, som tror på en
Gud, som kan uppwäcka de döda, kan ock sedan tro, att Gud kan
göra allt, hwad Han någonsin säger. Om Gud uppwäcker de döda,
hwarföre skulle Han då icke kunna göra den gamle Abraham och den
ofruktsamma Sara till föräldrar för en talrik afkomma? Huru skulle
då Abraham twifla, att Gud kunde fullborda sitt löfte om en talrik
säd genom Isaac, om han ock nu offrade och brände honom till aska?
Gud kunde ju då uppwäcka honom. En sådan tro har Abraham haft.
— Men widare: "Gud gör de döda lefwande <b>och kallar de ting, som
icke äro, likasom de wore;"</b> d. ä. Gud talar om de ting, som ännu
icke äro till, på samma sätt som om de redan wore till, så snart Han
beslutit att göra något. På detta sätt talade Han till Abraham, om
hwad ännu icke war till, och gifwer honom namnet <b>Abraham</b> (fader
för en stor mängd); ty Han säger: "<b>Jag har satt dig</b> till en fader
för mycket folk."<b> För Gud</b>, hwilken de döda gör lefwande, war Abraham
redan det, som i löftet war sagdt, att han skulle wara. Detta är ett
förträffligt språk, fullt med lärdom och styrka för wår klena tro. På
detta sätt måste wi alla lära att tro och tänka om Gud; då blifwa wi
rätta abrahamiter. Han som med sitt ord skapade himmelen och jorden
och "bjöd ljuset lysa utur mörkret", Han är mäktig nog att af intet
göra allt, af döden göra lif, af synden rättfärdighet, af träldom under
djefwulen frambringa Guds barns herrliga frihet. Profeten säger:
"Upplyften edra ögon i höjden och sen; ho har skapat de ting och förer
deras här fram efter tal? Den som kallar dem alla wid namn. Hans
förmåga och starka kraft är så stor, att icke ett kan fela Honom." Såsom
Gud kallar himmelens stjernor wid namn, dem Han har skapat, så kallar
Han ock alla Abrahams barn, hwilka skulle blifwa många såsom himmelens
stjernor, hwart och ett wid sitt namn, förrän ännu något enda war
födt; ty för Honom är hwarken förfluten eller tillkommande tid, utan
det är allt för Honom närwarande, hwad som någonsin skall wederfaras
oss. Och såsom Abraham på Guds allmakt och ord trodde sådant,
hwaraf han nu såg intet, ja sådant som war på det högsta stridande mot
allt, hwad han såg eller kände hos sig sjelf; så måste ock hwarje christen på
Herrens tillsägelse tro twärtemot det, som han hos sig sjelf ser och
känner. Detta är, hwad som egentligen heter tro, tro på Gud, tro på

                                                                 
Guds allmakt och trohet, att Han skall wända allting till motsatsen,
mot hwad som nu synes eller kännes. Så har Luther till de arma
christnas tröst framhållit Abrahams tro och Abrahams Gud, <b>hwilken
kallar de ting, som icke äro, likasom de wore</b>, då han säger: "Det
synes wäl icke, då man trampar hans christna under fötterna eller
hugger hufwudet af dem, att det skall wara ära och herrlighet, skall heta
fröjd och salighet, utan rena motsatsen. Men Gud säger: Jag kan
göra det icke warande, likasom det wore; jag kan göra, att det är, som
icke är; att af all bedröfwelse och allt hjerteqval blifwer idel fröjd. Jag
kan säga: Du död och graf, war du lif! Helwete, war du himmel och
salighet! Gift, war du ett kostligt läkemedel! Djefwul och werld, war
du för mina christna nyttigare, än de kära änglarna och de fromma
helgonen! Ty jag kan och will så bygga och sköta min wingård, att
den genom allehanda ofärd och lidande skall blifwa endast bättre." Då
en anfäktad christen intet annat känner, än att han är alldeles
öfwerlemnad åt djefwulen, som uppfyller hans hjerta, tankar och hela lif
med idel synd, sorg och jämmer; då kan Gud säga: Du är helig, du
är "alldeles ren", du är mitt tempel. Då jag känner mig genom mycken
synd alldeles wederstygglig för Gud, då säger Gud: Du är täck, älsklig
och dyr för mina ögon. Då jag ser endast döden och förruttnelsen för
mig, då säger Gud: Jag ser dig i himmelen herrlig och salig bland
mina änglar. Han "som gör de döda lefwande och kallar de ting, som
icke äro, likasom de wore", Han skall göra åt de troende i denna tid allt
detta lika säkert, som Han har uppfyllt sitt underliga löfte till Abraham,
så att hela jorden är öfwerströdd med hans säd. Gud gifwe oss blott
mer af Abrahams tro! Men den dyra gåfwan måste du med mer allwar
söka, än som wanligen sker. De som af hjertat begära den gåfwan,
ofta och allwarligt bedja Gud derom, samt flitigt betrakta Guds ord och
gerningar, de tillwäxa äfwen i tron och warda starka och brinnande i
anden. De åter, som nöja sig med sitt lilla mått och förakta Guds
dyraste gåfwor, hos dem aftager tron och kan äfwen helt upphöra, och
de affalla.

Nu bort med allt, som ängslar, och allt, som trycker mig,
I Herrens närhet är ej rum för sorgen;
Och Herren är ju nära, <b>om än Han döljer sig</b>,
Och jag är trygg och säker inom borgen.
Hur wädret äfwen blåser och winden stöter på,
Och nöd och strider komma, jag fruktar ej ändå,
Ty Herrens hand förwisst kan allt förwandla.
Den 12 Juli.

<b>Wi berömma oss af hoppet, som wi hafwa till den herrlighet,
som Gud skall gifwa</b>. Rom. 5:2.

Orden äro i grt. kortare, nemligen sålunda:  "Och berömma oss i
<b>hopp om Guds herrlighet</b>."  Uttrycket kan således lika wäl betyda den
herrlighet, Gud sjelf har, som den herrlighet, Han skall gifwa sina trogna.
Men detta är ock till arten och wäsendet en och samma herrlighet; Gud
skall werkligen gifwa oss af sin egen herrlighet, såsom Christus sade:
"Jag har gifwit dem den herrlighet, som du har gifwit mig; att de
skola wara ett, såsom ock wi äro ett; jag i dem, och du i mig, att de
skola wara fullkomna uti ett". "Fader, jag will, att der jag är, skola
ock de wara med mig, som du har gifwit mig; att de skola se min
herrlighet, den du har gifwit mig." Hwilken menniskotanke kan fatta
allt, hwad sådana ord lofwa oss?

Och här må wi icke förbise, utan wäl märka, att då apostelen i
sitt bref ännu icke talat ett ord om de troendes helgelse och goda
gerningar, han redan förut säger, att de berömma sig af hoppet om Guds
herrlighet. Han wisar, att de icke grunda detta sitt hopp på den helgelse,
som följer af tron, utan säger, att wi genast, "då wi äro wordna
rättfärdiga af tron", hafwa både frid med Gud och hoppet om Guds
herrlighet. De nyfödda nådebarnen hafwa genast sitt arf i himmelen. Wi
se ock, att när folket efter pingstdagen hörde Petri predikan, alla de,
som trodde, genast kunde äta sitt bröd med hwarannan i fröjd, och att
de lofwade Gud i sitt hjertas enfaldighet. Så läsa wi ock om den
ethiopiske kamereraren och fångwaktaren i Philippi, att så snart de hade
kommit till tron, kunde de genast fröjdas.  De behöfde icke först se sig
mognade i nåden eller se de frukter, som flutit af tron; de hade redan
på blott den nåd, som war dem <b>förkunnad</b> i Christus, ett gladt och
saligt hjerta. Och ett sådant i Gud saligt hjerta kan ingen hafwa,
utan att tro både den närwarande nåden och den tillkommande
herrligheten; ty skulle wi icke tro denna sednare, hwartill tjente oss då den förra?
Wäl kunna wi genom Andens frukter winna större wisshet <b>om wår tros
äkthet</b>, men <b>sjelfwa tron</b> och hoppet måste redan förut omfatta just det,
som Gud lofwat, nemligen icke blott syndernas förlåtelse, utan ock
ewinnerligt lif.

Må då hwar och en akta sig för den farliga willfarelsen, att ett
troende Guds barn icke genast är färdigt att ingå i himmelen, utan
att dertill ännu skall fordras någon mognad i nåden och Andens frukter.
En falsk och farlig mening! Wäl kan en sådan mognad medföra ett
större mått af herrlighet, såsom Skriften på några ställen wisar, men
<b>sjelfwa riket, barnaskapet och arfvet</b> hafwa wi genast genom tron allena.
Och om wi i hundrade år lefde under nådens uppfostran och tillwäxt,
så hade wi slutligen ej ett enda skäl mer eller högre att hoppas den
ewiga herrligheten. I samma ögonblick en syndare kommer till tron och
nåden, är han klädd i bröllopskläderna och kan ingå i herrligheten.
Röfwaren på korset och den i Christi tjenst utarbetade Johannes fingo
begge af samma nåd det ewiga lifwets gåfwa. Då Paulus ännu ansåg
de colosser behöfwa sådana förmaningar, som wi läsa i tredje kapitlet
af hans bref till dem, uppmanar han dem likwäl att "tacka Fadren,
som hade gjort dem beqwäma till att wara delaktiga i de heligas
arfwedel i ljuset".

Så följer då salighetens hopp redan med tron och nåden, såsom
ock en borgerlig arfsrätt beror endast af födelsen. Måtte wi icke blott
ega, utan ock berömma oss af detta hopp! Dermed gifwa wi Gud ära,
och dermed stärkas alla wåra andliga krafter i striden. "Salighetens
hjelm" är ett wigtigt wapen. Så sannt wi werkligen <b>äro</b> i striden för
kronan, då wi icke blott skola tröttas af tidens wedermöda, utan ock
erhålla många sår, många glödande skott, behöfwes det wäl, att wi
wederqwicka och styrka wår ande med salighetens hopp. Fördunklas din
blick på det saliga målet, den herrliga kronan, skynda genast till de stora,
ewiga <b>grunderna</b> för det saliga hoppet. Är Gud trofast och allsmäktig,
så skall wårt hopp icke komma på skam. Blott en förökad tro, och du
är genast öfwermåttan rik och salig. Se på allt, det Gud gjort ifrån
werldens begynnelse, och fråga dig, om det är möjligt, att Gud skapat
menniskan för intet högre mål, än att hon efter en tids lidande på
jorden skall sist blifwa till intet! Redan menniskosjälens förmögenheter
wittna dock om annat. Och sedan, månne Gud blott för ett timligt
godt utgifwit sin Son i en blodig marterdöd? Har Gud instiftat sabbaten,
gifwit oss ordet och sakramenterna blott för något timligt wäl? Har
Gud sändt sin Ande i wåra hjertan, att förkrossa, hugswala och helga
oss, har Han gifvit oss korset och all den tuktan, som wi dagligen lida —
och du kan dock wara owiss om, hwad allt detta förebådar? Slutligen:
Har Gud gifwit oss alla löften om ett ewigt lif, och Han skulle sist 
bedraga oss? "Herre, föröka oss tron!" det är den bön, wi här skola
behöfwa, för att behålla "förtröstningen och <b>hoppets berömmelse</b> fast
intill änden".

I hoppet sig min frälsta själ förnöjer,
I tron jag till ett ewigt wäl mig höjer,
Ty jag betänker, att dödens länker
Har Christus brutit och mig lifwet skänker.

Håll mig då redo, Jesu kär, att wänta
Din ljufwa ankomst, när du sist will hämta
Ur tåredalen, från jordeqwalen
Din brud till dig i ljusa bröllopssalen.
Den 13 Juli.

<b>Om jag förehade något orätt i mitt hjerta, så worde Herren
mig icke hörande</b>.   Ps. 66:18.

Om det är dig swårt att kunna tro ditt barnaskap hos Gud, ja,
det är dig kanske alldeles omöjligt för den eller den omständigheten, så
gif akt på följande åtskilnad: Om grunden till din misströstan ligger
deri, att du wet med dig en uppsåtlig syndaöfning, som du icke will
öfwergifwa, såsom att du lefwer i oförsonligt hat till en medmenniska,
eller du har slutit förbund med någon köttslig lusta, eller du öfwar någon
oärlighet i handel eller arbete, med ett ord, en uppenbar köttets gerning,
som du således ärnar fortfara med; så försök icke att genom evangelium
öfwerrösta och nedtysta motsägelserna och intala dig att ändå tro ditt
nådestånd; ty allt Guds ord är för mycket klart stridande deremot, och
Herrens Ande, som skulle gifwa dig trons wisshet och wittnesbörd om
ditt barnaskap, är "sanningens Ande", en ren och helig Ande. Han
kan icke gifwa dig ett wittnesbörd, som strider emot sanningen; och
du skall alltid törna emot apostelens ord till trollkarlen: "Du har ingen
del eller lott i detta ordet, <b>ty ditt hjerta är icke rätt för Gud</b>." Han
säger icke: Ty dina synder äro för många och swåra; utan han säger:
"Ditt hjerta är icke rätt för Gud." Men gläds, att han icke heller
säger: Derföre måste du för alltid wara förlorad; utan han tillägger
ännu: "Bättra dig af denna din ondska och bed Gud, att ditt hjertas
tankar må warda dig förlåtna". Tänk, då icke ens trollkarlen, så
genomsyrad af skrymteri, "full med bitter galla och bebunden i wrånghet" —
då icke ens han gifwes förlorad, utan får komma till Gud och bedja
om förlåtelse! Men märk widare, att apostelen till denne icke säger
endast: "Tro på Herren Jesus", utan: "Bättra dig af denna din
ondska." Så säger ock Christus: "Om ditt öga är dig till förargelse
(till förderf, till hinder för nådelifwet), så rif det ut och kasta det
ifrån dig." Han säger icke: "Så tro på mig, och du behöfwer icke
utrifwa ögat." Nej, tron och ett godt samwete kunna aldrig stå
tillsammans med <b>hyllade</b> synder; man drifwes alltid genom sådana bort
från nådestolen. Luther anmärker, att det är många, som afhålla sig
från nattwarden och från bönen, emedan de ligga fängslade uti herrskande
synder, såsom oförsonligt hat och andra dylika, hwilka de icke wilja
öfwergifwa. "För sådana", säger han, "wore det wisst det bästa råd,
att de läte synden fara och så komme till Gud i sakramentet och bönen.
Detta wore dem wisserligen bättre än att fortfara i synden och gifwa
kropp och själ åt djefwulen." O ja, det är dig mycket bättre, säger
ock Christus, att du gör dig det lidandet af ett ögas utrifwande och
ingår i lifwet, än att du skulle hafwa twå ögon och kastas i helwetets
eld. O, war wis, fly från synden! Herrlighetens krona lönar wäl allt
ditt lidande af köttets korsfästande. Genom blifwandet i synden 
förhindrar du din bön och förlorar Guds saliga frid i tiden och den
himmelska glädjen i ewigheten.

Men märk, detta gäller om synder, som du hyllar — icke blott
<b>älskar</b>, såsom alltid köttet, äfwen hos de heliga, har sin gamla kärlek
till synden — utan som du <b>hyllar</b>, d. ä. när du ånyo gör förbund med
synden, ursäktar den och ärnar bibehålla den, och det oaktadt den är
dig icke <b>tvetydig,</b> utan en uppenbar synd. Att på sagda sätt hylla en
sådan, strider alltid direkt emot tron och nåden. Det är helt annorlunda
med en christen, som säger: "Jag älskar dig synd förskräckligt, men jag
hatar och förbannar min kärlek till dig", och söker hos den allsmäktige
Guden hjelp mot sjelfwa denna syndakärlek. Si, är detta förhållandet
med dig, nemligen att du så betraktar din syndakärlek och söker förlossning,
så skall du icke ett ögonblick fly för din hulde, försonade Fader, utan
genast skynda i hans famn och med full wisshet tro hans nåd. Och —
märk — wakta dig, att du icke företager dig att först wänta på befrielse
från synden, innan du skall tro nåden; ty just det wäntandet wore den
mäktigaste snara, hwarmed djefwulen kunde fängsla dig. Det är blott
genom tron, du kan wänta någon förlossning. Och att köttet älskar
synden, ja, att wissa medfödda oarter följa och plåga oss, så länge wi
äro på jorden, det är ett förhållande, hwaröfwer alla heliga nödgas
qwida; men "sådana synder", säger Luther, "hwilka wi sålunda sjelfwa
bestraffa, äro nakna och blotta synder, som alltid hafwa Christi offer
mellan sig och Gud", och hwilka derföre aldrig skola fördöma oss, så
länge wi ännu blifwa i Christus, och synden derföre äfwen är korsfäst.

Nu, emot sådana synder och alla hwardagsbrister måste du endast
djupt och beständigt inprägla i ditt hjerta de stora, ewiga grunderna för
wår benådning och kämpa, såsom för lif och salighet, för bibehållandet
af din barnaförtröstan. Ty du skall weta, att det är djefwulens allrahögsta
sträfwan att rycka denna ur ditt hjerta och störta dig i misströstan och
träldomssinne. Tag derföre här allt Guds evangelium till hjelp; tag
här sakramentet, bönen och bröders råd och förböner till hjelp, att icke
samwetet neddrages i träldom, utan genom tron segrar öfwer motsägelserna.

Sannings Ande kära,
Kom att mig helt lära
All Guds wiljas stig;
Att min själ må hasta,
Allt, ja allt bortkasta,
Som ej är af dig.

Bryt all egen wilja,
Wärdes hågen skilja
Från fåfänglighet;
Sinnet helt förändra,
Gif mig kraft att wandra
Till Guds rolighet.

Den 14 Juli.

<b>Helgadt warde ditt namn</b>.   Luc. 11: 2.

Denna bön måste wisst hafwa någon djupare betydelse och större
wigt, än wi genast förnimma, alldenstund Christus gjort den till den
första bönen. Härtill kommer ännu, att denna bön påtagligen åsyftar
detsamma som det andra budet i Guds lag:<b> Du skall icke missbruka
Herrens din Guds namn</b> — och detta är det budet, hwarwid den 
förskräckliga hotelsen är fästad: "Herren skall icke låta honom blifwa ostraffad,
som missbrukar hans namn". Då nu en sådan utmärkande wigt fästes
wid detta bud och denna bön, borde hwar och en begynna att ana, att
här måste ligga någon stor hemlighet förborgad, då likwäl samma bud
och bön för alla wanliga menniskotankar synas wara de minst wigtiga.
Nu, hwad kan då Herren Christus mena med den bönen: "Helgadt
warde ditt namn?" För att göra oss reda härför, måste wi betänka,
hwad <b>Guds namn</b> will säga. Hwad är <b>Guds namn</b>? Swar: Guds
namn är allt, som säger oss, hwad Gud är, med alla sina gudomliga
egenskaper och fullkomligheter. Men för att säga, hwad Gud är, dertill
fordras all Guds uppenbarelse på jorden — wi kunna ändå blott högst
ofullständigt fatta Honom. Nu har Gud först uppenbarat sig i sina
skapade werk; men af den uppenbarelsen skåda wi, om man så får säga,
blott hans yttre. Hans hjertas tankar, hans gudomliga rättfärdighet
och barmhertighet, hans wilja och råd i afseende på oss, menniskor,
förblefwe oss likwäl ewigt förborgade hemligheter, om Han icke äfwen
hade uppenbarat sig uti ordet, först det skrifna och omsider det wäsendtliga, 
som blef kött och bodde ibland oss, såsom Guds herrlighets sken och
hans wäsendes rätta beläte. Derföre fordras ock allt Guds ord till att
lära känna Honom. Kortligen: Guds namn är icke i hast uttaladt,
såsom förbundets Ängel sjelf antydde, då Manoah frågade Honom efter
hans namn. Han swarade: "Hwi frågar du efter mitt namn, det
dock är underligt" — eller kanske rättare: "det är <b>Underlig</b>." Så frågade
ock Moses Herren efter hans namn och fick till swar: "Jag skall wara,
den jag skall wara", och åter: "Jag skall wara det." Detta är betydelsen
af namnet Jehovah. Detta är hans majestätiska wäsendes namn, hwartill 
Han ännu fogat många tillägg, utgörande både förskräckliga och
ljufliga beskrifningar på hans egenskaper. Så t.ex. är det ett namn,
som kan gå oss igenom märg och ben, då Han säger: "Jag Herren,
din Gud, är en stark, nitälskande Gud" — ja, då Han kallas en
"förtärande eld" — en förskräcklig Gud för alla ogudaktiga — den allsmäktige,
rättfärdiga, helige, store. Men Guds ord öfwerflödar ock af ljufwa och


saliga namn på wår Gud. Han kallar sig ock den barmhertige, nådige,
tålige, fromme, trofaste. Särskildt blir Gud såsom uppenbarad i köttet
till wår frälsning kallad Emmanuel, d.ä. Gud med oss, samt underlig,
råd, Gud, hjelte, ewig Fader, fridfurste. Han kallar sig ock wår tröstare,
wän, herde, brudgum, broder, fader. Men hwem kan uppräkna alla
den Högstes namn, hwilka såsom en ljuflig balsam äro utgjutna öfwer
allt Guds ord! Såsom Salomo säger: "Ditt namn är en utgjuten
salwa." Kortligen, allt Guds ord utgör eller uttrycker Guds namn.
Men huru skulle wi underlåta att särskildt ihågkomma det namnet, som
är öfwer alla namn, hwilket för syndare är ljufligare än alla namn,
som någonsin kunna nämnas i himmelen och på jorden; det namnet, i
hwilket allena wi skola warda saliga; det namnet, som wederqwicker de
arbetande och betungade, tröstar de bedröfwade, helar de sårade,
förlossar de fångar, gör de fattiga rika, afplanar synder, gör rättfärdig
och salig! Det är det dyra namnet, med hwilket Gud har benämnt sig
uti sin Son — det tröstrika frälsarenamnet, <b>Jesus</b>. I detta namn har
Gud nedlagt sitt hela hjerta emot syndare, sitt ewiga frälsningsråd, sin
ewiga kärlek, sin barmhertighet, sitt tålamod, sin trohet — allt, allt,
som kan göra en syndare salig, har Gud inlagt uti det namnet <b>Jesus.</b>
Det korta namnet är ett helt evangelium. Syndares frälsning är
dess betydelse.

Men nu märka wi, att under det wi betrakta dessa betydelsefulla
Guds namn, såwäl som andra heliga Guds ord, börjar <b>Gud sjelf</b>
att framstå för wåra själar, förklarad, stor, herrlig, helig, nådelig, allt
efter de namn och den beskrifning på Honom, som wi betrakta. Häraf
kommer, att det icke blott är ett hebreiskt talesätt att säga:<b> Guds namn</b>,
när man menar <b>Gud sjelf</b>, utan det brukas ock hos oss, när någon
talar illa om sin nästas <b>person</b>, hans <b>ord</b> och g<b>erningar</b>, att wi säga:
Han "förklenar hans namn". När wi betänka allt detta, så märka wi,
att till Guds namns helgande hör allt, som gör, att Gud blifwer för
själarna förherrligad, rätt känd, ärad och älskad, då deremot allt, som
bidrager att förwända begreppet om Gud, eller förringa wördnaden för
Honom och hans ord, hans werk och hans sak på jorden, det heter att
<b>ohelga hans namn</b>.

O Jesu, ditt namn är ett fäste i nöden,
Min käpp och min staf och mitt bergfasta slott,
Ditt namn är det säkraste motgift mot döden,
Ack wisste, ja, wisste all werlden det blott!

Ditt namn är en utgjuten salwa,som helar
Och stillar och läker min sargade själ.
Ditt namn är min starkhet, när styrka mig felar,
Ditt namn är min tillflykt i we och i wäl.

Så will jag det saliga namnet besjunga,
O Jesu, så länge jag ännu är här,
Må sedan i ewighet hjerta och tunga
Förkunna hur stort och hur lofligt det är.



Den 15 Juli.

<b>Ske din wilja</b>. Luc. 11:2.

Denna bön fordrar helt och hållet ett gudälskande hjerta — ett
hjerta, som egentligen ser blott på Guds wälbehag. Den fordrar ett
godt barns hjerta, som "ingen wilja har", utan will blott fadrens wilja
och icke behöfwer något widare skäl, hwarföre det och det skall ske, utan
endast att det är fadrens wälbehag. Tusende kunna älska något godt,
ädelt, nyttigt, nödwändigt, men det är icke detsamma som att älska Guds
wilja. Ty det är icke nog, att wi älska <b>samma saker</b>, som Gud älskar,
utan wi skola älska <b>sjelfwa Guds wälbehag</b>, utan afseende på saken som
Han will; således, älska Gud — och för hans behag älska, hwad helst
Han will, äfwen om det synes oss än så galet eller swårt, såsom när
Abraham får befallning att offra sin Isaac, "löftets son". Då kunde
han omöjligt inse något skäl dertill, utan skulle endast för Guds wilja
göra det. Och nu fordrar den tredje bönen, att wi icke blott skola
<b>fördraga</b> en sådan Guds wilja, utan ock <b>älska</b> den så, att wi <b>bedja</b> om
densamma. Wi skola nemligen aldrig glömma, att <b>bön</b> — <b>bön</b> måste
wara <b>hjertats</b> sak, icke förståndets och icke påbudets werk, utan hjertats
eget begär och angelägenhet. Men när Guds wilja är den gamle Adams
död och korsfästelse, och dessutom all menniskonatur will wara fri och
älskar sin egen wilja, så må man wäl fråga: Huru kan någon menniska
få ett sådant hjerta, som så älskar Guds wilja, att man werkligen beder
om densamma? Ett sådant hjerta får man aldrig (om man plågar sig
till döds derför) på något annat sätt, än genom en ny födelse af Gud.
Men då en själ har blifwit wäl utpinad af sin egen ondska och af lagens
heliga kraf och omsider såsom helt owärdig öfwerwäldigas af den stora
oförskyllda nåden, så att hon säger: o Jesu, det är för mycket — och hon
får i hans blod all sin rening, i hans kärlek all sin salighet, då Guds
kärlek sålunda är utgjuten i hennes hjerta — då blir henne ock Guds
wälbehag dyrare än allt, hwad som kan tänkas och nämnas. Då blir
det hjertats första fråga: "Hwad får jag göra dig till behag, du oför-
liknelige Frälsare? O, att jag måtte blott göra Guds wilja!" Och
då wet den själen icke, hwad som är godt och rätt, mer än hwad den
himmelske Fadren will; och då wet hon ingenting så ondt, som sitt eget
hjerta, och säger med fullt allwar: "Döda, o Gud, min wilja! Jag
kan icke sjelf döda den så, som jag bör, men gör det du!" Och när hon
så beder emot sig sjelf, då beder hon om Guds wilja. Således, när
jag först är uttröttad af min egen wiljas ondska och sedan så
genomträngd dels af Guds storhet, att hans wilja är mig mer än hela min

salighet, dels af hans kärlek och ljuflighet, så att om blott hans wilja
sker, är allting wäl; då har jag ett sådant hjerta, som werkligen älskar
Guds wilja.

Här må nu hwar och en gifwa akt på sitt tillstånd. Wi hafwa
här åter ett stycke, som uppenbarar wårt hjertas innersta. Wi erinra
åter, att bönen måste wara ett uttryck af menniskans egen omsorg,
åstundan, angelägenhet. Icke skall hwem som helst kunna bedja denna
bön. Du, som detta läser, stanna dock en stund såsom inför Guds
ansigte, inför de ögon, som skåda hjertans tankar och uppsåt. Huru
är det med dig i detta stycke? Du kan wäl weta med dig sjelf, om du
plägar umgås med sådana omsorger, suckar och böner: "Gud, wisa mig
din wilja! Hjelp mig att göra din wilja!" Det är ju omöjligt, att
den Helige Ande kan bo i ett hjerta utan att uppwäcka sådan omsorg
derinne. En christen kan wäl ofta så förströdd öfwerfara bönen: <b>Ske
din wilje</b>, att han icke ens med tanken följde den; men gif akt på, hwad
som först och sist är hans hjertebön, om det icke är just denna: "Gud,
min Fader, min Frälsare, hjelp mig, hjelp mig, att jag må göra din
wilja! Hjelp mig emot min grufliga tröghet! Gif mig din Helige
Andes drift och kraft att göra din wilja; och wisa mig din wäg, att jag
wandrar i din sanning!" - Jo, detta är något alldeles utmärkande
på ett hjerta, i hwilket den Helige Ande bor. Det är just den ena
stora hälften, af hwad som skulle utmärka det <b>nya förbundets barn</b>,
hwarom Herren säger: "Jag skall gifwa min lag i deras hjerta och
skrifwa den uti deras sinne." Guds lag är ju <b>Guds wilja</b>. Att nu
Guds lag är skrifwen i hjertat och sinnet, förnimmes blott derigenom
att hjertat älskar Guds wilja, att jag har ett sådant sinne, som
innerligen suckar: "O, att jag kunde hålla din lag af allt hjerta! O, att
jag kunde göra Guds wilja!" Wi säga icke, att en christen är en
fullkomlig menniska, o nej, det är mycket i hans inre lif och hans yttre
lefwerne, som är rätt skröpligt; han kan icke heller så waka, bedja och
strida emot sina oarter, som han borde och wille; det finns intet folk,
som känner så mycken brist, som just de trogna. Men märk likwäl:
Förstår han, att det och det är Guds wilja, då är detta genast hans
lefnadslag, då will han ock fullgöra det; och om nu köttet strider emot
Anden, då uppkommer bön — se här, huru sjelfwa <b>bedjandet</b> af denna
bön uppkommer i hjertat — just genom köttets strid emot Anden
uppkommer kamp och bön om Guds wilja. Det måste wi nödwändigt 
widhålla, att en christen har ett sådant hjerta och sinne.

Käre Fader, från din wilja
Låt ej någonting mig skilja,

Gör den dyr för mig allt mer.
Lär mig bedja rätt de orden:

Ske din wilje här på jorden.
Så som den i himlen sker.


Den 16 Juli.

<b>Gif oss i dag wårt dagliga bröd</b>. Matth. 6:12.

Det ord i grundtexten, som i denna bön är öfwersatt med <b>daglig,</b>
har wisserligen warit ett twetydigt och mörkt ord, men alla tolkningar
sammanstämma dock deri, att det betyder något för wårt wäsende
<b>nödwändigt</b> — icke hwadhelst hjertat begär, utan det nödwändiga — det
betyder egentligen, "hwad som hör till wårt wäsendes uppehållande".
Nu frågas den, som will "träta med Gud": Har du icke allt härtills
fått det, som warit nödwändigt till ditt wäsendes uppehållande? Och
om du icke fått allt efter den ritning, som du sjelf uppgjort öfwer din
jordiska lefnadswäg, så har du likwäl fått allt, hwad <b>Han</b> lofwat, 
hwilken bäst wet, hwad som är dig nyttigast. Eller wet du, huru mycken tuktan
af fattigdom och bekymmer du behöfwer för din själs ewiga goda? —
Men här torde en christen, som icke blott är fattig, utan ock gäldbunden,
swara oss: "Det är en annan omständighet, mot hwilken all fattigdom
är ett intet, den nemligen, att jag skall wara menniskor skyldig och skall
kanske icke kunna göra hwar man rätt, skall kanske blifwa en wisa i
lastarens mun till evangelii försmädelse." Swar: Så wida du icke antingen
har någon synnerlig högmodsböjelse, som fordrar en mycket djup
förödmjukelse — och så wida du icke "frestar Herren", antingen med
försumlighet och lättja eller genom fåfänga och slöseri med hans gåfwor, utan
är ordentlig, ödmjuk, flitig och trogen i din kallelse, samt i enfaldig tro
beder denna bön, så har du alla Herrens löften derom, att Han skall
gifwa dig så mycket, att du icke skall behöfwa blifwa till skam såsom
bedragare, utan skall kunna göra hwar man rätt. Det är antingen
något Herrens frestande med lättja eller yppighet, eller ock ett swårt
högmod, som behöfwer nedtuktas — det är endast något sådant, som
kan bringa öfwer en christen den bittra erfarenheten, som är så
mångfaldigt swårare än all fattigdom, nemligen att han icke kan göra hwar
man rätt. Hwad det åter angår, att månget Guds barn antingen
genom sjukdom eller andra omständigheter icke kan alltid försörja sig sjelf,
utan måste anlita bröders barmhertighet, så är wisst äfwen detta
förödmjukande för wår stolta natur, men hör dock till Herrens uppfostran
med somliga barn, eller för någon wiss tid, tilldess de blifwit nog tuktade
för att kunna bära några Guds gåfwor, och bör alltid betraktas med
gudsfruktan och ödmjuk undergifwenhet inför Herren, den allena wise
och mäktige Fadren, hwilkens högra hand också kan förwandla allting.
Men den fjerde bönen har ock en lärdom till de lyckliga, som icke
weta af dessa bekymmer för sin bergning och icke tyckas behöfwa bedja
om dagligt bröd. Det är twenne ord i denna bön, som dessa borde
besinna, nemligen de orden: <b>wårt</b> och <b>oss</b>. Hafwen I Christi sinne, så
skolen I ock betänka dessa Christi ord. Han säger icke: "Gif <b>mig mitt</b>
dagliga bröd", utan: "<b>Wårt</b> dagliga bröd gif <b>oss</b>." Menar du, att Gud
gifwit dig ditt myckna goda, för att du skall blott sjelf lefwa deraf efter
ditt behag, eller att du skall samla skatter blott för dina barn?  Hwad
säger Herren? "Gör räkenskap för ditt <b>fögderi</b>; ty du måste icke längre
wara min <b>fogde</b>."  Se här, hwad Guds mening är, då Han gifwer
somliga så mycket af detta jordiska.  Har du någonsin tänkt derpå, 
hwarföre Gud utdelar så olika här på jorden, att den ene är så rik, att han
har mycket mer, än han behöfwer, och den andre så fattig, att han icke
har det nödwändiga? Den underliga och ojemna utdelningens hemlighet
är ingen annan, än att wi hafwa olika kallelser: de, som fått mer,
än de behöfwa, skola wara Herrens "gårdsfogdar", som skola åt Honom
förwalta hans gåfwor. Då will Han låta en hop fattiga lägra sig
omkring dem för att dagligen pröfwa dem, om de wilja ärligt förwalta
hans gåfwor såsom fogdar genom utdelande, eller om de wilja nedgräfwa
pundet i jorden och göra afgudar deraf åt sig och sina barn. Måtte
wi aldrig glömma den stora allmänna regeln: "Den som är mycket gifwet,
af honom skall mycket warda utkräfdt; och den mycket är anförtrodt,
af honom skall warda mycket äskadt;" samt det konungsliga budet: "Älska
din nästa såsom dig sjelf." Förgät då icke, att det finns omkring dig
så och så många fattiga, sjuka, swaga, bräckliga, hwilka alla uträcka sina
händer efter bröd. Du skall derföre i denna bön bedja för alla menniskor
och icke tänka: <b>mig, mitt</b>, utan: <b>oss, wårt</b>. Men widare: icke bedja
såsom en skalk, så att du skulle i bönen säga <b>wårt</b>, men sedan handla
med det goda, du får, såsom det wore <b>ditt</b>. Nej, du är blott en 
förwaltare. Och detta skola wi wara med lust, för Christi kärleks skull, så att
Han om allt det goda, wi gjort, kan säga: <b>I hafwen det gjort mig</b>.

När wi derjemte weta, att uttrycket dagligt bröd icke blott betecknar
mat och kläder, utan allt, hwad som hör till detta timliga lifwets uppehälle
och nödtorft, såsom hus och hem, gods och penningar, en from maka,
fromma barn, fromt tjenstfolk, god och trogen öfwerhet, god styrelse,
god, tjenlig wäderlek, fred, helsa, tukt och ära, goda wänner, trogna
grannar och mer sådant; så lär åtminstone ingen christen, hwilken icke
lefwer blott sig sjelf, utan ock älskar sin nästa, sakna anledningar att
bedja denna bön. Dessutom kan Herren i hast borttaga det goda, du nu
eger, hwarföre du alltid har anledning att bedja om hans <b>bewarande
nåd,</b> eller ett <b>dagligt gifvande</b>, ett "<b>dagligt</b> bröd". Och att få känna
sitt beständiga beroende af Herren, är ganska helsosamt för en christen.

Gif dagligt bröd åt fattiga och rika
Och låt oss hwila, Herre, wid ditt ord,
Det dyra löftets ord, som ej skall swika.
Om än förginges himmel, haf och jord.
Den 17 Juli.

<b>Såsom wi hafwa burit den jordiskas liknelse, så skola wi
ock bära den himmelskas liknel</b>se.  1 Cor. 15:49.

Här är nu en förkunnelse, wid hwilken wi wäl må bedja Gud om
nåd till tro och öppnade sinnen. Hör! "Såsom wi hafwa burit den
jordiskas liknelse, så skola wi ock bära den himmelskas." Tror du det?
Att wi bära den jordiskas (Adams) likhet, det känna wi i alla wåra
lemmar och sinnen, mer än hwad som är oss kärt; men tror du ock lika wisst,
att wi en dag skola bära den himmelskas likhet, wi, som äro med Honom
förenade? Tror du detta, att Adam och Christus woro den ene lika
wisst som den andre stamfäder och profmenniskor, efter hwilka wi skola
danas — att de äro liksom de twenne stora modeller, efter hwilka wåra
twenne olika tidskiften skola formas: det ena tidskiftet, nemligen
jordelifwets efter Adam, till den jordiskas liknelse; det andra tidskiftet, 
nemligen ewighetens efter Christus, till den himmelskas liknelse — att lika så
wisst som wi i tiden hafwa burit den jordiskas likhet, med allt det elände
som dertill hörer, wi ock skola en gång bära Christi likhet, med all den
herrlighet som dertill hörer? Tror du detta, att för alla som äro i
Christus, detta följer så wisst i sin tid som en bestämd naturens ordning,
såsom dagen följer på natten, eller på den kulna wintern följer den
ljufwa sommaren? O, är detta sannt? Ja, lofwadt och prisadt ware
Herrens namn!

Hwad det will säga, att wi bära den jordiskas liknelse, det märka
wi i hela wårt wäsende. "Adam födde barn, som woro lika hans beläte."
Här talar dock apostelen egentligen om kropparna. Till kroppen bära
wi Adams likhet uti de egenskaper, som apostelen förut(v. 42—45)upp-
räknat, såsom att den är i wanheder, skröplig, förgänglig, kortligen: <b>en
naturlig lekamen</b>, som måste underhållas med jordiska näringsmedel, ur
wäxt- och djurriket, och slutligen sjelf warda jord. Men sedan hörer ock
till den jordiskas liknelse en kedja af all jämmer, synd och nöd, synd och
sorg - all slags widrighet. Hela wårt wäsende är liksom sammansatt
af synder, såsom: Guds förakt, afguderi, säkerhet, hårdhet, egenkärlek,
högfärd, skrymteri, lögnaktighet, wrede, hat, afund, onda misstankar,
orena lustar, girighet, egennytta och mera dylikt, såsom Jesus säger:
"Utur menniskans hjerta utgå onda tankar, hor, boleri, mandråp, stöld,
girighet, swek, listighet, otuktighet, ondt öga, hädelse, högfärd, galenskap."
Si, detta är Adams liknelse, hwad synden angår. Men deraf följer
sedan all förbannelse och jämmer på jorden: ett oroligt hjerta, ett sjukt
samwete, sorg, förargelser, bekymmer, otrygghet, rädsla, misstankar, 
sjuklighet, smärtor, fattigdom, satans glödande skott och omsider döden och
förgängelsen. Om man will eller icke, så måste man dock gå liksom
omklädd med dessa Adams efterlemningar, gå liksom genom en trång
törneskog, der man beständigt sargas och blöder. O, tröttna icke, Guds
barn! Blif icke otålig. Detta är blott ett swårt wägstycke, det kommer
en annan tid sedan, så sannt Gud icke har skapat menniskan blott till
lidande. "Såsom wi hafwa burit den jordiskas liknelse, så skola wi ock
bära den himmelskas liknelse" — och "den himmelskas liknelse" är uti allt
motsatsen till den jordiskas. Till Christi belätes likhet hörer först en
"andlig lekamen" lik med Christi förklarade lekamen: i stället för wanheder
en ewig och himmelsk ära och herrlighet; i stället för skröplighet,
swaghet, sjuklighet en ewig helsa, starkhet och wälmåga; i stället för
sorg, rädsla, qwal och otrygghet en ewig glädje, salighet och trygghet,
"ett lustigt wäsende på Guds högra hand ewinnerligen", en oändlig
kedja af höga himmelska förlustelser. Och framför allt annat: i stället
för wår oändliga, plågsamma syndighet en ewig orubblig helighet, kärlek
och renhet — att wi skola der kunna älska Gud så helt, fullkomligt och
brinnande och med en sådan sällhet, som wi aldrig i wårt närwarande
tillstånd kunna fatta. Ja, den som någon stund, t. ex. i den första
trolofningstiden med sin Frälsare, smakat något af den tillkommande
werldens kraft, smakat något öfwerswinneligt af Herrens ljuflighet, torde
instämma deruti, att om blott denna erfarenhet hade blifwit ewig, så
hade der redan warit himmel och salighet. Se, uti denna fullkomliga
kärlek till Gud, som war summan af Christi beläte, är ock den
allrahögsta salighet. Och tänk sedan: att i alla afseenden wara fri från allt
ondt, att känna sig alldeles helig och ren, som en Guds ängel, att
fullkomligt wara allt, hwad wi här wille och hungrade efter, men aldrig
uppnådde, och att aldrig mer behöfwa rädas för något ondt eller farligt,
utan att hafwa en ewig trygghet och rolighet i den förklarade 
Frälsarens sällskap och under ett beständigt och oändligt stigande i ljus öfwer
Guds underbara hemligheter — o, till ett sådant lif är den underliga
warelsen, menniskan, egentligen skapad. Ja, det kunde man ock tänka
sig om Gud, då Han skapade ett slägte, som skulle wara hans beläte likt
— hans, hwilken är all salighets Gud, och hwilken kunde lika lätt skapa
oändlig salighet, som att Han skapade det omätliga hafwets wattenmassor.

Med Jesus salighetens stig jag funnit,
Och himlaarsfwet Han åt mig har wunnit
När jag insomnar, Han mig omfamnar,
Och på hans armar jag i himlen hamnar.

Som fågeln fri wid ljusan dag sig gläder,
Så glad i ljusets rike jag inträder.
Wid änglasången och harpoklangen
Jag skådar ewighetens dag uppgången.
Den 18 Juli.

<b>Du berömmer dig af lagen och wanhedrar Gud med lagens
öfwerträdelse. Ty för eder skull warder Guds namn
försmädadt ibland hed</b>ningarna.  Rom. 2:23,24.

Här samlar apostelen allt, hwad han förut i kapitlet sagt och ännu
kunnat säga, till en enda förkrossande slutanmärkning: "Du berömmer
dig af lagen och wanhedrar Gud med lagens öfwerträdelse;" d. ä. just
dermed att du berömmer dig af lagen och likwäl förer ett brottsligt 
lefwerne, bringar du wanära och försmädelse öfwer Gud och hans ord;
"ty för eder skull warder Guds namn försmädadt ibland hedningarna,
såsom det är skrifwet". I lefwen på ett sådant sätt, att när hedningarna
se edra gerningar och höra, att I berömmen eder af den sanne Gudens
kännedom och lag, de måste tänka, att denne Gud och denna lag kunna
icke wara goda, efter det I, som ären hans folk, gören så onda 
gerningar. <b>Såsom det är skrifwet</b> — hos edra egna profeter klagar Gud sjelf
häröfwer och säger: "De höllo sig lika som hedningarna, dit de kommo,
och ohelgade mitt heliga namn, så att man sade om dem: är detta
Herrens folk?" Detta är sjelfwa tyngdpunkten i den förkrossande
bestraffning, apostelen här gifwer judarna. Att med sitt lefwerne komma Guds
dyra namn till försmädelse, är en så fruktanswärd sak, att ett fromt
hjerta will alldeles förgås wid blotta tanken på möjligheten att hafwa
gjort något sådant. Och här säger apostelen om judarna, att de förde
ett sådant lefwerne, att sjelfwa hedningarna i sitt mörker kunde straffa
dem och för deras skull försmädade Herrens namn. Då man betänker,
huru högt juden ansåg sig stå öfwer hedningarna genom de många och
stora företräden, han hade framför dem — huru han alltid medlidsamt
blickade ned på dem, såsom på "blinda", i "mörker warande", och att
apostelen nu kastar öfwer honom den anklagelsen, att sjelfwa hedningarna
för hans synder lärde att förakta och försmäda Gud, då måste man säga:
Det war en förskräckligt krossande sammanställning. Och så måste 
menniskohjertat sönderslås och tillintetgöras, om der skall blifwa en ny födelse,
ett sannt annammande och saligt troslif af den nåd, som evangelium
förkunnar. Och detta war apostelens ändamål med denna förkrossande
predikan: det war att "rödja Herrens wäg", att "förnedra de berg och
högar". Han måste sålunda såra och bedröfwa, på det hans herrliga
evangelium skulle sedan desto bättre hela och hugswala.

Men hwad apostelen här sagt om judarna, har tywärr en
alltför träffande tillämpning på de flesta namnchristna, isynnerhet de 
skriftlärda ibland oss, de lärare, som icke lära sig sjelfwa, utan lefwa fram
uti ett obotfärdigt wäsende. O, att hwar och en, som läser dessa
apostelens ord, kunde taga dem till sitt hjerta och eftersinna, om de icke
inträffa på honom! Du är genom det heliga dopet intagen i Guds
förbund, du framträder kanske äfwen till Christi lekamens och blods
sakrament, du har kanske god christendomskunskap, så att du kan riktigt tala
Guds ord till andra, kanske äfwen talar om bättringens nödwändighet,
om en sann tro och ett heligt lefwerne; men — huru är det med ditt
egentliga wäsende, ditt hjerta och lif? Detta är ju en rätt tillämpning
af texten. Lefwer du sjelf i den bättring, som är inför Gud? "För
Honom är intet kreatur osynligt." Han känner det. Lefwer du sjelf
i en sann trosförening med din Frälsare? Lefwer du sjelf i en daglig
helgelsens öfning att döda ditt eget kött, dess lustar och begärelser?
Eller kanske din christendom består uti att blott weta och tala — så att
du säger: man skall frukta och älska Gud öfwer allting, men du lefwer
i dina smågudars dyrkan, utan någon fruktan eller klagan deröfwer wid
nådestolen? Kanske du utlägger och inskärper alla Guds bud för andra,
men är sjelf en swärjare? — kanske en sabbatsbrytare? — kanske en
drinkare? — kanske du lefwer i hat till en medmenniska? — eller i en
hemlig last? O, det wore ju ett förskräckligt skrymteri! Men Herren,
den Allsmäktige och Helige, ser det. Han känner dig. På detta sätt
"samkar du dig sjelf wrede på wredens dag, när Guds rättwisa dom
blir uppenbar", så sannt Gud icke ljuger. Och på detta sätt ger du
andra anledning till försmädelse och förakt för den heliga lära, du 
bekänner. Ditt husfolk och dina grannar skola stödja sig på din ogudaktighet
och trösta sig i sitt oomwända tillstånd. Du bidrager således att 
förderfwa och förhärda dem, för hwilka Christus lidit döden. Sådant skall
Han en dag utkräfwa af dig. Om du blott icke bekände hans religion,
så syndade du för dig sjelf; men nu syndar du på Herrens heliga namn
och på hans dyrköpta. Det är för denna omständighet, Herren säger:
"Hwi förkunnar du mina rätter och tager mitt förbund i din mun?
Efter du dock hatar tuktan och kastar mina ord bakom dig."

Besinna dig, hwart will du fly
Ur dina synders djupa dy,
När det nu werkligt gäller?
Si, Herren, Herren kommer snart
Och gör det dolda uppenbart
Och för sin dom dig ställer.

Det gifs blott En, som tar dig an,
Som hjelpa will och hjelpa kan
I lifwet och i döden.
Ack, fly till Herren Jesus kär,
Ty <b>Han, blott Han</b>, den wännen är,
Som hjelper dig i nöden.

Hans hjerta brister än för dig.
Och än Han will förbarma sig
Och dig sin Ande sända.
Förspill då ej i öfwerdåd
En sådan outsäglig nåd,
Ty si — den har en ända.
Den 19 Juli.

<b>Han (Abraham) twiflade icke på Guds löfte med otro, utan
wardt stark i tron, gifwande Gud äran.</b>  Rom. 4: 20.

Apostelen säger här, att då Abraham icke twiflade på Guds löfte,
utan fortfor att tro och wänta dess uppfyllelse, huru illa det än såg ut
för menniskoögon, har han dermed "gifwit Gud ära". Detta är ett
mycket tänkwärdt ord. Den som under swåra trospröfningar ändå
fortfar att hålla Gud för sannfärdig i sitt löfte, fortfar att hoppas, der
intet hopp är, blott derföre att Gud har gifwit löftet, den gifwer Gud
ära; den menniskan erkänner på allwar, att Gud är allsmäktig och
sannfärdig. Såsom Luther säger: "Att gifwa Gud hans rätta ära, är intet
annat än att hålla Honom för en trofast och sannfärdig, wis,
barmhertig och allsmäktig Gud och, kortligen, erkänna Honom för den, som
allena skapar och gifwer allt godt." Sådant gör endast tron; då wi
deremot genom otron beröfwa Gud hans ära och göra Honom till ett
swagt, wanmäktigt eller trolöst wäsende, såsom Johannes säger: "Den
som icke tror Guds wittnesbörd, han <b>gör Honom till en ljugare</b>",
hwilket ju är alldeles förskräckligt. Men sådan är otron. "Derföre",
säger åter Luther, "fordrar wår Herre Gud intet högre af oss,
menniskor, än att wi gifwa Honom hans ära och hålla Honom för wår
Gud, d. ä. att wi icke hålla Honom för en inbillad och tom afgud,
utan för en rätt sannfärdig Gud, som antager sig oss, hör wåra böner,
förbarmar sig öfwer oss och hjelper oss i all nöd. När Han får det af
oss, då har Han sin gudom hel och oförkränkt, ja, då har Han allt,
som ett troende hjerta möjligen kan gifwa Honom. Att af hjertat gifwa
Gud sådan ära, är derföre wisserligen en wishet öfwer all wishet, en
(menniskans) rättfärdighet öfwer all (mensklig) rättfärdighet, en
gudstjenst öfwer all gudstjenst, ett offer öfwer alla offer." Om wi rätt
besinna sådant, skulle wi wäl något mer, än wanligen sker, fara efter
trons gåfwa; ty det skulle wäl dock wara oss en lust att få gifwa åt
Gud något, som riktigt behagar Honom. Och det göra wi, om wi endast
tro Honom på hans ord och tillsägelser och dermed gifwa Honom ära.
Huru Abraham genom tron gaf Gud ära, wisar apostelen ytterligare,
då han tillägger:

<b>Och war fullwiss derpå, att den som lofwade, Han war ock mäktig
det att hålla</b>. Han war "fullwiss", djupt öfwertygad och genomträngd
af den sanningen, att Han, som hade gifwit löftet, war ock mäktig att
fullgöra det. Herren Gud hade med den frågan:<b> Månne för Herren
något wara omöjligt</b>? bragt Abraham till en djup eftersinning af den

                                                                      
omständigheten, att hwadhelst Herren lofwade, kunde Han ock fullgöra
efter Han war sjelfwa Skaparen, den Allsmäktige. För Honom kunde
ju icke någonting wara omöjligt. Det war genom samma anmärkning
jungfru Maria också bragtes att tro den underliga bebådelsen, att hon,
som "wisste af ingen man", skulle blifwa Guds Sons moder, då ängelen
erinrade: <b>Ty för Gud är ingenting omöjligt</b>. Wi märka här, att tron
måste stå på sjelfwa <b>Guds allmakt</b>; tron skall hafwa så höga och för
allt förnuft orimliga ting för sig, att intet mindre än Guds allmakt
betryggar henne. Det är då icke att tro, när man så jemkar och
uttyder löftesordet, att wi, arma, wanmäktiga och blinda warelser, skola
kunna begripa, huru det skall tillgå att fullgöra det. Detta är ju
twärtom att mäta Guds makt och wishet efter wår egen, att således
göra Gud lika med oss, fallna, wanmäktiga dårar, hwilket är rentaf en
hädelse. Nej, då jag blott har ett ord af den allsmäktige Guden, låte
jag detta wara mig nog! Tron låter då icke mer uppehålla sig med
förnuftets frågor: "Huru är det möjligt?" utan hon afhugger alla
sådana öfwerläggningar med den enda genfrågan: "Månne <b>något</b> wara
omöjligt för Herren?" — Det war ock just med dessa språk och wåra
textord, Luther och hans medkämpar stärkte sig i striden för den rätta
läran om sakramenterna emot dem, hwilka wille i dessa inlägga endast
så mycket, som med förnuftet kunde förklaras. Men isynnerhet må alla
trogna bereda sig på sådana <b>pröfningar</b>, såwäl för tron på den
närwarande nåden under all kännbar synd, frestelse och anfäktning, som ock
för tron på Guds bönhörelse och hjelp i all annan nöd under
wandringen — sådana pröfningar, att intet mindre skall förslå till trons
upprätthållande än Guds egen starkhets makt. Herren Gud skall sjelf
draga försorg derom, att wi skola få sådana pröfningar; ty det gäller
hans ära och wår fullkomning i nåden. Ju hårdare wi pröfwas, så
att wi ropa och skria af all inre och yttre nöd och dock genom Honom
frälsas, desto mer warda hans makt och trohet förherrligade, såsom Han
sjelf säger: "Jag will gå för dig och göra backarna till jemn mark,
sönderslå koppardörrar och sönderbryta jernbommar; på det man skall 
förnimma både från östan och westan, att utan mig är intet. Jag är
Herren och ingen mer."

Stor, gudomlig är din makt,
Döden har du nederlagt,
Nederlagt i wäldig strid   
Mörkrets här till ewig tid.

Pris ske dig i himmelshöjd!
Bäre jorden frid och fröjd,
Och din ära med ditt ord
Kring all werlden blifwe spord!
Den 20 Ju1i.

<b>Lofwa Herren, min själ ... den dig alla dina synder förlåter</b>.

Ps. 103:2.

Ja, säger du, jag skulle ock tro mina synders förlåtelse, om jag
icke hade en <b>wiss synd</b>, som är allt för swår och otillbörlig! Du har
således en hemlig tyngd på ditt hjerta; detta är wisst swårt, men märk,
huru orden här lyda: "Den dig <b>alla</b> dina synder förlåter." Det är
sannt, det är <b>en synd till döds</b>, som aldrig kan förlåtas, "försmädelse
mot Anden"; men de, som begått denna, pläga aldrig söka förlåtelse.
Nu säger ock Christus uttryckligen, att denna synd är den enda, som
aldrig warder förlåten. För öfrigt säger Han, att "all synd och
smädelse warder menniskorna förlåten", äfwen så swåra synder som
<b>försmädelse</b> mot Gud, ja, de grufligaste synder, såsom Herren sjelf så
högtidligt försäkrar: "Om edra synder än wore blodröda, skola de dock warda
snöhwita; och om de än wore såsom rosenfärg, skola de dock warda
såsom en ull!" Stanna här! Skulle du icke wid en så stor försäkran
af den barmhertige Guden göra Honom till wiljes och tro <b>Honom på
orden</b>, äfwen om du alls intet känner i ditt hjerta? Eller will du ännu
strida mot Herren och wid ett så stort och tröstligt ord icke tro Honom?
Du kunde dermed begå den grufliga synden, som heter göra <b>Gud till
ljugare</b>! Will du ännu ett enda ögonblick gå borta ifrån din Gud i
otro, kall och stel och wrång till sinnes?

Men, säger du, jag har ock en gång fått och trott förlåtelse, men
har åter syndat. Gud kan wäl icke beständigt förlåta! Swar: Att du
syndat, sedan du fått nåd och upplysning, är wisst den swåraste synd;
men märk dock åter på orden. Här står icke <b>förlåtit</b>, såsom om det hade
skett blott en gång, utan <b>förlåter</b>, beständigt och oaflåtligen förlåter.
Om Gud <b>icke</b> förlåter <b>beständigt</b>, så är hans förlåtelse till ingen nytta,
och så blefwe ingen själ frälst;  ty då wore allt genast förloradt,
efter der är beständigt synder i wårt kött, hwilka ock beständigt 
framträda. Hit höra Luthers kostliga ord: "Emedan uti wårt kött häftar
en ewig synd, så länge wi lefwa här på jorden, och ingen ände är på
fel och förseelser, så är sannerligen af nöden, att wi deremot hafwa en
ewig och stadigt warande förlåtelse, på det wi icke för syndens skull må
åter falla under Guds wrede, utan för förlåtelsens skull ändå alltid
förblifwa under nåden." Detta är Herrens ewiga förbund, som gör, att
synden icke kan fördöma oss!

Tag här sjelfwa David för dig till bewis. Han hade också stått
i nåd hos Gud en lång tid och åtnjutit en alldeles utomordentligt stor
nåd: tidigt i sin ungdom begåfwad med Guds ords och Andens
upplysning, från fårherde utwald och smord till Guds folks konung, sedan
wälsignad med stora segrar och mycken ära, ja, att han ock war en stor
Herrens profet, och si, han faller på en gång i twå de grufligaste synder,
hor och mord! Der woro nu "blodröda synder", och märk, begångna
af den mest upplyste och benådade man, och likwäl — likwäl fick han
förlåtelse! fick en herrlig tillsägelse och förlåtelse, och det genast, när
han bekände inför Herren sin öfwerträdelse. Och hwad hade han gjort
för att försona Gud och få förlåtelse? Alldeles intet, nej, icke
det ringaste, utan hade endast efter mycket motstånd ändtligen drifwits af nöden
att midt i sin skam komma fram för Gud och bekänna synden, och då
fick han genast förlåtelse. Han säger sjelf: "Då jag wille förtiga det,
försmäktade mina ben för min dagliga gråt; ty din hand war dag och
natt swår på mig. Men jag sade: Jag will bekänna för Herren min
öfwerträdelse; då förlät du mig min synds missgerning."

Här ser jag nu, hwad Guds <b>ewiga förbund</b> will säga, som gör,
att ingen synd kan fördöma oss! Här ser jag, att om ock synderna äro
<b>blodröda</b>, skola de dock, aftwagna i Lammets blod, warda <b>snöhvita</b>.
Här ser jag, att "Jesu Christi Guds Sons blod renar oss af alla wåra
synder". Här ser jag, att äfwen fastän man haft nåd och upplysning
förut, synden ändå genast förlåtes. Här gör jag den sunda, enkla
slutsatsen: Har Gud förlåtit David, som hade så stort ljus och så stor
nåd och dock syndade så groft, då wågar jag icke ett ögonblick misströsta
och gå fjerran från min Gud; då kan, då bör och då får jag wara
wiss, att Han också lika wäl förlåter mig — så wida jag icke till mina
andra synder nu äfwen skall lägga den försmädelsen mot Gud, att jag
skulle säga, det Han, twärt emot sitt ord, har anseende till personen och
icke håller sina ord! Beware mig Gud för en sådan otro! Jag är ju
ock en menniska äfwen jag, lika wäl som David. Jag är ju dock 
försonad med Christi dyra blod, äfwen jag, lika wäl som David. Och
David war en lika grof syndare som jag. Då nu likwäl han för så
swåra synder fick nåd, då wågar jag icke misströsta; helst den store,
barmhertige Guden sjelf säger: "Jag will <b>ingen</b> syndares död" — "allenast
känn dina missgerningar" — "och om dina synder wore blodröda, skola
de dock warda snöhwita!"

Om dina synder än blodröda wore,
Skola de likwäl bli snöhwita här.
O ja, det blodet af Herren, den store,
Tusenfaldt mera än synden dock är.
Ack, att du fick
Endast en blick
In i det helga, dit Medlaren gick.
Den 21 Juli.

<b>Och helar alla dina brister</b>.   Ps. 103:3.

Märk äfwen detta. Detta är också en outsäglig tröst. Detta är
den andra stora hjelp, som wi behöfwa mot synden. När wi först fått
syndernas förlåtelse, behöfwa wi ock nåd till syndernas aflåtelse. Och
äfwen den will Herren sjelf gifwa: Han <b>helar alla dina brister</b>. — Så
sannt som Han har förlåtit dig alla dina synder, så sannt som du har
werkligt annammat denna förlåtelse och är ett Guds barn och i förening
med Frälsaren och således har den Helige Ande, lika så sannt har du
ock ett sådant <b>sinne</b>, att det är din högsta angelägenhet och önskan att
blifwa fri från de brister, som widlåda dig, och att ingenting är dig
en swårare plåga än dina egna swagheter och synder — ja, märk detta:
ett <b>sådant sinne</b>, att dessa dina brister äro din swåraste plåga! Har
icke detta sinne åtföljt din tro, så wet du icke ännu, hwad den sanna
tron är. Om du ock mycket erfarit och förstår alla stycken i nådens
ordning och nu tror, att du har tron, så är dock din tro ännu blott
en sjelfgjord inbillningstro, om du icke beswäras af dina egna brister
mer än af något annat ondt på jorden. Skriften säger uttryckligt:
"De som äro andliga, de äro andligen <b>sinnade</b>;" och "hwilken icke har
Christi Ande, han hör icke Honom till". Men det är omöjligt, att
den, som har Christi Ande, icke skulle tänka på att warda helig och
Christus lik, ja, hafwa deruti sin djupaste angelägenhet, samt i samma
grad lida af bristerna. Ty omöjligt kan Christi Ande wara i frid och
enhet med köttet; och lika omöjligt är, att köttet, sjelfwa den syndiga
naturen i oss, kan wara ense med Anden. Hwarföre ock Paulus om
sig sjelf bekänner: "Jag har lust till Guds lag efter den inwärtes
menniskan (det nya kreaturet i oss, som är födt af Gud); men jag ser en
annan lag i mina lemmar, som strider mot den lag, som är i min
håg, och griper mig fången uti syndens lag."

Men för det andra fordras ock, att wi rätt förstå, hwad det är,
att Herren helar wåra brister. Många mena, att det innebär, att wi
skola helt befrias ifrån dem, hwarigenom wi skulle snart wara alldeles
rena, såsom Christus war, och såsom wi skola wara i himmelen. Men
icke så. Detta är willfarelse. Herren skall wäl för hwar gång hela
wåra brister och andliga sjukdomar, men de kunna alltid igen återkomma.
Ware ingen säker! Wi hafwa sett, att Paulus måste alltid känna en
lag i sina lemmar, som stridde mot lagen i hågen och stundom <b>grep
honom fången</b>. Nej, här tillgår det likasom med det lekamliga 
helandet. I det lekamliga kan en menniska alltid igen snafwa, falla,
stöta sig, skada sig, eller eljest blifwa sjuk, och Gud har aldrig gifwit
oss någon trygghet deremot; men i dess ställe har Han uppfyllt jorden
med läkemedel samt gifwit oss läkare att hela allehanda krankheter. Så
ock här. Gud gör oss aldrig på jorden fria från alla brister, men Han
will sjelf städse wara wår läkare, såsom Han säger: "Jag är Herren
din läkare!"  Christi kyrka är på jorden endast ett stort sjukhus, der
hwar och en har sina krankheter. Du skall ingen enda helig finna, som
icke har någon särdeles brist att dragas med. Och derjemte äro wi
alldeles för wanmäktiga att göra oss fria derifrån; ty om det stode i
wår makt, skulle säkert hwarje christen genast göra det. Då är det wår
enda tröst, att Herren will sjelf wara wår läkare och beständigt hela
alla wåra brister. Såsom ock här icke står <b>har helat</b>, liksom det en
gång wore så gjordt, att det aldrig mer behöfdes, utan här står <b>helar</b>
hwilket sker och skall ske beständigt. Och detta gör Han på det sättet,
att Han först straffar, bedröfwar, slår och dödar wår gamla menniska;
och sedan, när wi ropa om nåd, åter tröstar, hugswalar och upprättar
oss och gifwer oss då ett nytt uppsåt att wandra warligare. Han säger
sjelf tröstligen: "Sen I nu, att jag allena är det. Jag kan döda och
lefwande göra, jag kan slå och kan hela." Tag sjelfwa David till
exempel härpå. Utom smärre hwardagsbrister, föll David stundom i
swåra andliga sjukdomar: Den ena gången i en oren lusta, så mäktig, att
han tog sin nästas hustru; och si, Herren slog honom, men helade honom
ock. Den andra gången i högmod, så att han derföre räknade sitt
folk; och si, Herren slog honom, men helade honom ock. Då sjöng han
denna psalm: "Lofwa Herren, min själ, den dig alla dina synder
förlåter och helar alla dina brister."

Jag bär min synd till Jesus, 
Han tager den på sig
Och med sin död mig friar
Från död evinnerlig.
Jag bär min skuld till Jesus,
Hans dyra blod allen´
Kan två de fläckar många,
Att jag blir vit och ren.

Jag bär min nöd till Jesus,
Hos Honom fullhet bor;
<b>Han mina brister helar</b>
Och bär med mildhet stor.
Jag bär all sorg till Jesus,
Allt qwal, all börda swår;
Han will dem alla lindra,
Han dem så wäl förstår.



Den 22 Juli.

<b>Om jag kunde profetera och wisste all hemlighet och allt förstånd
och hade all tro, så att jag försatte berg, och hade icke
kärleken, så wore jag intet</b>.   1 Cor. 13:2.

Det är en bekymmersam företeelse, att under det en finare 
själfrättfärdighet will göra wår kärlek och dess bewisning till salighetswäg,
se wi å andra sidan äfwen christna, hwilka lärt den stora hufwudsanningen,
att wi warda rättfärdiga utan förskyllan endast genom tron på Christus,
samt genom denna tro äfwen erhållit den nya himmelska kärleken, börja
åter efter någon tid dels blifwa så kalla, döda och efterlåtna i kärleken
och dess bewisning, att de nu tyckas "lefwa blott sig sjelfwa", dels ock
kunna mycket lätt trösta sig för denna brist och anföra, att wi warda
dock saliga blott af nåd genom tron, likasom skulle wi warda saliga
genom en tro, som icke werkar någon kärlek. Det är isynnerhet mot
detta olyckliga bedrägeri, wi böra ofta och allwarligt besinna, hwad
Herrens ord lärer i denna fråga. Sannt är nu det, att wi warda
rättfärdiga allenast af Guds nåd genom tron på den kärlek, hwarmed
Gud i Christus älskat oss, och icke genom någon wår kärlek; men det
är icke sannt, att wi warda rättfärdiga genom en tro, som icke werkar
kärlek. Nej, säger apostelen, "om jag hade all tro, så att jag försatte
berg, och hade icke kärleken, så wore jag intet". "Det är så omöjligt,
att den lefwande tron kan wara utan kärlek, som att elden kan wara
utan wärme" (Luther). Då i Skriften läres, att wi warda rättfärdiga
blott genom tron, menas der endast <b>den</b> tro, som gör hjertat lefwande
och warmt i kärlek. Så sade Herren Christus: "Deraf skola alla förstå,
att I ären mina lärjungar, om I hafwen kärlek inbördes." Och 
Johannes upprepar idkeligen i sin första epistel, att wi just genom kärleken
skola "<b>weta</b>, att wi äro af sanningen", "weta, att wi äro Guds barn",
"äro födda af Gud". Hafwa wi en gång kommit till tron, minnas
wi ock, huru wi då fingo en ny, brinnande kärlek i wåra hjertan, icke
blott till den nådige Guden, som förlät oss alla wåra synder, utan ock
till wår nästa, nemligen dels en "broderlig kärlek" till alla dem, som
wi ansågo tro och älska Jesus, dels ock en "allmännelig kärlek", så att
wi med innerlig omsorg tänkte på alla menniskors frälsning och salighet.
Har nu denna heliga kärlek upphört, huru är det då med wår tro?
Må ock wår förtröstan wara än så lugn och stark, må ock wårt andliga
ljus wara än så stort, är dock wår tro nu wisserligen endast ett dödt
beläte, af hwad hon förut war, då hon nu icke werkar någon kärlek.
Se äfwen, hwilka stora och priswärda <b>gerningar</b>, Herren Christus fann
hos församlingens ängel i Ephefus, och dock hade denne öfwergifwit sin
första kärlek, hwilket Christus förklarade wara ett så betänkligt tecken,
ja, ett sådant "affall", att om icke bättring skedde, skulle ock ljusstaken
bortstötas från dess rum. "Jag wet dina gerningar", säger Herren,
"och ditt arbete och ditt tålamod, och att du icke kan fördraga de onda;
och du har försökt dem, som säga sig wara apostlar, och äro det dock
icke, och du har funnit dem wara ljugare, och du lider och har tålamod
och arbetar för mitt namns skull och är icke worden trött. Men jag
har emot dig, att du har öfwergifwit den första din kärlek. Betänk,
hwarifrån du är fallen, och bättra dig och gör de första gerningarna;
annars skall jag snart komma till dig och bortstöta din ljusstake från
dess rum, om du icke bättrar dig." Här finna wi, att <b>kärleken är
ännu en särskild sak i hjertat</b> och kan wara förlorad äfwen under en
så priswärd werksamhet, så kraftiga och christliga gerningar, som dem
Christus här uppräknar, nemligen då du nu icke mer ligger för dina
synder wid Jesu fötter, utan är sjelf god och derföre icke heller blir
upptänd i kärlek till bröderna. Att man sålunda under de präktigaste
gerningar kan sakna denna kärlek, det wisar ock apostelen, då han säger:
"Om jag talade med menniskors och änglars tungor och hade icke 
kärleken, så wore jag en ljudande malm och en klingande bjellra. Och
om jag kunde profetera och wisste all hemlighet, om jag gåfwe alla
mina egodelar åt de fattiga och läte min lekamen brinna (såsom
martyrerna på bålet) och hade icke kärleken, så wore det mig intet nyttigt."
Wisserligen borde detta förhållande wäcka oss att inför Herrens ögon
besinna, huru wi hafwa det med kärleken. Wi finna af både Christi
och apostelens ord, att <b>hwadhelst</b> wi <b>äro,</b><b> tro</b> eller <b>göra</b>, utan att hafwa
denna werkliga kärlek i hjertat, hwilken genom tron och nåden födes, så
är alltsammans falskt och blott bedrägeri, huru christligt och wackert det
än synes. Måtte wi i alla wåra lifsdagar minnas och besinna detta!

Du älskar för din egen skull,
Den intet älskwärd är;
Min otro kan ej slå omkull
Din trohet, Herre kär.
Din kärlek är så rik och fri,
Att du ej mer kan låta bli
Att ewigt älska mig.

Men se´n du låtit mig förstå,
Att du så älskat mig,
Att du <b>för mig, för mig</b> också
Har låtit offra dig,
<b>Då wille jag ock älska dig
Och wandra på din wiljas stig
I kärlek och i tro.</b>
Den 23 Juli.

<b>Ehwad wi lefwa eller dö, höra wi Herren till</b>.  Rom. 14:8.

Detta är både hemligheten och högheten af de trognas lif på 
jorden. Med hela sitt lif, sin tillwaro, och äfwen med sin död, tillhöra
de Herren. De äro icke sina egna; de äro hans, hwilken skapat, återlöst
och helgat dem. De äro hans, icke blott efter förbundet med Honom,
utan ock efter sin ande och sitt lifs hela riktning.

<b>Ty ingen af oss lefwer sig sjelf</b>. De andligen döda kunna icke
annat än "lefwa sig sjelfwa", lefwa för sin egen räkning och efter sina
egna lustar, "fria från rättfärdigheten". Att de trogna åter i sin ande
och sitt hela lifs riktning werkligen lefwa för Herren, det kommer deraf,
att den nya födelsen och det andliga lifwet icke äro en blott tanke och
föreställning, utan en stor werklighet, som bewisar sig i krafter och 
egenskaper, hwilka aldrig finnas i naturen. Bland dessa krafter och
egenskaper är denna utmärkande, att wi icke mer lefwa oss sjelfwa, utan nu
hafwa i Herren, hans sak, bans ära, hans wälbehag wårt lifs högsta
och dyraste mål, huru wäl eller illa det än må lyckas oss att i werk och
gerning utföra, hwad wi innerligast älska och eftersträfwa. Såsom redan
är sagdt, lefwa wi för Herren, icke blott efter wårt förbund med Honom,
utan ock efter wår ande, wår innersta håg och sträfwan. Går det icke
fullkomligt i lefwernet, utan wi börja i något fall lefwa oss sjelfwa, så
är detta en afwikelse från wår innersta wilja, hwilken afwikelse wi då
sjelfwa bestraffa.

<b>Och ingen dör sig sjelf</b>. Äfwen i afseende på sin död är en christen
icke mer sin egen, utan Herrens och Honom undergifwen. En christen
har hwarken rättighet eller wilja, att efter sitt eget tycke, t. ex. för sin
egen ära, förspilla sitt lif; måste han äfwentyra eller uppoffra det, så
skall det ske efter <b>Herrens</b> bud och ordning. I ären icke edra egna, I
ären dyrt köpta," säger apostelen. Endast om Herrens ära och
wälbehag eller hans bud och ordning så fordra, skola wi wara williga att
uppoffra wårt lif, och då på hwad sätt eller tid Herren behagar. En
trogen må hwarken önska sig att lefwa eller att dö <b>med afseende på
sig själf</b>. Han bör alltid så: Will Gud, att jag skall ännu längre
wara här på jorden, så will ock jag det; will Gud åter taga mig hem,
så will jag icke wara på jorden. Wi fela den ena gången med att önska
oss ett förlängdt lif; den andra gången med att sjelfwiskt önska oss döden.
Allt hwad wi äro och hafwa, äfwen wårt lif, hörer Herren till och bör
åt Honom öfwerlemnas.

<b>Lefwa wi, så lefwa wi Herren</b>. Att wi "lefwa Herren" innebär,

att wi betrakta wårt lif, wår hela tillwaro såsom Herrens egendom och
derföre äfwen i allt handla såsom hans tjenare. Det innebär, att wi
uti allting se på hans wilja, såsom det enda rättesnöret för allt, hwad
wi göra eller företaga; att wi hafwa hans ära och hans wälbehag till
wårt enda ögnamål. Det innebär ock, att wi uti allt, hwad wi erfara
här i lifwet, öfwerlemna oss åt hans ledning, i lust och nöd, ehwad Han
gifwer eller Han tager något, samt wilja åt Honom offra alla wåra
gåfwor och krafter. — <b>Dö wi, så dö wi Herren</b>. Såsom hela wårt lif
är Herrens och åt Honom helgadt, så är äfwen wår död. Om wi ock
dö en naturlig död, så sker det då i medwetande, att wi äro Herrens;
Derföre wilja wi ock wara nöjda, <b>hvilken stund</b> och <b>på hwilket sätt</b> Han
behagar att kalla oss. Men i wissa händelser beror ock wår död af wårt
eget wal, såsom när martyren under en blodig förföljelse kan undgå
döden, om han förnekar evangelium, eller när missionären ser en bestämd
dödsfara för sig wid ett wisst företag till själars räddning, eller när
krigaren enligt Guds ordning skulle wåga sitt lif, men kunde genom flykt
rädda det. Uti alla sådana fall är en christen både pligtig och efter
anden willig att hellre offra sitt lif, än swika sin trohet mot Herren,
hans sak eller hans ordning. Och när han sålunda för Herrens skull
offrar sitt lif, då heter det ock, att han "dör Herren".

<b>Ehwad wi nu lefwa eller dö, så höra wi Herren till</b>. Wi äro
så wäl i lifwet som döden både hans egendom och hans tjenare. En
sådan tröst och förmån hafwa de trogna allena, att hwarhelst de äro,
i lifwet, i döden eller efter döden, "äro de Herrens" — Herrens
egendom och föremål för all hans kärlek och trofasta omsorg. De äro alltid
i hans händer, åt hwilken är gifwen "all makt i himmelen och på
jorden". Lefwa wi här i främlingslandet, så äro wi dock hans barn och
tjenare, i hans osynliga sällskap; och kallas wi hädan, då äro wi "hemma
när Herren" för att ewigt se Honom, såsom Han är. Här i tiden höra
wi Herren till, först efter <b>tron och samwetet</b>, sedan efter <b>kärleken</b> och
<b>tjenandet</b>. Och då wi dö, då äro wi ock Herrens egendom och i hans
wård både till kropp och själ. Kroppen är i hans hemlighetsfulla, men
säkra förwar undangömd intill uppståndelsens dag, då den skall oförgänglig
återställas till ett ewigt lif; och själen är i Guds paradis, i Christi
och hans helgons umgänge intill den stora dag, då den skall åter beklädas
med den "andliga lekamen", hwilken är lik Christi förklarade lekamen.
War wiss derpå, att den, som tillhör Herren i tiden, tillhör Honom ock
i döden och i ewigheten. Det är då ett öfwer alla wåra tankar saligt
förhållande, att "ehwad wi lefwa eller dö, höra wi Herren till".

Jeg wet, att jag hör Herren till
Och will ej weta mer.
Ehwad jag lefwer eller dör,
Det till mitt bästa sker.

Pris ware dig, o Jesu kär,
Att du har ställt det så.
Och pris ske dig i ewighet,
Att jag fått syn derpå.
Den 24 Juli.

<b>Den der tror och blir döpt, han skall warda salig</b>. Marc. 16:16.

Wilja wi hafwa ett bibelord, hwaruti dopets alla herrliga skatter
äro i korta, starka och förklarande ordalag innefattade, så hafwa wi ett
sådant i Gal. 3:27: "Ty I, så många som ären döpta till Christus,
hafwen eder iklädt Christus." Hjelp Gud, att wi en gång märka denna
omständighet! — I hafwen eder iklädt Christus!" Si, det är hela 
hemligheten af den obegripliga renhet och wälbehaglighet för Guds ögon,
som skänkes oss i dopet. Wi äro <b>iklädda Christus</b>. Wi stå icke mer
för Guds ögon i wåra egna personer, utan i hans Sons <b>Christi</b>
person; likasom Christus på försoningsdagen stod för sin Fader icke i sin
egen person med sitt eget anseende, utan i <b>wåra</b> personer såsom den ende
syndaren för alla syndare, bärande på sig hela werldens synder. Då war
Han <b>iklädd werlden</b>. Nu blifwa wi i dopet iklädda Christus och
betraktas inför Gud, icke efter hwad wi sjelfwa äro, utan hwad Christus är;
wi stå för Gud i <b>Christi</b> kläder, i <b>Christi</b> person, i <b>Christi</b> 
rättfärdighet och anseende. Detta heter här wara "iklädd Christus". Allt, hwad
Christus för oss<b> war, gjorde och hade</b>, är i dopet på oss öfwerflyttadt,
åt oss skänkt; ty Christus hade efter sitt nådefulla behag genom sina ord
om dopet uti detta nedlagt, med detta sammanbundit hela saligheten,
som Han förwärfwade oss. Hwaraf kommer, att så många, som warda
döpta till Christus, blifwa på en gång iklädda allt detta, som hör till
att <b>warda salig</b>, nemligen: <b>hela Christus och all hans förtjenst</b>; så att
hwad Christus för oss war och är, det är så alldeles wårt, som om wi
sjelfwa i wåra egna personer wore detsamma, och hwad Christus i wårt
ställe gjort, är så alldeles <b>wårt</b>, som om wi sjelfwa gjort detsamma.
Ty wi äro <b>iklädda Christus</b>. Men hwad är nu <b>Christus</b>? Först är
Christus idel renhet och rättfärdighet, derföre äro wi ock idel renhet och
rättfärdighet. —<b> I oss sjelfwa</b>? Nej, i <b>Honom</b> allena; såsom "Han,
hwilken icke wisste af någon synd, blef för oss gjord till synd, på det wi skulle
warda Guds rättfärdighet genom Honom". Widare: Christus är täck
och skön, så att Fadren i Honom har allt sitt behag, Christus är Guds
Son och rikets arfwinge; derföre äro wi Guds barn, arfwingar och
Christi medarfwingar.

Nu förstå wi, huru det gick till, att de skröpliga lärjungarna woro
<b>alldeles rena</b>; nu förstå wi, hwad det språket betyder: "Så är nu
intet fördömligt för dem, som äro i Christus Jesus", d. ä. oaktadt de
ännu i sitt kött och på sina fötter i wandringen hafwa mycket orent och
skröpligt, kan likwäl intet deraf tillräknas dem till fördömelse. Ty just

                  
derföre äro de <b>iklädda Christus</b>, att de icke mer skola skådas och dömas,
efter hwad de sjelfwa äro, utan efter hwad Christus är. Nu förstå
wi, hwarföre det hos profeten war förutsagdt: "Och detta skall wara
hans namn, det man skall kalla Honom: Herren wår rättfärdighet."

Den som rätt och wäl förstår denna hemlighet, han kan i sanning
sägas weta något, han är kommen temmeligen långt ut ur djefwulens
wåld och har lagt en orygglig grund till en rätt gudomlig frid i sitt
hjerta. Men den som icke förstår eller will förstå denna hemlighet, han
har ingen rätt insigt i evangelium och kan hwarken råda sig sjelf eller
andra, kan icke heller denna hemlighet förutan någonsin i sin lifstid
komma till någon frid, icke heller till någon sann helgelse, än mindre
hjelpa andra dertill. Derföre är det denna salighetens kunskap, som en
christen så nödwändigt behöfwer. Då kunde han ändtligen en gång få
ett warmt och christligt sinne, både mot sin Gud och sina medmenniskor,
samt en wälgrundad och helsosam frid i sitt hjerta. Ty när detta 
kommer in i en menniskas hjerta, att hon icke mer står i sina egna orena
kläder för Gud, utan är <b>iklädd Christus</b> och är i Honom <b>alldeles ren</b>,
täck och behaglig för Guds ögon; att hennes synder, som så jämmerligt
plåga henne, aldrig skola tillräknas henne, o, då blir hon en ny menniska,
då wämjes hon wid allt sitt eget, wid både sin fromhet och sin 
ofromhet; då blir <b>Christus, Christus</b>, endast <b>Christus</b> hennes allt i alla, 
både hennes rättfärdighet och hennes helgelse, ja, hennes lifs, hennes tankars
medelpunkt; då älskar hon Honom och hans heliga wägar; då tager hon
med nöje farwäl af sin förra werld, sitt förra wäsende i synd och fåfänga;,
då will hon gerna följa sin Herre och tjena Honom i ewig rättfärdighet,
oskuld och salighet; då har hon äfwen för den saken sitt hopp i Honom
allena, förtroligt bedjande: Tag du, min Jesu kär, mitt hela hjerta,
rensa mig du, döda du mitt kött. Och si, detta är det, som både werkas
uti oss och förebildas genom dopet — hwilket apostelen derföre kallar
nya födelsens bad och den Helige Andes förnyelse.

När jag i synd fördjupad låg
Och ingen hjelp mig wisste,
Din hulda kärlek till mig såg,
O Herre Jesu Christe.
Du göt för mig ditt dyra blod
Och uti denna helsoflod
Mig ren från synden twådde.

Gud Fader, Son och Ande gif,
Att städs min tro förökes.
Mitt dopsförbund i hjertat skrif
Mig stärk, när jag försökes
Låt mig i nåden stadgas så,
Att jag till slut må kronan få
Som du de trogna gifwer.
Den 25 Ju1i.

<b>Och gick satan in i Judas, som kallas Iskarioth, och war
en af de tolf</b>.  Luc. 22:3.

Hwad wi isynnerhet böra lära af denna förskräckliga händelse, är,
att ingen må wara säker och tänka: skrymtarena äro skrymtare; en
redlig christen har intet att frukta. Nej, annat lärer oss Jude exempel.
Då Judas af Frälsaren utwaldes till apostel, war han wisserligen icke
hwad han sedan blef. Och huru många äro icke de, som börjat i Anden,
men lyktat i köttet? Se här på Jude exempel och alla andra syndafall,
huru lätt och snart det kan wara gjordt, att en christen är förlorad.
Isynnerbet när den rätt onda stunden är inne, när djefwulen med sina
listiga och starka anlopp griper dig an och på en gång upptänder köttets
begärelse och förblindar ditt förstånd, så att de förskräckligaste synder
synas dig icke det ringaste farliga, men oändligen kära, ja nödwändiga
— då är det snart gjordt, att du faller. Till sådan frestelsestund hörer
isynnerhet trenne ting: Först att synden blir dig synnerligen kär och
behaglig; för det andra att om du än så mycket betraktar den, du omöjligen
skall kunna finna, att den är farlig, utan den skall synas dig helt ringa
och obetydlig; och för det tredje att du börjar synda med något litet
och tänker, att "så litet gör ju intet". Så war det, när ormen beswek
Eva med sin illfundighet. Han sade: Icke skolen I dö; det är ju blott
att taga ett äpple; och ett äpple är ju blott ett äpple. Men deremot
skolen I winna mycket, nemligen först den ljufliga fruktens njutande och
sedan ett större förstånd. Likaså när han förförde Judas. Det börjades
blott med litet snattande, och då hette det: Jag tager ju endast något
så litet — och blott denna gång! (för hwar gång) och — det är icke
orätt, att jag har något för mitt beswär. Widare, när djefwulen ingaf
honom i hjertat, att han skulle förråda Jesus, war det ju något så
naturligt att tänka: Trettio silfwerpenningar äro icke att förakta —
och ingen fara! Jesus är först oskyldig och sedan allsmäktig; icke kan
det gälla hans lif — emellertid gör jag mig en god förtjenst. Sådant
hade Judas wisserligen tänkt. Hwem skulle hafwa sagt honom, att han
dagen efter gerningen skulle wara så förtwiflad, att han skulle gå bort
och hänga sig? Det trodde han icke, utan han tänkte blott på, huru
han den dagen skulle njuta af sina penningar. Hade han på thorsdagen,
då Jesus warnade honom, trott, hwad han dagen derpå fick erfara,
wisserligen hade han bäfwat för den handeln såsom för sjelfwa helwetet.
Men han såg det ännu icke sjelf, och djefwulen fyllde honom med andra
ingifwelser.

Hwar och en betänke detta i tid och läre en gång förstå syndens
och djefwulens rätta art, nemligen att om du blott lnrymmer synd och
skrymteri uti ett fall och wid ett tillfälle, skall du snart så försoffas,
förtjusas och förblindas, att du icke förmår se, att det är den ringaste
fara å färde, och så skall du småningom gå steg för steg till ditt yttersta
förderf. Ja, det är så besynnerligt i en sådan ond, satanisk
tjusningsstund, att om du på det grundligaste will öfwerwäga och betrakta den
synd, till hwilken du frestas, du dock skall omöjligen kunna se annat, än
att den är <b>alls intet farlig</b>, utan ringa och lätt som en fjäder. Men
deremot skall den ock på samma gång synas dig oändligen kär och ljuflig.
Dessa äro de rätta färgerna på syndens framsida i försökelsens stund,
samt de rätta tecken, att du för tillfället är i en försökelse, eller står
ett prof, då din odödliga själs wäl eller we torde skola afgöras. Ty
börjar du nu allenast skrymta, hylla synden och dölja henne, så är det
förbi med dig.

Skrymteriet är syndens och djefwulens gyllene öfwerklädnad, förutan
hwilken de ingen wäg komma. Sannerligen, tag bort skrymteriet, och
du skall aldrig kunna <b>blifwa</b> i någon synd, eller fortfara deri, utan du
skall då alltid uppstå derur och frälsas. Hade Judas blott bekänt, hwad
djefwulen hade ingifwit honom — om det ock endast skett inför någon
af lärjungarna — så hade djefwulen genast warit afwäpnad, och Judas
hade icke längre fortgått i synden. Detta är ett medel, som hårdt frestade
christna i alla tider begagnat emot djefwulen, och alltid med stor
wälsignelse. Derföre gäller just här apostelens förmaning: "Bekännen
inbördes synderna den ena för den andra och bedjen för eder inbördes,
att I warden helbregda."

Men allt detta är något, som man sällan rätt tror och besinnar,
förrän man af egen bedröflig erfarenhet lärt det, då det ofta är för
sent. Hwad är det då, man icke <b>tror?</b> Jo, att man i frestelsestunden
undergår en werklig <b>förblindelse och förtjusning</b>, så att man blir trygg,
säker och dristig och tycker sig se, att det är alls ingen fara, då det
likwäl spelas om sjelfwa lifwet och själen. Och om någon tror detta
förut, händer det honom likwäl, att när han sjelf faller i frestelse till
någon synd, synes honom dock den synden icke farlig.

Här skulle man dock billigt komma i fruktan och med lärjungarna
fråga: "Ho kan då warda salig?" Och Jesus swarade och sade:
"Hwad som är omöjligt för menniskor, det är möjligt för Gud." Så
länge wi blifwa uti denna fruktan och denna tröst, kunna wi aldrig
förgås, utan wi skola alltid wara uti Guds hand. Han är en trofast
hjelpare och herde och säger sjelf: "Ingen skall <b>rycka</b> de mina utur min hand."

Här gäller lif, här gäller död;
Och will du lifwet winna,
Så strid — i Gud, som striden böd,
<b>Du hjelpen ock skall finna</b>.
Men skyr du kampen — feg och swag
Så förestå dig nederlag
Och fångenskap och döden.
Den 26 Juli.

<b>Hämnens eder icke sjelfwa, kära wänner, utan låten Guds wrede
hafwa rum.</b>   Rom. 12:19.

Här ställer nu apostelen emot hwarandra <b>Guds</b> rättwisa wrede och
hämnd samt wår ogudaktiga sjelfhämnd, hwarmed han antyder, att om
wi låta Gud wara wår beskyddare, will Han uti allt hafwa omsorg
om oss, hämnas allt, hwad orätt oss tillfogas, och skaffa oss rätt; men
om wi sjelfwa hämnas, då hafwa wi gått Gud i förwäg och tagit
saken ifrån Honom — och då få wi hjelpa oss sjelfwa. Sådant antydes
dermed, att apostelen ställer Guds hämnd emot wår hämnd och säger:
"Hämnens eder <b>icke sjelfwa</b>, utan låten <b>Guds wrede</b> hafwa rum."
Apostelen säger icke, att wår lidna oförrätt skall blifwa ohämnad, utan
han will endast, att Herren Gud skall få behålla sin majestätsrätt och
wara alla menniskors domare, så att wi icke tränga oss in i hans embete
med någon sjelfhämnd. Herren will wara ensam konung och domare
öfwer sina skapade warelser.

Ty det är skrifwet: <b>Min är hämnden, jag skall wedergälla det,
säger Herren</b>. Dessa Herrens ord borde wisserligen för alltid göra
slut på allt wårt hämndbegär; ty då den store Guden will wara wår
hämnare, borde wi med rätta så bäfwa för <b>hans wrede</b>, att <b>wår</b> wrede
blefwe wänd uti innerligt förbarmande och förbön. När wi se, huru
högt Gud älskar sina barn och wänner, så att det heter: "Den eder
rörer, han rörer Guds ögonsten" — då wi se, med hwilket brinnande
nit Han wakar öfwer dem, så att Herren Christus försäkrar: "Alla edra
hufwudhår äro räknade", hwilket ock innebär, att Gud skall aktgifwa på
den mest fördolda ondska ochobarmhertighet, som någon kan tillfoga
oss; och då wi derjemte weta, huru grufligt det tillgår, när Herren
Gud sjelf wredgas och straffar — då borde wi wisserligen blifwa stilla
och endast bedja: Gud, war oss alla nådig! Förlåt oss wåra skulder,
såsom ock wi förlåta dem, oss skyldiga äro. Ty då Herren Gud hemsöker
dem, som göra dig orätt och ondt, tillgår det något grufligare, än du
kanske sjelf skulle önskat. Ty wi må aldrig glömma, att den, som 
tillfogar oss oförskyldt lidande, har icke gjort det endast åt<b> oss</b>, utan i ännu
högre grad åt <b>Herren Gud</b>, hwilken mycket hjertligare sörjer för oss än
wi sjelfwa; och då är din förtryckare genast under Guds wrede — och
Honom skall han icke kunna undkomma, såsom ännu ingen menniska
undkommit Herren Gud!

Det säkra är, att <b>synden icke blir till intet</b> — det skola Guds höga
fullkomligheter sörja för;<b> synden skall alltid på något sätt drabba</b> 
<b>syndaren, antingen i tiden eller i ewigheten</b>; och här i tiden antingen i
bättringssorgen och delaktigheten af Christi lidande, eller ock i straffets
och hämndens lidande. Kommer syndaren i tiden till bättring och 
delaktighet i Christi lidande för synden, då kommer han icke att uppbära
syndens rätta straff, emedan detta har öfwergått Christus; men ångrens
och tuktans lidande skall han dock hafwa. Sker åter icke detta, då skall
alltid Guds wrede drabba honom. Detta sker då ofta här i tiden på
ett sådant sätt, att wi icke se det såsom syndens straff, då det nemligen
sker genom wanligare olyckor, sjukdom, hungersnöd, eld, watten, krig
o.s.w., men stundom sker det ock på ett sådant sätt, att äfwen wi
menniskor kunna tydligt se Guds rättwisa hämnd deruti, t. ex. då en
man, som förtryckt de swaga, enkor och faderlösa barn och med orätt
tillwällat sig andras egendom, blir hemsökt med besynnerliga olyckor och
stannar i yttersta fattigdom och elände; då den, som försmädat, förrådt
och beljugit menniskor och beröfwat dem deras goda namn och rykte,
sjelf faller i uppenbar skam och wanära; eller då den, som tillfogat
menniskor swåra hjertesår, ja, lifstidslånga sorger, hwilken den menskliga
rättwisan icke åtkommit, slutar i det olidliga stumma wemodet,
wansinnet eller sjelfmordet o.s.w. Men sker det icke här i tiden, att Gud
hämnas missgerningen, då återstår hans rättwisa hämnd till den
förskräckliga ewigheten, den tillkommande wreden. Och nu, huru will du
då wredgas öfwer din owän, huru skulle du wilja ytterligare hämnas,
eller hysa några onda tankar och önskningar emot honom, när du wet,
att en så swår Guds wrede redan hwilar öfwer honom? Borde du
icke hellre då gripas af innerligt medlidande och bedja för honom, att
han måtte komma till bättring! Sådant böra wi wäl betänka, då den
store, fruktanswärde Herren säger: "Hämnden är min, jag skall weder-
gälla det."

Detta föreställer oss nu apostelen för att rätt allwarligt
tillbakawisa och qwäfwa wår starka benägenhet för ondska och sjelfhämnd. Och
detta borde wisserligen wara nog att förmå alla, som wilja wara
christna, som sjelfwa lefwa af idel barmhertighet och för hwar stund
behöfwa Guds tålamod, att de icke mot en felande medtjenare skulle
utöfwa den ringaste hämnd eller owilja.

War sen till wrede, men war snar
Att glömma och förlåta;
Som Christus dig förlåtit har
Och än förlåter alla dar,
Så må du ock förlåta.

Ack, Herre Jesu, sjelf mig lär
Att i din fruktan wandra;
Förlåt och hjelp och war oss när,
Och lär oss, lär oss, Herre kär,
Att älska rätt hwarandra.
Den 27 Ju1i.

<b>Det brödet, som wi bryta, är det icke Christi lekamens delaktighet</b>?

1 Cor. 10:16.

Här säger oss apostelen, hwad Herren Christus med sin lekamen
och sitt blods utdelande till wår spis åsyftar och åstadkommer. Detta
är nemligen den <b>innerliga föreningen mellan Honom och hans trogna</b>
Derom säger Han sjelf uttryckligen: "Hwilken som äter mitt kött och
dricker mitt blod, han blir i mig och jag i honom." Och straxt efter
nattwardens instiftande sade Han: "I skolen förstå, att jag är i min
Fader, och I i mig, och jag i eder." "Jag är winträdet, I ären
grenarna; den som blir i mig, och jag i honom, han bär mycken frukt."
Och åter i samma stund till sin Fader: "Jag har gifwit dem den 
herrlighet, som du har gifwit mig, att de skola wara ett, såsom ock wi äro
ett. Jag i dem, och du i mig, att de skola wara fullkomna uti ett."
Tänk, hwad sådana Christi ord månde innebära! Hwilket under af den
gudomliga kärleken! "Den som äter mitt kött, han blir i mig, och jag
i honom." Tänk, dessa äro ju Christi egna ord! Wi studsa, wi kunna
icke omfatta en så stor herrlighet, men hwad skola wi göra? Det är
Christi egna ord; det är ju icke någon dröm eller dikt; Christus kan
dock icke ljuga. Och dessutom, hwar är wäl gränsen för den store,
underlige Gudens herrliga råd och gerningar? När Han först försonat oss
med sitt blod, gjort oss för Gud rena, rättfärdiga och täcka, så behagade
det Honom också att göra oss herrliga, att sjelf så innerligen förenas
och sammansmälta med oss, som wi här kunna märka, då Han gifwer
oss sin heliga lekamen att äta och sitt blod att dricka. Ty likasom det
wi äta och dricka blir så alldeles wårt eget, att ingenting annat så kan
blifwa det — t. ex. det guld och silfwer, jag eger, kommer mig icke så
nära, icke heller werkar det så hos mig, som det bröd och win jag njuter
— alltså har wår Herre Christus welat förordna åt oss sin heliga lekamen
att äta och sitt blod att dricka för att på det närmaste införlifwas med
oss, samt oupplösligen förena wår ande med sin Ande, wår kropp med
sin kropp, wårt blod med sitt blod, att hans kärlek, hans renhet, hans
värdighet måtte blifwa wåra egna, ewinnerligen wåra egna. Hwarom
den fromme Taulerus har följande märkliga ord: "Intet är Guds Son
närmare, än hans antagna menskliga natur, den Han genom den 
personliga föreningen förbundit med sig; men oss är intet närmare, än det wi
äta och dricka, emedan det förbytes i wårt kött och blod. Emedan nu
Christus på det nogaste wille förena sig med oss, insatte Han detta
heliga sakrament, hwaruti wi medelst det wälsignade brödet äta hans
kropp och medelst det wälsignade winet dricka hans blod."

                                                                                      

O, detta måtte wäl wara höjden af detta högwärdiga sakraments
herrlighet. Huru borde icke denna förening wara oss den största
herrlighet på jorden! Ja, då en själ först fått den stora trösten emot alla
sina synder, som detta sakrament will skänka, blir hon ofta så brinnande
af kärlek till sin Herre och Frälsare, att hon wäl önskade kunna trycka
Honom in i sitt hjerta, att hon icke hölle något för större salighet, än
om hon kunde blifwa med Honom på det innerligaste sätt förenad; och
si, då kommer den milde Herren här och utfinner ett sätt, huru äfwen
en sådan önskan skulle tillfredsställas.

Men om man will tänka på den egentliga grunden härtill, måste
man ihågkomma, att det just war menniskans återförening med sitt
ursprung, med Gud, som war målet för hela försoningens råd. Menniskan
war skapad till att wara innerligt förenad med Gud. Derföre war hon
ock gjord till <b>hans beläte</b>. Detta förlorades genom syndafallet; då
afslets föreningsbandet, menniskan skilde sig från sin Skapare, och deruti
bestod den död, hwarom Herren hade sagt: "På hwad dag du äter
deraf, skall du dö döden."

Första steget till återföreningen mellan Gud och menniskan togs
genom Guds Sons födelse, Guds Sons menniskoblifwande, då <b>Han</b>
blef såsom en af oss, då <b>Han</b> iklädde sig <b>wårt kött</b>, då <b>Han</b> antog<b> wår
natur</b> och blef wår blodsförwandt; då war redan en märklig förening
skedd emellan Gud och oss — ty wi woro med blodsband förenade.
Hwarföre ock profeten hade förutsagt: "Han skall heta Emmanuel, Gud
med oss" d.ä. icke blott: Gud <b>ibland</b> oss, utan: Gud i oss, Gud
i wårt kött, Gud wår blodsförwandt; hwarom ock apostelen säger: "Efter
den, som helgar, och de, som warda helgade, äro alla af en, derföre
skämmes Han icke kalla dem bröder." Men denna i Jesu födelse började
förening tyckes Han wilja fullända i detta underbara sakrament, der
Han låter oss också förena denna sin antagna hela menniskokropp med
wår. — O, detta är dock något, det ock änglarna lyster se! O, hwilken
helgedom den menniska bär hos sig, som är worden delaktig af Christi
heliga lekamen! — som är <b>en kropp och en ande med Honom</b>! Hwilken
ära och salighet!

Afplanat har du med ditt blod
Den handskrift, som emot oss stod,
Mot oss du, Jesu, war så huld,
Att du betalte all wår skuld.

Att detta trofast är och sannt,
Du gifwit oss din Andes pant
Uti din helga nattward, der
Wi smaka, huru ljuf du är.

Ty din lekamen, helig, sann,
Så ock ditt blod, som för oss rann,
Wi undfå wid ditt helga bord,
Som du har lofwat i ditt ord.

En herrlig spis är detta wisst,
På hwilken aldrig blifwer brist,
Ett himmelskt manna, som wår själ
Till ewigt lif bewarar wäl.
Den 28 Juli.

<b>Såsom I nu hafwen annammat Herren Jesus Christus, så
wandren i Honom</b>.   Col. 2:6.

Märk här det lilla ordet: "så" — såsom I annammat Christus,
så wandren i Honom. På samma sätt som det tillgick wid 
annammandet, wid begynnelsen, wid lifwets uppkomst, så skall det ock tillgå i
<b>wandringen</b>, i fortsättningen, i lifwets tillwäxt. Detsamma som första
gången blef den gamla menniskans död och den nyas uppkomst,
detsamma skall allt framgent blifwa den gamlas död, den nyas tillwäxt. —
Hela det kapitel, der dessa ord stå, går derpå ut, att de trogna, som
en gång annammat Jesus Christus, aldrig skola låta förwilla sig att
tro, att det fordras något särskildt företag för att warda heliga, utan
de borde weta, att den samme Christus och samma tro, hwarigenom de
blifwit rättfärdigade och benådade, äfwen werkat och werkar helgelse -
de borde blott enfaldigt blifwa och tilltaga i den påbegynta tron samt
"hålla sig wid hufwudet, af hwilket hela lekamen genom leder och
ledamöter får kraft och hänger tillsammans och tillwäxer i den förökelse,
som Gud gifwer". Summan häraf är: Alltsammans beror på 
<b>blifwandet i Christus</b> — hwilken är oss af Gud gjord både till 
<b>rättfärdighet</b> och till <b>helgelse</b>. Så sade ock Christus: "Blifwen i mig,  
och jag i eder. Såsom grenen icke kan bära frukt af sig sjelf, med mindre han
blir i winträdet, så kunnen icke heller I, utan I blifwen i mig." Genom
blifwandet i Honom hafwa wi först allt lif, all lust, all kraft; för det
andra all behöflig skötsel, tillsyn och tuktan, såsom Han säger: <b>Den gren,
som bär frukt</b> (som sannfärdeligen är i mig, lefwande och fruktbärande),
<b>den rensar wingårdsmannen</b> — ty denna goda gren är dock icke helt
ren, den behöfwer ännu alltid rensas — <b>att han skall bära mer frukt</b>.

Sedan det först är rätt med sjelfwa grunden och det inre lifwet, sedan
gäller det således, att köttet dödas och Anden regerar i <b>alla</b> förhållanden.
Hela den gamla menniskan är i dopet dömd till döden. Wi äro döpta
till hans död. När någon blir en christen, måste han straxt börja taga
afsked af sitt förra wäsende och lefwerne. "Christus är fördenskull död
för alla, att de, som lefwa, skola nu icke lefwa sig sjelfwa utan Honom,
som är för dem död och uppstånden." Att få lefwa för Christi räkning
och afdö sig sjelf, dertill får man ock hjertligen lust, när man fått nåd
och frid med Gud. Om någon bekänner tron, men icke har fått den
williga anden härtill, icke will wara korsfäst med Christus, utan will,
jemte sin tro, hafwa frihet att lefwa, som han tycker, will ingen ordets
förmaning hörsamma, utan wara ostraffad och tygellös i sitt naturliga

wäsende — han bedrager sig sjelf med en falsk inbillningstro. "De,
som tillhöra Christus, korsfästa sitt kött samt med lustar och begärelser."

Wi wilja här gifwa spädare nådebarn några enfaldiga exempel på,
<b>huru</b> och <b>när</b> detta köttets dödande bör öfwas: När du om morgonen
waknar, hwad är billigare, än att du med innerlig glädje begynner tacka
och tillbedja ditt lifs Gud, din himmelske Fader, för allt hwad Han
gifwit dig till både kropp och själ? — isynnerhet att Han gifwit sin
Son och ordet och sakramenterna, att du är ett Guds barn, iklädd
Christus ren och täck i Guds ögon o. s. w. Tacka då och bed! Känner
du härtill tröghet, si, det är köttet, det skall icke råda utan dödas. Se
här det nya lifwets öfning! Du bör sedan under hela dagen wara
warm för din Gud, rädas för att göra Honom något emot, rädas för
synden mer än för döden; är du kall och säker, det är köttet, det skall
dödas. Du har ock någon jordisk kallelse, denna bör du med flit och
omsorg sköta; är du dertill trög, lättjefull, det är köttet, det måste dödas.
Är du husfader eller husmoder, bör du med omsorg och nit, men med
mildhet och saktmod regera i ditt hus; är du antingen försumlig och
wårdslös, eller ock otålig och wred, det är köttet, det måste dödas. Är
du barn eller tjenare, bör du med kärlek, wördnad, mildhet, flit och
trohet göra, hwad dig befalles; reser sig otålighet, missnöje, det är köttet,
det skall dödas. Blir du af någon förolämpad, beljugen, och du will
warda wred, hatfull; det är köttet. Uppstiga orena lustar, eller afund,
eller högfärd, eller sjelsbehag — allt är det köttet, det får icke råda, det
skall dödas. Se här trons öfning. På detta sätt wet du af Guds
egna bud, hwad <b>den rätta heligheten</b> är, och behöfwer icke i owissa
gerningar och egna inbillningar fara efter en helighet, som du icke rätt
wet, hwaruti den består. Här får du ock så mycket att göra, att du
icke skall blifwa särdeles nöjd med dig, nemligen om du rätt och 
allwarligt ser på Guds heliga wilja och ser på ditt <b>inre</b>, ser på Guds lags
<b>andliga kraf</b>. Derigenom blir du i alla dina lifsdagar uti ett ständigt
beroende af din Guds trofasthet och hjelp. Och si, detta är just wägen,
detta är helgelsekonsten, att <b>för hwar dag såsom ett barn bero af Gud</b>,
för hwar dag hålla sig wäl med sin Gud, genom hans Son, ideligen
med ordet om Christus underhålla tron, barnaförtroendet, glädjen och
lusten och kraften, och så, med denna williga ande, gifwa akt på Guds
heliga wilja och på Christi sköna förebild. Detta går wäl icke så jemnt
och wackert, som det nu uttalas; men det går, såsom Herren gifwer
det, utdelande åt hwar och en trons mått.

Från synden och werlden jag önskar mig död
Att helt wara Herrens i lust och i nöd,
Att lefwa för Herren, hans sak — och hans ära
Och gerna i werlden hans smälek att bära.
Den 29 Juli.

<b>Och ormen sade till qvinnan: Ja, skulle Gud hafwa sagt?</b>
1 Mos. 3:1.

O, att hwar och en, för sin dyra själs ewiga wäl, wille en gång
för alla lära, hwad som är sjelfwa <b>hufudsaken</b> i all djefwulens sträfwan
med oss och den egentliga punkten, hwarpå det kommer att bero, om
wi skola räddas, eller twärtom fångas af denne fiende. Det är nemligen
den punkten, som satan först anföll — det war frågan om <b>Guds</b> ord —
om man skulle bestämdt tro, hwad Gud hade sagt, eller om man icke
med eget eftertänkande kunde finna skäl att tro något annat.
Sannerligen, på denna punkt kommer stridens utgång att bero. Då en gammal
christen i många årtionden kämpat med satan och sist wille med korta
ord uttrycka, hwad som warit hufwudsaken, hwarpå det alltid berott,
om han skulle stå eller falla, så måste han säga: Det har berott på,
huruwida jag har kunnat hålla mig fast wid Guds ord, eller om jag
twärtom släppt detta ur ögonsigte och börjat endast tänka — fritt tänka,
efter eget tycke, utom ordet, tänka och swäfwa hit och dit med egna och
andras meningar. Ja, derpå beror det i alla frestelser, både dem till
högra sidan och till den wenstra. Eller huru går det till, att en christen,
som en tid uppfylldes med fasa blott wid en aflägsen tanke på någon
wiss synd, då den ännu war långt ifrån, kan en annan tid rentaf göra
förbund med samma synd och med säkert och oförskräckt mod gifwa sig
till att fritt öfwa och förswara henne? Endast så, att han har i
frestelsens tider wändt ögat ifrån Guds bud emot samma synd och börjat
endast tänka — fritt tänka öfwer saken, utan att se på ordet. Huru
går det till, att menniskor i religionens och samwetets namn, för Herrens
skull, företaga sig de största dårskaper, göra till god och helig gerning,
sådant som Herren aldrig begärt af oss, ja, t. o. m. det Han förbjudit,
och deremot göra till synd sådant, som Herren aldrig i sitt ord talat
om, hwarpå så många exempel gifwas i den judiska och påfwiska kyrkan,
men hwilket äfwen ofta sker ibland oss? Endast så, att man icke ser
efter, huru <b>Gud talat</b>, utan man tycker så, man har en känsla, en inre
röst, som säger det och det; eller att andra menniskor tycka och säga så,
och icke att Gud säger det. Huru går det till, att en kämpande christen
för sina synder och brister förlorar tillförsigten till Guds nåd och wänskap,
blir främmande och skygg för sin Frälsare och bunden i träldomsanda,
med allt hwad Guds evangelium säger oss om Christus och den ewiga
nåd och frihet ifrån lagen, som Han oss förwärfwat? Endast så, att
menniskan wänder sitt öga ifrån Guds ord inpå sig sjelf och börjar blott
tänka och tänka och nu tycker, att det är alldeles omöjligt, att hon kan
wara Guds barn och wän, då hon är och känner sig så och så. O,
att man kunde ropa, så att bergen darrade, den sanningen in i alla
Guds barns öron och hjertan: All satans makt öfwer dig beror derpå,
om han kan föra ditt öga ifrån <b>Guds ord</b>. All din seger skall bero
derpå, om du kan blifwa wid <b>Guds ord</b>. — <b>Guds ord, Guds ord</b>,
hwad säger det? Se efter, huru <b>Gud</b> talat. Derpå skall allt bero.
<b>Allt</b> är galenskap, allt är falskt, som will anses andligt, men icke har
grund i Guds ord. Blott det är godt och heligt, som <b>Gud</b> påbjudit:
blott <b>det</b> är synd, som Gud förbjudit. Hwad <b>Gud</b> kallar synd och 
förbjuder, det är synd och farligt, om ock ditt hjerta tusende gånger säger
nej dertill, och om hela werlden med alla heliga och lärda hölle det för
oskyldigt. Hwad Gud kallar godt och heligt, det är godt och heligt, om
ock du och hela werlden tycker, att det är oheligt. Och hwad Gud icke
särskildt nämnt, det är alltid att efter <b>kärlekslagen</b> bedömas, anwändas
eller försakas, allt efter som det tillfälligtwis gör godt eller ondt, åt
dig eller din nästa. Så står den grundregeln fast, att hwad Gud icke
påbjudit, i bestämda ord eller i den allmänna kärlekslagen, det är ingen
god gerning, om det ock har det herrligaste sken för dina eller andras
ögon. Hwad Gud icke förbjudit i bestämda ord eller i den allmänna
kärlekslagen, det är ingen synd, om ock du och alla menniskor i werlden
tycka så. Allt beror af <b>Guds ord</b>. Fasthåller du icke <b>det,</b> så skall du
alltid wara ett rör, som drifwes hit och dit af alla wäder. Och då
kan djefwulen föra dig, hwart han will.

Huru kraftigt blef icke detta predikadt för oss i den märkwärdiga
striden mellan satan och Christus, då Han, som kunnat sjelf tala de
heligaste och renaste Guds ord, likwäl icke swarar satan med ett 
enda eget ord, utan endast med Skriftens: <b>Det står skrifwet</b> — <b>det står
skrifwet</b>. Betänk blott, och minns det i alla dina lifsdagar, att <b>Herren
Christus sjelf</b> wisste ingenting att säga emot satan, utan endast: <b>Det
står skrifwet.</b> Är icke detta ett starkt åskslag emot alla wåra egna tankar
och tycken, och ett ewärdeligt wittnesbörd derom, att allt, hwad djefwulen
will med sina frestelser, är att föra oss ifrån ordet, och att allt, hwad
som skall öfwerwinna honom, är att hålla sig fast wid det, som Gud talat.

O Jesu, <b>ditt ord</b> är min sköld och mitt swärd,
Min borg och mitt wärn i den farliga werld.
Ett ord af din mun och en blick af ditt öga
Mot dessa all werlden må gälla mig föga.

Den 30 Juli.

<b>Sannerligen säger jag eder: Utan I äten menniskans Sons kött
och dricken hans blod, då hafwen I icke lif i eder</b>. Joh. 6:53.

Så barbariskt och hårdsmält det är för många, när Christus talar
om sitt kötts ätande, så begripligt, kärt och lifwande är det för <b>dem,</b>
som dagligen stå i öfning och åtnjutande af sjelfwa saken. De trogna
kunna aldrig bättre uttrycka sig, då de wilja beskrifwa sitt egentliga
hjertelif, än om de säga, att Christi kött är deras mat, försoningens ord
är just deras djupaste lifsbehof och lifsnäring. Se på de äkta 
nådebarnen; jag kan aldrig så wäl igenkänna dem, som just genom denna
egenskap, att Christi blods tröst är deras lifsbehof. De äro icke alltid,
hwad de böra, och sådana, som man kunde önska; de hafwa sina
mångahanda skröpligheter att kämpa med. Men <b>ett</b> utmärker dem, och det
är, att <b>Christus är deras lifsbehof</b>.År efter år fortfara de beständigt
med ett och samma hufwudämne för sina betraktelser, läsa, höra, sjunga,
skrifwa och tala, först och sist, om Frälsaren, om Christus och hans nåd,
om Christi kött, såsom utgifwet för oss; och så om fynden, som alltid
låder wid dem och gör dem tröga och owärdiga, och huru man skall
kunna blifwa synden öfwermäktig, och dylikt; men så återigen om
Frälsaren och hans nåd och makt. När de någon tid warit i saknad af det
dyra nådesordet, antingen det skett genom förhinder af jordiska bestyr,
eller genom tröghet och försumlighet, är hela deras inwärtes menniska
så swag och matt, som den menniskas kropp är, hwilken är hungrig och
saknar näring; de gå der nu så kraftlösa och olustiga, ansigtet är dunkelt,
bekännelsen tystnad, wandringen ostadig och wacklande. Men om de nu
komma till ordet, går det dem alldeles så, som en lekamligt hungrande,
hwilken kommer till ett godt bord: när de suttit en stund framför en
evangelisk predikan om Christus och hans försoningsnåd, ser man snart
blicken ljusna, hjertat blir åter upplifwadt, förtröstan och bättringsuppsåten
förnyas, och när de gå ut derifrån, kunna de ofta knappt tiga
derom — det har gått dem efter ordspråket: "På en mätt mage sitter
ett gladt hufwud." Wi säga icke, att de alltid äro beqwäma att så äta,
att warda wederqwickta af evangelii ord, icke ens att alltid så hungra
derefter; nej, stundom äro de andligen sjuka och obeqwäma. Men wi
säga, att skola de någonsin blifwa rätt lifwade och styrkta till sin 
inwärtes menniska, skall det ske genom ordet om Christus, för oss utgifwen,
och att ordet om Christus är deras <b>beständiga</b> lifsbehof, deras <b>egentliga
själsmat</b>. Och det är denna egenskap, som Christus här förklarar såsom
alldeles nödwändig, då Han säger: "Sannerligen, sannerligen säger jag
eder, utan I äten menniskans Sons kött och dricken hans blod, så
hafwen I icke lif i eder."

Ett hjerta, som icke kan lefwa utan näringen af försoningens ord,
är sålunda det säkraste wittnesbörd om ett andligt lif och en fortgående
bättring; ty det är just den lefwande syndakännedomen, som werkar detta
beständiga behof af nåd och af nådens ord. Ja, är icke det ett 
märkwärdigt tecken, att en menniska, som ingenting så mycket studerar, läser,
hörer och betraktar, som just detta nådens ord om Christus, likwäl aldrig
kan deri blifwa fullärd, aldrig kan minnas och behålla detta? Annat,
som jag lärt från trettio, fyratio år tillbaka, det kan jag minnas och
behålla, men icke detta käraste stycke, som jag mest och dagligen studerar.
Wittnar icke det, att min tro blifwit något annat än kunskap, då dess
näring så förbrukas och förgås, likasom den mat jag äter? Då 
deremot andra andliga menniskor ingenting så litet behöfwa som detta
försoningens ord, det är något, som de hafwa en gång lärt och nu
weta och wilja derföre nu höra något annat. Dessa kunna icke nog
förundra sig öfwer de förra, swaga och besynnerliga själarna, som aldrig
blifwa mätta på ordet om nåd; och de mena derföre gerna, att det
är ett sjukligt folk, som icke gör några framsteg, utan stannar wid första
stycket, föraktar lagen, förmaningarna och helgelsen m. m. O, om de
wisste, hwad detta deras förstånd förråder om dem! Lefde de sjelfwa
under Andens tuktan i sann öfning af bättring och tro, så skulle de ju
weta, att det är twärtom just <b>derföre</b>, att Anden dagligen drifwer och
tuktar hjertat för all qwarboende synd, och att lagen går så djupt på
det inwärtes förderfwet, att menniskan aldrig kan få ro och tröst i sin
fromhet — det är derföre, och blott i sådana fall själen idkeligen på
nytt behöfwer ordet om nåden och Christi försoning. Ja, jag förstår
det icke riktigt, men något besynnerligt är det med de själar, som aldrig
kunna blifwa fullärda i det stycke, som de mest studera; men det säkra
är, att på sådana själar sannas Christi ord, att <b>hans kött är deras
mat</b> - deras <b>mat</b> - och då hafwa de hans wissa försäkran, att de ock
skola ewigt lefwa "för hans skull". Och om någon bekymrar dig för
den egenskapen, att hans kött, hans försoning, är din beständiga själsmat,
må du trösteligen påminna dig din Herres ord: <b>Mitt kött är den rätta
maten</b>. Men den åter, som icke har ett sådant hjerta, utan i detta
lifsämne är utlärd och kan nu blifwa lika lifwad af ämnen, som åtminstone
aldrig kunna utgöra <b>lifwets bröd</b>— såsom Pretorius säger: "De äro lika
lifwade af Syrach som af Paulus" — sådana själar hafwa wisserligen
ett betänkligt tecken, att de icke hafwa i Christi försoning sitt lifsbehof och
sin näring. Den, som icke will uppsåtligen sky ljuset, må wäl stanna för
detta märkliga tecken. Det är Herren Christus sjelf, som har talat detta.

Jag behöfwer dig, o Jesu, din förlåtelse, din tröst,
Jag behöfwer ständigt höra ljudet af din kända röst.
Jag behöfwer din försoning, dyre Herre Jesu Christ,
Jag behöfwer dig i lifwet och en gång i döden sist.
Den 31 Juli.

<b>Ären I utan aga, i hwilken alla äro wordna delaktiga, så
ären I oäkta och icke barn</b>.   Ebr. 12: 8.

Gud är ett obegripligen kärleksrikt och huldt wäsende — detta är
det wissaste, som finnes på jorden. Men hwad betyder det då, att alla
Guds barn på jorden skola lida? Ja, här är wisheten, här Guds 
hemliga tankars uppenbarelse. Om wi blott finge ögonen öppnade att se,
hwad Guds barns lidande betecknar, så skulle wi så innerligt älska och
fröjdas åt allt wårt lidande, som åt ljufliga himlabudskap från wår
Fader, hwilken genom dessa wänligt helsar oss: "Waren wid god tröst!
I kommen till himmelen. Kännen I icke, att jag har redan börjat
bereda eder dertill, börjat döda edert kött, rena, luttra, feja och helga
eder ande, själ och kropp! Tron säkert, att jag icke utan mening så
tillreder eder! Tron säkert, att om jag i tiden bereder eder för
himmelen, jag också tänker werkligen taga eder dit."

Detta tecken är så tydligt talande, att t. o. med de blinda hafwa
härigenom fått syn på den stora sanningen, att Gud ämnar sina barn
ett ewigt lif i himmelen. Genom blotta förnuftet hafwa många tänkare
endast genom den företeelsen kommit till wisshet, att det är ett ewigt
lif efter detta, nemligen den företeelsen, att det här i tiden "går den
rättfärdige, såsom hade han gjort de orättfärdigas gerningar", och 
deremot går den orättfärdige allt wäl — då dessa tänkare likwäl förstått,
genom allt hwad de se af Gud i skapelsen, att Gud måste wara ett
alldeles fullkomligt wäsende, fullkomligt i rättwisa och oändligt i godhet,
kärlek och ömhet om menniskan; då hafwa somliga förstått så mycket,
att det måste komma en annan tid, då det ojemna skall jemnas, då
Lazarus skall få sitt goda och rike mannen sitt förtjenta onda; och andra
hafwa t. o. med förstått, att allt det lidande, som Guds barn hafwa,
intet annat är än den Heliges arbete att döda synden uti oss och
fullborda wår helgelse. Ty de hafwa sett med ögonen, hwad annars
apostelen säger, att "den, som lider i köttet, wänder åter af synden", att
den gamla menniskan genom lidanden och bedröfwelse förswagas och
mattas i sina lustar och begärelser.

Sålunda förstå wi då Guds mening med alla wåra lidanden: <b>Han
bereder oss för himmelen.</b> Han dödar wår synd och fullbordar wår
helgelse. Och huru skulle det gå med hela wår christendom, med allt
Andens werk i själen, om icke Gud beständigt tuktade och saltade oss
med lidanden? Känna wi icke dagligen, huru wi genast börja blifwa
sömniga, köttsliga och werldsliga, när på någon liten tid allting gått

oss wäl, warit lugnt och lyckligt? Och huru skulle <b>tron</b> öfwas och 
underhållas, om wi icke komme i pröfningar? För <b>tron</b> är ju det den 
naturliga öfningen, att wi föras i en ställning, der wi <b>intet se</b>, ingen hjelp
och kraft ega, utan måste bero blott på den allsmäktige och sannfärdige
Guden. Huru skulle det blifwa med <b>wår bön</b>, om wi alltid hade det
wi behöfde, eller kunde sjelfwa hjelpa oss? Huru skulle det gå med wår
gudsfruktan, om icke Gud stundom wisade sig wred? Huru skulle wi
på längden wärdera nåden, om wi blefwe på en gång fria från wåra
synder i köttet, eller kunde, när wi wille, göra oss fria ifrån dem? Huru
skulle det blifwa med kärleken och ödmjukheten, om wi aldrig hade några
förödmjukelser? Det går tywärr ändå nog sakta och skröpligt med alla
dessa goda tingens tillwäxt; men huru skulle det gå, om wi icke hade
någon aga? Häraf se wi, huru alldeles nödwändigt det är för wår
tillwäxt i det goda, för wår helgelse och wårt bewarande från andlig
död och syndens öfwerhandtagande, att Gud beständigt följer oss med
sin wäckande och tuktande aga.

Här är nu hufwudgrunden, hwarföre alla heliga fordom och alla
äkta Guds barn ännu i dag måste hafwa något bittert, något lidande,
någon tuktan. Och detta är en så bestämd Guds ordning, att apostelen
säger: "Ären I utan aga, i hwilken alla äro wordna delaktiga, så ären
I oäkta och icke barn." Detta är ett tydligt språk. Det säger oss
uttryckligen, att så sannt du är ett Guds barn, skall du hafwa aga; att om
du är utan aga och får lefwa fritt efter ditt behag, så är det ett 
afgörande tecken, att du är oäkta och icke barn i huset. Wi förstå wäl, att
de små, späda barnen ej ännu kunna behöfwa yttre tuktan, de ledas
ännu så wäl blott genom Anden och ordet, men när de dels tillwuxit,
så att de tåla de hårdare luttringarna, dels börjat under tidens längd
blifwa sömnaktiga och wårdslösa, då skola de hafwa aga; ty att ett
Guds barn skulle wara så rent och godt, att det icke mer behöfwer
renas, luttras och tillwäxa, det är något, som Skriften icke wet af.
Således blir det en regel utan undantag, att alla de, som skola beredas
för himmelen, skola agas, risas och luttras.

Ack, hwi will jag då på jorden
Sitta jemt wid glädjeborden?
Will jag blifwa Jesus lik,
Måste jag wäl ock fördraga
Herrens nådefulla aga,
Ty hans kärlek gör mig rik.

O, du helsodryck af galla,
Fast du will mig bitter falla,
Will jag taga dig ändå!
Gud har täckts min kalk tillaga,
Gud skall den ock från mig taga,
När det täckes Honom så.

Den 1 Augusti.

<b>I som frukten Herren, trösten uppå Honom; ty Han
felar eder intet</b>.   Syr. 2:7.

Här frågar någon: <b>Huru</b> skola wi då frukta Gud och förtrösta på
Honom? Swar: Blott så, att det motswarar, hwad Gud werkligen
är. Wi måste känna Honom rätt, då hafwa wi genast både
gudsfruktan och tro. Då wi äro lättsinniga och säkra, kommer det endast deraf,
att wi icke weta, tro eller besinna, huru Gud är. Trodde wi rätt,
huru stor och mäktig Gud är, och hwilken helig nitälskare emot all synd
Han är, huru sannfärdig Han är i sina hotelser, huru nära Han är oss
och ser allting, samt huru nådelig och trofast m. m., så skulle wi
sannerligen både frukta Honom och förtrösta på Honom. Och när wi nu
betrakta alla dessa Guds egenskaper, hwilka wi borde liksom med ögonen
se i alla hans domar, som wi känna ur ordet och erfarenheten, och om
wi dermed jemföra, hwad Han sjelf i ordet så ofta bjuder om wår
fruktan och förtröstan på Honom, så blir swaret detta: Wi skola så frukta
Gud och på Honom förtrösta, att wi frukta eljest ingenting, huru
fruktanswärdt det i sig sjelft må wara, nej, platt ingenting skola wi frukta,
utan endast Gud; och att wi förtrösta eljest på ingenting, huru starkt,
förträffligt och pålitligt det än må synas, nej, på alldeles ingenting,
utan endast på Gud. Si, då blefwe Herren wår ende Gud. Då blefwe
Han ensam föremålet för wårt hjertas fruktan, förtröstan och dyrkan.

Men huru skall jag dock förstå detta, att jag för <b>ingenting</b> skall
frukta, utom för Gud? Det är ju dock många fruktanswärda ting på
jorden, för hwilka man måste rysa wid blotta tanken derpå. Tänk dig
blott, huru mycket ondt bittra och mäktiga fiender kunna göra oss, eller
tänk dig, hwad det wore, att under mördarens hand uppgifwa sin anda,
eller att förlora sin syn eller sitt förstånd för hela sin lifstid, eller att
angripas af någon förskräcklig sjukdom, som aldrig kan botas, eller blifwa
sönderkrossad af ett åskslag, med flera fruktanswärda händelser. Måste
man icke frukta sådant? Swar: Jo, så måste wisserligen hwar och
en, som icke i den allsmäktige Herren har sin ende Gud. Den åter,
som werkligen tror och besinnar, att en lefwande, tänkande, wakande
och allsmäktig Gud är allestädes nära, ja, den som får sina andliga
sinnen öppnade, så att han ser och tror sådant, den wet, att ingenting
af allt detta förskräckliga kan röra ens ett hår på hans hufwud, med
mindre denne trofaste och allsmäktige Fadren beslutit det. Om <b>Han</b>
will, träffar dig blixten, sjukdomen, olyckan, bråddöden; men har <b>Han</b>
beslutit annat, kan intet af allt detta röra dig. Ser Han det för dig
nödwändigt eller nyttigt, att ditt hjerta skall åter förkrossas, lida, blöda,
då sänder Han dig en sorg, en förlust, eller en ond menniska, som
förorättar, beljuger och försmädar dig; will Han gifwa dig ro, då får intet
sådant hända dig. Se, huru Christus swarade Pilatus: "Du hade ingen
makt öfwer mig, wore den dig icke gifwen ofwanefter." Se, huru David
talar om den onda menniskan Simei: "Låt honom banna, ty Herren
har bjudit honom banna David." Och då Jeremias talar om 
mångahanda bedröfwelser, såsom att man "undertryckes", "dömes falskeligen"
o.s.w., säger han: "Ho törs säga, att sådant sker utan Herrens 
befallning, och att hwarken ondt eller godt kommer genom hans befallning?"
När satan får lof att plåga Job, då föreskrifwer honom Herren Gud
uttryckligen måttet och graden. Ja, profeten Amos säger: "Är ock något
ondt i staden, det Herren icke gör?" Och Herren sjelf förklarar det så:
"På det man skall förnimma både från östan och westan, att utan mig
är intet: Jag är Herren, och ingen mer. Jag, som gör ljuset och skapar
mörkret; jag, som gifwer frid och skapar det onda. Jag är Herren,
som gör allt detta." Si, den som icke tror på denne ende Guden, den
har på alla sidor tusen saker att frukta, ser än hit och än dit och har
beständig oro. I dag fruktar han sjukdom, i morgon fattigdom eller
förluster. I dag fruktar han en ond menniska, som skall göra honom
skada; i morgon, att en kär wän skall swika honom. Kommer en 
bekymrande underrättelse, då wet han ingen hjelpare, om icke han sjelf eller
andra menniskor kunna hjelpa. Si, allt sådant är det rättmätiga straffet
för dem, som icke låta den allsmäktige Herren wara ensam deras Gud.
Deremot, hwilken salig trygghet och frid njuter icke den, som tror blott
på en Gud, <b>en mäktig</b>, och denne en trofast Fader.

Hjelp mig då att hwila tryggt och stilla
Wid din trofasthet, o Herre kär,
Och i otro ej den tröst förspilla,
Som i ordet mig förwarad är.
Hjelp mig så, att jag, <b>ehwad mig händer</b>
Tager af din trogna fadershand
Allt, det du mig till mitt bästa sänder,
Tills jag når det goda land.
Den 2 Augusti.

<b>Jag är Herren, det är mitt namn;  och jag skall icke gifwa
min ära åt en annan, icke heller mitt lof åt afgudarna.</b>
Es.42:8.

Judarna wisste af Skriften, att Gud hade lofwat att sända en stor,
god herde för menniskorna; ty så lydde löftena derom: "Jag skall
uppwäcka dem en enig herde, den dem föda skall, nemligen min tjenare
David; Han skall föda dem och skall wara deras herde."
Nu säger Herren i Joh. 10: Denne utlofwade herden är <b>jag</b>. Alla de, som äro komna
före mig, med anspråk på att wara det, äro tjufwar och röfware, jag är
<b>den gode herden</b>, som warit eder lofwad. Dermed wille Herren äfwen
lära oss, att Han är <b>den ende</b> gode herden i sitt slag; Han är den gode
herden i en sådan bemärkelse, att ingen mer än Han är det. En
wigtig sanning, både till warning och tröst! Christna skola nemligen wakta
sig för ett afgudiskt widhängande wid någon underherde. Det är ett
afgudiskt och skadligt widhängande, när du blifwer så <b>beroende</b> af en
menniska, att för det första om denna dör eller bortflyttas, all din tröst
och ledning skulle dermed wara förlorad; och för det andra, att om din
lärare skulle wika ifrån sanningens wäg, äfwen du skall wika med ifrån
sanningen. Tänk, hwilken fara! Nej, en christen måste hafwa sitt
hufwudsäte och egentliga hjertestöd i Herren allena, så att, om han kommer
till den mest ödsliga ort, der ingen huld herderöst ljuder från några
menskliga läppar, han dock måtte kunna med endast Frälsaren och hans
ord uppehålla sin själ och af hjertat utbrista med David: "Herren är
min herde, mig skall intet fattas." Och att för det andra, om den
eljest förträffligaste lärare predikar ett annat evangelium, än det Christus
och hans apostlar predikat, du då måtte låta det fara och ändock blifwa
wid Herrens ord, sägande: "Jag wet, huru Christus lärde och handlade
med syndare, derwid blir jag; Han är den gode herden, wid Honom
blir jag." O, det är ock bland andra plågor, som trycka de trogna
underherdarna, icke den minsta, då de måste erfara, att de arma fåren, hwilka
de welat draga endast till "den store fåraherden", som köpt dem med
sitt blod, börja blifwa så beroende af tjenaren, att de honom förutan
äro olyckliga eller utan all tröst och ledning i sanningen. För ett
sådant widhängande måste mången trogen tjenare bortryckas eller ock med
någon fläck utskämmas, på det man må lära att besinna sig och icke
göra en menniska till Gud. Så säger Herren: "Jag will icke gifwa
min ära åt en annan, eller mitt lof åt afgudarna. Jag, jag är
Herren, och utan mig är ingen Frälsare. Jag är den gode herden." Wi
wilja härmed wisst icke prisa den kalla och sjelfkloka anda, som föraktar
alla de redskap, Herren af stor barmhertighet gifwit sin församling, och
förakta det ljus i ordet, som Gud genom dessa redskap gifwit werlden,
och hwilka sjelfkloka endast tro sin egen anda, under namn af Guds
Andes ensamma tolkning af ordet, då de för sin egen enskilda blick kunna
förakta äfwen sådana herrliga redskap, som Gud anwändt till hela sin
kyrkas omskapning, och hwilka i de rikaste frukter fått Guds egen 
besegling på sin sändning. Icke är det denna sjelfkloka anda wi prisa; wi
wilja icke heller emotsäga Paulus, som berömmer de galaters tillstånd
såsom synnerligen "saligt" <b>på den tid</b>, då de emottogo honom såsom en
Guds ängel, ja, såsom Christus Jesus sjelf, och hade kunnat uttaga
sina ögon för honom, nej, äfwen en så brinnande kärlek kan wara blott
det skönaste tecken af ett rätt saligt tillstånd. Utan wi wilja endast warna
för det afgudiska och slafwiska widhängande, som wi nyss beskrifwit, och
hwilket är så skadligt både för fåren och för underherdarna. Wi wilja
uttala detsamma som Johannes Döparen, då han sade: "I ären sjelfwa
mina wittnen, att jag sade: Icke är jag Christus, jag är endast sänd
före Honom; jag är blott en ropandes <b>röst</b>; den som har bruden, Han
är brudgummen — Honom bör wäxa till, och mig bör förminskas."
Och detsamma som apostelen Paulus, då han sade: "Månne Paulus
wara korsfäst för eder? Eller ären I döpta i Pauli namn?" Wi se af
dessa ställen, huru äfwen dessa heliga män woro utsatta för denna plåga,
att lärjungarna wille hänga wid tjenaren. Wi skola derföre icke undra,
om det äfwen nu händer, men wi skola taga oss till wara derför, såsom
för något hwilket är menligt för dyrköpta själar. Och många sköna
exempel wisa, att just då en christen blef beröfwad en god herde — <b>icke
föraktade,</b> utan <b>blef beröfwad</b> hans tjenst — och twangs att ännu tätare
hålla sig till Herren sjelf och hans ord, just då wann icke blott hans
andliga lif i allmänhet en mognad och fasthet, som det eljest icke hade
wunnit, utan hans hjerta wann ock en mycket högre och waraktigare
glädje i den närmare bekantskapen med Frälsaren sjelf, som nu uppsökte
och skötte det ensamma fåret. Och genom sådan erfarenhet lär man att
förstå och känna, hwad Herren här säger: "Jag är Herren, det är mitt
namn. Jag skall icke gifwa min ära åt en annan".

Kom till mitt kalla,
Domnade sinne!
<b>Afgudar alla
För dig förswinne</b>.
Kom att befalla
Ensam derinne!
Kom, o min Jesu!

Kom, du min kära,
Mig att besöka.
Tron wärdes nära
Kraften föröka.
Wärdes mig lära
<b>Allt hos dig söka</b>!
Kom, o min Jesus.
Den 3 Augusti.

<b>Om wårt hjerta fördömer oss, då är Gud större än wårt hjerta
och wet allting</b>.  1 Joh. 3:20.

Märk de orden: <b>Gud wet allting</b> — derföre skall Han fälla en
annan dom än wårt hjerta. Huru skall det förstås? Det skola wi nu
se. Christus säger, att hans <b>lekamen och blod blefvo utgifna för oss</b>.
Är det icke sannt, att om du kunde rätt tro och besinna, hwad det
wäger, att Guds Son utgifwit sin lekamen och blod för oss, då skulle du
begynna att ropa af idel fröjd och säga: "Alla synder äro deremot 
såsom ett intet, knappt såsom en gnista emot det stora hafwet." Men
just så ser Herren det beständigt. Uti himmelen hålles Christi blod
beständigt i hög ära, der gäller det mer än hela werlden. Du och jag,
wi hafwa så ömkliga hjertan, att de ingen stund kunna behålla och
besinna, hwad som dock är större än hela werlden; för wåra mörka och
skröpliga hjertan är Christi blod af ganska ringa wärde, men för Gud
är det beständigt af ett omätligt och outsägligt wärde. Det wet Christus;
derföre kunde Han säga: "Den som är twagen, han är alldeles ren, och
I ären rena." Du och jag kunna icke riktigt tro, men Christus tror
fullkomligt, att hans blod gäller; derföre kan Han döma, såsom wi nu
sett. Besinna detta djupt, så skall du i din allrawärsta syndanöd kunna
säga till Gud: "Helige Fader! om du nu will förkasta mig, så måste
du först förkasta din älsklige Son, hans lekamen och blod, som du 
emottagit till lösepenning för mig. Du kan icke förkasta mig, så länge du
gillar lösepenningen."

Detta är den egentliga grunden, hwarföre nåden är oföränderlig.
Men Johannes säger: "Gud wet <b>allting</b>." Det är ännu flera 
omständigheter, som Gud wet, hwarigenom nåden är orubblig. Det står (Luc.
22), att Christus wisste förut, att Petrus skulle falla och förneka Honom.
Då tänker jag så: Om denna Petri skröplighet hade utgjort ett skäl för
Christus att förkasta honom, så hade Han gjort det redan förut, så hade
Han aldrig någon stund warit honom nådig; ty Han wisste från 
början alla Petri skröpligheter, Han trodde aldrig någon stund något bättre
om Petrus. Det är en tankewilla hos oss, att wi tycka, liksom Gud
finge se wåra synder då och då, när likwäl Han har sett dem alla ifrån
början. Han ser i ett ögonblick allt, hwad som bor i oss, allt hwad ondt,
som skall utbryta genom hela wårt lif. Skulle Han någonsin för 
sådant förkasta oss eller tröttna med oss, så skulle Han<b> aldrig börjat med
oss,</b> att frälsa oss, draga oss till sig och benåda oss. Han wet, att wi
egentligen äro desamma i alla stunder, de bättre och de sämre. Hos

en christen äro twenne naturer, <b>köttet och anden</b>, hwilka alltid strida
mot hwarandra. Då framträder den ena stunden anden så herrlig, att
man knappt märker något af köttet, utan endast lif och frid och kärlek
och gudaktighet. Den andra stunden åter framträder köttet och djefwulen
så grufligt, att man knappt märker något af anden. Hwem kunde
under sållningens stund se något af anden hos Petrus? Men åter en
annan stund framträdde anden, då han "gick ut och grät bitterligen".
Nu, Christus wet alla stunder, att wi egentligen äro desamma i alla
dessa wexlingar; Han låter icke förwilla sig. Den stund Petrus wisar
sig så stark och trogen wid örtagården, wet Christus ändå, huru han
samma afton skall falla; och den stund han faller, wet Christus ändå,
huru Petrus i hjertat, i anden, är densamme trogne wännen. Hwilken
stund skulle Han då förkasta honom? Att besinna detta hör till den
"hemliga wisheten".

Men ännu en gång: "Gud wet allting." Christus säger, att 
desamma skröpliga lärjungar, hwilka i sållningens stund öfwergåfwo 
Honom, en gång skulle wara i himmelen, sitta på sina stolar och med
Honom döma de tolf Israels slägter. Då skulle ingen synd och
skröplighet widlåda dem. Christus wet, huru wi en gång genom hela den
oändliga ewigheten skola wara alldeles rena, herrliga och sköna, fulla af
kärlek och helighet, Honom till ett oändligt lof. Nu tänker jag, såsom
ock en äldre lärare skrifwer, att wi kunna med all tröst säga till Honom:
"O, min käre Gud! Jag beder dig, att du, i det ögonblick då jag faller,
wille anse mig i det tillstånd, hwari jag en gång skall wara i
himmelen, der jag på intet sätt skall synda emot dig, utan oändligen älska och
lofwa dig. Will du deremot betrakta mig, sådan jag är på jorden, då
finner du en syndare, som hwarje dag och stund med någon synd
förolämpar dig. Men betraktar du mig i paradiset, då ser du ett helgon,
som tillbringar den ändlösa ewigheten utan att en enda gång förolämpa
dig, utan beständigt och fullkomligt älskar och prisar dig. Skåda mig i
detta tillstånd och wredgas icke, att du måste i tretio, fyratio eller
femtio år — det är: twå eller tre sekunder af den långa ewigheten — se
mig underkastad swaghet och skröplighet."

O, måtte denna outsägliga nåd så intaga, styrka och glädja alla
trogna hjertan, att de ingenting högre älska än denne käre, milde 
Frälsaren, så skall den kärleken wara den rätta helgelsens källa och kraft; ty
kärleken gör allting lätt, och "kärleken är lagens fullbordan". Gud
föröke oss, för sin kärleks skull, <b>tron och kärleken</b>!

<b>Just som jag är</b> — i denna stund,
Så kall ock död och ond i grund,
Att finna allt, som fattas mig,
I saligt öfwerflöd hos dig,
Jag kommer, o Guds Lam!

<b>Just som jag är</b>, du har mig kär,
Ty du har köpt mig, som jag är;
Och wäl du kände, hur jag war,
Då min och werldens synd du bar,
O du, Guds dyra Lam.
Den 4 Augusti.

<b>Jag är genom lag död ifrån lagen</b>. Gal. 2:19.

Sådana ord innehålla hemligheten af wår frihet från lagen. Så
heter det ock i Rom. 7: "Så ären ock I, mina bröder, dödade ifrån
lagen;" "döda ifrån henne, som höll oss fångna." Märk orden <b>dödade</b>
och <b>döda</b>. Och i samma kapitel wisar apostelen, huru det tillgår och
hwad det will säga att genom lagen dödas ifrån lagen. Han säger:
"Jag lefde fordom utan lag; men när budordet kom, fick synden lif
igen, och jag wardt död. Ty synden tog tillfälle af budordet och 
beswek mig och dräpte mig dermed." Hwad betyda sådana ord: Jag wardt
död genom lagen? Synden dräpte mig dermed? Om du går till botten
med den frågan, skall du finna ett dyrbart ljus. Hwilken död menar
apostelen här, då han i detta sammanhang säger: "Och jag wardt död"
— "död genom lagen?" Katekesen omtalar treggehanda död: lekamlig,
andlig och ewig; men här omtalas ännu en fjerde död; ty andligen död
war ju apostelen redan förut, innan budordet kom. Hwad menar han
då här med ordet "död"? De erfarna weta det; och andra tro det icke. 
Jo, så går det, om lagen rätt träffar menniskan, om Guds heliga ögon
börja att förfölja hennes tankar och hjertats anslag — då blir hon
dödad. Och ju allwarligare hon blir angripen, desto förr blir hon dödad.
Det war den gamle fariseen Saulus, som blef dödad, innan der kunde
blifwa en Paulus. Jakobs höftsena måste förslitas i nattlig brottning
med den okände, innan han kunde säga: "Jag har sett Gud under
ansigtet, och min själ är worden frälst;" och då fick han ett nytt namn.
Sedan dess gick han aldrig mer rak. Kortligen: Tag apostelens ord,
såsom de lyda, då märker du, hwem som blef död. Han säger: "<b>Jag</b> wardt död." 
Det war hans <b>jag</b>, hans sjelfwerksamma, sjelfrättfärdiga,
sjelfheliga jag, som stupade i striden med synden under lagen. Lagen
eggade striden med idkeligt pådrifwande, med fordringar och
anmärkningar, och den djupa inbillningen om wår egen kraft, som utgör själen i
den gamla menniskan, underhöll ett segt hopp om framgång i striden;
men alltsammans bidrog att dessmer utmatta och döda honom. Allt
detta uttrycker han så: "Synden beswek mig och dräpte mig med
budordet". Nu är den bruten, den gamla inbillningen om egen kraft och
om lagens förmåga att göra menniskan from och helig; och då ligger
menniskan der, förlorad, hjelplös, wanmäktig, ja, "död". Men då nu
Guds ewiga försoningsråd, då Christus med sin görande och lidande
förtjenst blir förklarad för den utmattade själen, som nu förtwiflar på
allt eget arbete, både på sin wilja och förmåga, på sin bön, sin ånger,

                                                                                         


på allt hwad som är i henne — "då drages hon till Honom fram, sådan
hon är, så lam, ofärdig, och så till all Guds nåd owärdig, att hon
will sjunka ned för skam". Då sjunker hon i brudgummens famn, den
andre mannens — "att hon skall lefwa när en annan, när Honom som
är uppstånden ifrån de döda". Och si, då får hon på en gång hela
lagens fullbordan i Honom, som war <b>"lagens ände</b> till rättfärdighet för
hwar och en, som tror." Och nu lefwer bruden blott af hans
rättfärdighet och af hans försorg i allting, och säger: "Jag sitter under hans
skugga, som jag begär; och kärleken är hans banér öfwer mig." Si, en
sådan själ är nu friad ifrån lagen; såsom apostelen uttryckligt förklarar:
"Så har nu lagen warit wår tuktomästare till Christus, på det wi skola
warda rättfärdiga af tron. Nu, sedan tron är kommen, äro wi icke
längre under tuktomästaren." Wäl uppwäxer den gamla inbillningen
om egen kraft ännu tusende gånger, wanligen under den finare formen
att jag genom bön och Guds kraft kan och bör så och så mycket wara
och göra — och förråder sig såsom adamitisk inbillning derigenom, att
<b>jag, jag, jag</b>, icke<b> Christus</b>, blir medelpunkten för alla mina tankar —
men då blir jag ock åter på nytt utmattad och dödad, tilldess jag åter
måste sjunka ned till min Frälsares fötter och låta Honom blifwa mitt
allt. Och så länge det förhållandet fortfar, att jag beständigt på nytt
blir återförd till Christus, är jag ock icke under lagen utan under nåden.

Häraf kan du ock förstå, hwilka som icke äro under nåden, utan
under lagen, nemligen de, som icke äro dödade af lagen, såsom wi nu
sett, utan ännu hafwa qwar sitt hopp, sin förtröstan till lagen, till sitt
arbete, sin bön, och icke blifwit så förtappade och misströstande på det
arbetet, att de nödgats gifwa sig — gifwa sig såsom förtappade på
blott nåd — utan ännu med <b>uppsåt och mening</b> sträfwa efter segren
genom det nämnda arbetet. Äro de härunder mer nedslagna öfwer sig,
kunna de wara "hardt när Guds rike"; det fordras blott, att de
misströsta på sina försök och så få ett ögonblick se Jesus hwit och röd, 
d.ä. att Han blir i en salig stund förklarad för dem. Men om med detta
arbete ännu följer mycken tröst och sjelfbelåtenhet, och deras tro och 
bekännelse om Christus är blott en del af deras egen rättfärdighet —
deras tro är icke en nödställd och förtappad syndares werkliga tillflykt till
Jesus, utan en ny, skönare klut på det gamla klädet — då äro de mer
fjerran från den sanna nåden.

Intet kan jag gifwa dig,
Till ditt kors jag sluter mig,
Naken, dig om kläder ber,
Hjelplös, upp till nåden ser.
I ditt blod, o, låt mig twås,
Jesus, eljest jag förgås.
Den 5 Augusti.

<b>Genom tålamod och Skriftens tröst skola wi hafwa en förhoppning</b>.

Rom. 14: 4.

Detta är Guds syftemål med Skriftens ord, nemligen att wi der
icke blott skola hemta kunskap i hufwudet, utan isynnerhet denna
wäsendtliga nytta och kraft i lifwet, "att wi genom tålamod och Skriftens
tröst skola hafwa en förhoppning". — Genom tålamod och Skriftens
tröst, will säga: Genom det tålamod och den tröst, som Skriften
gifwer — som Skriften dels i ord och exempel förehåller oss, dels ock 
werkar hos oss, då wi rätt betrakta den. Och att wi derigenom skola "hafwa
en förhoppning", huru skall det förstås? Först böra wi weta, att med
"hoppet" menas de trognas salighetshopp. Men att wi skola genom
tålamod och Skriftens tröst hafwa detta hopp, sker isynnerhet så, att
då wi i bedröfwelse och nöd läsa Skriftens nådefulla tillsägelser, eller
skåda de sköna exemplen af sådana, som haft mycket bittra och
långwariga lidanden, och dock med tålamod uthärdat, wäntat efter Herren och
omsider blifwit krönta med ett herrligt slut, så gifwer detta oss tröst,
"Skriftens tröst"; då lifwas ock wi till tålamod, uthållighet, wäntande
efter Herren, samt till det hoppet, att äfwen wi skola efter allt lidande
få ett saligt slut. Wi lifwas att tro, det Herren ännu skall wara 
samme trofaste Gud som fordom, skall bewisa äfwen oss samma nåd som
wåra fäder, och wi således i wår wäntan efter Honom icke skola komma
på skam. — Orden "tålamod" och "tröst" säga oss, att wi skola hafwa
<b>lidanden och bedröfwelser</b>; ty annars behöfwes icke tålamod eller tröst.
Men så är det ock endast i lidande och bedröfwelser tålamodet öfwas,
och Skriftens tröst rätteligen smakas. Utan lidande och bekymmer äro
alla Skriftens tröstespråk helt kraftlösa och onyttiga; det är i
bedröfwelsen Skriftens tröst blir kraftig och gifwer oss tålamod och hopp.
Men detta sker ock endast genom Skriftens tröst. Ty lemna wi ordet
ur ögnasigte, så är det slut med detta ljus i bedröfwelsen. Det är
endast genom det tålamod och den tröst, Skriften gifwer, som hoppet
under lidandet stärkes. Må detta belysas genom några exempel, så torde
wi genast förnimma något af den tröst, Skriften gifwer.

"Om Jobs tålamod hafwen I hört", säger Jacob. Nu se wi i
Jobs historia, huru grufligt denne Guds wän blef plågad, då han först
beröfwades allt, det han hade kärt på jorden, sedan blef "slagen med
onda sår ifrån fotbladen upp till hjessan" och derefter hånad och
begabbad af sin hustru och sina grannar. När wi nu se, huru Herren
under allt detta likwäl war hans hulde wän och efteråt gaf honom 


dubbelt mera godt redan i tiden, jemte det nådefulla wittnesbördet, att han
war rättfärdig m. m., då är detta oss en lärdom och tröst, att äfwen
wi under allt lidande kunna hafwa Guds högsta wänskap, kunna ock,
när Gud behagar, erhålla lindring och tröst, samt efter detta lifwet ett
herrligt slut. — Se på Abrahams långwariga pröfning, och huru han
dock till slut blef så rikligen wälsignad. Gud hade gifwit honom det
löftet, att han skulle blifwa stamfader för en mycket stor slägt, och då
lät Han honom gå barnlös till sitt hundrade år. Och när "löftets son"
ändtligen war gifwen, då befallde Herren, att denne skulle offras till ett
bränneoffer. Se hwilka pröfningar! Och likwäl, se huru herrligt Gud
fullbordade sitt löfte! Se hwilken stor och märkwärdig slägt Abraham
erhöll, då äfwen Guds Son skulle efter köttet tillhöra denna! — Men
ännu ett exempel. David war "en man efter Guds hjerta", och likwäl
hwilka outsägligt bittra erfarenheter hade ej han att genomgå, t. ex. då
han, som war en helig profet, gjorde så grufligt swåra fall, att han
blef till en uppenbar förargelse och försmädelse i Israel, en wisa i alla
de otrognas mun; och då hans egen son stiftade ett uppror och fördref
honom från hans thron; eller då han genom högmod räknade folket och
blef derföre så grufligt straffad, att då Herren hemsökte det syndiga 
folket med den pest, som borttog sjutiotusende menniskor, David skulle anse
sig såsom orsak till alla dessas död. (1 Chrön. 21). Hwem hade dock
innerligare än David önskat sig att wara detta folk blott till den största
wälsignelse! O, huru förfärligt bittert Gud kan plåga sina käraste 
wänner! Nu skulle David, än genom swåra syndafall, än genom nämnda
högmodsgerning, se sig blott såsom en olycka för folket. Och dock war
samme David icke förkastad, utan i en så hög nåd, att Guds Son på
jorden skulle anwända Davids ord till uttryck för sina djupaste känslor,
ja, äfwen i sitt bittra lidande på korset. Sådan är Skriftens tröst.
Genom sådana exempel skola wi wisserligen styrkas i hoppet, styrkas att
äfwen i wåra bittraste erfarenheter ännu behålla tillförsigten till den
underlige, men trofaste Guden. Och likwäl äro wi i nya testamentet
förnämligast hänwisade till Christi lidande, till att skåda huru Han wardt
plågad och efter all sin pina ingick i sin herrlighet. På det wi måtte
med tålamod löpa i den kamp, som är oss förelagd, säger apostelen, "låt
oss se på Jesus, hwilken, då Han måtte haft glädje, led korset och är
nu sittande på Guds högra hand. Tänken på Honom, att I icke 
tröttens i edert sinne, gifwande eder utöfwer." Sådan är Skriftens tröst, 
genom hwilken wi skola lära tålamod och hafwa hoppet oryggligt intill ändan.

Hur wågorna brusa i nattens stund,
Hur djupen än fräsa kring dig,
Du har för ditt hopp dock en klippfast grund;
<b>Guds löften</b> förändra ej sig.
De bära dig slutligt till fridens hamn,
Till hwila och seger i Jesu namn.
Den 6 Augusti.

<b>Winnläggen eder derom, att I kunnen ingå genom
den trånga porten.</b>  Luc. 13:24.

Hwad är wäl det yttersta ändamålet med allt wårt andliga 
sträfwande, wårt forskande, läsande, om icke att wi skola <b>blifwa saliga</b>, att
wi skola i tiden stå wäl med Gud och i döden gå hem till Gud och wara
när Herren alltid? Skulle wi då icke böra besinna oss något, stanna
och undersöka, om wårt andliga sträfwande är af den beskaffenhet, att
det werkligen leder till detta saliga mål, på det wi icke må "löpa såsom
till något owisst eller kämpa, såsom den der hugger i wädret"! För
många blir det då nödigt att först undersöka, om tilläfwentyrs <b>allt</b>
andligt sträfwande leder till målet, om hwar och en, som på något sätt
söker Guds rike, werkligen skall komma derin, eller  om twärtom wägen
till lifwet är blott en; och sedan undersöka, om wi ock befinna oss på
denna enda saliga wäg, så att wi kunna med fröjd se åren ila till slut;
eller om wi ännu måste komma till något annat lif, innan wi kunna
saligt dö. Olyckligt, hemskt, om man icke får nåd till en sådan 
besinning! Olyckligt, hemskt, om man kan med den köttsliga säkerhetens
lättsinne genast sjelf afgöra saken, utan pröfning inför Herren! Men den,
som får nåd till besinning och will wara uppriktig mot sin själ, wakte
sig wäl att icke söka swaret på sina frågor ur luften, icke sätta sig ner
att blott tänka och eftertänka eller wänta omedelbart swar i hjertat.
Icke heller bör du i så wigtiga frågor åtnöjas med någon menniskas
mening, utan här rådfråge du endast den Herrens egna ord, som skall
döma på den yttersta dagen. Till sådant ändamål anföra wi några
tänkwärda ord af Christi egen mun. Gud gifwe oss nåd att märka,
hwad Han talar!

"Winnläggen eder derom, att I kunnen ingå genom den trånga
porten; ty många, säger jag eder, skola söka derefter, att de må
inkomma, och skola dock icke kunna." Här blir nu den wigtigaste frågan:
Hwad betyder detta? Huru sker det, att äfwen sådana, som <b>söka</b> att
ingå genom den trånga porten, likwäl icke skola kunna? Lyckligtwis har
Herren äfwen förklarat detta. Och Skriftens förklaringar häraf äro
twå. Den förra lyder så: Många söka Guds rike, men icke med nog
allwar för att kunna gå igenom den trånga porten. De äro något
wäckta, men icke helt uppwäckta; de wilja hafwa Gud och hans nåd,
men också werlden och dess wänskap; de wilja tjena twå herrar; de wilja
öfwergifwa wissa synder, men undantaga andra, hwilka de aldrig
wilja anse såsom synder, utan förswara dem. Christus sade: "Hwilken
som kommer till mig och icke hatar sitt lif, icke kan för min skull låta
fara allt, fader, moder, bröder, ja, sitt lif, den kan icke wara min
lärjunge. Den liknar en man, som begynte bygga ett hus, men hade icke
medel nog att fullborda det." Han har då wisserligen nedlagt möda
och kostnad derpå, men har intet deraf. Det war en rik yngling, som
gerna wille följa Jesus; men det lät icke göra sig med bibehållande af
rikedomen, och när han hörde, att han måste lemna denna, då <b>gick han
bort bedröfwad</b>! Så går det för många. O, en öm omständighet, att
de gå bort <b>bedröfwade</b>! De woro så nära himmelens port! De sågo
Herren och älskade Honom på wisst sätt, men woro twungna att gå
ifrån Honom, ty de kunde icke lemna allt för hans skull. Dessa sökte
då att ingå, men kunde icke. Men andra gå owetande bort ifrån
Herren i falsk tröst, menande, att de äro hans, fastän nya födelsens och det
nya kreaturets kännetecken alldeles felas dem. Ännu andra äro de, som
wäl icke för något i werlden wilja öfwergifwa sökandet, icke heller mena,
att allt är redan wäl, men som alltid dröja med sjelfwa ingåendet genom
porten, de tänka på bättring och tro, men att företaga sjelfwa saken,
att företaga den bättring, de tänka på, eller att nu söka nåd och
förlikning med Gud, nu söka trons gåfwa, trons lif och frid, det blir icke
af, utan de dröja och wänta, tilldess det är för sent. De dröja och
dröja det ena året efter det andra och mena, att Herren alltid skall
wänta på dem, skall icke kunna låta igen dörren, förrän de ingått, och
blifwa så bedragna, att de till slut <b>icke</b> kunna ingå.

Den andra orsaken är mycket swårare att fatta, den är sjelfwa
"stötestenen och förargelseklippan". Denna kan uttryckas sålunda: Många
skola så allwarligt söka att ingå genom den trånga porten, att de kunna
derför öfwergifwa fader, moder, bröder, ja, sitt lif, men skola likwäl icke
kunna ingå <b>blott derföre</b>, att de icke wilja försaka något, som de ännu
mer hänga wid än sitt lif, nemligen sitt eget tycke och sin egen bättrings
och försakelses anseende. Med andra ord: De söka att ingå genom den
trånga porten, men låta icke säga sig, hwarest den trånga porten är,
utan gå på och stöta hufwudet mot wäggen, der ingen port är. Detta
är det folk, Christus egentligen menar och beskrifwer med den mannen i
bröllopet, som icke hade bröllopskläder, och de jungfrur wid bröllopet,
som wäl hade lampor, wäl gingo ut mot brudgummen, men icke hade
olja i sina käril. De hafwa wäl Christus och tron i läran, i förståndet
och i munnen; men i <b>hjertat</b> är något annat deras wäg, något annat
för dem wigtigare, nemligen hwad de sjelfwa genom Guds hjelp skola
wara och göra.

Alla löpa de, men en får lönen,
Löp, o dyra själ, att du den får!
Kämparna, som redan hunnit målet,
Skåda efter dig, hur dig det går.

Se ej kring dig, det förlamar foten
Och gör blicken irrande och matt.
Se blott oaflåtligt, fast och troget
På det mål, som är dig föresatt.
Den 7 Augusti.

<b>Och ingen inbyggare skall säga: jag är swag; ty folket, som
bor deruti, skall hafwa syndernas förlåtelse</b>.   Es. 33:24.

Här se  wi nu,  att den syndaförlåtelse, som <b>förwärfwades</b> oss i
Christi död  och som wi genom tron <b>annamma</b>, skall wara oss en ewig
tillhörighet, en daglig och ewig nåd, att den icke skall ryggas eller oss
fråntagas genom de oss widlådande, beswärande och under tiden, tywärr,
äfwen utbrytande synderna, utan så länge wi blifwa i Christus genom
tron, skola wi wara alla stunder i en och samma nåd hos Gud, emedan
nåden icke kommer af gerningarna, ja, emedan wi i oss sjelfwa äro alla
stunder lika wärda fördömelsen, men i Christus alla stunder lika
rättfärdiga. När Herren redan i gamla testamentet omtalar det nåderike, som
genom Christus skulle stiftas på jorden, kallar Han det i Ef. 33 "wår
högtids stad", samt "Jerusalem", och säger omsider om den staden: "Och
ingen inbyggare skall säga: jag är swag; ty folket, som bor deruti, skall
hafwa syndernas förlåtelse." Då Gud i åttinionde psalmen omtalar
sitt förbund med sin Son — förbundet om en <b>ewig nåd</b> öfwer dem, som
Sonen med sin försoning förwärfwade och förswarade, hwilka trodde på
Honom, och hwilka här kallas "hans (Sonens) barn" — säger Han:
"Men om hans barn öfwergifwa min lag och icke wandra i mina rätter;
om de ohelga mina stadgar och icke hålla mina bud, så will jag
hemsöka deras synd med ris och deras missgerningar med plågor; men min
nåd will jag icke wända ifrån Honom och icke låta min sanning fela;
jag will icke ohelga mitt förbund och icke göra ogildt, hwad som är 
utgånget af min mun." Och i nya testamentet säger Johannes: "Mina barn,
detta skrifwer jag eder, att I skolen icke synda; och om någon syndar,
då hafwa wi en förswarare när Fadren, Jesus Christus, som är
rättfärdig; och Han är försoningen för wåra synder, icke allenast för wåra
utan ock för hela werldens."

Wi uppräkna icke här flere af de otaliga tröstfulla ord härom i
Skriften, utan betrakta endast ett af dessa. I det första säger Herren,
att inbyggarena i den staden, nådens rike, icke skola behöfwa öfwerklaga
eller med bekymmer omtala, att de äro swaga, ty de skola hafwa 
<b>syndernas förlåtelse</b>. Herren tyckes wilja säga: syndernas förlåtelse
förutsätter ju redan på förhand, att der äro synder och swagheter, ty eljest
hette det icke <b>syndernas förlåtelse</b>, men tillika att synderna icke skola
tillräknas, påtänkas eller straffas, ty det heter <b>förlåtelse</b>. Det, som är
under förlåtelse, behöfwer icke mer omtalas och med ängslan påtänkas,
ty förlåtet är förlåtet.  "Ingen inbyggare skall säga: jag är swag;<b> ty
folket, som bor deruti, skall hafwa syndernas förlåtelse."</b>

Detta språk påminner äfwen om ett särskildt förhållande med
enfaldiga, redliga nådebarnen. De tro wäl sina <b>synders</b> förlåtelse,
men under och med detsamma hafwa de <b>något annat</b> (såsom de tycka),
hwaröfwer de qwälja och bekymra sig — <b>något</b>, som de icke komma ihåg att
anse för synd, utan det är någon swaghet, någon brist i christendomen,
något fel, eller hwad det skall kallas. De säga: Nog tror jag, att
Gud förlåter mig alla <b>synder</b>, men jag är så swag, har den och den
swagheten o. s. w. Nu säger Herren här, att det hör allt under en
titel: synder. "Ingen inwånare skall säga: jag är swag; ty folket, som
bor deruti, skall hafwa <b>syndernas förlåtelse</b>;" och denna förlåtelse
borttager eller öfwertäcker all swaghet. Hwilken är den swaghet, som icke
är en synd? Lagen kräfwer ju hela menniskan, hjertat, tankarna,
känslorna; derföre anklagar den ock allt, hwad dessa göra, när det strider
emot ordet. Äfwenså: månne icke bristerna i din christendom äro synder?
Är det icke synd att wara kallsinnig, wara trög till ordet och bönen, feg
i bekännelsen o. s. w.? Men allt, hwad fom är synd, hör under
<b>syndernas förlåtelse</b>. Det står icke, att Christus försonade <b>handens</b> eller
<b>tungans</b> synder, utan <b>hela menniskans alla synder</b>. Derföre, så länge du
blir i Christus genom tron, då du ock alltid lider af synden, wakar, beder
och strider emot henne, så "är intet fördömligt" hos dig, utan
förlåtelsen sträcker sig öfwer allt, hwad du är och har.

Öfwer detta ämne säger wår käre Luther: "Man bör wäl fatta
den läran, så att man håller alldeles så före, att wår fromhet inför
Gud består deruti, att wi åtnjuta syndernas förlåtelse. När menniskan
will handla med Gud, bör hon weta, att hwarken hennes synd eller
fromhet gäller något." När det gäller, att jag skall göra något, tänka,
tala och lefwa inför Gud eller inför menniskor, då will jag wara from,
akta mig för synden och göra många goda gerningar; men så snart
frågan är, huru jag står inför Gud, om jag har hans nåd, eller huru jag
skall få den, då will jag intet annat wara än en syndare, på det denna
artikel om syndernas förlåtelse måtte på mig ega tillämpning; ja då
will jag dristigt i tron säga: Har jag synder, så har Christus 
rättfärdighet. Hans fromhet är min fromhet. Jag är nu på den plats, der
synderna icke nå mig.

Sådant är det nådefulla rike, den lyckliga stad, hwarom Herren
sjelf sade: "Och ingen inbyggare skall säga: jag är swag; ty folket, som
bor deruti, skall hafwa syndernas förlåtelse."

O syndaförlåtelse, dyrbara skatt,
Af oförskylld nåd åt oss wunnen!
Du är ju för oss i wårt eländes natt
Den flödande salighetsbrunnen.
Med stundelig synd mot Guds heliga bud
Hwart skulle wi fly, om ej blodet hos Gud
Wår synd oupphörligt utplånar.
Den 8 Augusti.

<b>Såsom grenen icke kan bära frukt af sig sjelf, med mindre
han blir i winträdet, så kunnen icke heller I, utan
I blifwen i mig.</b> Joh. 15:4.

Du klagar: "Jag är så kall, så wanmäktig i striden mot 
frestelserna, jag ser faran och anstränger alla mina krafter, läser 
förmaningens ord, men allt är fruktlöst, jag är lika kall och lika swag." Hwad
är då felet? Just det, som då du i den första bättringen låg i samma
nöd, nemligen <b>otron</b>, den kalla, dödande otrosdimman, som omgifwer
din själ; du känner icke Frälsaren rätt, du smakar icke lifswärmen wid
hans bröst, der du förr fick lif och wärme. Här wore derföre återigen
hjelpmedlet att, sådan du är, blott kasta dig i förlåtelsens famn och ligga
der så länge, tills du blir warm och stark igen, d. ä. bortwända dina
ögon ifrån dig sjelf, din uselhet och dina synder och blott skåda Guds
hjerta och Christi försonande blod och förbön för dig så länge, tilldess
du återfår den glädje och frid, som förr gaf dig kärlek och helgelsekrafter.
O, att det kunde med guldstil skrifwas i alla trognas hjertan, att hela
saligheten hwilar sist på en enda punkt, nemligen att <b>blifwa i Honom</b>,
som har älskat oss; ty mot synden skall wäl då bli råd. Tag här 
lärdom af en affallen menniskas olyckliga erfarenheter. Hon föll först af
wårdslöshet uti en synd, som war kanske ganska ringa, om någon synd
kan kallas så, men som likwäl nedslog hennes tro och frid; hon sökte
upprätta dessa och återställa det rubbade goda förhållandet mellan sig
och Frälsaren genom att <b>bättra sig</b>, hwilket i hennes mening war att
först en tid ångra sig och bewisa bättringsprof och sedan omsider söka
nåd och förlåtelse. Men hwad händer? Frestelsen till samma synd blir
allt starkare och i samma grad<b> otron</b> och den deraf följande <b>vanmakten</b>
större, så att hon faller ånyo och hemtar deraf fördubblade skäl till
misströstan och till ett höfligt aflägsnande från den rene, helige Guden. Så
går då den arma menniskan genom otro steg för steg från den ende
Frälsaren, tilldess hon ändtligen anser allt förloradt; och nu, för att
stilla det oroliga, ropande medwetandet, börjar hon söka någon falsk tröst,
någon ursägt för den henne öfwermäktiga synden, eller att uti den 
allmänna otron och werldsyran bortblanda de sista tankarna på, hwad hon
haft och förlorat. Och så är det slut, hon är död. Hwad war nu här
den afgörande dödsorsaken? Jo det, att hon efter synden icke genast
sökte försoningsnåden, rentwagningen i Lammets blod, utan gick bort att
sjelf bota sin skada; ty märk: det war wisserligen illa, att hon föll i
synd, hon hade hellre bort waka och strida intill blods emot det onda
— men si, detta fall hade kunnat botas genom nåden, om hon hade
genast flytt till densamma.  Ty "Christus har undfått gåfwor för de
affälliga ock". Men att hon wid den punkten lät förnuftet och djefwulen
bedraga sig och tog miste om wägen till upprättelse, det blef det dödliga.

Här hafwa wi åter för ögonen den smala wägen, nemligen den att
<b>före synden</b>, d. ä. i frestelsestunden, eller redan förut, frukta och rädas,
"wandra i räddhåga", men <b>efter synden</b>, d. ä. om du råkat falla, gå
dristeligen fram till nådestolen, tillsluta ögon och öron för förnuft och
känsla och blott kasta sig i nådens elf och der aftwå sin orenlighet.
Farorna äro, att wi äro alltför säkra och dristiga före synden, men efter
synden alltför klenmodiga och försigtiga. Till <b>vaksamheten</b> skulle höra,
att du wid den första egenkära inbillningen om din styrka fruktade för
fall; att du wid första tecken till frestelsens närwaro bäfwade och genast
ropade på hjelp; att du, så widt din kallelse medgifwer, flydde alla
tillfällen, rum, personer och förhållanden, som du wet medföra frestelse.
Ty att bedja: "inled oss icke i frestelse", men sjelfwilligt kasta sig i 
hennes sköte, är att gäcka Herren och uppsåtligt bedraga sig sjelf. Men
till tron hörer, att så snart du fallit, du icke söker hjelpa det sjelf, utan,
just såsom det wore första gången du söker nåd, genast framgå med dina
fläckar till det renande försoningsblodet och der twå dina kläder. Denna
öfning skulle bryta ditt förnuft, förkrossa och smälta ditt hjerta och
twinga dig att dagligen umgås med ordet och bönen.

Hwad som nu icke uträttas genom dessa medel, det gör den
<b>Trofaste och Underlige</b> genom korset, om du beder Honom derom. En
redlig själ suckar ofta: Jag aktar icke, hwad jag skulle lida, allenast att
Guds werk i mig ginge fram; o, att Gud sjelf wille döda mitt kött,
ty jag är sjelf dertill för swag! Si, sådana suckar uppfångar den
trofaste Guden med en synnerlig beredwillighet. Det är deraf det kommer,
att om du t. ex. frestas till afguderi och börjar hänga wid något
jordiskt, Han tager det ifrån dig så kännbart, att du kanske gråter och
klagar derwid — eller ock gifwer Han dig det, som du begär, men låter
det blifwa din största bedröfwelse. Kan du icke hållas i ödmjukhet, utan
börjar tänka något stort om dig, släpper Han på dig en djefwul, låter
dig råka i swåra frestelser, ja falla i synd och skämmas. Dermed är
mindre förloradt, än om du blefwe liggande i högmod, ty derigenom
wore allt förloradt — hwarföre regeln är: så mycket ödmjukhet en
menniska winner, så mycket af helighet och nådegåfwor får hon ock. Börjar
du akta ordet ringa och blifwa det olydig, då låter Gud dig falla i den
helweteselden att betwifla dess gudomliga ursprung o. s. w. Blott du
är redlig i wiljan att warda helgad, så skall din Gud wäl göra det,
ehuru på annat sätt än du menade.

Märk: Wisshet i trone att wara Guds barn
Är starkaste wärnet mot alla de garn,
Som satan och werlden utlägga.


Den 9 Augusti.

<b>Förmana tjenarena, att de äro sina herrar underdåniga, uti
allting behagliga ... på det de må pryda Guds wår
Frälsares lärdom i alla stycken</b>.  Tit. 2: 9,10.

Märk här den bewekelsegrund, apostelen framställer för sin 
förmaning till tjenare: "På det de må pryda Guds wår Frälsares lärdom i
alla stycken." Och märk: "i alla ting behagliga". Tjenarena skola rätta
sig efter sitt husbondfolks behag och icke efter sina egna tycken och wanor;
de skola söka i allt behaga sitt husbondfolk. Så har det tillgått i den
gamla frommare tidsåldern bland de trogna i Israel, då David kunde
taga detta förhållande af tjenare till bild för de heligas lif inför Gud
— dermed han ock wisar, huru trogna tjenare skola wara. Han säger
så skönt i Ps. 123: "Såsom tjenarenas ögon se uppå deras herrars
händer, och såsom tjenarinnornas ögon uppå deras fruars händer; alltså
se wåra ögon uppå dig." Tjenarenas ögon se uppå deras herrars
händer, d. ä. de gifwa blott akt på sin herre, huru han will hafwa det;
och likaså söka tjenarinnorna blott att göra sin fru till nöjes.
Men i Col. 3:22 säger apostelen widare, att detta derjemte bör
ske med hjertans lust för <b>Herrens skull</b> och med <b>uppriktighet</b>, alldeles
lika om husbondfolket ser det eller icke. Han säger: "Icke med tjenst
för ögonen, såsom menniskor till wiljes, utan med hjertans enfaldighet
och med gudsfruktan." — Ögontjensten, eller att tjenaren under sin
herres ögon är arbetsam, trogen och omforgsfull, men wid hans
frånwaro försumlig, otrogen, wårdslös, är ett sådant skrymteri och förakt
för Guds närwaro, att Herren sjelf måste hemsöka sådant. Tjenen
derföre, säger apostelen, med <b>hjertats enfaldighet</b>, d. ä. med uppriktighet,
<b>och med gudsfruktan</b>, d. ä. för Herrens skull, såsom inför Herrens
ansigte, hwilken allestädes ser edra gerningar, hör edert tal och skall allt
wedergälla. Derföre säger apostelen åter: "Allt hwad I gören, det
gören af hjertat, såsom för Herren och icke för menniskor." Men han
wisar genast, att hans mening är, icke blott att wi skola tjena så, som
om wi tjenade Herren; nej, utan tjenare skola besinna, att de verkligen
tjena Herren sjelf, när de på hans befallning tjena sitt husbondfolk.
Apostelen säger: "Och weten, att I af Herren skolen få arfwets lön,
<b>ty I tjenen Herren Christus</b>."

Här hafwa wi nu den stora grundwalen för tjenares både pligter
och uppmuntringar: <b>I tjenen Herren</b>. Ack, om det en gång blefwe
oss gifwet att se detta! Det är en hård och tjock hinna öfwer wåra
ögon, så snart det gäller att se Herrens ord och wägar; det är en 
djefwulens makt öfwer wåra sinnen, att wi icke få lof att se dessa herrliga
ting. Här säger apostelen, att tjenare och tjenarinnor, då de på 
Herrens bud tjena sitt husbondfolk, tjena <b>Herren Christus</b>, att de med de
simplaste hussysslor tjena <b>Herren</b>! Men hwem kan se sådant? Är det
icke en dårskap för förnuftet, det apostelen här säger? — Tjena Herren?
säger du; nej, en simpel bonde, en fattig torpare, en elak matmoder,
ja, kor, får och hästar tjenar jag, och icke Herren, icke ens en ängel!
Att jag skulle få tjena en ängel, wore redan något alltför stort; icke
skulle jag begära så mycket som att få tjena sjelfwa Herren Christus!
o. s. w. Men bida litet, du anspråkslöse tjenare! Du säger, att du
tjenar kor, hästar, får. Det är sannt. Och hwem har befallt dig det?
Månne icke ditt husbondfolk? Wisserligen. Men tjenar du icke då
dessa, som befallt dig det, just dermed att du tjenar deras kreatur?
<b>Man tjenar ju den, hwilkens befallning man fullgör</b>! Men då frågas
åter: Hwem har då befallt dig att tjena och lyda husbondfolket?
Wisserligen Herren i himmelen. Tjenar du icke då Honom, emedan
Han befallt dig det? — Tjenar du icke då Herren just dermed, att du
tjenar dessa hans kreatur, nemligen din husbonde, din matmoder? Dessa
äro wäl lika wisst Guds kreatur, som de nämnda husdjuren äro
husbondens. Skall icke Gud, som skapat din husbonde, lika mycket nitälska
om hans tjenande, som husbonden nitälskar om sina kor och får? Om
dina ögon rätt öppnades, och du finge nåd att endast se på Guds ord
och ordning, så skulle du se, att du icke blott har så stor ära, som att
få tjena änglar, utan att du werkligen tjenar Gud sjelf i dina ringaste
hussysslor, emedan det är Gud, som befallt dig tjena och lyda ditt 
husbondfolk.

Häraf följa dyrbara lärdomar för tjenare. Den första lärdomen
är denna: När det är Gud, som befallt dig tjena och lyda ditt 
husbondfolk, får du icke fråga efter, hurudana dessa äro, eller huruwida
ock de fullgöra sin pligt. Din pligt blir i alla fall densamma; <b>ty du
tjenar Herren</b>. För det andra, om du är en christen och gerna wille
göra några goda gerningar, men tycker det du saknar alla tillfällen 
dertill för den trägna tjenstens skull, hwarigenom ditt lif förgår så
onyttigt, så skall du lära besinna, att du just i din tjenst gör de bästa
gerningar, när du för Herrens skull underkastar dig alla tjenstens obehag,
är tålig, lydig, ödmjuk och trogen emot ditt husbondfolk; "ty du tjenar
Herren Christus".

Du, Herre, afskilt har min lott;
Gif, att jag, nöjd med hwad jag fått,
Gör allt det goda, som jag kan,
Och söker frid med hwarje man,
Men ock på deras bästa står,
I hwilkas tjenst mitt bröd jag får.

Lär mig så lyda deras bud,
Att främst jag tjenar dig, o Gud,
Hwars klara blickar skåda ner,
Dit intet menskoöga ser.
Ja, hjelp mig alltid wandra så,
Att jag din lära pryda må.

Den 10 Augusti.

<b>Låten Christi ord rikligen bo uti eder</b>.   Col. 3:16.

Så tillgår det werkligen, der lifwet i Christus är friskt och warmt
Och så bör det ju alltid wara! På sådan tid är denna förmaning icke
mycket behöflig. Men det kommer andra tider — "då brudgummen
dröjde, blefwo de alla sömniga och sofwo" — då tiden blir lång och
enformig och christendomen en gammal hwardagssak, då tröghet,
kallsinnighet och försumlighet både för egen och för brödernas själar infinna
sig — det är isynnerhet då, som denna förmaning behöfwes. Så länge
ännu någon olja är i lampan, <b>älska</b> dock de trogna denna förmaning
och skiljas derigenom ifrån dem, som äro <b>köttsligen sinnade</b>, hwilka
rentaf strida mot denna apostelens lära. Men likwäl, ehuru anden är
willig hos de trogna, är dock köttet så swagt och trögt, att de icke heller
efter denna förmaning kunna "göra, hwad de wilja", att den icke så
efterlefwes, som den älskas och erkännes. O, när man å ena sidan
känner och betänker detta, nemligen huru Christi ord, som skulle bo
rikligen i alla christnas hjertan och hus, twärtom bor der ganska torftigt;
huru det inbördes lärandet och förmanandet hos många nästan helt
upphört; huru psalmerna och lofsångerna och de andliga wisorna der
hafwa tystnat, eller wäl sjungas, men icke nu till <b>Herren</b> och <b>i hjertat</b>,
utan blott för menniskor och med munnen — och man å den andra
sidan känner och betänker sakens öfwermåttan stora wigt, betänker, att
just detta, nemligen att Christi ord bor rikligen uti oss, utgör det sanna
"universalmedlet" emot allt andligt ondt, både hos enskilda christna och
hos församlingar af sådana, ja, för hela Christi kyrka på jorden; när
man besinnar, huru stor wälsignelse det wore, så wäl för enskilda christna
som för all deras omgifning, om Christi ord rikligen bodde hos dem,
och deremot hwilken stor skada och förlust det är, när detta icke sker;
då betages man af en wiss ängslan och nedslagenhet, när man betraktar
denna förmaning och känner, att inga ord äro härom nog starkt talande,
och inga hjertan nog öppna för en sak af sådan wigt. Men hwad
skall man göra? Den som kan taga det, han tage det!

Wi wilja nu se, hwad apostelen menar med sin förmaning.
Apostelen förmanar oss här just till det, som man, Gud ske lof, får skåda på
sådana tider och orter, der en Andens wäckelse och ett evangeliskt troslif
upplågar, der en Guds plantering blomstras, nemligen huru rikligen
Christi ord då bor i själarna, huru det blir ett läsande, talande,
sjungande, inbördes underwisande och förmanande, gladt och förtroligt och
med hjertans fröjd och smak, och detta på alla tider och rum, så att
werlden står der ännu i dag lika häpen och förbittrad och smädefull,
som judarna på den stora pingstdagen, då apostlarna började med nya
tungor tala om Guds dråpliga werk, och de sade: "Dessa äro druckna
af sött win!" Der ser man då, hwad apostelen menar, när han säger:
"Låten Christi ord rikligen bo uti eder med all wisdom; lären och
förmanen eder inbördes med psalmer och lofsånger och andliga wisor." Om
wi alltid förblefwe lika brinnande i anden, om den första kärleken aldrig
kallnade, så wore detta just, hwad apostelen härmed förmanar. Wårt
andliga och ewiga wäl fordrar det, att wi skola städse fortfara och 
tillwäxa i nåden och Christi kunskap, derföre aldrig blifwa försumliga och
låta ordet sättas å sido, utan alltid med läsande, talande, sjungande,
inbördes lärande och förmanande underhålla och utbreda den heliga
elden; ty i annat fall går det, såsom Jesus sade till församlingens
ängel i Ephefus, att om han icke återwände till <b>den första kärleken</b>,
skulle Herren bortstöta ljusstaken af dess rum. Detta är derföre icke en
fri sak, som man efter sitt behag kan göra eller låta och likwäl behålla
lifwet, utan om wi icke wilja lykta i köttet och i den ewiga döden,
nödgas wi alltjemt underhålla det andliga lifwet med ett dagligt
umgänge med Guds ord. Såsom ett barn uppfödes med mjölk, så måste
ock den nya menniskan hafwa sin mjölk, och denna är "Christi ord".
En christen måste derföre med beständig flit umgås med bibeln och der
spisa sin själ. Apostelen säger: "Låten Christi ord bo uti eder!" Icke såsom 
en gäst blott hafwa herberge hos eder en kort tid, utan för alltid
<b>bo uti eder</b>, säger han. Christi ord skall helt förena sig med wårt
innersta, der beständigt bo och regera. — Han säger också: <b>rikligen</b>, icke
blott wissa korta stunder, utan beständigt, allestädes och på mångahanda
sätt. Om du icke har tillfälle att så mycket höra eller läsa det, kan du
dock <b>tänka</b> derpå, <b>tala</b> eller <b>sjunga</b> något Guds ord; såsom Herren
bjuder, att wi skola med sådan flit allestädes inskärpa ordet hos wåra
barn, "när du sitter i ditt hus, säger Han, eller "när du går på wägen,
när du nedlägger dig eller uppstår". På samma sätt skola wi ock
alltid och allestädes öfwa oss sjelfwa i Christi ord, äfwen då wårt 
lekamliga arbete icke tillåter oss att särskildt deråt egna oss.

Ditt ord är i wår nöd ock sorg
Wår säkra tröst och fasta borg;
Derwid behåll din kyrka ren
Och skydda henne från allt mehn.

Gif, att ditt ord oss lyser så,
Att wi i mörkret icke gå,
Men genom denna jämmerdal
Må wandra till din himmelssal.
Den 11 Augusti.

<b>Om någon syndar, då hafwa wi en förswarare när Fadren,
Jesus Christus, den rättfärdig är</b>. 1 Joh. 2:1.

Här talar apostelen till de trogna, hwilka han kallar: "Mina barn".
Han förmanar dem, att <b>de skola icke synda</b>; men i detsamma sätter
han i fråga, att det ändå kan hända dem, att de synda — "om
någon syndar". Men hwad säger han nu om en sådan? Hwad skall
en sådan tänka och göra? Apostelen säger, att han i det ögonblicket
har en förswarare när Fadren, samt bör då ihågkomma det. "Och
om någon syndar, <b>då</b> hafwa wi en förswarare när Fadren, Jesus
Christus, den rättfärdig är." Anden af apostelens ord tyckes wara:
Mina barn, jag skrifwer eder detta, att I skolen icke synda, icke wara
wårdslösa, nu då I hafwen blifwit renade i Jesu Christi blod och fått
syndernas förlåtelse (ty så har han näst förut talat), utan I skolen nu
desto trognare waka, bedja och strida mot all synd. Men om ännu så
illa sker, att I synden, af köttslig swaghet, werldens förförelse och
djefwulens list — hwilket lätt sker, ty I kunnen aldrig så troget waka, att
icke dessa fiender skulle stundom kullkasta eder — så är detta wisserligen
beklagligt, och hade det warit bättre, att I aldrig haden så syndat, ja,
I hafwen werkligen förtjent Guds onåd och förkastelse; men nu skall
detta likwäl icke ske, att Gud skall warda eder onådig, ty I hafwen en
förswarare när Fadren, som tjenar eder just då, när I hafwen syndat,
ja, eljest aldrig. Ty den, som icke syndat, behöfwer icke en medlare,
försonare och förswarare. Således: Gud will ingalunda, att I skolen
synda, men ännu mindre, att I skolen misströsta och förgås, derföre
har Han sjelf gifwit eder en förswarare.

Men Johannes brukar widare om Christus det ordet: <b>den 
rättfärdig är</b>. Hwad bör jag derwid tänka? Jo sålunda: Är jag syndig,
så är Christus rättfärdig och helig; och det är nog. Hans rättfärdighet
är min rättfärdighet. Widare: "Och Han <b>är</b> försoningen för wåra
synder." För <b>hwilka</b> synder? — Wisserligen för <b>alla</b>; ty eljest wore
Han oss icke nyttig, wore Han fåfängt död. Men Christus har med
sitt blod försonat sannerligen icke blott några synder, utan alla; och
icke blott tänkta och diktade, utan werkliga synder; icke blott de små,
utan ock de stora; icke blott handens eller tungans synder, utan ock
hjertats och tankarnas; icke blott de fordna, utan ock de närwarande,
eller såsom Luther dristar säga: "Icke blott de öfwerwunna och
bortlagda, utan ock de ännu starka och mäktiga synder."

Säger du nu: Ja, Christus är en försoning för de heligas synder,
såsom för Johannis, Petri, Pauli och andra sådanas, men hwem wet om
äfwen för mina, så säger Johannes här: <b>Icke allenast för wåra, utan
ock för hela werldens.</b> Nu betyder "hela werlden" icke blott Johannes,
Petrus, Paulus och andra heliga, utan till werlden hörer allt, hwad
menniska heter. Undersök allenast, om du är en menniska, så wet du,
att äfwen dina synder äro försonade och borttagna i Christi död.

Men, torde du säga, detta får jag dock icke trösta mig med eljest
än när jag warit from, gjort, hwad Guds ord kräfwer, och icke syndat!
— Twärtom säger apostelen: "Och om någon syndar, då hafwa wi en
förswarare när Fadren." Märk noga detta lilla ordet <b>då</b>, ty derpå
hwilar hela språkets wigt och wärde. Wi wilja gerna tro och wärdera
försoningsnåden, men blott då, när wi sjelfwa warit bättre, mer 
andägtiga, bedit, läst, gjort något godt o. s. w. Men så snart wi råkat
falla och synda eller försummat bönen och warit kallsinniga, hwilket allt
är swåra synder, då får icke Christus med sin försoning gälla något, då
är man, som om man ingen frälsare och förswarare hade, eller såsom
denne endast wore kommen för de rättfärdiga, endast tjenade oss, då wi
sjelfwa äro, hwad wi böra. Men apostelen säger här motsatsen: det
är just, då wi syndat, som förswararen tjenar oss. Häraf följer, att
de, som tro på Christus, äro uti en beständig nåd, hwilken icke wacklar
och skiftar, såsom deras egen fromhet skiftar.

Detta är nu den i allt Herrens ord uppenbarade läran om den
dagliga och ewiga syndaförlåtelsen — en så ljuflig och tröstfull lära, att
ingen skrymtare eller falsk christen borde få höra den, hwilket wanligen sker
till deras förtappelse, ty "de draga wår Guds nåd till lösaktighet".
Och dock hafwa wi icke lof förtiga den, utan till de arma, förtwiflade
och fattiga hjertans tröst och salighet måste den uttalas. Sådana hjertan
hemta ock af den öfwerflödade nåden endast förnyad lust och kraft till
helgelse. De deremot, som deraf taga anledning till säkerhet, till att
blifwa i synden, d. ä. de som söka icke öfwerwinna och bortkasta synden,
utan hellre att ursägta och förswara den, de äro <b>de</b>, som "draga wår
Guds nåd till lösaktighet" och som <b>göra synd</b>, hwarom samme ljuflige
Johannes i samma bref tillkännagifwer, att den som gör synd, han är
af djefwulen — den, som är född af Gud, gör icke synd, han kan icke
synda (göra synd), ty han är född af Gud. "Säga wi, att wi <b>hafwa</b> ingen
synd, då bedraga wi oss sjelfwa och sanningen är icke i oss. Men om
wi bekänna wåra synder, Han är trofast och rättwis, att Han <b>förlåter</b>
oss synderna och <b>renar</b> oss af all orättfärdighet."

Blott Frälsarens rättfärdighet
Min prydnad är i ewighet;
Dermed will jag för Gud bestå,
När jag skall fram för Honom gå.

Jag tror, att Jesu dyra blod
Är mot all synd en reningsflod,
En orsak till all salighet
Samt gällande i ewighet.

Och derför skall hans blod och död
Nu bli min enda tröst och stöd.
I lif och död jag lita får
På Jesu dyra blod och sår.
Den 12 Augusti.

<b>Såsom Christi lidande är mycket kommet öfwer oss, så kommer ock
mycken hugswalelse öfwer oss genom Christus</b>.  2 Cor. 1:5.

För att icke i denna onda, jämmerliga werld alldeles "uppslukas
af bedröfwelse" och förlora den så wigtiga friden, huru nödigt blir det
icke för en christen att hafwa sitt hjertas fäste, skatt och glädje i Herren
allena — samt att beständigt underhålla och styrka hjertat med wåra
höga himmelska fröjdämnen, wår höga lycka, wåra herrligheter och 
rikedomar i Herren. Det får icke nekas, att outsägligen bittra erfarenheter
kunna drabba en christens hjerta i denna onda werld, som med skäl kallas
en jämmerdal. Huru mycket lidande och bedröfwelse har icke syndafallet
utbredt öfwer worden: de mest hjertslitande förluster och sorger, den mest
tryckande nöd och smärta! Och för en själ som lefwer under Andens
tuktan, huru mycken bedröfwelse medför icke den inneboende synden, det
oroliga samwetet och alla satans glödande skott i det skrämda och blödiga
hjertat. Derjemte äro wi omgifna af hela massan onda själar, som
stå i fiendens förbund; och huru mångfaldig ledsamhet och hjertepina
kan icke den hopen tillfoga en arm flykting, som wågat gå ut från
Babel och wittna om dess förderf! Wisst äro här sorger och
anfäktningar nog! Wisst fordras här en öfwermensklig och öfwerjordisk
hugswalelse, om wi under allt detta ännu skola behålla någon tröst och icke
uppgifwas i wägen. Och dock säger Paulus, att han icke blott hade
tröst, utan ock "outsäglig glädje i all sin bedröfwelse".

Huru går nu detta till? Huru kommer man till ett så besynnerligt
sinne, att man kan hafwa glädje i bedröfwelsen, ja, en outsäglig glädje?
Wi hafwa sett otaliga exempel derpå i alla tider — exempel af swaga,
skröpliga christna, som kunnat förlora allting, till och med sitt lif, och
det med leende, gladt ansigte och fröjdefullt hjerta. Hwad är
hemligheten och konsten att få ett så öfwer allt jordiskt upphöjdt sinne, att
komma till en så oberoende ställning, att hela werldens ondska och alla
helwetets makter icke kunna beröfwa oss wår frid och glädje? Hör och
märk! Det sker blott genom att ega och i hjertat lefwande fasthålla
en så stor lycka, hwilken tillräckligen öfwerwäger allt det bittra, som
här kan  möta oss. Här är hemligheten: att hafwa en tillräcklig och
allt öfwerwägande lycka, men detta icke blott i ett kallt förståndets 
wetande, utan med en lefwande hjertats tro och i full wisshet. Jemte
den stora lyckan fordras således äfwen den Helige Andes nåd i hjertat;
hwarföre apostelen helt kort förklarar, att fröjd och frid äro <b>Andens</b>
                                                                                      
<b>frukter</b>. Men grunden och sättet för deras winnande är <b>detta</b>, att
hjertat uppfylles af sin stora lycka.

Gif blott akt på följande bild: En rätt lycklig brud, som blifwit
upptagen ur den djupaste fattigdom och låghet och har blifwit föremål
för en rik, förnäm och i alla måtto älskwärd herres kärlek, och hwilken
hon mer än sitt lif älskar, om hon nu är på wägen till hans palats,
för att der med honom förenas och der emottaga all den rikedom, lycka
och glädje, som wäntar henne, huru lätt fördrager icke <b>hon</b> alla resans
beswärligheter!  Huru glädtigt ler hon icke åt en liten förlust! Om
en wild menniska wid wägen kastar på henne en wred blick och ett 
förolämpande ord, det gör henne ingen lång bedröfwelse, hennes mans
kärlek och leende mot henne är henne nog, och hennes stora lycka
uppfyller så helt hennes hjerta. — Se här! Det fordras blott, att hjertat
är uppfyldt af den stora, allt öfwerwägande lyckan att stå i förening
och wänskap med den Allsmäktige, weta sig wara utkorad till 
ewinnerligt lif, till barn och arfwinge i himmelen, till herrlighetens Herres
brud. Att i hjertlig tillförsigt kunna luta sitt hufwud till Frälsarens
bröst och med full troswisshet säga: <b>Min wän är min och jag är hans</b>— 
si, detta är något, som kan göra wår glädje "fullkommen", det will
säga: icke sådan som den i himmelen skall blifwa, utan sådan som den
här i trons rike kan wara, der wi ännu äro på wägen till wår Herres
palats och ännu i denna jordiska hyddan blott se och känna det, som är
för ögonen, uti oss och omkring oss. Då wi likwäl redan wunnit
och kunna glädja oss åt det, som wårt hjerta hufwudsakligen önskar och
söker, så att wi sjunga: "Min högsta sällhet grönskar, jag har allt, hwad
jag önskar; ty hela Frälsarens person är min igenom tron"— då heter
det en "fullkommen glädje".

Aldrig är jag utan fara,
Kan dock alltid säker wara;
Alltid någon nöd, men se,
Alltid ock en frälsare.

Aldrig fri från syndens smärta,
Men dock tröstad wid Guds hjerta;
Aldrig utan kamp och strid,
Alltid dock på djupet frid.

Ofta jagad, ofta fången,
Men dock aldrig helt förgången;
Ofta utan kraft och råd,
Aldrig utan hjelp och nåd.

Alltid täck för Fadrens öga,
Jesu, fast jag tror det föga;
<b>Alltid helt fördömd i mig,
Alltid salig blott i dig</b>.


Den 13 Augusti.

<b>Jag wet dina gerningar; ty du har namnet, att du lefwer, och
är död</b>. Uppb. 3:1.

Detta är ett fruktanswärdt förhållande. Herren talar här om den
finare och doldare arten af skrymteri, hwarigenom en menniska kan wara
uti all christendomens bewisning oklanderlig, ja kanske en bland bröderna
utmärkt christen, som wet tala både om bättring och tro, om nåden
och helgelsen, och dessutom lefwer i enlighet med sin bekännelse och med
christliga plägseder, så att hon skäligen räknas för rättsinnig af menniskor,
hwilka blott se det, som är för ögonen; men under allt detta kan i
hennes dolda, tysta inre finnas en wigtig brist, nemligen den på
erfarenhet af andligt lif, så att hon t. ex. icke igenkänner den, de lefwande
christna utmärkande, räddhågans eller Herrens fruktans ande, som yttrar
sig uti misstankar på sig sjelf, rädsla att bedraga sig, missnöje och 
bedröfwelse öfwer sitt inre onda, hwilket allt är lagens werk i hwarje
sann christen. I följd deraf erfar hon icke heller den wederqwickelse och
ro, som Jesus gifwer de arbetande och betungade; hon smakar aldrig
det öfwer begånget fel bedröfwad barnets fördubblade hugswalelse wid
förlåtelsens undfående; hon har aldrig den barnsliga glädjen i
evangelium, som till hennes förundran lyser ur de enfaldiga, men rättroende
barnens ögon och utmärker lif. Men si, hon läser likwäl om alla dessa
lifstecken, dessa Andens frukter, i den heliga Skrift, såsom utmärkande
<b>sannt</b> lif, och dock, ehuru hon sjelf saknar dem, fortfar hon att tro det
bästa om sig, låter icke sjelfwa Skriftens utsatta tecken warna sig, utan
tror mer på sig sjelf än på dessa, och förblir orörlig — detta må man
wäl kalla att draga nåden till lösaktighet. Att icke igenkänna uti egen
erfarenhet de beskrifningar på ett sannt nådelif, som Guds Ande i
Skriften gifwit oss, och likwäl fortfarande förblifwa lugn, menande att
den stora, rika nåden skall öfwertäcka äfwen den bristen, det är att på
ett finare och doldare sätt, men lika olyckligt, draga nåden till
lösaktighet, som att under nådens täckmantel framlefwa i grofva köttets
gerningar. Det är icke fråga om, att icke nåden är så stor, att allt
kunde förlåtas, men saken är: ditt hjerta är icke rätt för Gud, du lefwer
i en dold andlig död. Det är denna finare art af nådens missbruk till
lösaktighet, som Jesus så häpnadswäckande förekastar församlingens ängel
i Sardis: "Jag wet dina gerningar; ty du har namnet, att du lefwer,
och är död."  Märk: "<b>du har namnet, att du lefwer</b>", du förer sådan
bekännelse och wandel, att du anses och helsas för en af de lefwande
christna; du är icke af werlden, hwilken icke har namnet att lefwa, utan
du tillhör de lefwande christnas hop; men — du är <b>död</b>. Samma
fördolda död omtalar Jesus i Matth. 25, om de tio jungfrur, af hwilka
fem woro wisa och fem fåwitska. Märk! dessa <b>tio</b> woro i allt synbart
helt lika, de woro alla jungfrur, d. ä. afskilda från werlden och från
besmittelse med laster; de hade alla sina lampor, gingo alla ut emot
brudgummen, och ingen anade någon wigtig brist. Så skildrar Herren
Jesus här ett själstillstånd! Men der inne i lampan, der war bristen,
och en så betydande brist, att de blefwo utestängda från bröllopet för
ewigt; de hade ingen olja, det tog icke eld, det brann icke, det war
dödt. Hade de olyckliga jungfrurna sådant förmodat, förwisso hade de
pröfwat sina lampors inre förut.

För detta nådens dolda missbruk till lösaktighet är äfwen en 
rättsinnig christen i fara, om han förlorar "Herrens fruktans ande", så att
han <b>upphör att undersöka sin tros</b> inre lif och kraft, tjusad och nöjd
genom kunskap och sken, belåten med att det finnes tillgång på nåd i
Guds hjerta, liknöjd om han har nådens lif i eget hjerta - ja om han
börjar blifwa nöjd med sig sjelf, förlorar känslan af synd och strid 
inwärtes och har alltid lätt för att tro. Härtill kan han lätt komma,
då han warseblifwit faran af den motsatta sidan, nemligen att göra
detta inre lif, denna nåd i eget hjerta till grund för tro och tröst,
genom den förfinade egenrättfärdighetens willfarelse, att man icke får
fly till Christi förtjenst, förrän man har nådens werk och lif i sitt hjerta
— när han lärt förstå denna willfarelse, då kan han lätt öfwergå till
denna motsatta, att han i köttslig säkerhet föraktar apostelens
förmaning: "Pröfwen eder sjelfwa, om I ären i tron." Men denna hemliga
död och köld, som medför <b>ewig</b> död, är den, att du icke så mycket<b> känner</b>
din köld och ogudaktighet, att du deraf drifwes att werkligen fly till
Christus, utan du nalkas Honom blott med munnen och hedrar Honom
med läpparna och med en stark död tro, som icke har uti sig någon
hjertats hunger och törst efter Honom, ingen glädje uti Honom. Af
allt detta kunna wi märka, att wägen är smal och gudaktighetens 
hemlighet stor.

O, Herre, mig bewara, jag kan ej wärna mig,
<b>Och farorna i werlden äro många</b>,
Jag är ej ännu hemma för ewig tid hos dig!
<b>Så låt blott intet taga mig till fånga</b>.
Ack låt mig aldrig tycka, att sjelf jag något är
Och låt mig aldrig trifwas i främlingslandet här
Men wänta glad i tron ditt sälla möte.
Den 14 Augusti.                              

<b>Jesu Christi Guds Sons blod renar oss af alla synder</b>.

1 Joh. 1: 7.

Du som är en rätt swår syndare, tänk, hwad wäger du emot detta?
Gif akt på, huru apostelen här talar! Att du måtte till någon del
märka, hwad detta stora försoningsmedel gäller, wilja wi betrakta hwarje
ord i detta dyra språk. Betrakta först, hwilken personen är, som här
omtalas. <b>Jesu Christi Guds Sons blod</b>. Tänk — <b>Jesus Christus</b> —
den så länge förut utlofwade "qwinnans säd", "Herrens Smorde"
(Christus), "hwilkens utgång har warit af begynnelsen och af ewighet",
men hwilken dock föddes i Bethlehem, då änglar sjöngo i skyn: "I dag
är eder född Frälsaren, Herren", och åter: "Han skall heta <b>Jesus</b>;
ty Han skall frälsa sitt folk ifrån deras synder." Denne Herrens
<b>Jesu Christi blod</b> — tänk, hwad det gäller! Hwilken kraft skulle icke
detta språk hafwa, om det ock stode endast så! Men det står ännu
något herrligare deri. Apostelen will med flit påpeka personens wärde
och betydenhet, derföre har han ännu inlagt twå wigtiga ord: <b>Guds
Sons</b> — "Jesu Christi Guds Sons blod". Så följ då apostelens
fingerwisning och se på de orden: <b>Guds Sons!</b> O, är det möjligt! är
det sanning! — <b>Guds Son!</b> Och Guds Son utgjuter sitt blod för oss!
Är det sanning, ja, är icke detta sanning, då är ingenting sannt i Guds
ord, då skola wi stå alltsammans i wädret. Nej, du känner, att det
är sanning. O, så betänk då, hwad detta wäger! Den store,
allsmäktige Herren Gud, som i tidens begynnelse skapade hela werlden och
skapade detta slägte, menniskan, Han har så älskat werlden, att Han
utgifwit sin ende Son, sitt eget wäsende, låter Honom ikläda sig wårt
kött, blifwa wår broder och medlare. Tänk, hwilken person! Herren
Gud gaf oss icke en ängel eller ett helgon — ty något sådant förslog
icke — utan ende Sonen, sann Gud af Gud, jemlik Fadren i
gudomsmakt och herrlighet. En sådan person utgifwes till de fallna barnens
frälsning. Och det är märkligt, att denna Sonens antagna mandom
är på ett sådant sätt förenad med gudomen, att hans blod i Skriften
också kallas <b>Guds blod</b>; såsom då Paulus säger: "Den Helige Ande
har satt eder till biskopar att regera <b>Guds församling</b>, hwilken <b>Han</b> har
förwärfwat med sitt blod." Tänk, hwilken dyr lösepenning! Himlarna
äro hans händers werk, jorden och allt, hwad deruppå är, har Han
gjort, så att emot Honom "alla menniskor äro blott såsom en droppe i
ämbaret och ett grand i wågskålen", och en sådan person utgifwer sig
sjelf, samt sitt lif och blod till menniskors frälsning.

Om detta blod säger nu apostelen, att det "renar oss af alla synder.
Hwad menas med detta "renande"? "Hjelper det oss att blifwa rena?"
Nej, det <b>renar</b> oss, säger han. — "Renar det oss från <b>lusten</b> till synd?"
Icke så; det renar oss från <b>synden</b>. — "Ja, från den andliga 
sömnaktighetens och tröghetens synd!" Nej, begagna blott ögonen: "från alla
synder", säger han. — Och det gör "blodet"? Ja, blodet. — Men
lärer icke Johannes sjelf, att <b>Anden renar oss</b>. Ja, men icke i samma
mening, som Guds Sons blod gör det. Det är alldeles nödwändigt,
att du först förstår och tror, hwad detta blodet gör, innan du kan få
någon Andens rening. Hade här talats om Anden, så hade renandet
betecknat helgelsen; men här talas om <b>blodet</b>, försoningsmedlet. Det
är således försoningens renande, det är skuldens utplånande, som här
omtalas. Det är, hwad Christus sjelf sade om sitt blod: "hwilket
warder utgjutet till syndernas <b>förlåtelse</b>." Det skulle gifwa lif och ande
i ditt hjerta, om du finge nåd att se, huru Guds Sons blod ensamt
renar oss inför Gud af alla synder, så att Gud sjelf säger: "I ären
rena." Först utplånades alla werldens synder i Christi död; såsom
apostelen uttryckligt säger, att Christus "tillfredsställde genom blodet på
sitt kors både det, som är i himmelen och på jorden" — hwarföre Gud,
tillfredsställd, ser alla menniskor såsom dyrt försonade, och hans sändebud
nu endast bedja: "Låten försona <b>eder</b> med Gud." Men för det andra
följer häraf — och detta är, hwad wår text egentligen åsyftar — att
hwar och en, som håller sig till Christus, som låter straffa sig för synden,
men dock håller sig wid nådestolen, och således "wandrar i ljuset", är
för samma blods skull inför Guds ögon beständigt ren från alla sina
synder, så att allt det orena och syndiga, som ännu bor i hans kött
och dagligen, tywärr, rörer sig i tankar, ord och gerningar, aldrig
tillräknas honom, utan han är för Guds ögon alla stunder ren, blott
genom detta ewigt gällande blodets försoningskraft; han är såsom under
ett beständigt nåderegn. Det är hos Gud afgjordt, att honom skall
aldrig tillräknas någon synd, ty han har blodets försoning för sig, och
derför är han ren. Här märka wi, att detta blodet gäller något mer
inför Guds ögon än inför wåra — att för Guds ögon är allt rent,
der wi se idel orenlighet, så snart någon är i Christus; att om ock icke
wi mycket se och tro af blodets försonande kraft, det dock gäller inför Gud.

Har du mycken skuld,
Dock är Gud dig huld,
Här, wid Jesu kors, Han slagit
Skuldregistret, dig upptagit.
Se Guds rena Lam
Och gå dristigt fram.

Är du sargadt lam,
Kom till korsets stam!
Se det blodet, som der runnit,
Just för dig det seger wunnit.
Se Guds rena Lam
Och gå dristigt fram.
Den 15 Augusti.

<b>Waren tacksamma i allting, ty det är Guds wilja om eder
genom Jesus Christus.</b> 1 Thess. 5: 18.

Hwilken menniskotanke kan räcka till, hwilken tunga kan uttala allt,
hwarföre wi borde wara tacksamma, prisa och lofwa wår Gud! <b>Hela
jorden är full med hans ära.</b> Allt, hwad ögat möter, wittnar om
Guds godhet och storhet och om hans kärlek till menniskan, då allt,
hwad som är på jorden, är skapadt för oss. Och sedan tro och bekänna wi,
att Han ock utgifwit sin ende Son för oss alla, att wi skulle såsom en
fri gåfwa emottaga det ewiga lifwet, "det riket, som är oss tillredt ifrån
werldens begynnelse". Huru skulle icke wåra hjertan för allt detta wara
blott ett ewigt och oupphörligt lof och pris och tack! Sannerligen,
wårt hela lif skulle icke wara något annat än lof, pris och tack. Allt
det uti mig är, själ och sinnen, hjerta och tankar, ord och gerningar,
allt skulle lofwa Herren. Är icke detta billigt? När nu detta icke sker,
utan du går twärtom alldeles kall och otacksam och kanske missnöjd och
otålig för de allraminsta obehag, är det icke då rätt, att du wäl
förtjent, det Gud med ewig wrede på ögonblicket kastar dig till helwetet?
Ja, sådant se och känna de trogna, så att de af hjertat betyga, att de
blott för denna synd alla dagar förtjena helwetet.

Men nu, de som icke blott äro kallsinniga och försumliga uti att
prisa wår Gud, utan ock rentaf äro missnöjda och otåliga med hwad
Han tilldelat dem, de skola wäl akta sig, att icke Herren werkligen
gifwer dem efter förtjenst, när de icke äro nöjda och tacksamma för det de
hafwa fått. Otacksamheten är en så wederstygglig synd, både inför Gud och
menniskor, att man sagt, det en otacksam menniska skall wara den tyngsta
börda jorden bär. Otacksamheten är det uttorkande wäder, för hwilket
alla Guds nådeskällor för dig utsina. Herren Gud kan ju icke
rättwisare och lämpligare löna otacksamheten, än genom att taga ifrån dig
det goda, du så ringa aktar. Derföre böra wi i tid wakna öfwer denna
swåra synd, bedja Gud om förlåtelse och om nåd till bättring. Ty,
såsom redan är sagdt, så många och stora äro dock Guds wälgerningar
emot oss, att hela wårt lif borde wara ett ewigt och oupphörligt tack
och lof.

Utom det att tacksamheten är din heligaste pligt emot Gud, så
skulle den ock göra dig sjelf till en lyckligare menniska, göra ditt sinne
förnöjdt, din bön warm och tröstefull. Wi wilja blott tala om detta
sista. Hwad är orsaken, att mången eljest allwarlig själ är så kall, död
och nedslagen i sin bön, har så liten tröst och tillförsigt derwid under


bekymrets stunder? Utan twifwel den, att man begynner direkt att bedja,
utan att hafwa först tackat och lofwat. "Jag undrade", säger en man,
"när jag läste Luthers allwarsamma anmärkning öfwer denna förwända
ordning, att man börjar först bedja och icke först tackar och lofwar; men
jag har nu lifligt erfarit, hwilken förträfflig anmärkning det war." Luther
talar öfwer Ps. 18: 4: "Jag will lofwa och åkalla Herren", och säger:
"Man kan icke tro, hwad Guds lof är för ett kraftigt medel wid
tillstötande fara. Ty så snart du begynner lofwa Gud, blir det onda genast
mildradt, det tröstliga modet wäxer, och derpå följer Guds åkallande
med tillförsigt. Fördenskull hafwa alla rätta Guds tjenare sett sig wäl
före, att de icke begynt på något annat sätt, eller i någon annan
ordning sökt tröst och hjelp emot det onda, än denna vers lär oss: <b>man
skall icke först åkalla Herren, utan först lofwa Honom.</b> Det finnes
menniskor, som jämra sig inför Herren, men blifwa icke hörda. De
ropa, men der är ingen hjelpare, till Herren, men Han swarar dem
intet. Hwarföre det? Emedan de, då de ropade till Herren, icke
lofwade Honom, utan woro harmsna på Honom; de hafwa icke föreställt
sig Herren, huru ljuflig Han är, utan endast tänkt på sin bittra
erfarenhet. Men ingen blir befriad från det onda derigenom, att han
endast ser på sitt elände och förskräckes för detsamma, utan derigenom, att
han sluter sig till Herren och ser på hans godhet."

Det tyckes dock wara ett swårföljdt råd, att man skall i nödens
stund begynna med att lofwa Gud. Men detta är ock något, som skall
utmärka den renare tron och den äkta bruden, som håller brudgummen
för mer än alla hans gåfwor, som wördar och prisar Herren sjelf, icke
blott när Han gör, hwad oss behagar, utan i all tid, för hwad Han är
i sig sjelf. Skökokärleken kan blott tacka för gåfwor, men icke lofwa för
Herrens egen förträfflighet. Dock blir det äfwen för trogna en swår
konst, att midt i nödens och bekymrets mörker höja sig till Guds egen
ewiga godhet och trohet; men försök endast, när du är i detta mörker,
och grip till Guds lof, försänk dig i Guds egenskaper och de stora prof
deraf, som du och alla heliga haft förut, så skall du snart erfara
lättnad och omsider besanna Davids ord: "Att lofwa wår Gud är en
kostlig ting; det lofwet är ljufligt och dägligt".

Lofwen då Herren! ty Herren att lofwa
Det är en kostelig, dägelig ting;
Ty de elända med nåd Han upprättar,
Sjungom till skiftes med harpor hans lof.

Han har ej lust till de stolta och starka,
Men till de fattiga har Han behag;
Dem Honom frukta och hoppas på Honom,
Dem Han wälsignar och skaffar dem frid.


Den 16 Augusti.

<b>I dygden beskedlighet</b>. 2 Petr. 1:5

Då apostelen Petrus i sitt andra bref förmanat de troende:  "Så
läggen eder nu derom all winning, att I uti eder tro låten finnas
dygd", tillägger han: "Och i dygden beskedlighet." Ett besynnerligt ord,
men rikt på helsosam lärdom, och det äfwen för de mest nitiska christna.
Hwad betyder då detta: "i dygden <b>beskedlighet?"</b> Ordet betyder 
egentligen kunskap, wisdom, förståndighet. Se här är lärdomen! En sann
christen skall icke blott utöfwa "dygd", heligt nit och kraft, utan skall ock
se till, att han utöfwar den på det förståndigaste sätt, med wisdom och
urskiljning; han får icke gå blindwis till wäga, utan, med bön om 
upplysning af Herrens Ande, beständigt eftersinna, hwad som för hwarje
tillfälle är det wisaste och mest tjenliga för befrämjandet af Guds ära
och menniskors wälfärd. Är icke äfwen detta en högst wigtig förmaning!
Ja, när wi rätt betänka, huru mångkonstig satan är till att förwilla oss,
och huru stor skada och förargelse det åstadkommer, då en christen i
wälment, men owist nit begår någon "galenskap i Israel", gifwer lastarena
rum och swaga själar anstöt — o, huru wigtigt det då bör blifwa oss,
att med rädsla för wår egen ande oupphörligt bedja Gud om hans
ljus, oupphörligt söka erhålla mer och mer kunskap om, hwad som är
Guds goda, behagliga och fullkomliga wilja.

Men o, hwilken uppriktig ande och sträng uppmärksamhet på 
hjertat här fordras, att icke en skalk gömmer sig under föregifwandet af
denna wisdom, då det likwäl i werkligheten icke är Guds ära och 
själars wäl, man söker, utan endast menniskogunst och köttslig ro, så att
din wisdom och försigtighet egentligen utgör ett naturens slingrande
undan korset, undan menniskors hat och förföljelse. O, hwad hjertat är
falskt, hwad wägen är smal! Den ene föraktar ordets lära om wisdom
och ödmjukhet, med förebärande af "uppriktighet" och heligt nit; den 
andre är ett kraftlöst salt, som mistat sin sälta och derföre har så lätt att
böja sig efter allas smak, men kallar detta wishet och försigtighet. O,
huru nödigt det är att strängt gifwa akt på hjertat, på <b>bevekelsegrunderna</b>,
om det werkligen är Guds ära och menniskors wäl, du söker och
werkligen befrämjar, eller om det är blott menniskogunst och köttslig ro.

Wi wilja nu med några exempel ur närwarande förhållanden wisa,
hwad det är: "i dygden "<b>beskedlighet</b>". Det är dygd, det är ett
heligt nit och kraft, att du nitälskar om Guds ära och hans rikes tillwäxt,
söker wäcka de sofwande och förmana de osediga; men "beskedlighet", 
förstånd och urskiljning är, att du ock gifwer akt på det rätta sättet och den

rätta stunden. Den rätta "stunden" är i allmänhet den <b>första</b> stunden,
eller att du<b> genast</b> straffar den synd du ser; men wisheten kräfwer ofta,
att du icke skall göra så — t. ex. då din nästa är i ett retadt tillstånd,
eller då han nyss förgått sig emot dig, ty då skall din förmaning alltid tagas
såsom en yttring af din egen förtrytelse; utan wälj twärtom ett tillfälle,
då mellan dig och honom råder det bästa förhållande, att han må inse,
att du drifwes af kärlek. Det rätta "sättet" är i allmänhet att afpassa
bestraffningen efter förseelsen, att hårdare bestraffa ett swårare fel och
lindrigare ett mindre. Men wisheten lär ofta, att man icke får göra
så, utan afpassa bestraffningen efter personens tillstånd; så att, om det
är en mer stark och sjelfbelåten person, du straffar det minsta fel, men
deremot om det är en swag, ömtålig lärjunge, att du antingen helt
tiger, eller ock brukar de allralindrigaste ord, låter förstå, att du sjelf
känner frestarens makt och din egen swaghet, att du erkänner det goda,
som finnes hos din broder, samt äfwen tröstar honom i hans sorg
öfwer sin synd, men endast warnar honom för sjelfwa synden.

Men ännu ett exempel: det är dygd, det är ett heligt nit och kraft,
att du afskyr allt fåfängligt och lösligt wäsende, såsom flärd och
öfwerflöd i mat, kläder och husgeråd, lättsinne och obetänksamhet i 
umgängesättet m. m. och allwarligt winnlägger dig om den gamla 
menniskans späkande, samt derom nitälskar bland medchristna — detta är
dygd, heligt nit och kraft. Men äfwen här gäller det: <b>i dygden
beskedlighet</b> — äfwen i detta afseende skall du bruka förstånd och
urskiljning, så att du ser på <b>nyttan</b> och <b>ändamålet,</b> nemligen Guds ära
samt ditt och andra menniskors gagn, och derefter rättar måttet och
graden af det ena och andra för hwarje fall; så att du icke råkar in i
ett blindt formwäsende, sådant som fariseernas, munkarnas och
dylika helgons andlighet är. Ser jag på ändamålet med t. ex. fasta
och måttlighet i mat, kläder, sömn, husgeråd m. m., så måste jag 
stundom wara mer sträng, stundom mindre, allt efter som omständigheterna
fordra — således lefwa strängare, då det behöfwes, t. ex. för mitt eget
kötts späkande, eller för de frommas sed på orten, eller för mina
timliga tillgångar o.s.w., men deremot mindre strängt, när
omständigheterna fordra den förändringen, d. ä. när en sådan förändring bättre
tjenar att befordra Herrens sak, samt mitt eller mina medmenniskors
wäl. Apostelen förmanar: "Allt det I gören, ehwad I äten eller 
dricken, det gören allt i Herrens Jesu namn". Se, ett sådant aktgifwande
på omständigheter, på ändamålet, på kärlekens och wishetens föreskrift i
hwarje fall, det är "i dygden <b>beskedlighet</b>". Att <b>göra godt, göra gagn</b>,
det är således, hwad Gud ser efter, då det gäller wårt lefwerne.

Lär mig att i din fruktan wandra
Och gladt och willigt tjena andra
På alla sätt.
Men, Jesu, mig derwid bewara
För hwarje känd och okänd snara.
Led du mig rätt.
Den 17 Augusti.

<b>Wårt sällskap skall wara med Fadren och hans Son, Jesus
Christus</b>.   1 Joh. 1:3.

Detta är en stor förborgad hemlighet, såsom den ock plägar kallas
den "hemlighetsfulla föreningen", men är dock en lika stor werklighet.
Den är grundad redan i Guds ewighetsråd om menniskan och i 
hennes skapelse. Apostelen säger: "Wi äro Guds slägte". Detta är den
första grunden. Men denna förening med Gud, hwilken upplöstes 
genom syndafallet, fick en ny, ännu herrligare grund uti Christi 
mandomsannammelse. I Honom blef Gud och menniskan förenad i en
person. Han skall heta Immanuel, Gud med oss, Gud i wårt kött.
Dermed är menniskan upphöjd till den ära och wärdighet, att hon kan wara
Guds boning och sällskap, en kropp och en ande med Herren. Denna
förening börjar då, när en förkrossad ande hungrar och törstar efter
Herren och hans rättfärdighet. Då är hjertats dörr upplåten, och "då",
säger Herren, "<b>will jag ingå</b> och hålla nattward med honom, och han
med mig". Brudgummen söker bruden, och bruden söker Honom —
hwem skulle då kunna förhindra föreningen? Och Christus säger, att
Han skall "blifwa boende" i en sådan själ. O, hwem kan tro en
sådan herrlighet? Den är alldeles för stor, och wåra hjertan allt för
små och trånga; förnuftet ropar: Nej, nej, omöjligt! Men hwad
hjelper! Det är Herrens eget underliga råd. Och Han sjelf har sagt det.
"Den mig älskar", säger Han, "han warder hållande mina ord, och min
Fader skall älska honom; och wi skola komma till honom och <b>blifwa
boende när honom."</b> Kan du icke begripa, huru det är möjligt, så betänk
blott, hwilken den Herren är, som säger det. "För Honom är 
ingenting omöjligt." Hwad är lättare för den allsmäktige än att göra, hwad
Han will! Nu är det hans egen wiljas råd och hans fria 
wälbehag, att Han will återförena sig med menniskan, bo och lefwa i sina
barn på jorden. I Joh. 17, då Jesus talar med sin Fader, säger Han:
"Jag i dem och du i mig, att de skola wara fullkomna uti ett." Ja det
står uttryckligen så. Kan någonting wara tydligare? Och Paulus 
säger: "I ären lefwande Guds tempel, såsom Gud säger: Jag will bo
uti dem och wandra uti dem." Det är genom denna innerliga förening,
som wi, enligt Petri ord, warda delaktiga af Guds natur.

Se, detta är nu det första, som hörer till wårt sällskap med 
Fadren och hans Son Jesus Christus! Med denna förening följer, för
det andra, också <b>delaktighet i Christi goda, hans rike och hans skatter</b>.
Wi weta af allt Guds evangelium "wår Herres Jesu Christi godwillighet,
att ändock Han war rik, wardt Han likwäl fattig för wår skull, på
det wi genom hans fattigdom skulle warda rika." Han kom ju 
sannerligen icke för sin egen skull och blef menniska; det skedde ju allt för wår
skull och oss till godo. Såsom Skriften så tydligt wittnar och säger:
"Den der af ingen synd wisste, Honom har Gud för oss gjort till synd,
på det wi skulle warda Guds rättfärdighet genom Honom." Se 
hwilket kostligt byte! Han tager wåra synder och gifwer oss sin rättfärdighet.
Bruden war fattig och skuldkräfd; men brudgummen tager hennes 
skulder och gifwer henne sina rikedomar. Detta är ju hela evangelii
hufwudinnehåll. Men för det andra innehåller det, att hwar och en, som
nu tror på Christus och blir förenad med Honom, är ock i samma stund
delaktig af allt detta, som Christus förwärfwat oss: hans lydnad, hans
helighet och rättfärdighet, hans lidande och döds förtjenst, allt blir så
alldeles wårt eget, som om wi sjelfwa hade gjort och warit och lidit,
hwad Han gjorde och led. Då en arm syndare börjar hungra och 
törsta efter denna nåd och med någon hjertats tro omfattar den, då 
warder all denna Christi förtjenst honom skänkt och tillräknad såsom hans
egen förtjenst och rättfärdighet, hwaraf han skall i alla sina lifsdagar
trösta och berömma sig emot sina dagliga synder och uselheter. Märk:
det är alldeles icke nog, att du wet detta och ofta har hört det, utan
det måste få länge behjertas, beskådas och betraktas, att ditt hjerta får
tröst deraf och kan med allwar säga: <b>Det är mitt</b>! Då först ger det
lif, och då först börjar en salig umgängelse mellan bruden och
brudgummen. O, hwilken underlig och hög tröst att kunna med hjertats tro
säga: "Allt mitt är hans, och hans är mitt. Min synd är hans synd;
min nöd blef hans nöd; men hans rättfärdighet är min rättfärdighet;
hans lydnad min lydnad; hans blod min renhet; hans död mitt lif!
Lofwadt ware hans namn! Mot min synd sätter jag hans rättfärdighet;
mot min köld hans kärlek; mot min swaghet hans starkhet — och 
säger så: Är jag syndig, så är Christus rättfärdig; är jag kall, så är
Christus warm; är jag försagd och ängslig, så är Christus allsintet
försagd, Han wet råd. Kortligen, allt hans är mitt, och mitt är hans."
Si, så will Han sjelf, att wi skola tro!

Nu på Jesus jag tror,
Och hos Honom jag bor,
I hans sköte jag hwilar så godt;
Jag är hans, Han är min,
Han mig tagit till sin,
Uti Honom all sällhet jag fått.

O, min Jesus, så blif
I mitt hjerta och drif
Derur allt, som kan störa min frid!
Nu ej annat jag will
Än blott höra dig till,
Du min brudgum och frälsare blid!
Den 18 Augusti.

<b>Öfwer allt detta ikläden eder kärleken, hwilken är 
fullkomlighetens band</b>.  Col. 3:14.

Summan af allt, hwartill apostelen i detta kapitel (Col. 3)
förmanar, är <b>kärleken</b>. För att icke widare uppräkna enskilda dygder, will
han säga, så ikläden eder kärleken. Denna är fullkomlighetens band,
denna innefattar alla andra Andens frukter och christliga dygder — såsom
han säger i Rom. 13: "Den som älskar, han har fullbordat lagen.
Kärleken gör sin nästa intet ondt. Så är nu kärleken lagens fullbordan."
Derföre kallar han honom ock här <b>fullkomlighetens band</b>, 
"fullkomlighetsknippet", alla fullkomligheters sammanfattning, kärleken gör allt
godt och intet ondt; såsom åter samme apostel säger: "Kärleken är tålig
och mild; kärleken afundas icke; kärleken skalkas icke, han uppblåses icke,
han söker icke sitt, han tänker intet argt; han fördrager allting, han
tror allting, han hoppas allting, han lider allting." Kortligen: Slutet
af den kostliga klädnad, som apostelen här utbredt för oss, är <b>kärleken</b>.
Kärleken är det strålande perlbandet, som sist upplyser hela beklädnaden,
eller det gyllene bältet, som omfattar och sammanhåller alla andra en
christens prydnader, den är <b>fullkomlighetens band</b>.

Se nu här, i hwilken skön klädnad Guds barn skola wandra! Och
likwäl utgör icke denna deras "högtidskläder", hwarmed de skola stå inför
konungen. Dertill fordras en wida fullkomligare klädnad, nemligen det
hwita silket, som är twaget i Lammets blod. Utan detta är ännu blott
hwardagsklädnaden, med hwilken wi skola wandra och arbeta inför
menniskor. För Gud gäller icke ens de heligas största helighet, för Honom
äro icke ens himlarna rena. "Si, ibland sina tjenare finner Han
otrohet, och i sina änglar finner Han dårhet." För Gud gäller endast
Christi rättfärdighetskjortel, hwilken Han sjelf till slut måste draga öfwer
äfwen wårt bästa och mest wälmenta lefwerne och säga: Det kan wara
godt inför menniskor, men icke för Gud; men — "jag, jag utstryker
dina öfwerträdelser för min skull; jag har tagit dina synder ifrån dig
och klädt dig i högtidskläder".

Om nu någon säger: "Ja, det är detta, som jag tror: wårt 
lefwerne kan icke bestå inför Gud, derföre är det icke wärdt att göra så
stor affär deraf" — och lemnar så sin natur full frihet, talar om tron
och nåden, men lemnar köttet frihet, emedan wi dock icke kunna annat
än blifwa brottsliga — så är hos den menniskan icke något godt tecken,
att Guds Ande skulle bo i hennes hjerta. Nej, der Guds Ande med
nåd och frid fått rum i hjertat, der måste det dock blifwa ett <b>nytt</b>
<b>förhållande</b>. Den Helige Ande kan omöjligt wara owerksam. Åtminstone
uppenbarar Han sig dermed, att om ock naturens hetta öfwerrumplar
nådebarnet, skall det likwäl deröfwer hafwa en förkrossad ande, erkänna
sådana sina swagheter, straffa sig sjelf och bedja både Gud och menniskor
om tålamod och hjelp. Der Guds Ande bor, måste man åtminstone
stå i något farande efter det goda, om ock med mycken möda och strid
och swaghet, men man kan dock icke lemna saken. Kortligen: Den
gren, som bär frukt, den rensas; den, som icke bär frukt, rensas icke,
får wara fri och wäxa efter behag, men — skall brännas. Gud hjelpe
hwar och en att wara uppriktig!

Här torde en annan säga: "Detta är just, hwad jag tänkt. 
Derföre bekräftas, att jag är hwarken inför Gud eller inför menniskor, hwad
apostelen här sagt. Det är just min fördömelse, att jag i detta fall
icke kan wara, såsom jag bör, men derföre är jag ock icke af Guds 
utkorade." Säga wi då: Du <b>måste</b> wara, såsom apostelen här förmanar;
du <b>får</b> icke wara efter din natur, du <b>måste</b> bättra dig, du <b>måste</b> wara
efter ordet, så swarar själen: "Det är just detta, jag tror; men ju
mer jag beder Gud om nåd att warda annorlunda, desto wärre blir
jag, så att jag omsider icke ens är rätt allwarlig, icke ens strider,
ångrar och beder rätt". Så märker jag då, att du icke <b>tror</b>, icke har frid
med Gud och är salig i Herren? Du ligger ju nere i lagens träldom,
du är icke <b>död ifrån lagen</b> och uppstånden i Christi rättfärdighet, du är
icke fri och salig i tron; och huru war det då möjligt, att du skulle hafwa
trons frukter. Märk, det är icke skämt, när evangelium talar; det är
icke blott för att wara ljufligt och behaga, utan det är högsta nöd och
allwar, som kräfwer lydnad för evangelium lika wäl som för lagen,
såwida själen skall frälsas. Och det bjuder: <b>Hwila dig ifrån ditt arbete</b>.
Annars blir du ewigt olycksalig. Hwila och låt öfwertyga dig, att du
är en alldeles förtappad syndare, som nu måste upptagas ur syndablodet
sådan som du är. När du så blifwit salig och helig af idel nåd
och glad och fri i ditt hjerta, då, först då, kan någon kraft, någon trons
frukt wäntas.

Ack, har du blott förfarit, att Herren Gud är god
Och fått ditt hjerta twaget i Jesu dyra blod,
Nog will du lefwa Honom i tro och tålamod.

Men will du tjena Honom, o, tjena Honom då
Uti din arma nästa — och gläds, när du får gå
Ett ärende åt Honom, som ser ock till de små.
Den 19 Augusti.

<b>Detta är domen, att ljuset är kommet i werlden, men 
menniskorna älskade mer mörkret än ljuset</b>.  Joh. 3: 19.

Då Herren för sista gången intågar i Jerusalem och wid en blick
öfwer staden gråter öfwer honom och ännu en gång deröfwer uttalar
den oåterkalleliga domen, då uttrycker Han orsaken dertill med dessa
ord: "Derföre att du icke kunde känna den tiden, deruti du wardt sökt."
Då wingårdsmännen först på mångfaldigt sätt misshandlat husbondens
tjenare, och de slutligen, när han sände sin son, sade: "Denne är
arfwingen, kommen, låtom oss slå honom ihjel;" då de, som woro bjudna
till bröllopet, icke blott försummade det, utan ock togo fatt på hans 
tjenare, hädade och dräpte dem, "då wardt konungen wred och sände ut sina
härar och förgjorde de dråpare och brände upp deras stad". Så länge
judarna läto "hyfla sig af profeterna" och wördade ordet, fastän de ock
syndade deremot, så tuktade och uppfostrade Herren dem såsom en fader
sina barn; men då de icke mer wille höra hans röst, utan kastade hans
ord bakom sig och omsider förgrepo sig på hans älsklige och förkastade det
enda försoningsoffret, då stod dem intet mer offer igen för synderna,
utan en förskräcklig domens förbidelse och det eldsnitet, som skall förtära
<b>motståndarena</b>.

Och så säger Herren åter: "Detta är domen — eller fördömelsens
wäg och orsak — att ljuset är kommet i werlden, men menniskorna
älskade mer mörkret än ljuset." Detta är den otro, som fördömer, 
nemligen att menniskan är genom ljuset utan ursägt; att hon icke will stanna
för dess förmaning, utan står emot och förbittrar Guds Helige Ande;
såsom wi läsa i Es. 63: "De bedröfwade och förbittrade hans Helige
Ande, derföre wardt Han deras fiende och stridde emot dem."

"Men om wi sjelfwa dömde oss, då blefwe wi icke dömda", säger
apostelen. Den menniska, som stannar för Herrens röst, känner och
erkänner sin synd, wille gerna wara den qwitt, men känner, att hon är
bunden och wanmäktig under synden, ja, wanmäktig och förtappad, och
derföre söker barmhertighet och frälsning blott i Christus — med den
menniskan har Gud ett beständigt tålamod — ja, "såsom en fader
förbarmar sig öfwer barnen, så förbarmar sig Herren öfwer <b>dem, som frukta</b>
Honom" — tillräknar den menniskan ingen synd till fördömelse, utan
skådar henne blott i sin älsklige Son, såsom sitt täcka och älskliga barn.
Så säger Herren och bedyrar det wid sitt ewiga wäsende, då Han ingen
större hade, wid hwilken Han kunde swärja: "Så sannt som jag lefwer,
jag har icke lust till den ogudaktiges död, utan att han omwänder sig
och lefwer." Och åter: "Jag är A och O, begynnelsen och änden; jag
skall gifwa honom, som törstar, af lefwande wattens källa för intet."
Hör! för intet! Eho du är, som läser desda majestätiska ord, och om
du har märkt af det föregående, att en lefwande och närwarande Gud
och helig nitälskare talar i sådana ord, böj dig skyndsamt inför Honom!
Känn den tid, deruti du warder sökt! Om du har det på något sätt
illa med din själ, bunden under synden och främmande för din Gud,
skynda till Honom, till Honom, som blott ropar: Kom, jag will 
förlåta dig allt! Allenast känn din missgerning, att du har fyndat emot 
Herren din Gud. Och om dina synder äro blodröda, skola de dock warda
snöhwita." "Icke att du har kallat mig, eller arbetat om mig, eller
med dina offer behagat mig; nej, mig har du gjort arbete uti dina 
synder och gjort mig möda uti dina missgerningar. Jag, jag utstryker din
öfwerträdelse för min skull och kommer intet ihåg dina synder." O,
hwilka nådefulla ord! Gud förläne oss sin Andes nåd till att tro och
frälsa själen!

Och I, som stån i Guds förbund, fröjden eder, att I hafwen "det
rike, som icke kan bäfwa"! På denna tid af besynnerlig oro och owisshet,
då nästan hela werlden börjar märka sitt rikes bedräglighet och
wansklighet, och då uti det andliga de mångahanda lärdomswädren pröfwa
hwarje själ, om hon will öfwergifwa "det gamla ordet" — hwilken nåd
att få luta ett tröttadt hufwud till hans bröst, som heter "den Gamle"
och "Ewig Fader", som är, och som war, och som skall blifwa; hwilken nåd,
att hans eget ord är så tydligt i frågan, <b>om huru wi warda saliga</b>. Gud
ware ewigt lof, att wi icke behöfwa wara owissa i den frågan! Låt
sedan ingenting i denna werld mycket bekymra dig. Allt är wanskligt,
allt är fåfängligt, utom detta enda att hafwa Guds wänskap och 
wisshet om det ewiga lifwet. "Tiden är kort; de, som fröjda sig, ware,
såsom de fröjdade sig icke; och de som gråta, såsom de gräte icke; och
de som köpa, såsom behölle de det icke; ty denna werldens wäsende 
förgås" — snart hafwa wi alla lika. Saliga då alla de, som trösta uppå
Honom! Och redan i tiden, hwilken himmelsk tröst i alla
wederwärdigheter, att icke det allraminsta händer mig, icke så mycket som på ett hår
af mitt hufwud, utan min Faders tillskickelse! "Det allraminsta, som
gläder mitt hjerta, det är skickadt af min Fader; det allraminsta, som
oroar och bedröfwar mig, det är ock skickadt af min Fader. Detta är
den enda grunden för ett fridfullt hjerta i denna oroliga werld.
Derföre, ännu en gång: "Fröjden eder och waren glada, alla I, som
Herren förbiden! <b>Han</b> är när oss alla dagar intill werldens ända."

Jesu, hjelp oss alltid lyssna
Till din Helge Andes röst,
Stilla med din ljufwa närhet
Oron inom wåra bröst.

Må wi <b>böjas</b> icke <b>brytas</b>,
Må wi, Herre Jesu Christ,
Wandra inför dig i ljuset
Utan swek och utan list.
Den 20 Augusti.

<b>Då tiden wardt fullkommen, sände Gud sin Son, född af
qwinna, gjord under lagen</b>.   Gal. 4:4.

Märk här den höga, ewiga grunden för wår frihet ifrån lagen!
Gud sände sin Son under lagen! Och det för att förlossa dem, som
woro under lagen. Märk, det står ju så: "På det Han skulle förlossa
dem, som woro under lagen." I fattiga själar, prisen och upphöjen
Honom ewinnerligen! Detta tröstrika hufwudinnehåll af språket är så
framstående, att hwar och en måste se det.

Den helige apostelen har med mycken eftertanke och djup ande
författat sina ord, så att de fordra en noggrann eftersinning. Först säger
han: "Då tiden wardt fullkommen" — nemligen "den tid, som war
af Fadren förelagd", då gamla testamentets förmyndarregering skulle
hafwa sin ända och alla profetians löften och förebilder gå i fullbordan.
Dessa orden, "då tiden wardt fullkommen", föra således wåra ögon på
hela det gamla testamentets långa gyllene kedja af gudomliga löften,
förebilder och målningar, allt ifrån det första löftet, som gafs på
syndafallets dag om "qwinnans säd, som skulle söndertrampa ormens
hufwud" — på alla dessa gudomliga förutsägelser och förebilder uti den
widlyftiga levitiska gudstjensten, der så många tusende offerdjur, jemte
offerpresterna, alla förebildade den store öfwerstepresten och det stora 
försoningsoffret. Sannerligen, ett oändligt starkt, ett tusenfaldigt 
wittnesbörd af Gud, mot hwilket alla wåra tankar, tycken, känslor och 
motsägelser måste förblekna och blifwa till intet. Hwad förslå wi emot en hel
lång werldsålders tusenfaldiga förebilder och löften af Gud sjelf?

Och hwad säga nu alla dessa löften och alla dessa blodiga 
offerdjur i den förebildande gudstjensten? Uti Ebr. 10 läsa wi: "Lagen
hade skuggan till det tillkommande goda och icke sjelfwa warelsen. Årligen
måste man offra alltid enahanda offer, som aldrig kunde göra dem 
fullbordade, som det offra — ty omöjligt är genom oxablod och bockablod
borttaga synder. Derföre, då Han (Christus) kommer i werlden, säger
Han (till Fadren): Offer och gåfwor har du icke welat, men kroppen
har du mig beredt. Si, jag kommer; i boken är skrifwet om mig, att
jag skall göra din wilja, o Gud." Så talar Guds Son, då Han
kommer i werlden! "I boken är skrifwet om mig; hela gamla testamentets
heliga bok handlar om mig, att jag skall göra din wilja, o Gud. Det
war icke sjelfwa offerdjuren, du wille hafwa, o Fader; nej, kroppen har
du mig beredt — det war min kropp, som de allesammans förebildade;
det är min kropp, som skall blifwa offret, hwilket du welat hafwa, o Gud."                                                                                      
Gud öppne wåra sinnen för en så outsägligt herrlig text! Här se wi
grunden för wår frihet ifrån lagen. Här se wi förklaringen af orden:
Christus är lagens ände och Guds lam. Gud öppne wåra sinnen och hjertan!

"Gud sände sin Son, född af qwinna, gjord under lagen." Allt
ifrån åttonde dagen, då Han enligt lagen tog omskärelsen, war hela
hans lif blott lagfullbordan för oss. Lagen kräfwer så billigt och så
idkeligt, att wi skola älska Gud af allt wårt hjerta, af all wår själ, af
alla wåra krafter och af all wår håg, och wår nästa såsom oss sjelfwa;
men ingen af oss fullgör detta. Då kom Christus och gjorde det för
oss: Han älskade Gud af allt sitt hjerta och af all sin själ; det war
hans mat, att Han gjorde Fadrens wilja; och Han älskade sin nästa
såsom sig sjelf, Han gaf sitt lif för bröderna, ja, för sina owänner.
Och apostelen säger uttryckligt, att allt detta skedde för oss, skedde "för
att förlossa dem, som woro under lagen". Betänk allt detta wäl, så
skall du till stor salig förundran finna, att wi aldrig behöfwa hålla
lagen för att derigenom ega Guds nåd och saligheten, utan att den
saken är af Guds stora barmhertighet alldeles lagd på en annan, på
wår medlare och lagfullgörare. "Så älskade Gud werlden, att Han
utgaf sin ende Son." Syndafallet war så grundförstörande för alla
wåra krafter, att i oss fanns icke det minsta, som icke war förgiftadt,
uppfyldt af synd och ondska, så att icke en enda warelse af hela slägtet
kunde fullgöra Herrens lag, utan allt, hwad som är i oss, strider emot 
densamma i alla dess bud; hwilket ock de djupt och bittert känna, som
blifwit af Guds helighet berörda, så att de kämpa och arbeta med att
fullgöra lagen. Och då nu Gud för sin ewiga sanning och rättfärdighet
icke kunde efterskänka en bokstaf eller prick af lagen, hwarföre allt kött
låg under en ewig förbannelse, såsom wi ock dagligen känna, då fattade
Gud, drifwen af sin oföränderliga barmhertighet och kärlek till 
menniskan, det nådefulla rådet att sända sin egen Son till att för oss 
fullgöra lagen. Sådant ligger i det dyra språket: "Då tiden wardt 
fullkommen, sände Gud sin Son, född af qwinna, gjord under lagen; på
det Han skulle förlossa dem, som woro under lagen." Och detta är
grunden, hwarföre Gud icke ser på oss och dömer oss efter lagen, 
hwarföre "ingen fördömelse är för <b>dem</b>, som äro i <b>Christus Jesus</b>", utan
de äro i <b>Honom</b> så "täcka" för Gud, som om de aldrig gjort en enda synd.

Han fullgjorde, hwad wi borde,
Och blef wår rättfärdighet.
Han afwände wårt elände
För båd´ tid och ewighet,
Han förwärfde, att wi ärfde
Ljus och frid och salighet.

Wi förlossas, ormen krossas,
Afgrundens och dödens makt
Nu är bunden. Från den stunden
<b>Allt är Sonen underlagdt</b>.
Nu är heladt, hwad wi felat,
Och Guds nåd i ljuset bragt.
Den 21 Augusti.

<b>Herre, du wet allting, du wet, att jag älskar dig</b>. Joh. 21:17.

Måtte nu hwar och en wara så uppriktig mot sin själ, att wi inför
Jesu ansigte se till, om wi kunna wara med om denna Petri
bekännelse. <b>Dig,</b> som detta läser, frågar Herren: <b>Älskar du mig?</b> Swara
inför Honom, blott såsom det werkligen är, och tag dig icke före att
försöka böja ditt hjerta att älska Jesus, ty denna kärlek kan icke tagas,
endast födas. Utan här är frågan: Har du genomgått sådana
erfarenheter, att det nu blifwit dig så i hjertat, att Christus sjelf, eller hwad
Han är i sin egen person, blifwit din högsta glädje, tröst och skatt, så
att du icke kan låta bli att älska Honom, hungra och törsta efter Honom?
På denna fråga skola mycket olika swar gifwas. För att icke tala
om de tjusta, sjelfförnöjda helgon, som aldrig kunna frukta för sig sjelfwa
och derföre icke taga frågan till sig, utan tänka blott på andra, wilja
wi i stället tala om de trogna och allwarliga jälars olika swar på denna
fråga. Många trogna nådebarn kunna med liflig känsla genast swara
såsom Petrus: "Ja, Herre, du wet, att jag älskar dig." Andra åter
blifwa af denna Jesu fråga helt förskräckta och wille swara blott så:
"Herre, du wet, att jag icke älskar dig; du wet min grufliga
kallsinnighet, hårdhet och liknöjdhet. O, det är förskräckligt!" Si, på detta sätt
skola många trogna christna wilja swara.

Låtom oss då en stund tala med dessa sistnämnda. Hwad skall en
sådan christen göra, som intet annat känner än sin stora kallsinnighet?
Och antagom, att någon, som werkligen icke älskat Jesus, utan warit
ljnm, eller ock, under allt sitt lagarbete, helt <b>kall</b> för Frälsaren, med
förskräckelse waknar öfwer detta förhållande — hwad skall en sådan göra?
Prisad ware den ewiga kärleken, att Han har sjelf swarat på denna
fråga! Annars hade jag aldrig blifwit riktigt wiss i mitt sinne. Herren
Christus har twenne särskilda gånger talat just till sådana, som nu äro
i fråga. Om den ene af dem säger Han, att han hade "öfwergifwit
den första kärleken", och om den andre, att han war "hwarken kall eller
warm, utan ljum". Gud ware ewinnerligen prisad, att wi få se, hwad
Han säger till sådana! Hwem skulle wi tro, om icke Honom sjelf! Nu,
hwad säger Han? Hans egna ord stå för allas ögon i Uppb. 2: 1—5
och 3: 14—22. Det första, wi dock böra anmärka, är, att Han likwäl
der talar egentligen till sådana, som icke sjelfwa woro bekymrade öfwer
sig, utan twärtom sade: "Jag är rik, har nog och behöfwer intet;"
derföre tilltalar Han dem med allwarsamma hotelser, såsom att Han
wille "bortstöta ljusstaken" i Ephesus, och att Han wille ur sin mun
"utspy" den ljumme i Laodicea — då wi deremot aldrig i hela bibeln
finna ett enda exempel på, att Han med hotelser och stränghet tilltalat
någon, som sjelf dömt och straffat sig och warit färdig att misströsta.
Men märk nu det herrliga, som kan komma oss att af glädje ropa, eller
ock ljufligt gråta, om wi få nåd att besinna det! Jo, att midt i det
förskräckliga talet till den ljumme i Laodicea, der Han hotar att "utspy
honom utur sin mun", midt i det stränga tilltalet inlägger Herren det
obegripligt ljufwa ordet: "De jag älskar, dem agar jag och näpser.
Så war nu flitig och bättra dig!" O, min Herre och Gud! War
detta din mening med det förskräckliga tilltalet? Kom det deraf, att du
älskade honom, en "ljum", owärdig lärjunge? O, då kan man riktigt
begynna att älska dig, när du har ett sådant hjerta, en sådan mening
i det mest förskräckande tilltal. Då wet jag, hwad det betyder, när du
äfwen i dag förskräcker wåra hjertan: du älskar — de jag älskar, dem
agar jag. Du will då blott wår frälsning, icke wår död, icke att wi
skola förtwifla och fly bort ifrån dig.

Skall jag få kärlek till Herren Jesus, måste jag derföre på något
sådant sätt lära känna Honom, att jag blir intagen af Honom. Wi
weta, att hjertat är så beskaffadt, att det ofta är lika swårt blifwa fri
från en kärlek, hwilken man ogillar, som att erhålla den kärlek, man
önskar sig. Nu, kärleken till Jesus kan du aldrig ogilla — den blir
tywärr alltid för swag — men wi anföra detta, att du må en gång
besinna, huru det tillgår att få kärlek, nemligen att det sker endast så,
att någonting intager mitt hjerta. Att få kärlek till Jesus, sker aldrig
genom att arbeta på sjelfwa hjertat, utan endast genom sådana
erfarenheter af hans kärlek, att du blir intagen af Honom. "Den mycket
förlåtes, den älskar mycket." Sådant förstod den gamle läraren, hwilken
fick besök af en nära till förtwiflan bedröfwad man, som just hade detta
bekymmer, att han icke älskade Jesus, ty han sade, att han på Jesu
fråga: "Älskar du mig?" icke kunde annat swara än: Du wet, att jag
icke älskar dig. Den gamle själasörjaren swarade: "Då wet jag intet
bättre råd, än att du genast wänder frågan tillbaka till Frälsaren och
frågar Honom: Älskar du mig? Ty det är dock icke din kärlek till
Honom, utan hans kärlek till dig, som här kan hjelpa; såsom Johannes
säger: Deruti står kärleken: icke det wi hafwa älskat Gud, utan det att
Han har älskat oss och sändt sin Son till en försoning för wåra synder."
Och när läraren en stund hade talat i denna ton, då brast den nedslagna
mannen i glädjegråt och sade: Nu kan ock jag säga: "Herre, du wet
att jag älskar dig."

Själ, säg om du älskar Jesus?
Han älskar dig.
Will du komma hem till Jesus?
Han älskar dig.
Will du Honom blott tillhöra,
Skall Han ewigt godt dig göra,
Genom faror tryggt dig föra,
Han älskar dig.

Jesu god, hwad salig lycka!
<b>Du älskar mig</b>.
Låt då intet, intet rycka
Mig bort från dig!
Låt mig uti dig få wara,
Wäl mig rensa, tukt ej spara!
Men min arfwedel bewara,
Göm mig hos dig.

Den 22 Augusti.

<b>Jag skall göra ett nytt förbund med Israels hus ... Jag
skall gifwa min lag uti deras hjertan</b>.  Jer. 31: 31—33.

Redan det borde wäcka allas uppmärksamhet, att Herren Gud här
säger: "Jag skall göra ett nytt förbund" — och säger uttryckligt: icke
sådant som det förra förbundet war, det jag gjorde med deras fäder,
då jag förde dem utur Egypti land och kom med dem till det berget
Sinai. Märk dock, att Herren säger, att Han wille göra ett förbund,
som icke skulle wara sådant som lagförbundet — icke sådant — icke sådant,
säger Han. — O, så besynnerligt, att likwäl ingen menniska tror detta,
nästan ingen på ett lefwande sätt wet af något annat än lagförbundet.

Men Herren Gud säger ock uttryckligt, hwaruti <b>skilnaden</b> mellan
de twå förbunden skulle bestå. Det war isynnerhet i trenne punkter.
Först att då i det förra förbundet lagen war skrifwen på sten, och
menniskornas hjertan woro owilliga, så att Herren "måste <b>twinga</b> dem",
skulle nu lagen skrifwas i sjelfwa hjertat och sinnet, d. ä. Han skall
gifwa oss den Helige Andes innerliga lust och kärlek till det goda, som
blir i oss en <b>inre, lefwande lag</b>. För det andra, att då det förra
förbunders lagar kunde genom en menniska meddelas den andra, emedan
den moraliska lagen, ehuru fördunklad, ligger i sjelfwa naturen äfwen
hos hedningarna, så skulle det nya förbundet wara sådant, att ingen
kunde inkomma i detsamma genom all den underwisning, en broder kan
gifwa den andra, utan, såsom Jesus utlägger detta, de måste "alla
warda <b>lärda af Gud</b>". Detta är, hwad Jesus ofta sade: "Ingen
kommer till mig, utan Fadren drager honom ;" "ingen känner Fadren utom
Sonen och <b>den, som Sonen will uppenbara det</b>." Men den tredje
skiljepunkten war, att då <b>synderna</b> skulle efter det förra förbundet alltid
utkräfwas, alltid afstraffas på syndaren, skulle de deremot efter det nya
förbundet <b>förlåtas</b>, efterskänkas, icke tillräknas. Och denna punkt inledes
med ett betydelsefullt <b>ty — ty jag will förlåta dem</b> — hwilket wisar,
att denna förlåtelse är grunden och orsaken till de twå föregående
punkterna. Ja, så är det ock. Så lär hela Skriften, och så all erfarenhet,
att först då lär menniskan känna Gud, och först då blir lagen skrifwen
i hjertat, genom en innerlig lust till Herrens budords wäg, när Han
förlåter henne alla synder och tröstar hennes hjerta.

Detta är, hwad apostelen så starkt betygar emot dem, som äfwen
på hans tid menade, att den tröstfulla "trons predikan" skulle göra lagen
om intet, och att deremot lagen skulle werka helgelse. Han säger till
dem: "I oförståndiga galater! Detta will jag allenast weta af eder:
hafwen I undfått Anden genom lagens gerningar eller genom trons
predikan?" Och så säger han ock till de romare: "Göra wi då lagen
om intet med tron? Bort det, utan wi upprätta lagen." Och så säger
Herren Gud nu här: Lagen skall inskrifwas i deras hjerta och sinne;
"ty jag will förlåta dem deras missgerningar och aldrig mer komma ihåg
deras synder". Och så säger händelsen i Apg. 10, att just då Petrus
uttalade det ordet: "Honom bära alla profeterna wittnesbörd, att
hwar och en som tror på <b>Honom</b>, han skall få <b>syndernas förlåtelse</b>
genom hans namn" — just "wid det Petrus talade dessa ord, föll den
Helige Ande på alla dem, som hörde talet". Wi skola derföre lära att
i grund förkasta den meningen, att det jemte trons predikan ännu är
en annan predikan, som skall gifwa den Helige Ande och helgelsen. Nej,
det är just denna trons predikan <b>allena</b>, som gifwer den Helige Ande.
Ingen menniska blir troende och rättfärdiggjord i Christus utan den
Helige Ande; och der den Helige Ande bor, der werkar Han helgelse.
Och all fromhet, som icke födes af nåden och tron, utgör blott naturens
"döda gerningar", eller framtwungna "lagens gerningar^, hwilket allt
är under förbannelsen. Derföre säger apostelen uttryckligt: "Jag är
genom lag död ifrån lagen, på det jag skall lefwa för Gud." Och åter:
"Nu äro wi friade ifrån lagen, så att wi skola tjena uti ett nytt wäsende
efter Anden; och icke uti det gamla wäsendet efter bokstafwen." Sådant
menar Herren Gud, då Han säger: "Jag skall gifwa min lag i deras
<b>hjerta</b>, och i deras<b> sinne</b> skall jag skrifwa den; ty jag will förlåta dem
deras missgerningar och aldrig mer komma ihåg deras synder." Och
denna Guds helgelselära utesluter aldrig den hulda och allwarliga 
<b>förmaningens</b> bruk eller den trogne wingårdsmannens rensande af grenarna,
men den uppenbarar blott det fåwitska uti att rensa de <b>döda</b> grenarna,
hwilka ju i alla fall skola brännas, äfwen om de äro än så wäl
rensade. Men detta <b>inre</b> lif, denna <b>kärlek</b> och <b>lust</b> till det goda, kommer
endast genom den på en tillintetgjord syndare öfwerflödande nåden, som
smälter hjertat och gifwer den Helige Ande. Så förstå wi då de orden
af Herren Gud: "Jag skall gifwa min lag i deras <b>hjerta — ty, ty
jag will förlåta dem deras synder</b> och aldrig mer komma ihåg dem."

Gud wärdes i mig stärka
Den nya menniskan;
Att trones frukter werka
Din Ande endast kan.
Skall ditt behag jag göra,
Du måste sjelf mig föra
<b>Till nådens hemlighet</b>.

Du källa af all nåde,
O Herre Jesu Christ,
Afwänd all själawåde,
Förlåt all synd och brist.
Hjelp mig, du lifwets källa,
Din wilja att werkställa,
Mig bistå med din kraft.


Den 23 Augusti.

<b>Du skall icke begära din nästas hustru, ej heller hans tjenare . . .
ej heller något, som din nästa har</b>.   2 Mos. 20: 17.

Här har nu det gudomliga majestätet slutligen uttalat, hwad Han
egentligen will och menar i alla sina bud, nemligen att wi skola wara
helt rena och heliga, såsom Han är helig. Här har det gudomliga
majestätet förbjudit den första rörelsen, ja blotta <b>tillwaron</b> af ett syndigt
begär i hjertat. Märk likwäl "syndigt" begär. Det kan icke nekas, att
det ock finns oskyldiga begär, nemligen först de rent <b>naturliga</b>, såsom
till mat, dryck, sömn m.fl., när dessa blott hållas inom måttlighetens
gränser; för det andra de <b>andliga,</b> såsom längtan och begär efter Gud
och allt godt, hwarom David så ofta talar: "Min själ längtar och
trängtar efter Herrens gårdar och efter den lefwande Gud, såsom hjorten
törstar efter friskt watten." Men syndiga äro alla de begär, som på
något sätt strida emot Guds bud och förordnande, såsom t. ex. dessa
begär, hwilka Herren här nämner: Begär till <b>nästans</b> hustru (eller
den orena wällustens begär), eller efter <b>hans tjenare</b> (som kan wara
egennyttans begär) eller efter hans oxe eller hans åsna (girighetens
begär), eller efter något, som <b>din nästa</b> har, d. ä. allt hwad Gud icke
gifwit åt <b>dig</b>, utan åt <b>din nästa</b>, ehwad det är jordiska egodelar eller
ära och utmärkelse eller något annat företräde — till sådant skall du,
endast af wördnad för Guds delning och wälbehag, icke hafwa begär.
Kortligen, begäret är syndigt, så snart du icke är underdånig för Gud
och hans wälbehag — begäret är då syndigt, om ock föremålet för 
detsamma är oskyldigt; såsom wi se, då Israels barn i öknen hade begärelse
till det, som war ondt, så war föremålet i sig sjelft alldeles oskyldigt,
nemligen kött, fisk och kryddor. Men att de icke böjde sig för Guds
wilja och förordning för deras ökenlif, utan nu wille hafwa detsamma
som i Egypten, och icke läto säga sig, när Guds wilja förehölls dem,
deri låg det onda, hwaröfwer Guds wrede så drabbade dem, att det
rummet heter "lustgrifter" än i dag, derföre att man der begrof det
lystna folket.

Wi finna häraf, att summan och hemligheten af detta bud är denna:
Wi skola såsom goda barn ingenting begära mer än <b>Gud och hans behag</b>.
Om Gud will gifwa oss mat, dryck, kläder, wänner, ära och anseende,
så må wi njuta deraf till wårt bästa och tacka Herren, så länge Han
förunnar oss det; men om Gud behagar taga dessa ting ifrån oss, då
skola wi wara lika förnöjda, som då Han skänkte oss dem, emedan wi
ändå få hafwa Honom och hans wälbehag, som skall wara wårt enda
nödwändiga.

Och häraf finna wi nu, att det <b>sista</b> budet sammanlöper med det
<b>första</b> alldeles såsom i en ring; så att det egentligen fordrar blott, att
Herren Gud får wara hjertats enda Gud, enda föremålet för wårt begär,
wår kärlek, wår törst och trängtan. Och detta war ju det gudomliga
majestätets mening, då Han skapade menniskan till sitt beläte, nemligen
att hon skulle i allting blott se på <b>Honom</b>, lefwa i <b>Honom</b> och <b>af
Honom,</b> såsom sitt ursprung och element. Till Guds beläte och det sanna
lifwet hörde förnämligast det, att menniskan hade ett hjerta, i hwilket
Gud bodde, ett hjerta, som icke kunde lefwa utan Honom, som törstade
efter och närde sig med Honom, liksom barnet när sig med sin moders
mjölk. Ja, denna törst efter Gud inplantade Han så djupt i menniskan
uti skapelsen, att wårt hjerta skulle wara utan lugn, ro och frid, så länge
det icke omfattade Honom, den lefwande Guden, och i Honom allena
hade sin lust och fulla förnöjelse. Ingen jordisk lust eller fröjd, intet
silfwer eller guld, ingen konst eller wetenskap, ingen ära, intet
herrawälde, ingen werld och ingen himmel med alla sina härar skulle 
tillfredsställa menniskohjertats innersta åstundan eller längtan. Menniskohjertat
skulle midt i besittningen af alla dessa ting wara fattigt och eländigt
utan Honom, den lefwande Guden, det högsta goda. Allt annat, hwad
namn det ock måtte hafwa, skulle menniskan akta owärdigt sitt begär.
Hela werlden, med allt hwad hon är och har, skulle icke gifwa oss så
mycket som en droppe af tillfredsställelse för wårt törstande hjerta. Efter
det allrastörsta, det allrahögsta, efter det oändliga och ewiga, efter Honom
allena, wår Herre och Gud, skulle wi törsta. Han allena wille wara
wår wederqwickelse, wår ro och wår uppfyllelse. Detta war Guds wilja,
när Han skapade menniskan till sin afbild. Derföre danade Han wårt
hjerta så, att det är fullt af oändlig trängtan, begär och åstundan.
Men hans mening war, att Han sjelf skulle wara föremålet derför. Nu
frågas: Har icke den store Guden ännu i dag samma wilja och mening?
Jo, sannerligen, hans första och sista bud gå ännu i dag ut på 
detsamma: "Du skall älska Herren din Gud af allt ditt hjerta, af all din
själ, af alla dina krafter och af all din håg."

Du har igenlöst mig, Jesus, med ditt blod och gjort mig fri,
Att jag skulle lefwa Gudi och hans egen ewigt bli;
Att jag skulle Honom älska i rättfärdighet och frid,
Först på jorden, se´n i himlen, efter wäl fulländad strid.

Tag du då mitt arma hjerta, dyre Herre Jesu Christ!
<b>Det är ondt från moderlifvet, fullt med skrymteri och list.</b>
Tag det, tag det dock till godo och förnya det alltmer
Efter det beläte, Herre, som med wälbehag du ser.
Den 24 Augusti.

<b>Hwar och en som tror på Jesus, han skall få syndernas
förlåtelse genom hans namn</b>.  Apg. 10:43.

Hwad bör jag tro och weta om denna förlåtelse?  Swar: Det bör
du weta och på Guds egna ewiga ord tro, att om dina synder äro än
så swåra, ja "blodröda", så är dock syndernas förlåtelse genom Christus
en alldeles särskild sak, hwilken af all synd icke kan till en hårsmån
förminskas, rubbas eller ryggas. Dertill är synden för swag, att hon
skulle öfwerwinna den store, allsmäktige Frälsarens rättfärdighet och
förswar för oss; nej, hon må utgöra ojemnheter här nere på jorden, d. ä.
i wår jordiska rättfärdighet, men himmelen når och rubbar hon icke.
David säger nemligen: "Så hög som himmelen är öfwer jorden, så 
låter Han sin nåd wara wäldig öfwer oss". Och här blir fråga om,
hwilken som är mer wäldig, antingen<b> wår synd eller Christi rättfärdighet</b>;
men Paulus säger, "att såsom synden har warit wäldig till döden
(i Adam), så skulle ock nåden wara wäldig genom rättfärdigheten till
ewinnerligt lif genom Jesus Christus. Ty om döden har för ens synd
skull warit wäldig igenom en (Adam); mycket mer skola de, som undfå
nådens och gåfwans fullhet till rättfärdighet, wara wäldiga i lifwet 
genom en, Jesus Christus." Nåden är likwäl wäldig öfwer synden. Wi
äro dock emot den store Herren Christus alltför små och swaga warelser;
wårt werk, synden, kan dock icke öfwerwinna hans werk, nåden,
förlåtelsen. Skulle jag, som tror på Christus, hafwa nåden den stund, då
jag sjelf är from, och förlora nåden, den stund jag syndar och förgår
mig, då wore ju Christi rike ett gerningsrike, som wore wäldigt öfwer
nåden, icke ett nåderike, som är wäldigt öfwer gerningarna. Hwartill
wore oss Christus då nyttig? Om jag skulle hafwa nåd, den stund jag
är from, men icke längre; då wore ju sannerligen rättfärdigheten af
gerningarna! Men då wore Christus fåfängt död! För en sådan ostadig
nåd har Han icke blifwit menniska och offrat sitt blod. "Så är nu 
ingen fördömelse för dem, som äro i Christus Jesus." "Detta skrifwer jag
eder, kära barn, att I skolen icke synda; men om någon syndar, då hafwa
wi en förswarare när Fadren, Jesus Christus, som är rättfärdig."

Wi skola derföre weta, att när Gud i sitt ord straffande och hotande
talar om wåra synder och pligter, sker sådant endast till att wäcka och
förskräcka de säkra och lättsinniga själar, som aldrig wilja omwända sig,
för att sålunda drifwa dem till Christus, samt att äfwen hålla de trogna
wakna och i öfning, men aldrig till att rygga sjelfwa nåden, ty då
<b>wore lagen emot Guds löfte! Bort det!</b> Utan hwar och en, som
tror på Christus, är för ewigt fri från all lagens förbannelse, lefwer
nu i den fristad och på den plats, der ingen synd kommer åt honom,
eller <b>tillräknas honom</b>. Såsom det står skrifwet: "Salig är den man, som
Gud ingen synd tillräknar." Märk: <b>ingen synd tillräknar!</b> Detta är
Christi rike, en ewig, stundlig och oaflåtlig förlåtelses rike, om hwilket
Herren högtidligt säger: "Folket, som bor derinne, skall hafwa syndernas
förlåtelse." Således: hwad helst jag känner eller ser hos mig, som är
ondt, ware sig kallsinnighet och tröghet, eller feghet och menniskofruktan,
eller otålighet och wrede, eller orena lustar, eller hwad det må wara,
så är det allt synder, hwilka wäl förtjena att straffas, ångras och
afbedjas. Men <b>nåden, förlåtelsen</b>, den ryggas icke till en hårsmån, utan
den har jag i Christus alldeles oförminskad, så länge jag håller mig till
Honom genom tron; då jag också genom samma tro alltid har det
sinne, att jag straffar mig sjelf, lider af det onda och håller med
Anden. Således bör jag wäl med allwar erkänna och straffa synden hos
mig och förbättra <b>lefwernet</b> men hwad <b>samwetet</b> angår, eller mitt
förhållande till Gud, bör jag lefwa i en sådan frihet, likasom ingenting
wore synd, likasom ingen lag funnes, hwarken ett eller tio bud, utan
såsom wore jag redan i himmelen — ty alldeles så står min sak inför
Gud; ty der Gud talar om syndernas förlåtelse, om att ingen synd
tillräknas m. m., der är det icke ordlek utan fullt allwar, gudomligt
allwar och sanning. Detta är den frihet, till hwilken Christus har friat
oss. Icke så att förstås, att ingen synd finnes hos en christen, eller att
ingenting wore synd, hwad han gör; utan såsom sagdt är, han är nu i
det rike, der ingen synd tillräknas honom för Christi skull, på hwilken
han tror, och hwilken tagit all synd på sig — det rike, i hwilket lagen
icke har någon fördömande <b>kraft</b>. Oroa och bekymra oss, kan hon wäl,
men fördöma oss, kan hon icke. Lofwad ware Guds barmhertighet!

Härom har Luther de förträffliga orden: "Emedan uti wårt kött
häftar en ständig synd, så länge wi lefwa här på jorden, och ingen
ända och återwändning är på fel och förseelser, så är sannerligen af
nöden, att wi deremot hafwa en ewig förlåtelse, på det wi icke måtte
för syndens skull komma under Guds wrede, utan för förlåtelsens skull
lefwa under nåden. Si detta är hans <b>ewiga förbund</b>, som står fast
och icke wacklar, så att wåra hjertan må derom wara förwissade, att
synden icke kan fördöma oss."

Ja, wore din synd än som sanden i haf,
Så säger Guds heliga ord,
Att Jesus dem alla dock planade af,
När Han blef till synd för oss gjord;
Och wet, att hwad en gång Han tagit på sig,
Det kastar Han aldrig tillbaka på dig —
Det är borta.
Den 25 Augusti.

<b>Wi hafwa en Gud, en Gud, den der hjelper, och Herren, Herren,
den ifrån <sp>döden</sp> frälsar.</b>   Ps. 68: 21.

Att också Guds barn, som ofta hjerteligen glädja sig i hoppet på
den saliga stund, då de skola gå från uselheten in i herrligheten, likwäl
stundom bäfwa och sky för döden, kommer helt naturligt blott deraf, att
de ännu icke äro idel ande, utan ock kött, och att, såsom Luther säger,
"det dumma köttet" icke wet bättre. Är du främmande för Gud, är
samwetet sjukt och du icke har wisshet om Guds wänskap, då är det icke
underligt, att du bäfwar wid dödens anblick — och då är det högsta
skäl, att du söker snart få denna wisshet; men då äfwen de, som annars
stå i ett godt förhållande till sin Gud, stundom gripas af en besynnerlig
bäfwan för döden, borde de dock märka, hwadan denna kommer,
nemligen endast af den arge satans "glödande skott", hwarmed den
fienden, så länge han kan, söker sarga de trognas blödiga hjertan. Der
hjelper då intet annat än anropa Honom, som med makt utdref djeflar.
Annars är det i tider af dödsfruktan isynnerhet twenne ting, wi
borde wäl besinna. Det första: att <b>ingenting kan hända oss, som icke
wår trofaste Fader tillsändt oss</b> — icke ens så mycket som att ett hår
faller af wårt hufwud — mycket mindre det stora, att wi skulle flyttas
ur tiden in i ewigheten. Wi borde dock icke så alldeles förglömma, att
wår Frälsare, den trofaste och sannfärdige, har sagt: "Äro ock edra
hufwudhår alla räknade. Säljas icke twå sparfwar för en penning; och
en af dem faller icke till jorden eder Fader förutan. I ären mer wärda
än många sparfwar." Ja, Herre! du håller oss wisst något mer wärda
än en sparf! Tack och lof! Då skall ingenting hända oss utan din
befallning. "Ingen dör af en händelse", yttrar Krummacher, "utan man
dör just i det ögonblick, då man skall dö, hwarken förr eller sednare."
"Alla mina dagar woro skrifna i din bok, förrän någon af dem war
kommen", säger David. Och Job: "Du, Herre, har satt ett mål,
hwilket ingen menniska öfwerskrider." Döden är icke ett sjukdomens eller
swärdets, utan ett Guds werk. Huru otillbörligt är det icke derföre,
när de christna mycket frukta för döden! Ingen olyckshändelse, ingen
menniskohand, ingen farsot kan skada dem, så länge icke den timme slagit,
som bredwid deras namn står införd i den stora boken i himmelen.

För det andra: <b>Om ock köttet stretar emot, är det likwäl godt,
när Herrens stund kommer, att Han kallar oss</b>. Fastän en moder ofta
måste twinga ett barn till sömns och hålla på dess små armar, tilldess
det, tröttadt af gråt, somnar, så gör det ändå barnet godt, att det fick

sofwa. Så är det äfwen för en christen ett oändligt godt, när han
somnar in i tron från en werld full af uselhet, faror, synder och sorger,
fastän köttet icke älskar den sömnen. Wi få ock tacka Gud, att denna
wår obenägenhet för döden icke fördömer oss, då wi ju i allting lefwa
på förlåtelse! — nej, wår benådning står på en wida fastare grund,
än att den skulle rubbas genom någon slags swaghet eller synd, så länge
wi i allt hafwa wårt hopp under Christi wingar. Och nu, hwad
händer då, när Herren kallar oss? O, då händer det stora, hwarpå wi så
länge tänkt, det högtidliga inträdet i Herrens rolighet, i en werld, hwars
herrlighet intet öga förut sett, och intet öra hört. Tänk, då wi skola
förlossas från allt ondt i denna syndens och sorgernas onda werld och
emottaga allt det goda, som en allsmäktig Gud kan i sitt salighetsrike
bereda sina wänner, när Han just företager sig att göra dem godt!

Så finna wi då, att fastän naturen icke älskar döden, utan kröker
sig och skyr för honom, är han likwäl mycket god och wälgörande, när
man blott insomnar under Christi wingar. Derföre böra de christna
stilla sitt hjerta för Gud och söka få en mild och försonad stämning
emot döden, att de icke falla i djefwulens snara och börja egenwilligt
sky för sin hulde Faders wisa och goda wilja med dem. Likwäl är det
alldeles i sin ordning, att en christen blir något underlig till mods, när
den sista gästen helsar honom. Att gå från en werld till en annan, o
— hwad är det icke för ett steg! Att ur sitt sofrum framträda inför
den Högstes ansigte, i kretsen af de heliga änglarna — tänk, hwilken
förändring! Af hwilken sällsam känsla måste icke hjertat klappa wid en
sådan stund! Men hwad som är otillbörligt för ett benådadt Guds barn,
är denna egenwilliga afsky och otrosbäfwan, hwarigenom man betraktar
dödens inbrott såsom ett fiendtligt anfall, då den likwäl kommer för att
befria oss från allt ondt och bereda oss en god hwila. Skulle man wäl
anse det som ett fiendtligt anfall, när en moder lägger sitt späda barn
i waggan? Eller om jag wore inspärrad af fiender i ett torn, och min
konung komme med krigsmakt för att befria mig — der blefwe wisst
strid och buller, men skulle wäl jag då bäfwa, såsom för ett fiendtligt
angrepp? Skulle jag icke betänka, att det war mig till godo! — Skall
jag blifwa ängslig, då ett högtidligt tåg af änglar nalkas, för att rycka
mig från mina fiender och på mitt hufwud sätta lifwets krona? Allt
detta händer ju sannerligen hwarje Guds barn i dess död, så wisst som
wår Frälsare sjelf sade wid sitt hulda afsked: "Jag kommer åter till eder,
för att taga eder till mig, att hwar jag är, der skolen I ock wara."

Uppswulgen i segren är döden förwisst,
Så står det, ja, så står det skrifwet.
Sitt wälde "förskräckelsens konung" har mist,
Besegrad för ewigt af lifwet.
Hwad fruktar jag ännu och ängslar mig? Hwad?
Nej, hellre jag sjunger, frimodig och glad,
Uppswulgen i segren är döden!
Den 26 Augusti.

<b>Den som blir fast intill ändan, han skall blifwa salig</b>.

Matth. 24: 13.

Skriften gifwer wid handen, att wi ännu hafwa att wänta mycken
<b>yttre</b> förföljelse, att wår fiende djefwulen skall på det yttersta hafwa en
stor wrede, wetande, att han icke har lång tid. Men för att icke tala
om kommande tider — förföljelsen afskräcker, jagar och böjer redan nu
mången själ ifrån Christi fotspår. Förföljelsen har många wägar och
grader. Sedan ormens fiendskap emot qwinnans säd i kyrkans första
tider så fruktlöst försökte sin makt genom blodig förföljelse, går han nu
wanligen finare och försigtigare till wäga, men kan dock outsägligen pina
och förskräcka wårt swaga kött. Huru bittert få icke ofta trogna barn
och tjenare i husen lida för Christi namns skull, blott genom bittra ord
och blickar! Huru blir icke en christlig handtwerkare eller handlande,
som har hustru och barn att försörja, förskräckt och plågad i sitt hjerta
blott genom att se, huru de gamla kunderna draga sig tillbaka i följd
af deras christliga nit och bekännelse! Huru bittert får icke ofta en
trogen lärare både hos förmän och åhörare uppbära, att han störer den
gamla friden och icke lemnar syndasäkerheten, otron och ogudaktigheten
i ro! Då grufwar sig det swaga köttet för lidandet; då är det fara,
att man wiker undan och gör sig en egen beqwämare fromhetswäg för att
njuta ro och följer de förnuftiga rådgifware, som säga: <b>Skona dig sjelf</b>,
detta wederfares dig icke. Denna frestelse blir isynnerhet då mäktig,
när man först blifwit på ett kännbarare sätt förföljd och af förföljelsen
tröttad, och derpå följer ett stilla lugn, då werlden wisar ett blidt
ansigte. Detta är för det tröttade sinnet en så mäktig tjusning, att det
är ett Guds under, om man icke då öfwerwinnes. Men att någon
öfwerwinnes, behöfwer icke yttra sig uti en hel och öppen återgång till
werlden, utan endast uti dessa nya jemknings- och klokhets-principer,
hwarigenom man nu skall kunna på en gång wara både Guds och 
werldens wän. Då skall man icke göra det och icke det, som werlden
misstycker — och hwad Christus will, hwad själars wäl fordrar, det
efterfrågas icke. Deremot kan man nu deltaga i det och det, som werlden
älskar, och om Christi ord och exempel, om enfaldiga själars anstöt
bekymrar man sig icke. Så ser det ut, då den inre kraften är förswagad,
och man börjar följa med windarna. Men hwad säger Skriften? Så
säger apostelen: "Ingen ibland eder lide såsom en mördare, tjuf, 
illgerningsman, eller som den der träder in i en annans embete. Men lider
någon såsom en christen, skämme sig intet, utan prise Gud för den delen".
"Lider någon såsom en christen", det är, då han lider blott för Christi
skull, för tron, bekännelsen och Christi efterföljelse, för det som klara,
otwetydiga Guds ord fordra. Om han deremot gör något ondt och
galet, eller träder in i en annans embete, då lider han icke för Christi
skull. Men de, som lida för Christi skull, hafwa den största
uppmuntran och tröst i Skriften. Huru ljufligt och styrkande är det icke, då
Christus säger: "Saliga ären I, när menniskorna försmäda och förfölja
eder och säga allt ondt emot eder, ljugande för min skull. Glädjens
och fröjden eder." "Ty hwar och en, som bekänner mig för menniskorna,
honom will jag ock bekänna för min Fader, som är i himmelen. Men
den som wedersakar mig för menniskorna, honom skall jag ock wedersaka
för min Fader, som är i himmelen." "Och om werlden hatar eder, så
weten, att hon har hatat mig förr än eder. Woren I af werlden, så
älskade werlden det, som wore hennes; men efter det I icke ären af werlden,
utan jag har utwalt eder ifrån werlden, derföre hatar werlden eder."

Dessa äro hulda och ljufliga ord af Frälsaren. De skola ock
tillräckligen trösta och styrka oss, om wi blott tro dem och stå i en werklig
bekantskap med den trogne Herren. Och här är nu hela hufwudsaken,
eller hwad som egentligen behöfwes för alla mötande strider och faror.
— Wi fråga ofta med ängslan: "Hwar får jag <b>kraft</b> till allt? Jag
ser, hwad jag bör göra, men hela nöden består deri, att jag har ingen
kraft dertill." O, att wi en gång lärde och trodde detta, som så ofta
i Guds ord upprepas, att all kraft beror af den innerliga föreningen
och bekantskapen med Frälsaren. Det är aldrig wärdt, att du strider —
tänk aldrig på att segra i frestelsens stund — det skall blott blifwa
wanmakt, nöd och död, så länge du icke står i en förtrolig bekantskap med
Frälsaren, utan ännu är sjuk i samwetet, bunden under lagen och 
främmande för Gud. Derföre är ingenting så nödigt som att komma till
en hel troswisshet; såsom Skriften ju så uttryckligt betygar i de ofta
upprepade orden: "Segren, som öfwerwinner werlden, är wår tro.
Fröjd i Herren skall wara eder starkhet. Genom tron äro de gamla
wordna kraftiga af swagheten, äro wordna starka i striden" o. s. w.
Endast en hel troswisshet och förening med Christus, hwarigenom ni
uppfyllas med den Helige Ande, ger oss den rätta <b>lusten</b> och <b>kraften</b>
att kämpa och öfwerwinna i allt, som kan möta oss.

Den, som till änden trogen är,
Skall lifwet få att ärfwa;
Det lif, som döden ej blir när,
Månd´ Jesus oss förwärfwa.

Gif oss, o Gud, en stadig tro
Att Jesus här omfamna
Och sedan hamna, der själen hafwer ro
Du oss till dig annamma!
Den 27 Augusti.

<b>Jag utstryker dina missgerningar såsom ett moln och dina synder
såsom en dimma. Wänd dig till mig, ty jag förlossar dig.</b>
Es. 44:22.

I elända själar, som aldrig finnen edert bättringsarbete, eder 
förkrosselse, ånger, bön och helgelse, sådana de borde wara, och derföre
beständigt stån tillbaka ifrån den fulla trösten i Christus — hören här,
hwad Frälsaren säger eder: "Jag utstryker dina missgerningar såsom ett
moln och dina synder såsom en dimma. Wänd dig <b>till mig</b>; ty jag
förlossar dig." — Det är sannt, allt Guds ord talar om bättringens
nödwändighet, om ånger och bön m. m.; men att man will göra
bättringen, ångern och bönen till en ny försoning, att man för de många
stora bristerna i ånger, bättring och bön icke wågar tro den fria nåden
i Christus — "det är en smitta i dens mod, som ej wärderar Jesu
blod". Det är bättring, ånger och förkrosselse nog der, hwarest man
icke mer kan få ro i werlden eller sin egen fromhet; det är förkrosselse
nog der, hwarest man för sin owärdighet icke wågar tillegna sig den
stora oförskyllda nåden, wore det ock endast din bristande förkrosselse,
din hårdhet och lättsinnighet, som förkrossar dig. Det är just bristen i
ångern, bättringen, bönen, som ofta allramest förkrossar och utblottar oss.
Att då icke wilja, så oskicklig och owärdig, fly till Christus och omfatta
hans förtjenst — o, "det är en smitta i dens mod, som ej wärderar
Jesu blod" — det är att göra sig sjelf alltför wigtig. Du gäller icke
så mycket, hwarken med dina synder eller din bättring; du följer med på
det stora köpet, om du nu blott will emottaga och tro Guds stora nåd.

O, förstode wi Guds gåfwa! Förstode wi, hwad som ligger under
de orden: "Jag utstryker dina missgerningar." Först ser jag der åter,
hwad allt Guds evangelium från werldens begynnelse förkunnat, att det
war Guds stora ewighetsråd, att all werldens synd skulle läggas på en
och med "ens lydnad", lidande och död försonas, afplanas och borttagas.
"Honom, som af ingen synd wisste, har Gud gjort till synd <b>för oss</b>."
Si, det är hemligheten, att all synd är till sin fördömande kraft redan
i Christi död borttagen, alldeles "i hafwets djup kastad", så att den
aldrig mer gör hinder för nåden, så att ingen fördömes egentligen för
synden, utan endast för sitt bortoblifwande från nåderiket. O, att 
menniskor wisste, att deras synder redan äro borttagna! O, att de wisste,
att de allt ifrån Christi död haft syndernas förlåtelse sig förwärfwad!
Detta är det första. För det andra ser jag åter här det <b>brinnande
kärlekshjertat</b> i Christus. Jag ser, att den käre syndabäraren icke är
missnöjd deröfwer, att Han arbetat med wåra synder. Han har gjort det
i öfwerflödade kärlek. Låtom oss då icke så alldeles förgäta wår Herres
Christi kärlek! "Blifwen i min kärlek", säger Han, "ingen har större
kärlek, än att en låter sitt lif för sina wänner." Men Paulus
anmärker, att Han låtit sitt lif för sina ovänner. Gör så en sund
slutsats och säg, om icke hans kärlek då måste wara alldeles fri och
oberoende af oss och wårt förhållande?

Kortligen: då du åter uppfylles med dessa tankar: "Om jag blott
wore så och så;  jag är icke, såsom jag bör, icke så förkrossad och 
allwarlig; jag är så hård, kallsinnig, lättsinnig, skrymtaktig, syndfull, och
huru kan jag då tro, att jag har Guds nåd?" — så märk en gång,
hwad som uti allt detta ditt tal är medelpunkten, omkring hwilken alla
dina tankar wända sig, och hwarpå din <b>tro</b> beror, nemligen det lilla
ordet: <b>jag</b> — "om <b>jag</b> wore", "om <b>jag</b> kunde", heter det — det är ditt
<b>jag</b>, som är så betydande; du will sjelf wara rättfärdig och så blifwa
din egen frälsare. Wakta dig för den smittan! Paulus war så rädd
för den ringaste inblandning af någon egen tröst, att han höll sin högsta
rättfärdighet för <b>skada och träck</b>, säger han — på det jag må warda
funnen i Christus, icke hafwande min rättfärdighet, som kommer af lagen,
utan endast den, som kommer af Christi tro. Och märk här, att då
wi så idkeligen säga: jag, jag, upprepar ock Herren sitt <b>jag</b> och säger:
"Det är sannt, du är icke, såsom du bör, du är i allt brottslig och
owärdig; men <b>jag, jag, jag utstryker</b> din öfwerträdelse såsom ett moln."
Prisadt ware hans namn! Derföre, då du säger: "Jag <b>ångrar</b> icke synden
rätt!" så säger Han: "Nej, icke att du har rätt ångrat; jag har ångrat
för dig (i örtagården);<b> jag, jag</b> utstryker." — Du säger: "Jag<b> beder</b>
icke rätt." Han säger: "Nej, icke att du har bedit rätt! <b>jag, jag</b> har
offrat bön och åkallan med starkt rop och tårar; <b>jag</b> utstryker." Du
säger: "Jag är icke rätt angelägen." Han säger: "Nej, icke att du har
kallat mig; men jag har warit angelägen om dig, jag har arbetat, jag,
jag utstryker dina missgerningar såsom ett moln och dina synder såsom
en dimma." — O, skulle wi icke wörda hans nådefulla tillsägelser,
ödmjukt falla ned för Honom och tacka och bekänna: Icke oss, icke oss,
Herre, utan ditt namn gif äran! Du, du allena är rättfärdig och gör
den rättfärdig, som tror på dig. Herre föröka oss tron!

Pris ware dig, som mandom tog
Att lif åt werlden gifwa!
Din kärlek blott dig dertill drog,
Wårt hopp du wille blifwa.
Du såg wår synd och stora nöd,
Oss förestod en ewig död,
Och helwetet låg öppet.

Då täcktes du förbarma dig
Och kunde icke lida,
Att mörkrets makt oss tog till sig;
Du wille för oss strida.
Du kom till oss i werlden ned,
Beredde oss en ewig fred
Med blod och död och pina.
Den 28 Augusti.

<b>I hustrur, waren edra män underdåniga, såsom tillbörligt är i
Herren</b>.  Col. 3:18.

Grunden till hustruns alla pligter emot sin man består i 
<b>underdånigheten</b>. Apostelen hade kunnat nämna flera pligter, såsom wänlighet,
trohet, husaktighet m. fl., men han nämner blott den, som är hustruns
särskilda pligt: <b>waren underdåniga</b>. Detta war ock det enda bud, som
Herren Gud i begynnelsen gaf qwinnan, då Han sade: "Din wilja skall
wara din man undergifwen, att han skall wara din herre." Sedan kan
mannen alltid påminna om, hwad han widare äskar; derföre kunde
apostelen så kort uttrycka hustruns pligter. Men här höra wi genast mången
hustru fråga: Skall då mannen regera, huru helst han will? — Swar:
Icke så! Äfwen han får sina regler att rätta sig efter. Men om han
icke rättar sig efter dem, så se då, hwilket tillägg apostelen genast här
gör, då han säger: "Såsom tillbörligt är i Herren." Det är icke för
mannens skull, eller med afseende på hans fullkomlighet, som hustrun
skall wara underdånig, utan: "såsom tillbörligt är i Herren", således
för Herrens skull, ehwad mannen fullgör sina pligter eller icke.
Apostelen Petrus säger redan om blott mensklig ordning, att man bör wara
den underdånig för Herrens skull, huru mycket mer en rent gudomlig
ordning, såsom denna är. De orden: såsom tillbörligt är i Herren,
innefatta twå ting. Först att hustrun skall wara sin man underdånig
för Herrens skull, af christlig grund, såsom redan är sagdt; för det andra
att det bör ske på ett christligt sätt, på ett sätt, som öfwerensstämmer
med Herrens ord: att hon är så underdånig, som Herren befallt; att
hon således låter mannen wara sin herre, och att icke blott hennes ord
och gerningar, utan hennes wilja är honom undergifwen — "din wilja
skall wara din man undergifwen" — att hon med hjertans lust, "för
Herrens skull", gör sin mans wilja till sin wilja. Men hit hörer då
också å andra sidan, att då du gör allt för Herrens skull, du aldrig
låter förmå dig att wara din man så lydig, att du skulle blifwa din
Gud olydig. Utan ifall mannen äskar något emot Guds bud, då gäller
den allmänna regeln: Man måste mer lyda Gud än menniskor; hwarom
ock kyrkoläraren Gregorius säger: "Hustrun skall så wara sin man till
behag, att bon icke blir sin Skapare till missbehag."  Men i allt öfrigt
lärer Skriften uttryckligt, att hustrun skall wara sin man underdånig uti
<b>allt;</b> såsom apostelens ord lyda: "Hustrurna ware sina män underdåniga,
såsom Herren; ty mannen är hustruns hufwud, såsom ock Christus är
församlingens hufwud. Såsom nu församlingen är Christus underdånig, så

                                                                                      

skola ock hustrurna uti allting wara sina män underdåniga." Detta är ju
höga och herrliga bewekelsegrunder! Såsom <b>Christus är församlingens
hufwud</b>, och församlingen, hans brud, "Lammets hustru", är Honom
underdånig; så är <b>mannen hustruns hufwud</b>, af Gud dertill förordnad, och
så bör hustrun wara mannen underdånig. Så säger ock Petrus:
"Hustrurna ware sina män underdåniga, på det ock de, som icke tro på ordet,
må af hustrurnas umgängelse blifwa wunna utan ord, när de förmärka
eder kyska umgängelse med fruktan." Här talar apostelen om hustrur, som
hade rentaf hedningar till män, hwilket i apostelens tid ofta war fallet,
då evangelium första gången predikades och af twå hedniska makar den ena
blef omwänd. Fastän nu den christna och upplysta hustrun hade en hedning
till man, bjuder dock apostelen, att hon skall wara honom underdånig.
O, att hwarje christlig hustru wille märka på detta! Om <b>du</b> är
omwänd och din man icke; om du ock är förståndigare och skickligare än din
man, din pligt blir dock densamma att wara honom underdånig, så länge
han icke kräfwer en bestämd synd af dig. Tänk, hwilket groft och
ogudaktigt wäsende måste råda hos en <b>hedning</b>! Och dock bjuder apostelen,
att en christlig hustru skall wara honom underdånig, och will, att om
hon icke med ord får predika för honom, hon dock må göra det med sin
christliga undergifwenhet, mildhet, wänlighet, trohet, då möjligen äfwen
han, bewekt af ödmjukhetens och kärlekens försmältande kraft, stannar
för Guds ord, besinnar sig och säger: Jag ser på min hustru, att de
christna äro ett godt folk; Gud hjelpe ock mig att blifwa en christen!

Gifwe Gud, att hwarje christen hustru besinnade detta och allt,
hwad wi nu sett om hennes pligter! Det är wisserligen påkostande för
kött och blod, hwilket gerna will resa sig emot Guds ordning och säga:
Skall <b>jag</b> alltid wara underdånig? Men der Christi Ande bor, der måste
köttet korsfästas, och der bör det wara öfwermåttan ljuft för anden att
få weta, hwilka gerningar Gud will hafwa af oss, och att få göra det,
som man med wisshet wet behagar Honom. Såsom Luther härom säger:
"Det är en hög och ädel skatt, som en hustru kan hafwa, när hon så
skickar sig, att hon är mannen underdånig, att hon nemligen då är säker,
att hennes gerning behagar Gud. Hwad större glädje kan wäl
wederfaras henne? Derföre, den som will wara en christlig hustru, hon bör
tänka så: Jag will icke se på, hurudan man jag har, om han är god
eller ond; utan derpå wlll jag se, att Gud har satt mig uti äktaståndet,
och derföre will jag wara min man underdånig och lydig."

Troende qwinna, christliga maka,
Herren har bjudit: <b>din wilja försaka</b>!
Gör det åt<b> Honom</b>, om känslan än lider,
Fröjden och lönen Han gifwer omsider.

Blif i det dyra namn, som allena
Friden kan gifwa — och hjertan förena!
Omsorg, bekymmer i hemmet, det kära,
Ensam du bär ej, <b>ty Herren är nära</b>.
Den 29 Augusti

<b>I män, älsken edra hustrur och waren icke bittra emot dem</b>.
Col. 3:19.

Såsom grunden till hustruns pligter är underdånighet, så är grunden
till mannens pligter: kärleken. "I män, älsken edra hustrur". Der blott
kärlek är, der följer ock allt annat af sig sjelft; såsom apostelen säger:
"Kärleken är tålig och mild, han fördrager allting, tror allting, hoppas
allting, han tänker intet argt" o. s. w. Men för att betrakta den äkta
mannens kärlek till sin hustru, låtom oss särskildt samla wår 
uppmärksamhet omkring den högtidliga framställningen derom i Eph. 5. 
Apostelen säger: "I män, älsken edra hustrur, såsom ock Christus älskade
församlingen och har utgifwit sig sjelf för henne. Så skola ock
männerna älska sina hustrur såsom sina egna kroppar. Den som älskar sin hustru,
han älskar sig sjelf. Ingen har någon tid hatat sitt eget kött, utan
hellre föder och fodrar det, såsom ock Herren församlingen." Se hwilken
hög bild — till hög ära för äktakärleken — att den afbildas med Christi
kärlek, hwilken öfwergår all kunskap! Låtom oss nu bese lärdomarna häraf.
Det mest utmärkande i Christi kärlek till församlingen är, först, att
Han älskar oförskyldt, utan wår förtjenst eller wärdighet, blott på
Fadrens ewiga utkorelse; hwarom Han sjelf säger: "De woro dina, och du
har gifwit mig dem.  Allt, det du har gifwit mig, har jag förwarat.
Och ingen skall rycka dem utur min hand; ty Fadren, som har gifwit
mig dem, är större än alla." Så skall ock mannen älska sin hustru för
Fadrens wiljas skull, utan afseende på hennes större eller mindre
fullkomligheter, blott derföre att Fadren gifwit honom henne, att hon är
hans hustru. Den kärlek, som beror af egenskaper, af bättre och sämre
stunder, är en flyktig, obeständig och ytlig kärlek. Om Christus hade
älskat oss så, då hade Han icke gifwit sig sjelf ut för oss. Nej, att Gud
gifwit dig denna maka, fört henne i din famn och sagt: Denna skall wara
din, älska denna, håll dig till denna — si, det är tusen gånger mer än
alla de skönaste egenskaper hos en qwinna! För det andra, Christi kärlek
gjorde Honom och församlingen till ett; såsom apostelen här genast
anmärker: "Wi äro ledamöter af hans kropp, af hans kött och af hans ben."
Så, tillägger apostelen, äro ock äkta makar wordna ett, af de twå warder
ett kött. Detta sker dock icke blott genom kärleken, utan grundar sig
egentligen på en Guds tanke wid qwinnans skapelse. Öfwerwägom blott
den märkliga berättelsen derom i 1 Mos. 2. Först omtalas, huru Gud
skapade qwinnan af ett refben af mannen, och huru mannens första
utrop, då han såg qwinnan, war: "Detta är dock ben af mina ben och
kött af mitt kött." Då följer just derpå Guds första ord om den 
äktenskapliga föreningen, så lydande: "Fördenskull skall en man öfwergifwa
fader och moder och blifwa wid sin hustru, att de skola warda till ett
kött." Så har Herren Christus sjelf förklarat saken, då Han påminte
fariseerna om denna Guds stiftelse och sade om äkta makars oupplösliga
förening: "Så äro de nu icke tu utan ett kött." Derpå grundar sig
nu det apostelen här säger, att männerna skola älska sina hustrur såsom
sina egna kroppar, nemligen såsom werkligt warande deras egna kroppar;
ty märk, hwad som följer: "Den som älskar sin hustru, han älskar sig sjelf;
och ingen har wäl någonsin hatat sitt eget kött" m. m. Borde icke denna
omständighet wäcka mången man till besinning och mer kärlek till sin äkta
hustru? För det tredje, Christi kärlek war en uppoffrande kärlek; Christus
har älskat församlingen och gifwit sig ut för henne, derjemte föder och fodrar
Han henne; och icke det allenast, utan Han gifwer henne också hennes
gladare stunder, hennes fröjder och wederqwickelser. Så skall ock mannen
göra allt, för att icke blott försörja sin hustru, utan ock bereda henne
trefnad och wederqwickelser, såsom kärleken ju sjelfmant gör. Kortligen,
alla mannens pligter innefattas i kärleken. "I män, älsken edra hustrur!"

Men apostelen tillägger widare: "Och waren icke bittra mot dem."
Det är sannt, Gud har gifwit <b>eder</b> herradömet, hustrurna äro skyldiga
underdånighet; men tänken icke derföre, att I mån efter behag fritt
följa ett wredgadt sinne, wara wresiga och hårda i ord och bemötande
mot edra hustrur, utan waken öfwer eder sjelfwa! Apostelen Petrus
säger: "I män, bon när edra hustrur med förnuft och gifwen det
qwinliga kärilet, såsom det der är swagast, sin ära, såsom ock medarfwingar till
lifwets nåd, på det edra böner icke blifwa förhindrade." Wi äro alla
swaga käril, "lerkar", men likwäl är qwinnan det swagare kärilet; huru
kan då mannen wänta en sådan fullkomlighet af henne, att han aldrig
skulle fördraga något fel? Han bör derföre anwända sin makt "med
förnuft" och aldrig glömma, att qwinnan är för Gud lika högt aktad,
ty äfwen hon är <b>medarfwinge till lifwets nåd</b>. Ännu en gång sagdt:
Hon är skyldig att wara underdånig, det är sannt, och du har makt
att befalla; men anwänd din makt så, att du icke gör skada på det
swaga kärilet eller werktyget, att icke hennes sinne helt nedstämmes och
förslöas för dig.

Är dig en maka beskärd,
Älska och wårda den gåfwan;
Bristerna grannlaga fyll,
Swagheten wärna och stöd!

Wet, att din maka dock bär
Skönaste smycket bland alla.
G1öm ej, att sådan hon är,
<b>Är hon en gåfwa af Gud</b>.
Den 30 Augusti.

<b>Waren nyktra och waken</b>.   1 Petr. 5:8.

En wäg, på hwilken många saliga Guds barn förlora lifwet, är:
<b>den andliga lättjan</b> — bortläggandet af wapnen, försumlighet i
nådemedlens bruk, samt i trons och goda gerningars öfwande. I början af
nådewägen war det så kärt att få umgås med ordet, läsa, höra, tala,
skrifwa om Christus, om tron, om nåden, om kärlek och goda gerningar,
samt att i bönen tala med sin Gud och wid nattwardsbordet bespisas af
Honom. Då woro ock alla dessa stycken lifliga och dyrbara för hjertat,
och hela wäsendet war christligt. Men efter något år blef detta allt
mindre angeläget, då kommo till äfwentyrs nya göromål och hinder;
djefwulen gjorde dessa mycket wigtiga och ingaf själen dessutom, att hon
ju wisste, hwad hon behöfde weta, kunde nu någon tid lefwa af minnet
och hoppas, att Gud wäl skulle uppehålla lifwet. Kan han nu blott
föra själen ifrån ordet, då kan han sedan föra henne, hwart han will,
ingifwa henne hwad som helst. Detta är en wäg till allehanda afwägar,
sjukligheter och fall. Snart ser själen icke flera synder hos sig, än dem
förnuftet straffar; snart tror hon icke mer om nåden, än hwad hon anser
sig wärd att få tro; men då syndakänslan utdör, har hon nog tröst ändå.
Och så står hon snart åter blott i ett naturtillstånd.

Till den andliga lättjan hör också att försumma ordets efterlefnad
och att icke gifwa akt på Andens röst. I början wille själen göra allt,
hwad Herren har befallt oss, war uppmärksam på alla christliga pligter.
Wisst icke kunde hon fullgöra dem alla, dock stod hon i uppsåt och sträfwan
derefter och höll hwarje brist deruti såsom en synd, den hon inför Gud
beklagade, bedjande om förlåtelse derför samt om nåd och kraft till
förbättring. Nu deremot börjar hon föresätta sig sjelf ett wisst mått, huru
mycket hon kan och skall göra; och allt det öfriga lemnar hon alldeles,
sträfwar icke derefter, tänker icke derpå. Och när hon sålunda icke far
efter mer, än hwad hon redan gör, blir deraf en naturlig följd, att
hon icke får någon brist att ångra, att hon snart är så god, som hon
will. All sjelfbelåtenhet kommer nemligen blott af lättja och utaf
förgätande af Guds helighet, Guds buds andliga kraf. Och när nu
menniskan är nöjd med sig, icke mer känner skuld och brist, hwad är då tron
och hela det andliga lifwet? Hwad är då Christus för henne? En
drömbild, eller wäl en heliggörare, men icke en förswarare när
Fadren; en konung, hwilken man skall bekänna, hylla och hedra, men hwilken
i sanning i hjertats djup icke är så wigtig, kär och oumbärlig, som en
förswarare wore, hwilken står i Guds åsyn för oss och stundligen är wår
enda rättfärdighet. Kortligen, Frälsaren, Försonaren har för hjertat
förlorat sitt rätta och egentliga embete och wärde, är icke i sanning
hjertats lif och tröst, utan är det endast i inbillningen och i munnen.
När första stycket, bättringen, syndens känsla, är förloradt, så är både
det andra och det tredje falskt. Det är på denna wäg, som det af en
christen blir en farise.

Af denna lättja kommer äfwen en annan olycklig följd, nemligen
denna <b>tomhet</b> i själen, denna ledighet, ledsnad, ljumhet och säkerhet,
hwarigenom alla portar öppnas för djefwulen och hans sällskap. Då
der icke mer är någon strid eller någon segerfröjd, ingen synd, ingen
nöd, ingen bön, ingen glädje öfwer nåden, kortligen ingen öfning, så
är christendomen snart utlärd, har intet synnerligt uti sig, endast ledsnad
och tyngd. Detta är det tillstånd, som Christus kallar, att huset är
rensopadt och wäl tillpyntadt. Dit går djefwulen och gifwer själen en
sysselsättning i ledsnaden, en uppfyllelse i tomheten — någon afgud,
eller någon syndalusta, som han framställer mycket behaglig och ljuflig
och intet farlig. Denna smakar nu owanligt wäl efter fastandet, emedan
der är förut så tomt, så ledigt, der war ingen öfning, ingen skatt, intet
kärt sällskap för hjertat; och menniskohjertat är så danadt, att det alltid
will hafwa någon uppfyllelse, någon skatt, något sällskap — då nu skatten
saknas, glädjen öfwer nåd, umgänget med Gud och abbaropandet upphört,
då smaka och intaga de nya sakerna, då super hjertat i sig, hwad
djefwulen erbjuder, såsom en tom swamp suger i sig watten. Och med
denna lustan eller afguden, t. ex. werldswänskap, eller werldsära och
utmärkelse, eller jordisk winning, eller wällust, eller någon annan afgud
— med denna går den gamle "starke" med sina sju ännu skadligare
andar der in, "och de bo der".

Det är sannt, wäl får hwarje christen förebrå sig mycken andlig
lättja och försumlighet; men derwid bör den åtskilnad märkas, dels att
deras öfwerklagade tröghet ofta är blott en saknad af <b>känslans</b> liflighet,
under det de dock dagligen stå i öfning, bruka nådemedlen och fara efter
att både tro och älska; dels att äfwen om werklig lättja inträffar, men
de likwäl låta Herrens Ande straffa och uppwäcka sig, så att de rädas
derför, begynna taga till ordet och hos Gud söka nåd att blifwa bättre,
så blir dock der icke död. Men går det deremot så, att man icke har
några bestraffningar för sin lättja, eller icke får tid att lyssna till Andens
wäckelser, utan det får gå an och gå fram, så illa det är, då lutar
det till fall och död.

Herre, må jag städse
Uti öfning stå,
Så att intet hindrar
Mig din wäg att gå.
Ware du så dag som natt
Hjertats enda skatt.

Låt mig aldrig finna
Ro förutom dig.
Blif allt mer omistlig,
Kär ock dyr för mig,
Tills jag nått min wandrings slut
Och får hwila ut.
Den 31 Augusti.

<b>Guds frid regere i edra hjertan</b>.  Col. 3:15.

Att wi skulle hafwa frid med Gud, war det förnämsta målet för hela
Christi försoning. "Näpsten ligger uppå Honom, på det wi skulle hafwa
frid. Rättfärdighetens frukt skall wara frid, och rättfärdigbetens nytta
skall wara ewig stillhet och säkerhet. Så att mitt folk skall bo uti
fridshus uti trygga boningar och i skön rolighet." Och Paulus förklarar
det så: "Då wi äro wordna rättfärdiga af tron, hafwa wi frid med Gud
genom wår Herre Jesus Christus." Nu, så talar Skriften. Skulle
icke då Guds frid regera i hwarje troende hjerta? Eller är det icke
sannt, hwad Skriften säger, att då wi blifwit rättfärdiga af tron,
hafwa wi frid med Gud? Skriften kan icke ljuga. Hwadan kommer det
då, och hwad betyder det, att likwäl denna werkliga frid med Gud är
en så sällsynt gäst ibland oss? Wi tala icke om dem, som aldrig ens
weta, hwad en sann frid med Gud will säga. Dessa hafwa antingen
så mycken frid af annan art, att de aldig kunna få Guds frid, de lefwa
i säkerhetens frid, en frid, som kommer af ett friskt, lätt blod, eller af
god lekamlig ställning och dylikt. Eller ock äro de wäckta, jagade och
marterade trälar under otro och lagarbete, inwärtes gnagna af en
pinsam oro, af fruktan och styng i samwetet. Dessa borde blott märka,
att det fattas dem ett wigtigt stycke, ty Skriften säger ju uttryckligt, att
då wi äro wordna rättfärdiga af tron, hafwa wi frid med Gud. Eller
månne Skriften ljuger! Förstår du icke, att det fattas dig den werkliga tron?

Men wi wilja tala om dem, som hafwa kommit till tro och frid,
men åter nedsjunkit i ofrid, räddhåga, mörker och trälsinne, och hwilka
sucka: "Min näpst är hwar morgon för handen; waknar jag, så är det
räddhåga; somnar jag, så är det ängslan; mitt lif är suckan."
Då frågas: Hwad är orsaken, att äfwen troende själar ofta gå i ofrid och
qwal? Swar: Att en christen blott saknar känslans frid, under det
han dock ser på Christus och evangelium, men han får det icke så in i
hjertat, att det ger lif och frid, detta är mer pinsamt än farligt. Ty
om han dock kan säga: "Likwäl blir jag, Herre, städse wid dig; om
mig än kropp och själ försmäktade, är du, Gud, alltid mitt hjertas tröst
och min del. Om du än låter mig wandra i en mörk dal, så är du
dock trofast, och det blir efter ditt ord." Si, om jag ännu kan tala
så med min Gud, då är det icke farligt, då är den ofriden icke till döds,
utan till Guds ära; då kan den bestå blott uti ett Guds fördöljande,
en behöflig tuktan, eller ock uti en naturlig sjuklighet, som icke alls rör
själen. Men då man är <b>utan allt fäste i ordet</b>, tänker hit och dit, ser
på sina synder och sina pligter och sina företag att hjelpa sig, men allt
är träldom och räddhåga; då är det fara på färde, då är det en otro
och ett trälsinne, som kan blifwa till döds, om der icke snart blir hjelp och
tröst. Hwad böra då sådana själar göra? Först böra de upphöra med
allt eget görande; de böra låta straffa sig för sin otro och sjelfrättfärdighet
och besinna, huru de dermed försmäda den käre Frälsaren för allt,
hwad Han så rikligen har gjort och lidit för oss samt i ordet och
sakramenterna skänkt och tillsagt oss. De böra wakna och besinna sig, att de
gå och skåda blott på sig sjelfwa, sina synder och sina känslor, liksom 
deras synder nu gällde mer än hela Christi förtjenst, och deras tankar,
känslor och tycken gällde mer än alla Guds wittnesbörd, både Andens,
wattnets och blodets! De böra besinna sig, att de gå och tänka, gissa
och mena hit och dit och wänta swar på sitt hjertas frågor ur luften,
då Herren lemnat swaret i sitt ord och sina sakramenter. Derföre när
dig fattas frid med Gud, när i ditt hjerta är mörkt och ängsligt, sätt
dig icke ned att blott tänka hit och dit, huru det må wara med din
själ och med Guds nåd emot dig. Tag dig icke heller före att blott 
arbeta på ditt hjerta, att det må tänka godt om Gud. Nej, hör, läs,
betrakta evangelii ord, under suckan till Gud om öppnade sinnen, om
trons gåfwa. Och si, om du blott får ögonen öppnade, så att du ser
Guds herrlighet i hans evangelium, så skall du få stor, outsäglig frid.
Den wärsta fridstöraren och anfäktningen består i wåra synder samt i
twiflen på wår omwändelse och rättsinnighet. Men nu säger apostelen:
"Wi wordo förlikta med Gud genom hans Sons död, den stund wi ännu
woro owänner." Om jag är i den anfäktningen och sorgen, att jag
icke är rättligen omwänd och derföre icke får tro, så säger apostelen, att
wi blefwo förlikta med Gud, den stund wi ännu woro owänner — icke
den stund wi blefwo omwända och Guds wänner — och genom hans
Sons död, icke genom wår bättring, ånger och tro. Kunde jag blott
tro detta, att hela werlden blef i Christi död förlikt med Gud, och att
på ögonblicket när denna nåd blir mitt hjertas föremål, dess tröst eller
åtminstone längtan, jag genast är rättfärdig och salig, att jag således
bör tro på en nåd, som finnes till, förrän jag tror, som finnes till för
hela werlden;  då måste jag ju få en stor, hög och salig frid för den
nämnda anfäktningen. Och när en om sin synd och sin bättring 
bekymrad själ får denna tröst, då är der både omwändelse, bättring och tro
af rätta slaget.

Lofwa Herren, min själ,
Allt är godt, allt är wäl,
Du behöfwer ej sörja nu mer,
<b>Det är färdigt och gjordt,
Hwad du göra har bort,</b>
Gud till dig i barmhertighet ser.

O, hwad under af nåd
I Guds ewiga råd,
Att wi sådant få lita uppå.
När<b> Guds Son är wår frid</b>
I all möda och strid,
O, hwi frukta och ängslas wi då?
Den 1 September.

<b>Derföre beprisar Gud sin kärlek till oss, att Christus är död för
oss, när wi ännu woro syndare</b>. Rom. 5:8.

Gud "<b>beprisar</b> dermed sin kärlek", säger apostelen, "<b>framställer</b> sin
kärlek", d. ä. förklarar och bewisar den inför hela werlden, "gör den så
sior, så wiss och uppenbar, att det icke är möjligt, att en menniska, som
rätt betänker detta kärleksbewis, kunde twifla derpå" (Luther). Den som
ock eljest wore full med twifwel på Guds kärlek, full med samwetsoro
och bäfwan för Guds wrede öfwer synden, borde dock wid detta bewis
begynna att ana något om Guds hjertelag, begynna inse och förstå, att
med allt Guds heliga nit emot synden Han likwäl måste hafwa i sitt
hjerta en oändlig kärlek och warkunsamhet öfwer syndarena. Sådant
hade wi aldrig kunnat tänka, om icke Gud sjelf genom detta stora 
bewis uppenbarat det. Dermed beprisar Gud sin kärlek till oss; såsom
ock Christus anför endast detta bewis, då Han will förklara sin Faders
kärlek till oss: "Så älskade Gud werlden, att Han utgaf sin ende Son."
Så säger ock Johannes, att detta är det egentliga bewiset: "Derpå känna
wi Guds kärlek, att Han har låtit sitt lif för oss." Och åter: "Derpå
är Guds kärlek till oss worden uppenbar, att Gud har sändt sin ende
Son i werlden, att wi skola lefwa genom Honom." Och wi hade 
eljest aldrig kunnat tänka något sådant om Guds hjertelag. Derföre 
heter det ock rätteligen, att Gud har sålunda framställt sin egen kärlek —
det är endast Guds egen exempellösa kärlek, som på detta sätt bewisat
sig. När wi älska någon, måste det wara en wän, eller åtminstone en
god, älskwärd menniska; se wi twärtom något förhatligt hos en
menniska, eller hon är wår owän och belackare, då pläga wi icke älska, utan
hata en sådan. Så är det med wår kärlek efter naturen. Men Gud,
som har det högsta hat till synden och derjemte ser oss allesammans fulla
med synd, Han har dock en sådan kärlek till syndaren, att Han hellre
gaf sin älsklige Son i döden, än Han wille se syndarens död.

Och när wi rätt betänka, hwad apostelen så ofta upprepat, nemligen
att Gud gjorde detta för ogudaktiga, för syndare, för owänner, måste
wi wäl med stor förundran fråga: O du milde Gud, hwadan har du dock
en sådan kärlek? Är det sannt, att du så älskar? Och hwad är det, som 
bewekt dig till en sådan kärlek? Så bekänner en gammal och till himmelriket
lärd Guds tjenare, att han länge hade fördjupat sig i den frågan, hwad
som kunde wara den egentliga bewekande orsaken och grunden för Guds
kärlek till syndare; och han säger sig omsider hafwa kommit till detta
slut i frågan: "Gud älskade, derföre älskade Han." Orsaken låg just i
Guds egen kärlek; Han hade ett sådant hjerta, som älskade, derföre 
älskade Han. Gud har sjelf förklarat sin kärlek med bilden af en moders
kärlek. Då du ser en moder med outtröttlig kärlek bära och sköta sitt
sjuka barn den ena dagen efter den andra, och äfwen under natten, då
andra menniskor sofwa, lika oförtröttligt waka wid dess bädd eller bära
det på sina armar, ett barn som ännu intet annat gjort än med alla
sina behof af hjelp, af ans och skötsel utmatta sin moder, och du frågar
henne, hwarföre hon ännu så älskar det; så kan hon intet annat skäl
gifwa, än att hon känner det så i hjertat, hon skall undra på din fråga
och säga: Det är ju mitt barn. Att hon älskar sitt barn, är således
en naturens lag för modershjertat; hon behöfwer icke ålägga sig det,
och det betecknar icke ens en from moder, utan endast en moder. Och
denna modershjertats natur är så mäktig, att om barnet ock framdeles
blir ett sådant sorgebarn, som för sina brott faller i den borgerliga
rättwisans händer och måste straffas, kan en naturlig moder icke med
likgiltighet tänka derpå, utan har derwid ännu det bittraste lidande.
Sådant är modershjertats natur. Tänk, om det ock är så med Guds hjerta!
Tänk, om Gud har en lika djup kärlek till oss, som en moder har till
sitt barn! Men Herren Gud säger sjelf, att Han har en ännu djupare
kärlek. Så säger Herren: "Månne ock en qwinna kan förgäta sitt barn,
så att hon icke förbarmar sig öfwer sitt lifs son? Och om hon än 
förgåte honom, så will jag dock icke förgäta dig." "Och derpå känna wi
Guds kärlek, att Han har låtit sitt lif för oss."

Men härwid hafwa wi dock widrört ännu en omständighet, som
kan förklara Guds kärlek till menniskan. Det är en kärlek till barnet.
Sådant antyder Herren dermed, att, då Han talar om sig sjelf, Han
frågar: "Månne ock en qwinna kunna förgäta sitt barn?" Huru djupt
fallna och ömkligt wanställda barn wi ock äro, och huru långt bortkomna
i synd och ogudaktighet, kan Gud dock icke förgäta, att menniskan är
hans barn. Han säger sig hafwa en moders kärlek till oss. Herren
Gud har dock skapat oss till sina barn och arfwingar. Och då 
djefwulen förförde oss, wille Gud dock icke dermed lemna honom rofwet. Han
wille ännu göra något för att frälsa barnet. Detta kan till någon del
förklara denna annars obegripliga Guds kärlek, att Christus är död för
oss, då wi ännu woro syndare.

Jag wet, att Herren är <b>min Far</b>
Och jag hans kära barn,
Ty Han är den, som sjelf mig har
Gjort fri från syndens garn.

Jag wet, hans kärlek är så stor
Att den tar aldrig slut;
Så länge jag hos Honom bor
Han ej mig drifwer ut.
Den 2 September.

<b>Hwilken är Gud öfwer allting, högtlofwad ewinnerligen. Amen</b>.

Rom. 9: 5.

Då detta säges uttryckligen om  Christus, nemligen att Han är
"Gud öfwer allting, högtlofwad från ewighet till ewighet", så hafwa wi
här ett af de märkwärdigare språken om wår Herres Jesu Christi ewiga
gudom. Apostelen hade först talat om Christi menskliga härkomst, och
då war det just nu på sitt ställe att också erinra om hans gudomliga
natur. Och här gör han det med så klara och otwetydiga ord, att detta
ställe alltid medfört ett swårt bekymmer för dem af wår Herres fiender
och hans gudoms förnekare, hwilka i sin dårskap dock icke kunnat
bortkasta hela Skriften. Men desto mer dyrbart är detta språk för alla
troende, särdeles för dem som blifwit wäl beskjutna med twiflens 
glödande skott. Har du ock aldrig twiflat på Christi gudom, så betänk
likwäl storheten och wärdet af den tro, som du då bekänner! Tror du
werkligen, att den ewige Guden blifwit menniska som wi, synden 
undantagen? Betänk en gång, hwad det innebär och medför. Och tänk, om
wi icke hade tillräckliga wittnesbörd härom! Prisom då Gud, att 
Skriftens wittnesbörd i denna wår högsta lifsfråga äro så tillräckliga och
otwetydiga. Wi wilja erinra oss några ibland dem. Ibland mängden
af dessa wittnesbörd upptaga wi nu endast sådana, som tala om, hwad
Christus warit och gjort före sitt menniskoblifwande. Sådana äro
följande. Han framställes säga till Fadren: "Brännoffer och syndoffer
behaga dig icke; då sade jag: <b>Si jag kommer</b>; i boken är skrifwet om
mig, att jag skall göra din wilja, o Gud." Och åter: "Efter barnen
hafwa kött och blod, är ock Han worden delaktig deraf." Uti dessa
ställen uttryckes, att Han warit till före sitt menniskoblifwande. Så
ock i det märkwärdiga stället Joh. 1: <b>"I begynnelsen war Ordet</b>, och
Ordet war när Gud, och Gud war Ordet. Genom det äro alla ting
gjorda, och det förutan är intet gjordt, dom är gjordt. Och Ordet wardt
kött och bodde ibland oss; och wi dågo hans herrlighet, dåsom enda
Sonens herrlighet af Fadren, full med nåd och sanning." Här säges
uttryckligt, att densamme, som i begynnelsen skapade allting, wardt kött
och bodde ibland oss. Så ock i Phil. 2, der det säges om Christus,
att "ändock Han war i Guds skepelse, räknade Han icke för rof att wara
Gud jemlik, utan förnedrade sig sjelf, tagande på sig en tjenares 
skepelse och wardt lika som en annan menniska och i åthäfwor funnen som
en menniska." Här säges ock, att Christus sjelf antog tjenareskepelsen
och wardt såsom en annan menniska, följaktligen att Han war till,
förrän Han gjorde sådant. Så säger Han ock sjelf, att Han warit i
himmelen, förrän Han kom till jorden. "Ingen far upp i himmelen,
utom den som for ned af himmelen, menniskans Son, som är i 
himmelen;" och i v. 31 säger Döparen om Honom detsamma: "Den af
himmelen kommer, Han är öfwer alla." Och åter säger Christus: "Jag
är nedkommen af himmelen, icke att jag skall göra min wilja, utan hans
wilja, som har sändt mig." Och åter: "Huru skall då ske, när I
warden seende menniskans Son uppstiga, dit Han förr war." Och åter:
"Fader, förklara du mig när dig sjelf med den klarhet, som jag hade
när dig, förr än denna werlden war." Hör dock sådana ord! Han war
hos Fadren, förr än denna werlden fanns. Äfwen säges på många ställen,
att allting är skapadt genom Sonen. Utom det redan anförda Joh. 1,
säges ock i Col. 1 om "Guds älskelige Son": "Genom Honom äro alla
ting skapade, som äro i himmelen och på jorden, synliga och osynliga,
ware sig thron, eller herrskap, eller förstadöme; allt är skapadt genom
Honom och till Honom;" och i Ebr. 1: "Genom hwilken Han ock har
gjort werlden." Uti sådana ställen säges uttryckligt, att Jesus Christus,
som gick här på jorden, har skapat allting, och att sådant skett, förrän
Han blef menniska. En sådan person måste wara den ewige Guden
sjelf. Så säges ock i Mich. 5, att densamme, som skulle födas i 
Bethlehem, hade sin tillwaro ifrån ewighet: "Och du, Bethlehem Ephrata,
som är liten bland de tusende i Juda, utaf dig skall mig den komma,
som skall wara en Herre i Israel; hwilkens utgång har warit af 
begynnelsen och af ewighet." Så sade ock Herren Jesus med majestätiskt
lugn till judarna: "Sannerligen, sannerligen säger jag eder: Förr än
Abraham war född, är jag." Men huru kunna wi uppräkna alla 
sådana wittnesbörd? Låtom oss endast prisa och tillbedja!

Och till denna förklaring, att Christus war Gud, högtlofwad i
ewigheterna, sätter nu apostelen Amen. Amen war ett bekräftelseord,
som betecknade, att det sagda war en wigtig och en orubblig sanning. Den
sanningen, att Jesus Christus war den ewige Guden, bekräftades ock
rätteligen med Amen. Det hafwa wi sett i de anförda bibelställena.
Christus är Gud öfwer allting, högtlofwad ewinnerligen.   Amen.

O högsta gudomshemlighet
Af allt, hwad jord och himmel wet,
Att Gud är menska worden;
Guds egen Son är menskobarn.
Gud öfwerallt, bland hö och skarn,

Nedbäddas — märk de orden.
Ingen man nånsin kan
Det utgrunda, nej, wi blunda
Sitta tysta.
Änglarna det skåda lysta.
Den 3 September.

<b>Waren glada i hoppet</b>.  Rom. 12:12.

Med hoppet menar apostelen de trognas förwäntan af den
tillkomande herrligheten. Tron omfattar Guds närwarande nåd, men hoppet
ser upp till "den herrlighet, som Gud skall gifwa". Nu säger apostelen,
att wi i detta hopp skola <b>wara glada</b>. Apostelen bjuder icke, att wi
skola wara glada öfwer ingenting — icke heller öfwer något ringa eller
förgängligt, utan han föreställer oss hela den ewiga salighetens hopp till
glädjeämne. Om wi rätt besinnade detta, nemligen till hwilket hopp
wi äro kallade, och sedan rätt lefwande trodde, hwad Gud lofwat, skulle
wi säkert wara fulla med fröjd — och det icke blott i de dagar, då det
går oss wäl, utan äfwen wid wåra bedröfligaste erfarenheter på jorden.
Och denna glädje, glädjen i hoppet, är af en wida större wigt och 
wälsignelse, än wi wanligen tänka; den medför en ny kraft i hela wår
christendom. Må wi derföre något närmare betrakta detta ämne.

Hwad nu angår <b>hoppets föremål</b>, eller de herrliga ting wi af Gud
förbida, skola wi wäl aldrig i tiden kunna rätt fatta dem; ty "hwad
intet öga sett, och hwad intet öra hört, det har Gud beredt dem, som
Honom älska". Men redan det, som wi uti Guds löften se och ana,
är så stort och herrligt, att ingen menniska kan utsäga det. Hwem kan
säga, huru mycket det innebär, att wi skola warda Guds arfwingar och
Christi medarfwingar? Och hwilka äro de, som skola blifwa så 
årofulla och saliga? Uttryckligen alla de, som häri tiden äro Guds barn;
ty så lyder ordet: "Äro wi nu barn, så äro wi ock Guds arfwingar
och Christi medarfwingar" — således, hwar och en som blifwit uttagen
från werlden, som genom Guds ord och Ande blifwit uppwäckt ur
syndasömnen och funnit sin salighet blott i Christus samt ännu städse, med
alla sina skröpligheter, hänger wid Honom, icke kan umbära hans nåd
och wänskap, ja, hans kött och hans blod, d. ä. hans försoning, utan
har deruti sin mat, sitt lifsbehof för själen. Så säger Herren Christus:
"Hwilken som äter mitt kött och dricker mitt blod, han har ewinnerligt
lif, och jag skall uppwäcka honom på yttersta dagen." Tänk, att Herren
Christus säger sjelf om alla sådana fattiga själar, som blott i hans
försoning hafwa sin tröst, att de skola hafwa det ewiga lifwets salighet.
Och det säger Han alldeles bestämdt och upprepar det många gånger.
Hwem kan då säga, huru lycklig en sådan menniska är? Hwem kan
utsäga, huru mycket som ligger i Christi egna ord: "Då skola de 
rättfärdiga skina såsom solen i deras Faders rike." Hwem kan utsäga, huru
mycket det innebär, som Johannes säger: "Då warda wi Honom lika;
ty wi få se Honom, såsom Han är." Och detta hopp hade redan David,.
då han sade: "Jag will skåda ditt ansigte uti rättfärdighet; jag will
warda mätt, när jag uppwaknar efter ditt beläte." Herren Christus
har ock uttryckligt förklarat: "Fader, jag will, att der jag är, skola ock
de wara med mig, som du har gifwit mig, att de skola se min
herrlighet, den du har gifwit mig." Hwad kan wara wissare, än det Herren
Christus sjelf säger? Wårt salighetshopp har således en alldeles oswiklig
grund, hwarföre det ock kallas ett "säkert och fast wår själs ankare".

Hafwa wi nu ett så herrligt och så fast grundadt hopp om den
ewiga glädjen, wisst borde wi då taga afsked från alla jordiska sorger
och säga: Bort bedröfwelse, bort ängslan och oro! Jag har en ewig
lycka; jag går mot en ewig glädje — så sannt salighetens hopp icke är
grundadt på <b>wår</b> wärdighet eller wåra tankar, utan på Guds egna
gerningar och ewiga råd. Det är både owärdigt för Christi bekännare och
äfwen stor skada för wår christendom, att wi glömma wårt salighetshopp
och icke glädjas deraf, utan gå med tunga steg och suckar emot
himmelens glädje. Om wi med mer allwar och flit winnlade oss om wårt
salighetshopp, skulle det, såsom nyss sades, gifwa styrka åt hela wår
christendom; det skulle göra oss mer angelägna om den rätta wägen till
lifwet och mer liknöjda för det jordiska; det skulle lifwa oss till mer
tålamod och uthållighet i striderna för <b>kronan</b>. Derföre blir ock salighetens
hopp kalladt en <b>hjelm</b>. Hjelmen är en wigtig del af wapenrustningen;
den gör, att wi med mera mod löpa fram i striden. Och då apostelen
kallar hoppet ett "säkert och fast wår själs ankare, har han dermed uttryckt,
att salighetens hopp skall under alla frestelsestormar qwarhålla oss hos
Herren, att wi icke helt bortföras på werldens wilda haf. Ett lefwande
och fast hopp skall i lidandets och nödens tid införa oss uti himmelens
ewiga hugswalelser och i den jordiska lyckans och glädjens dag hålla oss
nyktra och förståndiga, så att wi ännu med apostelen säga: "Jag
åstundar att skiljas hädan och wara när Christus, hwilket ock wore mycket
bättre." O, måtte Herren förlåta wår otro, att wi så litet glädjas i
hoppet! Och måtte Han hjelpa oss till någon förbättring äfwen häruti!

I himmelen, i himmelen
Der Herren Gud sjelf bor,
Hur herrlig blifwer sällheten,
Hur outsägligt stor!
Der ansigte mot ansigte
Jag ewigt, ewigt Gud får se,
Se Herren Zebaoth.

O, Fader, Son och Ande dig
Ske ewigt lof och pris!
Ack, öppna ock en gång för mig
Din himmels paradis!
Ja, då jag göms i dina sår,
Jag af din nåd min krona får,
O, Herre Zebaoth.
— 495 —

Den 4 September.

<b>Kreaturens högliga åstundan wäntar efter, att Guds barn skola
uppenbaras . . . .Ty kreaturen skola ock warda fria af 
förgänglighetens träldom till Guds barns herrliga
frihet</b>.  Rom. 8:19,21.

Med en hög och storartad framställning om skapelsens suckan efter
förlossning will apostelen här gifwa Guds barn en ytterligare grund för
<b>wissheten</b> och <b>storheten</b> af deras tillkommande herrlighet, hwarom han
förut talat. Emedan Gud i begynnelsen skapade allt, hwad som är på
jorden, till sina barns tjenst och glädje, och dermed till sitt herrliga namns
lof och ära, men denna skapelse wid wårt syndafall fick sin del af 
förbannelsen, så att den nu icke uppfyller denna sin ursprungliga
bestämmelse, i det den dels icke tjenar Guds barn så, som den skulle hafwa
tjenat dem, om synden icke tillkommit, dels ock till största delen tjenar
Skaparens fiender och försmädare, ja, tjenar synden, emedan den af de
flesta menniskor missbrukas till synd; så är dock detta ett förtryck, en
träldom, som skapelsen lider emot sin wilja eller utan sin skuld, men
för hans skull, som underkastat den sådan träldom. Detta
missförhållande skall dock icke alltid wara; skapelsen är underkastad förgänglighetens
träldom "på en förhoppning" att också den en gång skall warda fri
derifrån till Guds barns herrliga frihet. Detta är den egentliga saken,
som här framställes. Men likasom profeterna ofta tala om den
förnuftslösa skapelsen såsom om förnuftiga warelser, då de t.ex. säga, att berg
och högar fröjdas, att träd på marken klappa med händerna, att sol och
måne, wilddjur och fiskar lofwa Herren; så ser ock apostelens andliga
öga hela skapelsen uti en lidande, en orolig längtan att komma till sitt
mål; han hörer skapelsen sucka och ängslas i wäntan efter Guds barns
och sin egen förlossning från den närwarande träldomen. Och detta
framställer apostelen till att styrka och uppmuntra alla christna, för det
första med den <b>wisshet,</b> den <b>borgen</b> för wår herrlighets uppenbarelse,
som ligger deruti, att hela skapelsen skall först med Guds barns herrliga
frihet komma till sin bestämmelse; ty de måste då wisserligen hafwa ett
annat och bättre lif att wänta, efter den närwarande werldsordningen
icke kan wara den rätta, eller den som Gud i begynnelsen åsyftade, utan
wi hafwa efter hans löfte att wänta nya himlar och en ny jord. Och
för det andra skulle de besinna <b>storheten</b> af den herrlighet, som då
kommer att uppenbaras, när hela skapelsen skall förnyas och förherrligas till
deras herrlighets uppenbarelse, när alla Guds skapade werk, de, som
skola tillhöra den nya himmelen och den nya jorden, skola renas, 
förnyas och förskönas blott derföre, att Guds barns herrlighet skall desto
mer framstå.

Apostelen will säga, att skapelsen, hwilken för syndens skull blef
genom Guds dom underkastad wanskligheten, skall återställas från sin
närwarande förnedring, under hwilken den suckar, och att den, enligt
Guds löften om en förnyelse, wäntar att tillika med Guds barn få del
i befrielsen från förgänglighet och förderf och att med dem iklädas den
herrlighet och skönhet, i hwilken den en gång ur Skaparens hand 
framträdde. När endast en dotter i ett rikt hus skall stå brud, så blir hela
huset renadt, prydt och siradt för högtidligheten; alla gäster, ja, äfwen
tjenstefolket skola då bära sina högtidskläder. Skapelsen är det rika hus,
i hwilket Gud insatte menniskan till barn och arfwinge. När Christi
brud skall ingå i sin brudgums herrlighet, när Guds barn skola aflägga
den ringhet och det förakt, hwarunder de i tiden warit fördolda, och
uppenbaras i deras sanna höghet och herrlighet, då skall ock allt, som
tillhört deras boning, förnyas, renas och prydas; hwarom Petrus säger,
att elementen skola smälta af hetta, och jorden med de werk, som äro
derpå, skola afbrännas; men nya himlar och en ny jord wänta wi efter
hans löfte, deruti rättfärdighet bor. De ting, som skola tillhöra den
nya himmelen och den nya jorden, tillredda för Guds barn, skola befrias
ifrån förbannelsen och återställas i det tillstånd af fullkomlighet, i hwilket
de woro, då Gud i begynnelsen såg på allt, det Han hade gjort, och
förklarade, att "det war allt ganska godt".

Gr.-textens ord på <b>högliga åstundan</b> betecknar egentligen en
wäntan, deri man med uppräckt hufwud skådar ut efter den wäntade.
Lutkeman ser derföre här bilden tagen af en hop menniskor, som så
innerligt längta att få se sin älskade konung komma, att de med
uppsträckt hals höja sig öfwer hwarandra för att se, om han ännu närmar
sig. Så wäntar ock hela skapelsen med innerlig åstundan efter något.
Och hwad är då det, som den så innerligt efterlängtar? Apostelen
säger: Guds barns uppenbarelse; den wäntar efter, "att Guds barn
skola uppenbaras". Här äro Guds barn så fördolda dels under 
allehanda sin egen skröplighet, dels ock under tidens wedermöda, kors och
lidande, att de icke ens sjelfwa weta, hwilka de äro. Mycket mindre
kan werlden känna dem. Men en gång skall deras fördolda herrlighet
framlysa; och derefter wäntar hela skapelsen med innerlig åstundan.

Nya himlar och den nya jorden
Wänta wi — de dyra löftesorden
Skola i sin tid fullbordan nå.
Herrens wänner längta till den stunden,
Skapelsen ock längtar, ännu bunden
Wid förgänglighetens band också.

Snart, ja snart skall Herren Jesus komma,
Samla sina kära, sina fromma,
Helt bekläda dem med herrlighet.
Och med dem skall skapelsen förklaras
Och till samma frihet uppenbaras,
Njuta den med dem i ewighet.
Den 5 September.

<b>Gifwen icke synden edra lemmar till orättfärdighetens wapen,
utan gifwen eder sjelfwa åt Gud.</b>  Rom. 6:13.

Apostelns förmaning är här, att om wi ock icke kunna undkomma
syndens inre rörelse i onda tankar och lustar, wi dock icke måtte äfwen
med wår kropps lemmar utföra det onda, utan ännu, twärtemot den
inre ondskan, tala och lefwa efter Guds ord. Derföre menar han
werkligen här wår dödliga <b>kropp</b> och dess <b>lemmar</b>, ögon, öron, tunga, hand,
fot o.s.w. Till exempel: Ditt <b>öga</b> känner sig retadt antingen af
jordens förgängliga skatter, eller af en förförande kroppsfägring, eller af
werldens flärd och prål. Dessa synliga föremål wilja då draga dig till
synden. Då gäller det att fly den uppstigande lustan och icke ens låta
ögat sysselsätta sig med de förledande föremålen; annars lemnar du det
åt synden till ett orättfärdighetens wapen. Genom ditt <b>öra</b> emottager
du frestelser af syndigt och förledande tal; stannar du likwäl och lyssnar,
då gifwer du ditt öra åt synden till ett orättfärdighetens wapen. Du
frestas af wreden att med din <b>tunga</b> såra, sticka eller rifwa din 
medmenniska; du frestas af hemligt agg eller afund att förtala eller illa
berykta din frånwarande nästa och till det wärsta uttyda hans ord och
gerningar. Lemnar du nu i sådana frestelser tungan frihet, då gifwer
du henne åt synden till ett orättfärdighetens wapen.

<b>Utan gifwen eder sjelfwa</b>, d. ä. själ och kropp, med alla inre och
yttre krafter, <b>åt Gud</b>. Först hjertats fruktan, förtröstan och kärlek, och
sedan all lydnad och tjenst med görande och lidande: detta är, hwad wi
skola gifwa åt Gud. Honom skola wi gifwa oss sjelfwa, med allt hwad som
är i oss; åt Honom skola wi egna hela wårt l1f, med alla wåra
förmögenheter; wi skola icke undandraga oss något arbete, som Han will hafwa
af oss; intet lidande eller kors, som Han pålägger oss; för Honom skola
wi icke hålla wårt lif för kärt. O, hwilken nåd, att så få gifwa sig
åt Gud, att Han will hafwa oss till sina egna, att Han will säga till
en arm syndare: "Gif mig, mitt barn, ditt hjerta."

Och då wi så gifwit oss sjelfwa åt Gud med allt, hwad som är i oss,
måste wi ock egna åt Honom wåra lemmars tjenst till rättfärdighetens
wapen. Här finna wi, att <b>den</b> fromheten är icke den rätta, då man
will gifwa åt Gud endast hjertats inre dyrkan och äfwen afhålla sina
lemmar från synden, men will sedan förblifwa owerksam och ingenting
göra till Herrens tjenst. Apostelen säger här, att wi ock skola tjena
Honom med wår utwärtes menniska — han säger, att wi skola "gifwa
Honom wåra <b>lemmar</b> till rättfärdighetens wapen". Wi skola icke blott

                                                                               
wara fromma och intet ondt göra, utan ock wara werksamma och 
anwända wåra lemmar i Herrens tjenst. Till<b> wapen</b>, säger apostelen
Det antyder, att äfwen <b>wår</b> konung förer ett krig på jorden, uti hwilket
wåra lemmar skola tjena såsom wapen. Och till <b>rättfärdighetens</b> wapen,
säger han. Wår konung skall "upprätta rätt och rättfärdighet på jorden",
d. ä. allt hwad sannt, godt och heligt är, och dertill skola wi få bidraga.

Detta kunna wi göra på mångahanda sätt, "hwar och en med den
gåfwa, som han har fått". Wi skola bruka wåra lemmar, ögon, öron,
hand, tunga, icke blott till det man wanligen kallar gudstjenst, höra
och betrakta hans ord, tillbedja och bekänna Honom, utan ock till allt
hwad kärleken kräfwer i wårt dagliga lefwerne, i huset och den jordiska
sysslan, då wi af Christi kärlek bewekta gerna tjena wår nästa. När
du för Herrens skull tåligt och ärligt arbetar, eller gifmild utdelar af
ditt jordiska goda, då gifwer du dina händer åt Gud till rättfärdighetens
wapen. När du för Herrens stora nåds skull gerna går kärlekens
ärenden, då gifwer du Honom dina fötter. När du af kärlek talar det, som är
godt och nyttigt, antingen förmanar, tröstar och lärer menniskor i
allmänhet, eller wårdar dig om barn, sjuka och bedröfwade, då helgar du åt
Gud din tunga till ett rättfärdighetens wapen. Ja, när en arbetare
på fältet eller i werkstaden, när en fattig tjenare och tjenarinna, lifwade
af nåden, troget göra sina sysslor och med tålamod fördraga sina
beswärligheter, skola de hafwa den uppmuntran, att de icke blott tjenat
menniskor, utan <b>Gud sjelf</b>. Ty om alla, som i tron och kärleken för Christi
skull tjenat sin nästa, på hwad sätt de kunnat, skall den store, trofaste
Herren en dag högtidligt betyga: "I hafwen gjort det åt mig."

Hwilken mäktig tröst och uppmuntran, om wi alltid besinnade detta!
Hwilken salig kallelse, att då hela werlden tjenar synden, wi få egna
wårt lif med alla wåra krafter och gåfwor åt den store Herrens tjenst
och deltaga i hans heliga krig på jorden! Det är då en för anden
öfwermåttan ljuflig uppfordran: "Gifwen eder sjelfwa åt Gud och
edra lemmar åt Gud till rättfärdighetens wapen." Saliga de, som så
werkligt lefwa i tron, att både deras ande och deras wandel härtill
swara ja och amen!

Lär mig att <b>dö</b> ifrån synden och werlden,
Lär mig att <b>lefwa</b>, o Jesu, för dig:
Lifwet i lustarna, synden och flärden,
O i hwad jämmer förbyta de sig!
Jesu, min Jesu, wälsigna mig nu,
<b>Kom till mitt hjerta och uppfyll det du!</b>
Den 6 September.

<b>Du säger det; jag är en konung, dertill är jag född</b>. Joh. 18: 37.

<b>Jag är en konung</b>, bekänner här Herren inför Pilatus. Och si,
den af hela werlden okände och föraktade Christus skall omsider finnas
wara en stor och mäktig konung, som har ett wäldigt rike på jorden,
som lägger alla folk och länder under sin spira. De blinda otrogna
höra och sjunga derom, men se intet, förnimma intet deraf, Christi rike
är för dem såsom en drömbild, ett intet, blott en inbillning hos några
förwillade menniskor. Men skåda dock, hwilken utomordentlig <b>makt</b> det
riket utöfwar i werlden; se, huru alla folk och länder blifwit alldeles
omskapade, så snart Christi evangelium blir rådande ibland dem; se,
huru det utan swärdsmakt gör segrar midt ibland sina fiendtligaste
motståndare; och sedan, huru ingen mensklig makt kan bekämpa det, utan
när denne konung hade åt sina fattiga wittnen blott gifwit den
befallningen: "Gån ut i hela werlden och prediken evangelium för alla
kreatur", så gingo de — och frågade ingen kejsare om tillåtelse, utan
trotsade alla kejsares strängaste förbud och wåldsammaste motstånd;
kejsarena hade mot Christi rike ingen makt i alla sina rustkammare och
pinowerktyg, alla bål och bilor och swärd blefwo här wanmäktiga.
Christi rike är ingen drömbild, såsom werlden menar, då antalet af
egentliga martyrer, hwilka icke endast blifwit andligt omskapade, utan
ock welat lida de grymmaste marter för Christi sak, är så stort, att det
uppgår till flera millioner. Christi rike är ingen drömbild, då t.ex.
hela bibeln är öfwersatt på öfwer twå hundrade särskilda tungomål o.s.w.

Wår Herres Christi rike är då ingen drömbild, då du kanske sett
med dina ögon, att menniskor, som af ingen mensklig makt eller konst
kunde i hjerta och håg förändra från sitt köttsliga och ogudaktiga sinne,
blifwit endast genom Christi evangelium så förwandlade, att den
menniska, som förut lefde af idel fåfänglighet blott i jordiska tankar, ord
och sysselsättningar ifrån morgon till qwäll och dag från dag, har nu
fått ett andligt sinne, hjerta och förstånd, så att hon med hjertlig glädje
och kärlek tänker och talar om Christus och det, som tillhör Honom, och will
både med ord och gerningar tjena Honom; och detta icke af något twång,
utan af sitt eget hjertas innersta lust och håg. Du har kanske med
ögonen sett någon menniska, som förut alltid war säker och nöjd med
sig sjelf, men nu är beständigt missnöjd med sig och rädd för sitt hjerta,
egande all sin tröst endast i Christus — att en menniska, som förut
war beständigt olycklig och missbelåten med både Gud och menniskor, nu
fått en djup hjertats frid och fröjd i sin Frälsare — eller att en
människa, som förr aldrig brydde sig om sin nästas ewiga wäl eller we, har
nu en sådan kärlek, att hon oupphörligt tänker på, huru den och den
själen skall blifwa frälst o.s.w. Är icke allt sådant tecken af en stor,
underlig makt, som kan så omskapa menniskors innersta wäsende? Och
stå icke sådana tecken uppenbara för wåra ögon? Se då, hwad Christi
rike är, och att Han werkligen är en konung — en stor och mäktig
konung, som går fram med sin sak i trots af alla konungars motstånd
och werkar sådant, som för alla menniskors makt och klokhet är omöjligt.

Men allt detta, som wi endels se med ögonen, är ju alldeles,
hwad wi kunna wänta af denne konungens <b>person</b> och <b>wäsende</b>. Det
kunde ju icke annorlunda wara, när wi betänka, hwem denne konung
egentligen är, samt att Han tidigt uppenbarat, att Han skulle på jorden
werka ett sådant werk. "Dertill är jag född och är dertill kommen i
werlden", säger Han. Hwem är Han? De orden, "kommen i
werlden", måste tagas i den betydelse, som de i hans mun werkligen ega,
och som wi se i andra ställen af hans tal, t. ex. då Han sade: "Jag
gick ut af Fadren och kom i werlden, åter öfwergifwer jag werlden och
går till Fadren." Uti Bethlehem skulle den födas, "hwilkens utgång
har warit af begynnelsen och af ewighet". Det är en konung, som
war hos Fadren, förrän werlden war skapad.

Tänk nu, skulle icke denne konung regera och hafwa ett stort och
mäktigt rike! Sådant war ock genom hela gamla testamentet förutsagdt.
Så talar Fadren till Sonen: "Äska af mig, så will jag gifwa dig
hedningarna till arf och werldens ändar till egendom." Och åter:
"Det är en ringa ting, att du är min tjenare till att upprätta Jacobs
slägter och igenföra det förskingrade i Israel; utan jag har ock gjort
dig till hedningarnas ljus, att du skall wara min salighet intill 
werldens ända." "Hans herradöme skall warda stort, och på friden ingen
ände." Så framställes Han ock i Daniels syn, nemligen först såsom
en menniskas Son, som kom i skyn, och sedan säges: "Honom gaf Han
wälde, ära och rike, att alla land och folk och tungomål skulle tjena
Honom; hans wälde är ewigt, det icke förgås, och hans rike har ingen
ände." Derföre framställes Han ock i Uppb. 19 såsom en konung, på
hwilkens hufwud äro många kronor, och på hwilkens kläder och länd
war ett namn skrifwet alltså: honung öfwer alla konungar och Herre
öfwer alla herrar.

O, du ärans konung, Herre Jesu Christe,
Du den förste och den siste,
Du som ingen wexling och förwandling
lider
Såsom wi af år ock tider,
Pris ske dig, innerlig!
Må hwar själ och tunga blott ditt namn
lofsjunga.

Äfwen jag will prisa, prisa dig allena,
Dig, Guds Lam, du dyra, rena,
Dig, du  ärans konung, konung utan
like,
<b>Som mig kallat till ditt rike</b>.
Pris ske dig! Lär du mig
Sjelf åt dig hembära ewigt lof och ära!
Den 7 September.

<b>Om husbonden wisste, på hwad stund tjufwen skulle komma,
förwisso wakade han och icke tillstadde uppbryta sitt hus</b>. Luc. 12:39.

Med denna liknelse om tjufwen will Herren Christus framställa:
<b>Faran af att icke wara beredd för hans ankomst</b>, samt att, då wi säkert
skulle waka, om wi wisste stunden för hans ankomst, det är skäl att
wara <b>alla stunder</b> beredda. Att detta är liknelsens syfte, det se wi af
Herrens egen tillämpning: "Derföre waren ock I redo, ty den stund
I icke tänken, skall menniskans Son komma."

Först se wi, huru detta Christi tal i grund nedslår den drömmen,
att med hans synliga ankomst skall blott en ny herrligare <b>nådetid</b> börja
på jorden och icke den yttersta domen. En sådan Christi ankomst wore
ju icke farlig såsom tjufwens. Herren sjelf säger, att när Han kommer
i sitt majestät, skall Han döma allt folk och på det sättet, att de 
rättfärdiga skola blott inbjudas att besitta det riket, som är dem tillredt
ifrån werldens begynnelse, men de andra bortwisas i ewinnerlig eld.
Så har ock den apostoliska tron af begynnelsen warit: "Uppstigen till
himmelen — <b>dädan igenkommande till att döma lefwande och döda</b>."
Huru lärda, fromma eller wälmenande de tolkare må wara, som
motsäga de många och tydliga förklaringarna af Christus sjelf, att när Han
återkommer synlig i skyn, Han kommer till den yttersta domen, må wi
frimodigt förkasta och bortwisa deras tydning, såsom hwarje annan
motsägelse mot Christi tydliga ord. Likaså nedslår denna wår text den
andra drömmen, hwarmed fåfänga själar trösta sig, nemligen den, att
om man icke i tiden kommit i godt förhållande till Gud, skall det kunna
ske efter döden; att i andewerlden skall också wara en nådetid. Wore
detta sanning, skulle icke Christus göra det så angeläget att <b>wara redo,
när Han kommer.</b> Ja, då skulle det wara idel fåfänga ord, när Skriften
säger: <b>I dag, i dag</b>, om I fån höra hans röst" — "<b>i dag</b> är den
behagliga tiden, <b>nu är salighetens dag".</b>

Herren Christus lär alltså, att när Han kommer antingen med
döden eller med sin egen synliga uppenbarelse, då är det <b>slut med
nådetiden,</b> då återstår blott den afgörande domen och ewigheten. "Waren
derföre <b>redo då, när menniskans Son kommer</b>", säger Han, <b>redo,</b>
<b>färdiga</b> att <b>då</b> ingå med Honom i bröllopssalen. De, som icke då äro
redo, icke då hafwa olja för sina lampor, utan wilja nu skaffa den,
blifwa för ewigt utestängda. Så lär Herren sjelf i Matth. 25:1—12.
Och de jungfrurna ropade och bådo: "Herre, Herre, låt upp för oss!"
Men nej, här gafs nu ingen nåd — det war slut på nådetiden. Ja,
så lär Herren. Derföre tillägger Han äfwen der: "Waken fördenskull,
ty I weten hwarken dag eller stund, när menniskans Son är kommande."

O, är det sannt, hwad Herren här förkunnat, att det är för ewigt
slut med all nåd och alldeles förloradt med den menniskans salighet,
som icke är redo, när Han kommer, eller när Han kallar hennes själ
bort genom döden? Huru helst wårt blinda förnuft må tycka derom,
så har dock Han sagt det, hwilken är den ewige domaren. Hwem skall
jag tro om icke Honom?  Men då är det ju alldeles förskräckligt, att
en enda stund wara oberedd — en enda afton somna, utan att med
wisshet weta sig wara i Guds wänskap. Tänk, om döden öfwerraskar
dig (han kommer ju ofta såsom en tjuf om natten), så att du icke mer
waknar i tiden, och du har gått in i ewigheten osalig! Här finnas
inga ord att uttrycka förskräckligheten af en sådan händelse. För ewigt
osalig — för ewigt förtappad! Det är för den händelsen, Herren
Christus här warnar.

Och hwad råd gifwer Han då, att wi må undgå den förskräckliga
händelsen? <b>Waren redo</b>, säger Han,<b> waken</b>! Men hwad är då det att
<b>wara redo</b>? Det måste ju nödwändigt betyda, att wi hafwa det så
med Gud och wår själ, som Herrens eget ord lär om det för saligheten
alldeles nödwändiga. Och detta är ju då, att wi äro "klädda och icke
finnas nakna", klädda i "bröllopskläderna". Det är ju en outsäglig,
tänkwärd förkunnelse, då Herren Christus säger, att äfwen ibland dem,
som genomträngt hindren af köpenskap och afwelsgård, likwäl finnas
sådana, som sist skola kastas i det yttersta mörkret! Och det blott 
derföre, att de icke haft <b>den erfarenheten, den slags bättringen</b>, hwarigenom
man så afklädes och beröfwas all tröst i sin egen fromhet, att man icke
kan umbära Christi rättfärdighet och evangelii ord om Honom. Om
du icke har "gjort ett förbund med döden och förwetat dig med helwetet",
måste du ju taga sådana Herrens egna ord till hjertat och fråga dig
inför Honom: Är <b>jag</b> i en så beskaffad erfarenhet? Har jag till mitt
lifsbehof Christus, hans försoning, hans rättfärdighet, så att jag icke
blott <b>förstår</b> och<b> wet</b>, att det så skall wara, utan werkligen <b>lefwer</b> deri,
werkligen af min syndanöd twingas att "twå mina kläder i <b>Lammets
blod</b>". Si, kära själ, har du det så, böj dig då för Gud och tillbed.
Ty då är du wisserligen "klädd i bröllopskläderna".

Si nu är salighetens dag, si, nu
Står himlen dig till buds! Hwi dröjer du?
Tänk, om du snart inför din Herre träder,
Och Han får se dig utan bröllopskläder?

Ack, fly i tid till Herren Jesus Christ,
Han ensam är din Frälsare förwisst;
Han ensam kan ditt onda hjerta rena,
Och reningsmedlet är hans blod allena.
Den 8 September.

<b>Då sade ormen till qwinnan. Ingalunda skolen I dö</b>. 1 Mos. 3:4.

Märk här, huru djefwulen börjar sina anfall. Han börjar med att
sakta lossa på det band, som höll menniskan, nemligen tron på Guds
ord. Han säger allraförst: <b>Ja, skulle Gud hafwa sagt, I skolen icke
äta af allehanda träd i lustgården?</b> Han talar ännu försigtigt. Han
säger ännu intet bestämdt, han hemställer det till Evas egen eftertanke,
will, att hon skall bruka sitt förnuft och eftersinna, om ett sådant Guds
bud kunde wara rimligt, eller om de icke tilläfwentyrs hade missförstått
det. Så snart Eva inlät sig i samtal, steg genast hans dristighet, så
att han sedan säger bestämdt: <b>Ingalunda skolen I dö</b>. Så brukar
djefwulen. Han börjar med att rubba tron, förwirra förståndet om
Guds ord och gör menniskan owiss om Guds mening. Winner han
deruti, då winner han allt. Förblir menniskan deremot fast i en lefwande
tro på ordet, då är ingen begärelse så mäktig, intet fall så djupt, att
icke allt ännu hjelpes. Detta wet djefwulen. "Derföre", såsom Luther
säger, "umgicks han dermed, att han genom sitt tal skulle föra Eva ifrån
det, som <b>Gud hade sagt</b>, och har således, sedan han röjt ordet ur
wägen, förderfwat den bästa wilja, hwilken menniskan förut hade, så att
hon uppreste sig emot Gud; har ock förwridit och förderfwat förståndet,
så att det twiflade på Guds wilja. Deraf följer då en olydig och Gud
motsträfwig hand, som utsträcker sig mot Guds bud att plocka äpplet;
derefter äfwen en olydig, motsträfwig mun och tänder. Kortligen, på
<b>otro</b> eller twifwel om Gud och hans ord följer allt ondt. Ty hwad
kan wara mer ondt än att blifwa Gud ohörsam och lyda djefwulen?"
Sådant åsyftade han nu med sin första fräcka och försåtliga fråga: <b>Ja,
skulle Gud hafwa sagt?</b> såwäl som ock med dessa ord: <b>Ingalunda
skolen I dö</b>. Som wille han säga: I ären sannerligen goda narrar, om
I tron, att Gud har så sagt; ty Gud är ingalunda en sådan, som
synnerligen frågar efter, om I äten eller icke äten. Och dessutom, skullen
I, som ären insatta till herrskare öfwer hela jorden, stå under ett
sådant band, att I icke skullen hafwa frihet att äta af allehanda träd i
lustgården? Wore icke detta en motsägelse, mot hwad Gud har sagt
till eder: <b>Si, jag har gifwit eder allehanda fruktsamma träd, eder till
mat</b>. På detta sätt arbetar den gamle ormen på att förbrylla
qwinnan samt föra henne i owisshet och otro på Guds ord.

Samma sätt brukar han ännu i dag. Är det icke märkwärdigt,
att man ännu ofta hör alldeles amma ord af mången listig orm, 
genom hwilken djefwulen söker bortrycka tron ur enfaldiga själar! "Skulle
Gud hafwa sagt?" — t. ex. skulle Gud hafwa sagt, att den, som icke
håller hela lagen, skall wara fördömd? Eller skulle Gud hafwa satt
menniskan på jorden, då Han såg, att hon skulle falla, och Han till slut
skulle fördöma henne? Eller skulle Gud låta en oskyldig lida för de
skyldiga? Eller skulle Gud hafwa sagt, att Han skall icke låta den
blifwa ostraffad, som blott missbrukar hans namn? Skulle Gud,
som är sjelfwa kärleken, wara så nogräknad? o.s.w. På detta
sätt styrker djefwulen de ogudaktiga i deras säkerhet. Dem hjelper han
till en orubblig tro på Guds godhet, att intet ondt skall drabba dem.
<b>Ingalunda skolen I döden dö,</b> heter det. Men de trogna åter — deras
förtröstan anfäktar han oupphörligt. Då heter det åter: <b>Skulle Gud
hafwa sagt</b>? t. ex. skulle Gud hafwa sagt, att Han icke tillräknar mig
synden, den jag werkligen har och känner hos mig — och deremot
tillräknar mig en rättfärdighet, som jag icke har och känner hos mig? Skulle
Gud hafwa sagt, att jag, som tywärr syndar alla dagar, skall likwäl
wara hans kära barn, liksom om jag aldrig syndade? och allt detta blott
för hans egen Sons skull, som gaf sig sjelf ut för wåra synder? Eller,
skulle Gud hafwa sagt, att Han är när oss alla dagar — således är 
äfwen i mitt lilla rum och hör allt, hwad jag beder eller suckar o.s.w.
På detta sätt anfäktar den gamle ormen i alla stycken wår tro på Guds
ord, för att göra oss owissa och swäfwande i wåra tankar, hwarigenom
han sedan kan föra oss, hwart han will. Sådant skola wi alltid 
bereda oss på och wara på wår wakt.

Jesu, hjelp segra! jag jemt står i fara
För själafienden, listig i allt,
Hwem kan undwika hans frestelsesnara,
Då han framträder i ljusets gestalt?
Om du bortwiker, hwad will jag då göra,
När mig hans ormalist söker förföra.

Jesu, hjelp segra! mig styrk i all möda,
Att jag må winna och kronan undfå;
Så skall ur hjertat tacksägelsen flöda,
Då wid din thron jag inför dig skall stå.
Ewigt ditt herrliga namn skall bli prisadt,
Att du din nåd mig så mäktigt bewisat.
Den 9 September.

<b>Lagen är med inkommen, att synden skulle öfwerflöda; men der
synden öfwerflödade, der öfwerflödade nåden mycket mer</b>.

Rom. 5:20.

Det hjelper icke annat! Menniskan kan aldrig förmås att rätt hylla
Syndborttagaren, med mindre hon jagas och twingas af synd och lag.
Gud är försonad — "förblidkad öfwer wåra orättfärdigheter" — hans
förbarmande hjerta brinner af kärlek till alla sina dyrköpta; men de kunna
icke frälsas, de kunna icke förmås att fly till fristäderna, med mindre de
jagas och drifwas af blodhämnaren. Derföre måste Han alltid plåga,
förskräcka och utmatta oss med lagens bud och domar. Likasom Joseph
brann af kärlek, när hans bröder kommo till Egypten, och genast beslöt
att göra dem godt, men likwäl genom sin tolk "talade skarpt" till dem,
lät binda och fängsla, förskräcka och bedröfwa dem, för att göra deras
hårda hjertan mjuka; så måste ock Herren genom sin tjenare och tolk,
Moses, förskräcka, fängsla, twinga och bedröfwa oss. Men Han
bedröfwar icke menniskorna <b>utaf hjertat</b> — allt det lagen säger, det säger
han derföre, att hwar och en mun <b>skall tillstoppas</b>, och all werlden skall
för Gud <b>warda brottslig</b> — att <b>synden skall öfwerflöda</b>. Huru 
syndens öfwerflödade werkas af lagen, wisar apostelen i Rom. 7,
nemligen att lagen icke blott såsom en spegel <b>wisar oss</b> synden, utan ock
genom förbudet <b>uppwäcker</b> den slumrande synden till werksamhet och strid,
på det hon icke skall ligga fördold och syndaren anse sig syndfri. "Jag
lefde fordom utan lag, och då war synden död; men när budordet kom,
då fick synden lif och uppwäckte i mig all begärelse." Och nu är 
syndaren straxt eländig och jämmerlig, som förut war så sjelfbelåten, säker,
stolt och dygderak — nu är han eländig och jämmerlig, wanmäktig och
rådlös, så att hela werlden blir honom för trång. Nu blir det förut
så kära syndalifwet bittert, främmandelandet ödsligt, fadershuset ljufligt,
ja  till och med drängtjensten der!  O, huru mycket godt, som kommer
af detta ömkliga <b>syndens öfwerflödade</b>! Och sådant werkades icke 
genom laglöshet, utan genom lagen. Dertill är lagen god, och icke till
att göra menniskan from. Märk och mins det en gång för alla, att
Skriften säger: "Lagen är kommen,<b> på det synden skall öfwerflöda</b>."
Märk — icke öfwerwinnas utan "öfwerflöda" — så att, just när du
will blifwa bättre, blir du wärre. Då du will wara hygglig och helig,
då blir du ohygglig, synden "öfwerflödar". Du will älska Gud, då 
känner du hat, åtminstone en odräglig köld i hjertat. Du will wara mild,
saktmodig, då kokar bitterhet hos dig. Du will wara ren i tankar och
hjerta, då "uppwäckes i dig all begärelse". Du will wara förkrossad
och ödmjuk, då är du stenhård, styf och full af högmod. Sådant
kallar Paulus, att "budordet, som war mig gifwet till lifs, wardt mig
till döds" — att "synden wardt <b>öfwermåttan syndig genom budordet</b>".
Sådana äro de rätta werkningarna af lagen, när den träffar<b> hj</b>ertat.
Men nu blir det alltför orimligt och halsbrytande att midt i ett
sådant syndaelände emottaga nåd. Derför kröker sig själen åt alla
sidor och söker andra utwägar. Har lagen icke träffat rätt djupt, så
kan menniskan finna lättnad och tröst i sina egna gerningar, sin
ånger, sina böner, sin förbättring, sin seger öfwer wissa synder, sitt nya
religiösa lif. Så danas en farise. Den ene företager sig yttre
gerningar, barmhertighetswerk, religiös werksamhet; den andre söker sin
frälsning i botöfningar, tårar, böner, försakelse, ödmjukhet, afdöende
från werlden; en tredje kan stilla det wäckta bekymret genom att 
sysselsätta sitt hufwud med ett andligt studium, att samla kunskap, klara
och sköna insigter, utan att sjelf i sanning ega och öfwa, hwad
kunskapen omfattar o.s.w. Nu är tiden för Andens straffembete. Alla
dessa helgon skall Anden straffa. För hwad nu? — <b>För synd; ty de
tro icke på mig.</b> Anden skall uppenbara, att då de ändtligen gjort
allt, hwad någon dödlig gjort: då de ångrat synden, så att de kunnat
gråta blod; då de bedit dag och natt på sina bara knän; då de på
det strängaste späkt sin lekamen, "intill blods kämpande mot synden";
förbjudit sina ögon att se, sina öron att höra och sin tunga att tala
något fåfängligt; förbjudit sin mun att smaka och sin hela warelse att
njuta något öfwerflödigt; då de gifwit alla sina egodelar åt de fattiga
och anwändt alla sina levnadsstunder för nästans wäl; då de profeterat
i Jesu namn och i Jesu namn gjort många kraftiga gerningar — då
skall den Herren med såren i händerna och sidan fördöma dem, sägande:
"Gån ifrån mig, I ogerningsmän — för synd, ty I trodden icke på
mig." Anden skall uppenbara, att de med all denna sin helighet skola
kastas i det yttersta mörkret, emedan de icke äro klädda i Christi 
rättfärdighets bröllopskläder, emedan de icke i den blodige Frälsaren på
Golgatha haft sin enda tröst — icke med Honom gjort det bytet, att
såsom Han tagit deras synder på sig, de ock emottagit hans
rättfärdighet. O, märk en gång, kära själ! att om icke hans gerningar äro
dina gerningar, om icke hans ånger, hans böner, hans lidande och död
äro dina, så är du ewigt förlorad.

O Jesu min starkhet, min helsa, min frid,
Min ewiga salighetsgrund,
Behåll och bewara mig städse derwid
Jemwäl uti sållningens stund:
Att såsom det allt är förloradt i mig,
Så är allt <b>fullkomnadt — fullkomnadt i dig,</b>
Ja, för ewigt.


Den 10 September.

<b>Si, Guds Lam, som borttager werldens synd</b>.   Joh. 1.29.

Detta är det språk, som Christi förelöpare, sänd af Fadren att
utwisa Sonen och förkunna hans werk för werlden, i helig glädje
utropade, när han fick se Jesus komma till sig, nemligen de orden: "Si,
Guds Lam, som borttager werldens synd." Detta är det stora
kärnspråket om Christi egentliga werk på jorden, ett språk, som wäl wore
wärdt, att man wid dess utropande läte ringa i alla klockor; det
kärnspråket, som i alla wåra tempel sjunges öfwer wåra hufwuden, när wi
böja wåra knän wid altaret för att emottaga Jesu lekamen och blod,
då man trefaldigt upprepar: "O, Guds Lam, som borttager werldens
synder." Låtom oss då wäl betrakta detta djupa språk!

<b>Lammet, Guds Lammet</b>, heter det egentligen i gr.-t. Och då
Johannes i denna bestämda form talar om Lammet, påminner han
wisserligen om alla de lam, som i den föremålande gudstjensten i Israel
warit offrade, bland hwilka de märkwärdigaste woro påskalammen, en
oräknelig mängd förebilder, då man årligen offrade ett lam i hwarje hus
i hela folket. Men då Johannes här icke blott säger Lammet, utan:
"Guds Lam, som borttager werldens synd", synes han särskildt hafwa
åsyftat Es.53, der wi återfinna både saken och ordet i detta språk. Ty
der säges, icke blott att Christus skulle wara "såsom ett lam, hwilket
ledes till slagtning, och såsom ett får, det stilla tiger för sin klippare och
låter icke upp sin mun", utan äfwen att Han skulle bära werldens
synder. Der förekomma de dyra orden: "Wi gingo alla uti willfarelse
såsom får, hwar och en såg uppå sin wäg; men Herren kastade allas
wåra synder uppå Honom." Och åter: "Han bär deras synder;" "Han
är sargad för wåra missgerningars skull och slagen för wåra synders skull;
näpsten ligger uppå Honom, på det wi skulle hafwa frid, och genom
hans sår äro wi helade." Sådant allt uttrycker nu här Johannes med detta
korta, rika ord, i det han wisar med handen på Jesus och utropar: "Si,
Guds Lam, som borttager werldens synd."

Undrar nu någon, huru detta werkligen skett, när wi ännu
oupphörligt se, huru synden är qwar i hela werlden, och känna den hos oss
sjelfwa såsom ännu inneboende, så böra wi betänka, att här talas om
ett borttagande, som sker genom ett offer. Men genom de förebildande
offren betecknades endast skuldens och straffets borttagande eller flyttande
från den skyldiga menniskan till det framförda offerdjuret, hwilket ock
derföre slagtades. Sådant säger ock Esaias med de orden: "Herren
kastade allas wåra synder uppå Honom." Och åter: "Han är sargad för
wåra missgerningar skull; näpsten ligger uppå Honom." Hwarken i dessa
ord eller i offrens förebildande handling ligger någon antydning om
syndasmittans borttagande ur den syndiga menniskan, utan der säges
endast om <b>näpsten</b> och straffet, att det lades uppå Honom. Men, <b>på det
wi skulle hafva frid</b>, säger Esaias. Så säger ock Ebreer-epistelen, att
om offret werkligen borttager synderna, skola wi icke bära dem på
samwetet; ty der säges, huru det war ett bewis, att de levitiska offren icke
borttogo synderna, att de, som så offrade, ännu hade dem qwar på
samwetet. Till denna samwetets frihet från synderna fordras nu blott,
att wi werkligen tro och weta, hwad Lammets offer har uträttat. Här
blir det således fråga om wår tro. Här beror det endast på, huruwida
wi tro. På Christi werk felas det icke. Nej, derpå felar det icke, att
icke Guds Lam med sitt offer werkligen borttagit werldens synder. Utan
om wi ännu sjelfwa bära på wåra synder och sakna samwetets frid och
frihet, är hela felet, att wi icke tro, hwad Gud wittnat om sin Son,
att Han kastade allas wåra synder uppå Honom. Och här skola wi se,
hwad tro är, och äfwen hwilken fördömlig synd otron är. Med detta
språk för ögonen är tron en så enkel sak som blott att hålla det ordet
för sannt, att Guds Lam bär werldens synd, eller såsom Esaie ord lydde,
att Herren kastade allas wåra synder uppå Honom. Wår fulla frihet
från syndens skuld och dom inför Gud och wårt samwete beror på en
så enkel sanning som denna, att om någon sak tages ifrån sitt rum och
lägges på ett annat ställe, så ligger den icke qwar på det förra. Om
dina synder äro lagda på Guds Lam, ligga de icke på dig. Har 
Herren Gud kastat, tillräknat och afstraffat dina synder på Lammet, stå de
icke mer qwar på din räkning. Det är wisserligen du, som begått dem
och brutit emot Guds lag; men då Herren Gud af stor barmhertighet
tagit dem ifrån dig och kastat dem på sitt Lam, skall Han sannerligen
icke tillräkna dig desamma synderna. Härom har Luther talat på
följande tröstliga sätt: "Herren Gud sade: Jag wet, att dina synder äro
dig för swåra att bära, si, jag will fördenskull lägga dem på mitt Lam
och borttaga dem. Tro du häruppå, ty när du det gör, är du fri från
synderna. Synden har endast twå ställen, der den kan wara; antingen
är den hos dig, att den ligger dig på halsen, eller är den hos Christus,
Guds Lam. Om den hwilar på dina skuldror, är du förlorad, men om
den hwilar på Christus, är du fri och blir salig. Wälj nu, hwilketdera
du will. Att synderna blefwe på dig, det wore efter lag och rätt, men
af nåd äro de kastade på Christus, Lammet. Eljest, och om Gud wille
gå till rätta med oss, wore det med oss förloradt."

Fruktar du Guds dom,
Kära själ, då kom!
Skåda här Guds kärleksunder
Uti Jesu sista stunder.
Se Guds rena Lam
Och gå dristigt fram!

Se, <b>för dig</b> det är,
Som Guds Son sig här
Så i dödens wånda gifwer
Och ett skuldoffer blifwer.
Se Guds rena Lam
Och gå dristigt fram.
Den 11 September.

<b>Densamme skall söndertrampa ditt hufwud, och du skall stinga
Honom i hans häl.</b>   1 Mos. 3: 15.

I dessa ord ligger det första frökornet till icke blott de första
menniskornas tröst och salighet, utan ock till allt Guds evangelium, till hela
Guds nåderike på jorden. Det första, wi här skola betrakta, är, att då
Herren börjar sitt strafftal till satan, med de orden: "Efter du har gjort
detta" (nemligen beswikit menniskan, fört henne i synd och förbannelse),
slutar Han med de orden: "Densamme skall söndertrampa ditt hufwud".
Här ser jag, att det är för wårt syndafall, som Herren här brinner,
att det war detta, som skulle hämnas — och så kraftfullt, att Han säger
till förföraren: Ditt hufwud skall sönderkrossas, söndertrampas — efter
du har gjort detta. Här ser jag, att Herren Gud sjelf antagit sig wår
sak och står på wår sida emot satan, att hämnas på honom och frälsa
oss — och det med så brinnande hjerta, att han brukar de starkaste
hotelseord, som kunna tänkas; ty hwad kan tänkas mer förskräckligt och
dödande för ormen, än att hans hufwud skall söndertrampas, sönderkrossas.
Detta har wisserligen för den listige satan warit ett förfärligt ord. Så
se wi åter här, att Gud brinner af nit för sin förlorade son, menniskan.
Likaså se wi, huru Christus upptändes, när Han talade om dem, som
<b>förarga</b> (d. ä. förleda, förderfwa) de små, som tro på Honom; man har
aldrig hört af den milde Frälsarens mun så hårda ord, som då Han
talar om en <b>qwarnsten</b>, som borde <b>bindas wid halsen</b> på sådana
förförare och i hast föra dem i <b>hafwets djup</b>. Af sådana ord borde man
dock märka Guds brinnande hjerta för själarna, borde man åtminstone
märka, att Gud icke är så liknöjd om oss, som wårt arga, otrogna hjerta
utmålar Honom. Wi hafwa wisserligen hans bestämda försäkringar om
detta hans kärleksnit — wi hafwa ännu mer bewis deraf i werk och
gerning, i allt hwad Han gjort för wår frälsning; men wåra hjertan
äro sådana, att wi ofta icke tro eller besinna dessa stora bewis. Då
kunna wi ofta lättare tro, hwad wi sjelfwa upptäcka, när Herren icke
talar till oss. Här få wi liksom lyssna — lyssna på Herrens tal till
ormen, och sjelfwa deraf upptäcka hans innersta tankar om oss. Efter
du har gjort detta, förbannad ware du öfwer allt det, som har lif —
och qwinnans säd skall söndertrampa ditt hufwud.

Det andra, som jag här märker, är, att Herren gör wår sak till
<b>en affär mellan Christus och djefwulen</b>. Han säger, att qwinnans säd
skall krossa ormens hufwud, och ormen skall krossa qwinnosädens häl.
Det förtjenar märkas, att i grundtexten står samma ord om ormens

anfall på qwinnosädens häl, som om dennes förstörande af ormens
hufwud, fastän det i wår bibel är öfwersatt med <b>stinga</b>, när det talas om
ormen. Det hebreiska ordet betecknar egentligen allt slags ondt, som
fiendtligt tillfogas, och dess närmare betydelse beror, dels af hwem som
tillfogar det onda, dels af den lem på hwilken det tillfogas. Deraf
förstår man, hwarföre det på förra stället blifwit öfwersatt med 
<b>söndertrampa</b>, på det sednare med <b>stinga</b>. Men här är det en märkwärdig
antydning, huru också Christus skulle krossas i denna strid, huru ormen
skulle också anwända allt wåld emot Christus och krossa Honom, dock
endast till hälen — hans lägre del, hans mandom, som ock blef krossad
i hans död, då Han deremot till sin högre del behöll segren och lifwet.
Det hela uttrycker, att det skulle blifwa en hård kamp, en strid på lif
och död emellan qwinnans säd och ormen. Så talar Herren — och
talar deremot icke ett ord om oss, om något wårt tillgörande i denna
stora affär, wår frälsning från synden, döden och djefwulen. Så
alldeles har Herren tagit denna sak från oss; så alldeles är den gjord till
Christi egen. Wi wore ock eljest ewigt förtappade; ty att bota 
syndafallet, fria oss ifrån synden, djefwulen och döden, är ett werk, som wida
öfwergår alla wåra krafter, "wi äro der alltför swaga i harnesket";
derföre har den nådige Herren gjort det till sin egen sak, prisadt ware
hans namn! "Så älskade Gud werlden, att Han utgaf sin ende Son."
— "Såsom igenom en menniskas olydnad synden och döden är kommen
i werlden, så kommer ock igenom ens lydnad lifwet och rättfärdigheten."
Alltså säger Herren: "I ären sålda för intet, I skolen ock warda lösta
utan penningar." "Honom, som af ingen synd wisste, har Gud gjort
till synd för oss." Och hwad blifwer frukten för oss? Att wi skola alls
intet behöfwa göra till wåra synders afplanande, utan wi skola få allt
helt till skänks af Guds alldeles fria, oförskyllda nåd, blott wi wilja
taga emot den, blott wi wilja komma till hans nådesbröllop, när Han
kallar, och låta Honom göra oss godt. Och då skola wi blifwa icke något
mindre än sjelfwa <b>Guds rättfärdighet genom Honom</b>. O Gud, föröka
oss tron! Här sannas Mose ord: "Herren warder stridande för eder,
och I skolen stå stilla dertill. Frukten eder icke, stån och sen till, hwilken
en salighet Herren warder görande med eder." Herren föröke oss tron!

Allt hwad oss Adam i fallet ådragit,
Det är nu botadt af "qwinnones säd".
Christus har werldenes synder borttagit
Just på den dagen, Han dog uppå träd.
Han, som war ren, gjort det allen´,
En dog för alla och alla i en.

"Si, min lekamen och blod jag för eder
Till edra synders förlåtelse ger",
Sjelf Han ju sade och bjuder och beder
"Tagen det, låten det gälla för er.
Allt hwad jag gör, lider och dör,
Gör jag för eder, för eder, ack hör."

Den 12 September.

<b>Ditt ord håller oss uppe, då wi det få; och det samma ditt ord
är wårt hjertas fröjd och tröst</b>.  Jer. 15: 16.

Här wisar oss profeten <b>nyttan</b> och <b>nödvändigheten</b> af Guds ords
bruk. Men wid tanken på omöjligheten att om denna sak tala, såsom
det bör sig, wid tanken på ämnets wigt samt de mäktiga motståndare,
som här möta, nemligen det tröga köttet, den fängslande werlden, den
arge satan, will handen sjunka ned af wanmakt. Här borde orden
skrifwas med eld i hwarje hjerta, och det wore dock för swagt taladt.
Ty hwem besinnar wäl, att det är Guds ords försummande, som är
egentliga skulden till allt andligt elände i werlden, all swaghet inom
kyrkan och inom dess enskilda lemmar, och att Guds ords flitiga och rätta
bruk är orsaken till allt andligt godt i werlden? Det är sannt,
menniskan är fallen; och bedröfliga äro syndafallets följder: otro, synd,
mörker, säkerhet, hårdhet m. m. Men allt detta kunde botas. Guds
barmhertighet och rättfärdighet kunde icke lemna menniskan i detta
tillstånd utan medel till upprättelse. Han gaf oss derföre från himmelen ett
botemedel, ett heligt säde, som, nedlagdt i menniskohjertat, skulle der
återställa det förlorade Guds belätet, ljus i förståndet, helighet i wiljan samt
nya andliga krafter. Du är blind, du är hård, otrogen, osalig och bunden
i synden; men allt detta kan botas genom det botemedel, som Gud gifwit
oss från himmelen; du kan genom detta medel blifwa seende, förkrossad,
troende, salig och fri i Christus. Men utan detta medlets bruk är det
dig omöjligt att öfwerwinna ditt onda och upprättas, om du ock på det
hjertligaste beder Gud om nåd dertill, om du ock wakar och strider dig
till döds mot det onda. Det är allt förgäfwes, syndafloden bryter fram
med oemotståndlig kraft.

Allt detta bekräftar ock erfarenheten. Det finns städer och
församlingar, som hafwa trogna lärare, hwilka med oupphörligt predikande
plöja och utså och med förböner och tårar wattna utsädet; men der står
dock helt jämmerligt till ibland folket, der förspörjes ingen waraktig
christendomens kraft och bewisning, ingen öfning i tro och gudaktighet, utan
blott något löst förstånds- och känsloprål. Hwad är då orsaken? 
Undersök, och du skall finna, att der har folket icke ännu börjat sjelfwa
begagna Guds ord, och så länge förflyger allt det goda, de höra från
predikstolen, och bär ingen frukt. Det är orter och tider, på hwilka det
sker kraftiga wäckelser, mycket folk är i rörelse, det börjar grönska och
blomstra öfwerallt, och man fröjdar sig i hoppet om rika frukter af denna
sköna Herrens plantering. Men några år gå förbi, och du besöker detta

fält och igenkänner det icke. Du skådar med sorg det förödda landet,
ser blott tistel och törne, förökad fräckhet och ogudaktighet. Och hwad
menar du war orsaken? Jo, en kraftig arbetare borttogs, och det war
nu ingen, som wårdade sig om folket, och sjelfwa hade de icke kommit in
i ordet, att på egen hand begagna det. Deremot finner du andra orter,
der kanske ingen utmärkt personlighet stått ledande i spetsen för Guds
werk, men der folket sjelfwa hade börjat uppbygga sig inbördes med
Guds ord. Och du fröjdas och förundras att se Guds werk icke blott
bibehållet, utan märkligen förökadt, utwidgadt och mognadt. Dessa 
händelser äro blott wanliga, dem hwar och en med någon insigt i Guds
rikes tillstånd skådar. Och huru skola de förklaras? Jo, tänk på din
egen erfarenhet, om du är en christen, som någon tid gått i Andens
skola. Hwad har du att berömma dig af såsom medel till ditt andliga
lifs uppehälle och tillwäxt? Har du warit så stark, så trogen, så waksam,
så upplyst, att du derigenom stått fast i alla bepröfwelser? Nej, intet
annat än <b>Guds trofasthet</b> will du berömma. Men nu är Gud lika
trofast mot alla; det har icke warit brist på Guds trofasthet, der
christendomen dött ut. Nej, skilnaden har warit den, att der har nådemedlet
försummats, men af dig har det blifwit begagnadt. Så trög och glömsk
du ock är, har du dock alltid under tiden umgåtts med ordet, gerna läst
och hört det, ehuru du har ock häruti mycken försummelse att förebrå
dig. Du har ock erfarit olika werkningar af olika förhållanden i den
delen. Har du icke ofta erfarit, huru du stundom efter långwarigare
saknad af ordet eller försummelse deri blifwit kall, död, olustig till din
inwärtes menniska, swag för hwarje frestelse, werldslig och köttslig?
Men deremot, att de tider, då du flitigare umgåtts med ordet, har du
ock mått bättre till din inwärtes menniska. Och åter, war det icke
mången gång du war nära att falla i säkerhet och synd, men ett 
bibelspråk, en predikan, kortligen, något Guds ord wäckte dig utur 
slummern och frälste dig? War det icke mången gång, du war kall och död,
hela werlden war dig mörk och dyster; men du kom att läsa i bibeln en
vers, ett kapitel, eller ett stycke ur en god bok, eller du träffade en wän,
som hade Guds ord i sin mun, och du fick nytt lif, ny wärma, och du
ljusnade upp? Har du icke då Davids erfarenhet och bekännelse: "Herre,
om icke ditt ord hade warit min tröst, så wore jag förgången i mitt
elände?" Så ser du, huru <b>ordet</b> war medlet, hwarigenom Gud
uppehållit ditt nådelif. På samma sätt är det med alla andra christna.
Guds ord kallas icke förgäfwes <b>nådemedel</b>; och det förutan är det
omöjligt att behålla <b>nådelifwet</b>.

Jesu, du är sjelfva lifwet,
Och ditt ord är sannt och rätt.
Du af nåd oss det har gifwit,
Att wi skulle gömma det
I wårt hjerta; hjelp oss bruka
Städse så ditt dyra ord,
<b>Att dess kraft i oss blir spord</b>.

Den 13 September.

<b>Af nåden ären I frälsta genom tron; och det icke af eder, Guds
gåfwa är det</b>. Eph. 2:8.

Nåd är ett wigtigt hufwudord i salighetsläran; derföre må wi wäl
betrakta det. Det tyckes wara mycket lätt att förstå, så länge det ännu
blott gäller att tänka och tala derom; men så snart det gäller 
tillämpning, när wår ewiga salighet eller fördömelse beror deraf, då är intet
ord swårare att rätt fatta och tro än det korta ordet <b>nåd.</b> Läran om
nåden är en wigtig del af läran om <b>Gud</b>. Men att rätt känna Gud
uti hans nåd, det är ewinnerligt lif.

Först är hela werlden i ett tjockt mörker i fråga om Guds nåd,
då hon anser den wara något sådant, som att Gud icke skall wara så
nogräknad med menniskan, efter hon är swag och icke kan wara
fullkomlig; "men Gud är nådig", säger man då, "Han räknar icke så noga
med oss." Detta är den nådespredikan, med hwilken den gamle ormen
söfwer och bedrager hela werlden. Guds nåd är på detta sätt ett slags
<b>flathet</b>, som alldeles tillintetgör hans rättfärdighet och sanning uti hans
domar. Men något annat lärer Skriften om Guds nåd. Något annat
skall du lära wid Christi blodswettning, hudflängning och hårda rop på
korset. Sedan ock wid Jerusalems förstöring och allt det gräsliga, som
derwid öfwergick Guds egendomsfolk, då likwäl ingen fågel får falla till
jorden Honom förutan. Guds nåd är icke eftergift eller flathet. Gud
har wisserligen uti sitt hjerta en för oss obegripligt stor kärlek och
barmhärtighet; men denna kan icke utöfwas i strid med hans lika stora och
fullkomliga rättfärdighet. "Rättfärdighet och dom äro hans stols 
stadfästelse; nåd och sanning äro för hans ansigte." Ingen kan få Guds nåd
utan i den fullkomligaste öfwerensstämmelse med hans rättfärdighet.
Christus kan gråta öfwer Jerusalem, men kan icke frälsa det, då det
icke will höra hans röst.

Tala wi om Guds förlåtande nåd, hwarigenom menniskan upptages
i hans förbund och wänskap, så måste wi alltid weta, att denna nåd
aldrig gifwes utom Christus. Men är hon i Honom och eger allt, hwad
Han för oss gjort och är, då är der ock en alldeles fullkomlig nåd och
den allrahögsta wänskap och kärlek. Ty likasom utom Christus gifwes
ingen nåd, utan blott efter förtjenst, så gäller twärtom ingen gerning,
ingen synd, ingen owärdighet hos dem, som äro i Christus Jesus.
Sådant betyder <b>nåd</b>. Nåden är alldeles motsatsen mot allt afseende
gerning och förtjenst. Detta är en mycket wigtig anmärkning, om man
will förstå, hwad nåd är. Apostelen säger: Är det nu af <b>nåd</b>, så är
det icke af <b>gerningar</b> annars <b>wore nåd icke nåd</b>. Är det ock af 


gärningarna, så är det nu icke nåd, annars wore gerning icke gerning." Och
åter säger han: "Honom, som håller sig wid gerningarne warder lönen
icke räknad <b>af nåd</b>, utan <b>af pligt</b>." Der blifwa nåd och pligt ställda
emot hwarandra såsom <b>motsatser</b>. Och åter: "Af nåden <b>ären I frälsta
genom tron;</b> och det icke <b>af eder</b>, Guds<b> gåfwa</b> är det; icke af gerningar,
på det ingen skall berömma sig." Af alla sådana ställen märka wi, att
nåd och gerningar, nåd och förtjenst, äro alldeles motsatta ting, så att
det ena nödwändigt utesluter det andra. När det i Skriften läres, att
menniskan warder rättfärdig och salig blott af nåd, så blifwa de, hwilka
åtnjuta denna nåd, betraktade, såsom de der icke blott ingen rätt ega
till denna gåfwa, utan twärtom såsom sådana, hwilka blott förtjent
Guds straff och wrede och ännu, så länge de lefwa på jorden, ingenting
annat förtjena, om Gud skulle handla efter wår förtjenst, emedan den
fullkomliga rättfärdigheten kräfwer en fullkomlig helighet, och i oss är
beständigt synd.

Allt detta är nu ganska lätt att förstå, när det gäller blott läran
derom; men när Gud besökt och wäckt en menniska ur sömnen, så att
hon nu ser och känner det djupa, oändliga syndaförderfwet i själens 
innersta wäsende, i tankar, begär, sinnesrörelser, och det gamla hjertat
alltid will den orätta wägen, och köttet är fullt med syndiga böjelser,
hwilket allt blir mer och mer belyst och kännbart genom den inneboende
Anden — o, då blir det en swår konst att förstå, det nåden är sådan,
att allt detta förderf icke det minsta hindrar och rubbar den. Ty när
lagen dock är skrifwen i menniskans wäsende, och Guds stora bewista
nåd gör alla dess kraf så mycket mer billiga och wigtiga för själen, så
blir den inre anklagelsen för synd allt mer kännbar. I samma mån
Gud är nådig, blir all synd dessmer owärdig och kränkande. Och när
nu fienden icke längre kan behålla menniskan i sömn och säkerhet, är
det ock hans beständiga arbete att söka bringa henne i misströstan och
oro, hwartill han nu anwänder alla medel: först att beständigt
uppwäcka den qwarboende synden, och sedan att med alla hotande Guds
ord förskräcka och pina själen, förmörka förståndet om Guds nåd och
idkeligen framhålla Guds helighet och wrede öfwer synden. Att nu 
behålla ordet <b>nåd</b> i sin sanna och fulla betydelse, det är en wisdom, som
öfwergår allt menskligt förstånd. Måtte då Gud bewara hwarje christen
från den försoffningen, hwarigenom han skall blifwa utlärd i detta ämne!
— då likwäl alla sanna helgon alltid häruti förblifwit späda lärjungar,
såsom wi wäl se uti all den klagan, förskräckelse, ångest och nöd, hwarom
wi läsa i Davids psalmer och alla heligas historia.

Pris dig, o Gud, som lärt mig
Ditt råd att nu förstå,
Och säker grund beskärt mig
Att nu få hwila på:

<b>På nåden i ditt hjerta,
Den Jesus bragt oss fram,
Då Han för oss i smärta
Blef död på korsets stam.</b>
Den 14 September.

<b>De förstodo Gud och hafwa icke prisat Honom som en Gud, och
icke heller tackat; utan de wordo fåfängliga i sina tankar, och
deras oförnuftiga hjerta är wordet mörkt</b>.   Rom. 1:21.

Här lära wi, huru allwarligt Gud äskar af menniskan, att hon skall
prisa Honom, i den mån hon känner Honom. Känna wi Honom ock
blott såsom en wis och allsmäktig skapare, så will Han, att wi dock
skola dyrka Honom såsom en sådan; wi äro redan då skyldiga Honom
allt wårt hjertas kärlek, wördnad och lydnad. De hafwa "icke heller
<b>tackat</b> Honom", tillägger apostelen. Wi böra oaflåtligen påminna oss,
att Gud är källan till allt, det wi äro och hafwa; "i Honom lefwa wi,
röras och hafwa wår warelse." Derföre är det ock en hufwuddel af
wår gudsdyrkan, att wi beständigt tacka Honom, erkänna wårt beroende
af Honom och uti allting gifwa Honom äran. Och tänk, då äfwen
hedningarna, som sakna evangelii ljus, likwäl äro utan ursäkt, när de
icke sålunda förherrliga och tacka Gud, huru will det då gå oss, till
hwilka Han talat genom sina profeter och omsider genom sjelfwa Sonen,
om wi icke förherrliga och tacka wår Gud!

Men hwad det är att förherrliga Honom såsom en Gud, det
förtjenar wäl att ännu bättre betänkas. Det sker icke blott med ord,
åthäfwor och wackra gerningar, utan de som förstå, att Gud är en Ande,
de skola ock tillbedja Honom i anda och sanning. Såsom redan är
anmärkt, will Gud, att wi skola <b>dyrka Honom i samma mån, som Han
uppenbarat sig för oss:</b> älska Honom så, som wi förstå, att Han är
älskwärd; frukta Honom så, som wi förstå, att Han är fruktanswärd;
tro på Honom så, som wi förstå, att Han är trofast och sannfärdig;
uti allting så lyda Honom, som wi förstå, att Han har makt och rätt
att i allting befalla öfwer oss. Detta heter att prisa Honom <b>såsom en
Gud</b>. Om wi nu allwarligt wilja så prisa Honom, då måste wi
förkrossas inför Honom, för alla de brister och synder, wi då finna hos
oss, och bekänna, att Han dömer alldeles rätt, om Han kastar oss till
helwetet. Då prisa wi Honom såsom en Gud — då återfår Gud den
ära, som i syndafallet beröfwades Honom, när ormen ingaf menniskan:
"Skulle Gud hafwa sagt, att I skolen dö." När wi nu gifwa oss 
skyldiga till döden, då prisa wi Honom såsom en Gud. Men har Han
också uppenbarat oss sitt råd om wår salighet — uppenbarat oss sin Son
och sin allwarliga wilja att saliggöra alla dem, som hylla Sonen — då
fordras, att wi ock låta Honom häruti wara sannfärdig, så att wi icke
bortkasta Guds nåd, utan böja oss för hans ord och tro på hans 
barmhertighet. Sådant heter att prisa Honom såsom en Gud. Förstå wi
widare, att det är hans allwarliga wilja, att "de, som nu lefwa genom
hans Sons död, skola icke lefwa sig sjelfwa, utan Honom, som är för
dem död och uppstånden"; att de skola taga afsked från allt, som
misshagar Gud, och göra, hwad Honom täckes — då fordras, att wi ock
med glada, tacksamma och williga hjertan göra detta och, hwadhelst som
derwid ännu brister, alltid tro på den ewiga förlåtelsen, som Han så
dyrt förwärfwat och så allwarligt tillsagt oss. Allt detta hörer till att
prisa Honom såsom en Gud. Sker nu icke detta, utan wi blifwa
"fåfängliga i wåra tankar" och börja fritt lefwa emot wårt förstånd om
Gud, då följer, såsom ett rättwist straff, att Gud tager sitt ljus ifrån
oss och låter wåra oförståndiga hjertan förmörkas och falla i allehanda
galenskaper, såsom apostelen här säger om hedningarna.

Detta är den allwarsamma lärdom, som denna text gifwer oss, och
hwilken isynnerhet bör wara gripande för oss, åt hwilka Gud gifwit sitt
evangelium. Då Gud har så högt benådat oss, att Han icke blott ställt
för wåra ögon hela skapelsen, full med wittnesbörd om hans ewiga kraft
och gudom, utan ock gifwit oss sin Son från himmelen, som blifwit wår
broder och trofaste medlare, som med sin lagsuppfyllelse och sitt blods
utgjutelse förlossat oss från synden och lagens förbannelse; widare, gifwit
oss sitt ord om allt detta och ännu dagligen sänder oss den Helige Ande,
som sjelf werkar, allt hwad som är nödigt till lif och gudaktighet, kallar,
wäcker, upplyser, tuktar och hugswalar oss, allt efter som wi behöfwa
det — tänk, då Gud gifwit och gifwer oss allt detta, men werlden ändå
går sin wäg fram, är säker och ogudaktig, icke fruktar Gud, icke prisar
och tackar Honom för all hans nåd, utan lefwer fri i sina synder, sin
fåfänglighet och afgudadyrkan: hwem kan undra, att wår Gud då låter
werlden fara, ja, låter henne så förblindas och förstockas, att hon knappt
fruktar ett ögonblick för helwetet? Men mycket mer, om ock wi, som
äfwen warit benådade med Andens lif och ljus, smakat Guds godhet och
begynt wandra i Anden, skulle på nytt affalla, blifwa fåfängliga i wåra
tankar och åter lefwa i säkerhet och uppsåtliga synder; huru billig men
förskräcklig måste icke då Guds dom blifwa! Wore wi ock än så swaga och
syndiga, men wi allenast gåfwe Honom äran, bekände inför Honom wår
synd, dömde oss sjelfwa och sökte hans nåd, så blefwe ju allting botadt;
men då wi förakta Honom, missbruka och trotsa det ljus, Han gifwit
oss, och börja att förhålla sanningen i orättfärdighet: hwem kan då
undra, säga wi åter, att Gud i sin majestätiska rättfärdighet nu handlar
med oss så, som denna text lärer!

O, Helge And´ gör själen from,
Rätt waken, oförfärad:
Gör hjertat till en helgedom,
<b>Der Gud i allt blir ärad</b>.
Gif stöd, gif tröst i all wår brist,
Hjelp, att wi tro på Jesus Christ,
Båd´ nu och alltid.   Amen.
Den 15 September.

<b>Sammaledes hjelper ock Anden wår skröplighet</b>.   Rom. 8: 26.

Här är nu den djupa källan till alla Guds barns outsägliga suckar:
<b>wår skröplighet</b>. Detta är dock något, som wi igenkänna, ett ord taget
ur wåra hjertan — "wår skröplighet". Och tänk, att apostelen sjelf
säger det och säger "<b>wår</b> skröplighet", dermed inneslutande äfwen sig sjelf
ibland dem, som widkännas skröplighet. Ja, ju längre wi lefwa under
Andens tuktan, desto djupare känna wi wår skröplighet, så att wi omsider
säga: Allt, hwad som är i oss, är idel skröplighet. Hwad Gud är och gör,
är något annat; men i oss sjelfwa är idel skröplighet, och det förnimma
wi kännbarast uti allt, hwad som är oss mest dyrt och wigtigt, såsom i
wårt andliga förstånd, i wår <b>tro</b>, i wårt hopp, i wår kärlek, i wårt
christliga allwar, i wår waksamhet, wår bön o. s. w. Uti allt sådant
känna wi den största skröplighet. Fastän Gud har gifwit oss ett nytt
andligt förstånd, så äro wi dock wissa tider såsom alldeles blinda; wi
se icke det mest tydliga i ordet. Der stå för wåra ögon de allrastarkaste
tröstegrunder, och just för rådlösa syndare, och det är dock, såsom wi
icke såge dem; wi likna en man, som står midt framför en wägg och
dock icke ser den. Wi icke blott tro, att Gud är allestädes närwarande,
utan wi känna det ock i wårt samwete, wi känna, att Han ser äfwen
wåra hemligaste tankar; och dock genomlefwa wi timmar och dagar så,
som wore Gud icke till; wi hwarken frukta Honom i frestelsestunder,
eller hafwa tröst af hans närwaro i <b>nödens</b> eller bönens stund. Huru
hänger sådant tillsammans?  Sådant måste wisst heta "skröplighet".
Fastän Gud har förklarat oss sin Son, så att wi hålla ingenting så
stort och dyrt som Christus, hafwa wi det likwäl wissa tider så, som
wore ingen Christus till, utan wi måste ännu bestå för Gud med wår
egen rättfärdighet. Fastän Gud gifwit oss de starkaste grunder för wårt
salighetshopp, är det dock med wårt hopp och wår wäntan ofta så 
skröpligt, att wi framlefwa långa tider utan någon tanke derpå, att wi gå
mot en ewig herrlighet; nej, det hoppet är oss blott såsom en dröm;
det är oss i hjertat och känslan så, som wore det med detta lifwet slut
med oss. Fastän Gud werkat i wårt hjerta en ny kärlek, märka wi dock
ofta, att wi först och sist tänka på wårt eget bästa. Fastän wisserligen
med barnaskapet en bönens Ande är född i wåra hjertan, och bönen
dessutom borde wara, hwad den wäl wissa tider är, det allrakäraste för
Guds barn, hafwa wi dock andra tider rent af en leda wid bönen och
kunna midt i wår bön upptagas af fåfängliga tankar. Sådant allt är
wisserligen en stor skröplighet.

När wi nu icke blott inse och erkänna, utan werkligt erfara, att
wår swaghet är så stor, då äro wi böjda att alldeles misströsta. Men då
säger apostelen: Misströstom icke; wi hafwa en hjelpare: "Anden hjelper
wår skröplighet". <b>Anden sjelf</b>, säger apostelen. Denne är nu den store
hjelparen, ledaren, hugswalaren, förespråkaren, åt hwilken den himmelske
Fadren, på Sonens förtjenst och förbön, gifwit uppdraget att följa och
sköta barnen under deras wandring på jorden. Med allt hwad Gud
gifwit oss genom Christus och med alla nådens medel och allt Andens werk
i wåra hjertan, kunna wi dock icke komma lyckligt igenom de faror och
swårigheter, som äro i wår wäg, om icke äfwen "Anden sjelf" sköter oss,
leder, warnar och hugswalar oss. Sådant antydde äfwen Christus sina
lärjungar, då Han förberedde dem på sin bortgång ifrån dem och just
nu så ofta upprepade löftet om en annan hugswalare. Han hade ock
dessutom gifwit dem de herrligaste löften: Han hade försäkrat dem, att
fastän Han nu fore ifrån dem, skulle Han icke låta dem wara faderlösa;
de skulle ock åter se Honom och få en glädje, som ingen skulle kunna
taga ifrån dem; Han hade sagt dem, att i hans Faders hus woro många
boningar, och att Han nu ginge att bereda dem rum; att de wisste
wägen, nemligen att Han sjelf war wägen, samt att Han skulle 
återkomma och taga dem till sig m. m. Men med allt detta förklarade Han,
att de ännu icke wore rätt betryggade för alla faror; Han gaf dem
ännu ett löfte, hwilket Han ofta upprepade, att Han ock skulle sända
dem en annan hugswalare, sanningens Ande, som skulle alltid blifwa
hos dem, leda dem i all sanning och påminna dem allt, det Han hade
sagt dem. Detta böra wi alla djupt inskrifwa i wåra hjertan, att wi
alldeles icke äro lemnade åt oss sjelfwa, åt wår egen omsorg, eller att
wår seger i striderna skall bero af wår egen styrka. Nej, då wore wi
alldeles förlorade. "Anden sjelf hjelper wår skröplighet." — Ordet
<b>hjelper</b> är i gr.-t. mycket betydelsefullt. Det betecknar egentligen "fatta
med uti" eller "med någon, som man will hjelpa, lägga hand wid
werket"; således att Anden sjelf med oss fattar uti wåra skröpligheter,
icke till att ännu helt borttaga dem, utan till att så leda dem, att
hans kraft skall blifwa uppenbar i wår swaghet, och wi till slut skola
endast beundra och prisa Honom, hans wishet, trohet och makt.

Gamla, unga
Må lofsjunga
Fadrens makt och herrlighet;

Och hembära
Sonen ära
För så stor barmhertighet;

<b>Prisa Anden,
Som wid handen
Förer oss till salighet</b>.
Den 16 September.

<b>Låten edra länder wara omgjordade och edra ljus brinnande</b>.

Luc. 12: 36.

Dessa ord uttala i bildspråk just detsamma, som Herren straxt 
derpå tillägger: "Waren lika de menniskor, som wänta sin herre, då han
skall igenkomma från bröllopet, att när han kommer och klappar, låta
de honom straxt upp." Och hwad sjelfwa saken eller den andliga
meningen deraf beträffar, will Herren säga: Waren hwar stund beredda
för min ankomst, låten mig och min tjenst wara edert beständiga
ögonmål, wakten eder, att edra hjertan icke försjunka i någonting annat och
blifwa försoffade, beherskade af werlden eller köttet och således oskickliga
att rätt tjena mig och med fröjd emottaga mig. Jag är till min
synliga umgängelse borta ifrån eder, tills jag wunnit min brud (det är,
den församling eller hela det antal af menniskoslägtet, som skall winnas);
men då skall jag återkomma i stor herrlighet till att döma lefwande och
döda. Sen till, att I beständigt ären beredda för den dagen.

Men till att wara beredd för den dagen fordras isynnerhet twenne
stycken: Det första är, att wi äro beständigt klädda i bröllopskläderna,
det är, lefwa i tron, i dagligt iklädande af Christi rättfärdighet, således
att wi icke afsomnat från den syndakänsla, som werkligen drifwer oss
till Christus, utan alltid hafwa en sådan nöd af wåra synder, att wi
icke kunna lefwa utan Christus och ordet om Honom. Detta är den
stora hufwudsaken för att med fröjd möta domaren, ty "den som har
Sonen, han har lifwet"; den som lefwer af hans kött och blod, det är,
af hans försoning, den eger alldeles bestämda försäkringar om det ewiga
lifwet. Detta är det första wilkoret för att kunna saligt dö och stå
för Christi domstol. Men sedan, på det wi måtte hafwa en "riklig",
en fri och fridfull "ingång i wår Herres och Frälsares ewiga rike" och
icke inkomma blott "såsom genom eld", är ock nödigt se till, att wi
lefwa i en frisk kärlekens ande, att wi med lust och glädje tjena Honom
och fara efter det, som är ofwantill, att icke wåra hjertan äro 
förtungade af lefwernets omsorger, af girighet och andra herrskande synder eller
af hat och oförsonlighet mot någon medmenniska, hwarigenom det
förtroliga framgåendet till Gud förhindras. Att alla sådana hinder 
undanrödjas och kärlekens tjenst är i öfning, det är, hwad som närmast åsyftas
med de orden, "att länderna äro omgjordade" och "ljusen brinnande".
Herren Christus wille härmed isynnerhet förmana oss, att icke låta
det köttsliga, säkra och fåfängliga lefwernet åter taga öfwerhand. Detta
se wi ännu tydligare genom hans tillägg i v. 45, 46, der Han säger:
"Men om den tjenaren sade i sitt hjerta: Min herre dröjer fast att
komma igen, och begynte slå tjenarena och tjenarinnorna och äta och
dricka och warda drucken; så kommer den tjenarens herre, på den dagen
han det sig icke förmodar." Denne tjenare betecknar wisserligen en icke
blott wårdslös utan helt affallen christen, såsom wi se deraf, att sjelfwa
den ewiga wredens dom drabbade honom, hwarom Herren säger: "Han
skall hugga honom i stycken och skall sätta hans lott med de otrogna."
Men wi skola aldrig glömma, att det är just till detta förskräckliga slut,
det kan leda, när en christen blott börjar wara så wårdslös och säker,
att han icke fruktar för farorna och icke låter warna sig. En sådan
säkerhet leder just till ett helt affall, till andlig död och till ewig 
fördömelse. Derföre är det alldeles säkert, att såwida wi skola frälsas, måste
wi owilkorligt taga Christi warning till hjertat och, om wi börjat
blifwa werldsliga, fåfängliga och säkra, bryta upp från detta säkerhetens
läger och söka all Guds barmhertighet och nåd att återkomma till en
första, gudfruktiga och waksamma anden, hwaruti wi från början lefde,
då Gud omwände oss.

Wi skola i hela den heliga Skrift ifrån dess första sida till den sista
icke finna ett enda ställe, som gifwer hopp åt en säker menniska, att det
skall gå wäl äfwen för henne. Det står aldrig ett enda ord, som 
innehåller: Gud är så nådig och trofast, att äfwen om du icke rädes för
synden och djefwulen, äfwen om du är sorglös, så skall dock Herren 
genom sin nåd hjelpa dig. Nej tänk, något sådant löfte finnes aldrig i
Skriften. Der äro underbart nådefulla löften för syndare, ja wid de
allraswåraste frestelser, fall och synder, men märk, alltid blott för den
händelsen, att syndaren låter tukta sig, kommer till bättring, ånger,
räddhåga, strid, bön; då hjelpes allting — men eljest icke. 
Själafiendens härar skola bestämdt förderfwa de säkra. Uti detta fiendeland skall
menniskan antingen wara i kamp och räddhåga och då endast genom Guds
starkhets makt frälsas, eller ock blifwa säker och obekymrad och då förgås.
Så tillgår det alltid i ett werkligt krig. Så tillgår det ock för den,
som har att sträfwa upp mot en strid flod, för att icke föras ned i det
branta fallet; lägger han sig att sofwa i sin båt, så skall han genast
börja wräka och snart förgås i djupet. Och wi hafwa ju i hela wår
natur ett förderf, som beständigt drager bort från salighetens wäg; och
dertill kommer werldens och djefwulens oförtrutna arbete i samma syfte.
Allt detta kan förklara, hwarföre wi nödwändigt måste hörsamma denna,
Herrens förmaning: "Låten edra länder wara omgjordade och edra
ljus brinnande."

Dyre Jesu, lär du mig rätt vedja, waka,
Löpa i min kamp och ej se tillbaka,
Att allsintet må min själ kunna söfwa,
Den dess skrud beröfwa.
Den 17 September.

<b>Allt det I bedjen i mitt namn, det skall jag göra, på det att
Fadren skall warda prisad i Sonen</b>.   Joh. 14: 13.

Här skola wi wäl märka, bwad det will säga att <b>bedja i Jesu namn</b>.
Att bedja i Jesu namn betyder egentligen att bedja på grund af Jesu
medlareförtjenst, att i bönen troende åberopa medlaren. Detta är, hwad
sjelfwa uttrycket, bedja i en annans namn, ännu alltid betyder, och 
hwilket är oss wäl bekant genom det, som dagligen i det menskliga lifwet 
förekommer, då en rik och betrodd man gifwer en fattig hjelpbehöfwande
blott sitt namn och förord hos den, som innehafwer de medel, hwilka
den fattige behöfwer. Med ett sådant namn och förord från en rik och
ansedd person går den fattige alltid med stor tillförsigt till den, som skall
lemna den behöfliga hjelpen; och denne hjelpare är derwid så trygg och
färdig att lemna denna hjelp, att han icke ens frågar efter den fattiges
försäkran om ordentlig återbetalning, utan swarar: Jag behöfwer icke mer
än detta namn. Så går det, när man får komma i en annans namn.
Häraf kunna wi wäl till någon del fatta, hwad det i allmänhet är att
bedja i Jesu namn, och hwilket i wåra kyrkoböner wanligen uttryckes
med slutorden: "Genom din Son Jesus Christus, wår Herre." Men se
wi på det sammanhang, hwari textorden förekomma i Joh. 14, så 
ligger wäl i detta sammanhang också någon grund för deras mening,
hwilka förklara bedjandet i Jesu namn äfwen åsyfta, att man beder <b>i
enlighet med Jesu sinne</b>.

Men för att kunna rätt <b>bedja på Jesu förtjenst</b> och <b>bedja i Jesu
sinne</b> fordras nödwändigt det Andens werk i själen, hwarigenom wi blifwa
sanna Jesu lärjungar och Guds barn. Så djupt ligger den smittan i
all menniskonatur, att Gud skall se på oss och wår wärdighet och wara
oss nådig, då wi warit rätt fromma och lydiga; men deremot att wi icke
kunna wänta, att Han skall i nåd se till oss och höra wåra böner, då
wi hafwa samwetets förebråelse för synd och owärdighet — så djupt 
sitter den sjelfrättfärdighetssmittan i allas wår natur, att äfwen sanna
Guds barn, som i den första stora sinnesändringen warit af lagen så
tillintetgjorda och förkrossade, att de endast med stor nöd kommit igenom
den trånga porten af tro på idel nåd på Christi förtjenst allena, men
blifwit genom denna tro alldeles saliga i Christus, att de samma ännu
tusende gånger, ja så länge de lefwa på jorden, åter falla i samma
willfarelse, att Gud skall wara dem nådig och höra deras bön, endast i den
mån de warit lydiga och fromma, och deremot wara wred och icke wilja
höra dem, när de hafwa blifwit öfwerrumplade af synden och känna stor

owärdighet. Men att framkomma i bönen med den tanken, att Gud
skall höra oss, i den mån wi sjelfwa äro wärdiga, det är just motsatsen
mot att <b>bedja i Jesu namn</b> eller med tröst endast till hans
medlareförtjenst. O, huru mycken nöd och hwilka förödmjukande erfarenheter
fordras icke, för att wi omsider skola alldeles mena det sannt och rent: <b>bara
på Jesu värdighet, bara i Jesu namn, bara för Jesu skull</b> war mig
nådig och gif mig det goda, fastän jag förtjent blott det onda. Men
är nu detta den swåraste konst äfwen för pånyttfödda Guds barn, huru
omöjligt är det icke då för de oomwända att kunna rätteligen bedja en
enda bön på Jesu förtjenst allena!

Lika omöjligt är det ock i det opånyttfödda tillståndet att kunna
bedja i <b>Jesu sinne</b>, att hafwa af hjertat samma angelägenheter och
böner som Herren Jesus sjelf, hwilket war det andra, som hörde till att
bedja <b>i Jesu namn</b>, ty till <b>bön</b> hör sjelfwa <b>hjertats</b> begär och 
angelägenhet. Men tänk, hwilket nådens underwerk när jag upptäcker, att jag 
<b>genom tron</b> fått ett <b>sådant hjerta</b>, att äfwen när jag icke tänker på Jesu 
föreskrift eller exempel för bön, utan går i mitt hwardagliga arbete, jag
likwäl har i mitt hjerta samma bekymmer, samma omsorg, önskningar och
suckar, som jag återfinner i Herrens bön och i andra uttryck af Jesu
sinne. Jag går och tänker och tänker och suckar, att Gud må gifwa sin
nåd till sitt rikes förökelse i mitt eget och andras hjertan — jag har ett
sådant sinne, att ingen större glädje wederfares mig, än när jag förspörjer 
Guds werk i en menniskas själ, när jag märker, att Guds rike 
tillwäxer på något ställe, att Guds namn blir kändt och äradt. Si, der
har jag då samma sak, som ligger i de twå första bönerna af Fader
wår: "Helgadt warde ditt namn; tillkomme ditt rike." Detta war ock
summan af allt, hwad Jesus här sökte, för hwilket Han smakade döden
och anwände alla krafter att frälsa själar och utbreda salighetens rike på
jorden. Du, som nu går kanske med ängslan och suckan och tänker på
samma sak, själars frälsning och salighet, gläds och häpna öfwer den nåd
som är dig wederfaren, att samma sinne är i dig som i Jesus. Må
då hela werlden för öfrigt wara dig mörk och trång, det är ett nådens
under werkadt i din själ, som tusenfaldigt öfwerwäger allt, hwad på
jorden eljest kan tänkas. När du, utan någon tanke på Jesu föreskrifter
eller på bönerna i Fader wår, kanske både dag och natt umgås med denna
suckan: Ack, att Gud måtte genomdrifwa sin wilja med mig, äfwen om
hans wilja skulle förhindra och döda min egenwilja, blott att hans wilja
sker! Ack, att jag kunde göra Guds wilja! — då är i ditt hjerta samma
sinne som i den tredje bönen: "Ske din wilja". Wakna med fröjd och
häpnad öfwer det underwerket i ditt hjerta, att samma sinne är i dig
som uti Jesus. Hwilken nåd, hwilken herrlighet, att samma Ande bor
i oss som i Gud! Är icke detta ett bewis på en "delaktighet af Guds
natur"?

Jesus, Jesus nu allena,
Jesus, som mig återlöst,
Jesus, Han, Guds Lam det rena,
Han är nu min enda tröst.

Är jag trög till bönen, ropar
Han med stark och wäldig röst
Och sin Fader öfwerhopar
Med sin bön, allt mig till tröst.

Har jag syndat, Han förlåter,
Ej med mig tillrätta går,
Är jag fridlös, Han mig låter
Finna ro i sina sår.

Så i Jesus trygg jag hwilar,
Jag ej heller mer begär.
Tills jag saligt hädan ilar
För att blifwa der Han är.

Den 18 September.

<b>Lydnad är bättre än offer, och höra till är bättre än det feta af
wädrar</b>.   1 Sam. 15: 22.

Här höra wi, att för Gud är det blott fråga om <b>lydnad</b>. Deraf
skola wi lära, att den ena gerningen är för Honom lika stor som den
andra, att en gernings wärde beror endast af Guds bud; att om Gud
har befallt en sak, så är den en stor och wigtig gerning, wore den ock
så liten som att upptaga ett halmstrå; men om Gud icke befallt den,
är den mindre än intet, wore den ock så stor, som att uppwäcka de
döda eller att omwända hela werlden. Så blir då endast <b>Guds
uppenbarade ord</b> och <b>bud</b> wåra fötters lykta, wår wandrings rättesnöre.

Måtte wi då hwar och en wäl eftersinna, <b>hwad Gud har befallt
oss</b>. Hvarje christen har alltid twenne slags pligter, af Gud oss ålagda:
först några <b>enskilda</b> eller <b>kallelsens</b>; för det andra de <b>allmänna</b> eller de
tillfälliga kärlekstjensternas emot nästan. Om de första säger Skriften:
"Så förmanar jag nu eder, att I wandren såsom tillbörligt är uti den
kallelse, deruti I ären kallade — alla lemmar hafwa icke allt samma
embete. Hwar och en såsom Herren har kallat honom, så wandre han.
Omskärelsen är intet och förhuden intet, utan <b>hålla Guds bud</b>. Hwar
och en blifwe uti den kallelse, i hwilken han är kallad" o. s. w. Om
de gemensamma pligterna heter det: "Allt det I wiljen, att menniskorna
skola göra eder, det gören I ock dem. Älska din nästa såsom dig sjelf.
Så är nu kärleken lagens fullbordan." Likwäl bör märkas, att just i
kallelsens werk utöfwas wanligen de flesta kärlekstjenster emot nästan.
Hwad kallelsen angår, är det få menniskor, som rätt besinna, huru Gud
just der nedlagt sin första och förnämsta fordran på oss. Man bör
derföre öppna sina ögon och se, huru ända uppifrån Guds thron i
himmelen och ned till det nedersta jordens rum råder uti allt en <b>Guds
ordning</b> och <b>inrättning</b>. Gud, som är "ordningens Gud", har så
förordnat, att den ena skall wara regent, den andra undersåte; den ena
husherre, den andra tjenare; den ena fader eller moder, den andra barn;
den ena rik, den andra fattig; den ena gift, den andra ogift; liksom uti
kroppen den ena lemmen skall wara öga, en annan öra, en tredje hand,
en fjerde fot. Nu är Guds första wilja och fordran, att hwar och en
sköter sin syssla, att den regerande wäl regerar, den lydande troget
lyder; att ögat ser och lemnar åt örat att höra; att foten går och
lemnar åt handen att arbeta. O, hwilken salig lefnad då skulle inträda
på jorden, om hwar och en besinnade, att det är Guds första wilja och
fordran angående lefwernet, att hwar och en gör sin kallelses werk, att

detta är en sann och helig gudstjenst, som behagar Herren wäl, att man
midt i hushållet, i de enklaste gerningar står i ett heligt tempel och 
förrättar den behagligaste gudstjenst. Men ack, härtill fordras ett andligt
öga, som icke blott ser, det som är för ögonen, utan ser Guds ordning
och befallning. Om wi med lekamliga ögon såge Gud framför oss och
hörde Honom begära en tjenst af oss, om också den allraringaste, så
wore den oss icke mer ringa, utan finge straxt ett högre wärde, och wi
skulle med största lust utöfwa den, blott derföre att wi finge tjena Gud
dermed. Såsom Luther säger: "Om Gud med sina änglar en dag
besökte dig och befallte dig sopa golfwet, skulle du wäl blifwa så glad deråt,
att du icke wisste, huru du skulle ställa dig derwid — sannerligen icke
för gerningens skull, som i sig sjelf war ringa, utan för hans skull, som
befallt dig densamma." Och nu har Gud werkligen gifwit dig sådana
befallningar, då Han t. ex. låtit dig blifwa en tjenstepiga eller ett barn
i huset, ty till dem har Han sagt: "Waren edra herrar hörsamma och
lyden dem. — Hedra din fader och din moder" — alltså: Gör, hwad
de sätta dig att göra! Detta är således Guds befallning. Så ser du
då, att när din fader, moder, husbonde eller matmoder bjuder dig göra
något, så står Gud bredwid med sitt fjerde bud och säger: Ja, gå och
gör det! Derföre säger apostelen: "Waren all mensklig ordning underdåniga 
för <b>Herrens skull</b>." Märk: <b>för Herrens skull</b> — <b>för Herrens
skull!</b> Hwad betyder detta ordet, om icke just det, att denna menskliga
ordning i grunden är en Guds ordning, en Guds befallning — 
nemligen så länge den är en ordentlig mensklig ordning och icke en djefwulsk
uppresning emot något Guds bud. Den är en Guds ordning, alldenstund 
Gud har inrättat densamma. Det är wigtigt och nödigt att
christna wäl gifwa akt på sådana ställen i Skriften och ofta betänka detta
ämne; ty huru hårdt ansätter oss icke satan i detta fall och werkar hos
den ena tröghet och försumlighet, hos en annan de grufligaste
anfäktningar, missnöje och frestelser, som med makt och wåld wilja föra
honom bort ifrån sin kallelse, göra honom afundsjuk och ostadig, så att
han med ingenting trifwes, utan kastas hit och dit. Må wi då i hwarje
förhållande wäl besinna dessa Herrens ord: <b>Lydnad är bättre än offer.</b>

O, Jesu, tala du till mig
Och lär mig dag från dag
Att <b>höra, följa, lyda</b> dig
Och ej mitt eget "jag".

Ja, hjelp mig i min kallelse
Städs wandra <b>inför dig</b>
Och endast på din wilja se
Och wandra på din stig.

Ack, uppryck egenwiljans rot,
Slå ned min sjelfwiskhet,
Böj mig alltmer — wid korsets fot -
Till hjertlig ödmjukhet.

Den 19 September.

<b>Si, uppå händerna har jag upptecknat dig</b>. Es. 49: 16.

<b>Si, uppå händerna har jag upptecknat dig</b>, säger Herren. Härmed
will Herren fulleligen öfwertyga sitt bedröfwade Sion, sina arma barn
på jorden, att om Han ock wille — hwilket Han dock uttryckligen nekar
— så kan Han likwäl icke förgäta dem; ty, säger Han,<b> uppå händerna
har jag upptecknat dig</b>. Hwar skulle jag då göra af mina händer, om
jag skulle förgäta dig, då du står der inskrifwen och således står såsom
en tänkeskrift städse för mina ögon? Men det är icke blott denna bild,
som Herren afser. Här är något djupare. Herren har oss tecknade på
sina händer icke blott så, som man kan der bära en mans namn
infattadt uti en ring, utan ordet i grundspråket betecknar det flata i handen;
derföre, och då Herrens Ande äfwen i gamla testamentet, långt förrän
dessa ord talades, förkunnat Christi händers och fötters genomborrande
såsom i Davids tjuguandra psalm, der Messias klagar: "Mina händer
och fötter hafwa de genomborrat", så är det på goda grunder, som biskop
Hersleb menar, att de orden: <b>si, uppå mina händer har jag upptecknat
dig</b>, hafwa afseende på den handteckning, som Herren Christus fick af
spikarna i sina händer, hwilka Han ock med en synnerlig omsorg ofta
wisade sina lärjungar efter sin uppståndelse. Hersleb tillägger: "Hålen
efter spikarna uti Christi händer äro Honom en stadigwarande
påminnelse om dem, för hwilka Han så låtit genomborra sig. Der har Han
upptecknat oss icke med bläck, utan med sitt eget blod; icke så lösligen,
utan alldeles twärtigenom; icke med penna eller griffel, utan med jernstil,
jernnaglar eller spikar — på det Han aldrig skall kunna, hwad Han
dessutom aldrig will, förgäta oss utan det skall heta, såsom David säger:
"Om jag förgäter dig, Jerusalem, så warde min högra hand förgäten!"
Så will ock Herren här säga: "Du behöfwer icke frukta, du suckande
själ, att jag skall förgäta dig, så länge jag icke förgäter min högra hand,
mina begge händer, på hwilka du står upptecknad; jag måste först 
förglömma mina egna händer, om jag skall förgäta dig." Sannerligen
menar Herren något stort med sina ord: <b>Si, uppå händerna har jag
upptecknat dig</b> — och något stort war ock det, att Christus uppfor från
jorden med genomborrade händer till himmelen. Men hwad som för
oss är det begripligaste, säkraste och nyttigaste är, att wi alla äro för
ewigt intecknade i de såren, såsom delegare i den försoning, som är skedd
i Christus Jesus; <b>att wi hafwa alla del deri</b>, det är, hwad Skriften
tydligast uppenbarat. Och från den delaktigheten kunna wi aldrig skiljas,
huru förtwifladt illa det kan se ut för oss. Ja, äfwen om wi äro
affallna och borta från Herren och derföre icke stå tecknade i de lefwandes
bok, stå wi dock ännu tecknade i Christi försoningstecken, d. ä. den
försoningen är dock skedd <b>för oss</b> och kan aldrig blifwa om intet, utan
gäller ewinnerligen och medför alltid salighet, så snart wi åter annamma
den. Sådant förstod den evangeliske sångaren, som skref: "Gud ware
lof, jag min oro fått slippa, se´n jag mig inskrifwen ser i din´ sår. Förr
skall du neka dig sjelf och din Fader, förrän jag nånsin utstruken skall
bli." Huru kan det så wara? Om jag affaller då? — Swar: Jag
kan wäl saknas i de lefwandes bok, men jag står dock alltid tecknad i
Christi sår, såsom delegare i den ewigt gällande försoningen. Denna
är den fasta grunden, hwarföre allt kan botas och jag aldrig kan af
Gud förgätas. Sådant gäller att fasthålla, då allt ser förtwifladt ut.
Så skall man göra wåld på Guds rike genom att — <b>icke se och dock tro</b>.

Hwad fruktar jag än? Se, Jesus är min
Och står i Guds åsyn för mig.
Han känner ännu min nöd såsom sin,
Ty en gång Han tog den på sig.
<b>Och ännu i himlen ärren Han bär efter såren</b>.

<b>På händerna har Han tecknat mitt namn</b>
Och ser det beständigt för sig,
Jag hwilar alltjemt så trygg i hans famn,
Och aldrig förgäter Han mig,
<b>Ty ännu i himlen ärren Han bär efter såren</b>.

Wisst brusar ett djup än här och än der,
Men floden, den hinner mig ej,
Ty starkare min Immanuel är,
Och Han kan ej swika, o nej!
<b>Ty ännu i himlen ärren Han bär efter såren</b>.
Den 20 September.

<b>Guds frid, som öfwergår allt förstånd, förware edra hjertan
och sinnen i Christus Jesus</b>.  Phil. 4: 7.

Den, som under alla det christliga lifwets wexlande erfarenheter
will blifwa beståndande samt behålla och förstärka friden uti sitt hjerta,
måste framför allt flitigt och enfaldigt umgås med <b>fridens evangelium</b>.
Detta är rätta källan till Guds frid.  Evangelium måste beständigt
hålla oss uppe öfwer de anfäktningar, qwal och sorger, i hwilka
förnuftet, känslan, samwetet och satan oupphörligt wilja neddraga oss. Emot
alla dessa fridstörare hafwa wi endast ordet och sakramenterna till wärn
och murar. Der bor Hugswalaren och talar med oss, tröstar oss och
säger: Frukta dig intet! War wid god tröst! Är du syndig, så är
Christus rättfärdig; du är nu i det rike, der synden aldrig <b>tillräknas</b>
dig; du är nu icke i ett gerningsrike, som är wäldigt öfwer nåden,
utan i ett nådrike, som är wäldigt öfwer gerningarna; du är till ewig
tid försonad med Gud, och Han har swurit, att Han icke will wredgas
öfwer dig till ewig tid. Detta är Guds rikes rätta fridsbasun, som
måste oupphörligt ljuda i wåra öron och hjertan, om wi här skola hafwa
någon frid. — Men jemte ordet behöfwa wi äfwen Herren sjelf, det
är, wi skola flitigt bedja den Helige Ande om dess kraft på hjertat.
"En christen bör", såsom Pretorius säger, "hwarje morgon, då han
uppwaknar, samt ofta under dagen sucka: Guds frid, som öfwergår
allt förstånd, förware i dag mitt arma hjerta för all ofrid, som af 
djefwulens tyranni, af werldens ondska och andra wederwärdigheter kunna
påkomma mig".

Och nu — huru önskligt wore det icke, att hos alla christna Guds
frid mera regerade i hjerta och sinnen! Först är det ju den
barmhertige Gudens hjertliga wilja om oss, att wi icke skola förnöta wåra dagar
i mörker och qwal — när wi dock äro så dyrt köpta, äro ock för Guds
ögon så dyrt aktade, så herrligt klädda, så mycket rika och lyckliga i
Christus — utan att wi skulle hafwa stor frid i Honom. Apostelen
säger uttryckligt: "Waren alltid glada, ty det är Guds wilja om eder."
Och Christus sjelf: "Jag är kommen, på det mina får skola hafwa lif
och hafwa öfwer nog." Märk: denna frid war ett hufwudändamål för
hela Christi försoning; såsom uttryckligt står: "Näpsten ligger uppå
Honom, på det wi skulle hafwa frid, och genom hans sår äro wi helade."
Och åter: "Rättfärdighetens frukt skall wara frid, och rättfärdighetens
nytta skall wara ewig stillhet och säkerhet." Derföre, ju gladare och
fridfullare någon är i Christus, desto kärare är det för Gud; och desto
mer äras och upphöjes dermed Christus, som är grunden till denna frid
och glädje. Så har ock en christen för öfrigt icke just mycken glädje på
jorden; det behöfwes wäl i denna onda werlden, der intet annat är
än strid och anfäktning af köttets, djefwulens och werldens ondska, att
han är wäl utrustad med en hög, orubblig Guds frid uti sitt hjerta;
såsom Jesus säger, då Han slutar sitt afskedstal till lärjungarna natten
före sin död: "Detta har jag talat med eder, att I skolen hafwa <b>frid
i mig; i werlden hafwen I twång;</b> men waren wid en god tröst, jag
har öfwerwunnit werlden." Det war således Frälsarens allwarliga
wilja, att wi skulle hafwa frid i Honom, oaktadt ingen bättre än Han
wisste, huru syndiga och owärdiga wi äro! När nu Han ändå unnar
oss att hafwa frid, ja, derföre lider och dör för oss, tröstar och talar
wänligt med oss, på det wi skola hafwa frid i Honom, så wore det ju
billigt, att wi ock gåfwe oss wäl tillfreds på hans räkning, såsom små
barn wid sin moders sköte. Ändtligen är det ock just denna frid, som
framför något annat styrker och bewarar wåra hjertan i Christus, gifwer
lif, lust och kraft till allt godt; såsom det står skrifwet: "Guds frid, som
öfwergår allt förstånd, förware edra hjertan och sinnen i Christus Jesus;"
och åter: "Fröjd i Herren är eder starkhet." Då jag i tron har frid
med Gud, då kan jag allting göra och lida; då kan hwem som will få
wara owänlig mot mig, när jag är wiss om Guds wänskap: då kan
jag lida en jordisk förlust, när jag är glad öfwer den himmelska skatten.
Deremot när hjertat är tomt på Guds frid, då är jag swag i allt,
öppen för hwarje frestelse. Det är derföre en sanning, som hwarje
christen må wäl minnas, att Guds frid förwarar hjertat, att fröjd i
Herren är wår starkhet.

O, hwad är wäl all fröjd på jorden
Mot en droppe af Jesu frid!
Är jag deraf delaktig worden,
Rör mig föga all werldens strid.
<b>Han är friden</b>, de dyra orden
Trösta städse i nödens tid.

Får jag alltid ej kännbart smaka
Denna himmelska, ljufwa frid,
Kan jag öfwer den rätt ej waka
Under andens och köttets strid,
Står den trösten mig dock tillbaka;
Jesus, Jesus <b>Han är min frid</b>.
Den 21 September.

<b>Si, Herrens hand är icke för kort, så att Han icke kan hjelpa
och hans öron icke lomhörda wordna, att Han intet
hörer.</b>  Es. 59: 1.

Det är många menniskor, som eljest i allt bewisa sig såsom rätta
kristna, men gå i någon wiss sorg, nöd eller förlägenhet så fördjupade,
liksom stode denna aldrig till att hjelpa, liksom funnes det en nöd,
hwari wår Gud icke kunde hjelpa, liksom wore Gud död, eller hade Han
blifwit wanmäktig, och den Högstes barn behöfde i någonting wara
olyckliga. De tyckas för öfrigt hafwa både tro och förstånd nog: men
i en wiss nöd eller swårighet ängslas, sucka och sörja de på sådant sätt,
som om de icke hade någon Gud och Frälsare. Påminnas de om att
förtrösta på Gud, swara de:  "Nog wet jag, att Gud är mäktig och
trofast m. m., men här är ju ett sådant förhållande, som icke kan
hjelpas." Ja denna sorgens ande kan på sina tider angripa hwilken christen
som helst; men det är endast mörker, otro och willfarelse deri, att en
kristen anser sig olycklig, anser något förhållande ohjelpligt. Herren
swarar ännu alltid: "Är min hand nu worden så kort, att hon icke
kan förlossa, eller är med mig ingen kraft till att frälsa?" Eller har
jag icke mer något hjerta för eder? "Hwar är eder moders skiljobref,
med hwilket jag har öfwergifwit eder? Eller ho är min ockrare, till
hwilken jag har sålt eder?" Det är alltså idel mörker och willfarelse
i den tanken, att en christen behöfver i något fall wara olycklig — ett
Guds barn är aldrig olyckligt, kan icke wara i werkligheten olyckligt.
Ty först är redan det att wara ett Guds barn i sig sjelft en sådan
olycka, att hwarje lifwets olycka, äfwen om den icke kunde afhjelpas, är
deremot blott såsom ett litet sandkorn emot hela jordklotet, blott såsom
ett runstyckes förlust emot winsten af millioner riksdaler; och för det
andra kan wår Gud hjelpa allting, "Herrens högra hand kan förwandla
allting" — och det Herren icke will eller finner för godt att hjelpa eller
förwandla, bör aldrig göra Guds barn olyckliga; ty det är då säkert
till deras största lycka, att det får fortfara, enligt apostelens ord: "Wi
weta, att dem, som hafwa Gud kär, tjenar allting till det bästa." Det
är den stora förmån, som Guds barn hafwa framför andra menniskor,
att hwad helst som händer dem, skall det nödwändigt tjena till deras
bästa. Werlden kan wäl hafwa mer guld och silfwer, mer hus och 
gårdar, mer mat och kläder, mer skämt och löje; men det lyckliga
förhållande kan hon aldrig åtkomma, i hwilket Guds barn lefwa, att allting
skall tjena till deras bästa, utan twärtom anwänder hon allting till sin
                                                                                        
skada. Och då hon har allt som bäst och kommit som högst, är det icke
mer, än att hon är djefwulens slafwinna och medarfwinge till ewinnerlig 
eld. Deremot, när Guds barn hafwa det som wärst och kommit
som djupast ned i lidandets och försökelsens jämmerdal — då Job sitter
i säck och aska och qwidande skrapar sina sår; då Jeremias ligger i
träckgropen, Daniel i lejonkulan, och den fattige Lazarus i sår och trasor
för den rikes dörr — är det intet wärre med dem, än att de midt
under detsamma äro Herrens "ögonstenar", hans hjertas lust, rättfärdighetens
barn, det heliga folket och det egendomsfolket, som sist skall bäras
af änglar till Abrahams sköte.

Si, på detta sätt kunna ju Guds barn aldrig wara olyckliga;
sjelfwa <b>olyckan</b> måste tjena dem till gagns — och hwad ännu mer är,
sjelfwa <b>synden</b>, som är det största onda, skall icke fördöma dem,
<b>djefwulen</b> icke öfwerwinna dem, <b>döden</b> icke skada dem, utan twärtom måste
alla dessa grufliga fiender på Herrens wink tjena dem till något gagn.

Häraf se wi då, att det finns ingen nöd, deri wår Gud icke kan
hjelpa; finns ingen makt, som kan skilja oss ifrån Guds kärlek, som är
i Christus Jesus, wår Herre; finns ingen fiende, som kan rycka Christi
får ifrån Honom. För att någonsin kunna förloras, skola dessa, så
wäl som wåra första föräldrar, "sjelfwiljande" <b>gå bort</b> ifrån Christus,
sjelfwiljande blifwa <b>ohörsamma hans röst</b>, förtjusta af ormens röst och
syndens bedragelse. Här är grunden till den wigtiga sanningen, att
ingen christen förloras, så länge han fruktar derför, wördar och hör
Guds ord och will låta säga sig. Nej, så länge kan icke något wåld
skilja honom ifrån Christi kärlek, wore han ock än så swag, såge det ock
än så illa ut, låge han ock än så djupt nere i elände. Allting kan
hjelpas, så länge han söker hjelp när Herren och enligt det sätt, hwarpå
Herren lofwat hjelpa; ty det är omöjligt, att någon, som förtröstar på
Herren och i tron åkallar Honom, skulle ändå till slut komma på skam.
Ransaken Skrifterna ifrån tidens begynnelse och undersöken, om någon
som förtröstat på Herren och åkallat Honom, någonsin kommit på skam.
Nej, det är blott en ömklig otro, att en christen i något mål sörjer,
såsom hade han intet hopp; ty allting kan wår Gud hjelpa. Han är
<i>i allt</b> en <b>Fader</b>, en allsmäktig och trofast Fader, som <i>i allting</b> sörjer
för sina barn, tager del i allt, hwad dem händer, samt hjelper, wärnar
och wårdar, såsom skrifwet står: <b>Så säger Herren Zebaoth: Den
eder rör, han rör hans ögonsten.</b>

O Herre, jag ej släpper dig,
Förrän du har wälsignat mig.
Du wisst skall frälsa själen min,
Du har den köpt, den är ju din.

För dina fötter jag helt still,
Tills du mig hjelper, ligga will.
Sjelf har du sagt: "Åkalla mig
I nöden: Jag will frälsa dig".

Ditt löfte måste wara sannt,
Derpå din ära är en pant.
<b>Förr himmel skall förgås och jord
Än minsta prick utaf ditt ord</b>.

Den 22 September.

<b>Detta är nåd, om någon för samwetets skull till Gud fördrager
bedröfwelse och lider orätt</b>. 1 Petr. 2: 19.

I en predikan på femtonde sönd. eft. Trin. säger Luther: "Det
heter i allmänhet att tjena Gud, när man gör, hwad Gud befallt, och
underlåter, hwad Gud förbjudit. Och på det sättet kunde hela werlden
wara full af gudstjenst, icke allenast i kyrkan, utan ock i huset, i köket,
i källaren, i werkstaden, på åkern, hos borgare och bönder, om wi blott
wille skicka oss rätt deruti. Ty wisst är det, att Gud har förordnat och
will uppehålla icke blott kyrkan och det werldsliga regementet, utan ock
hushållet. Hwar och en derföre, som dertill tjenar, fader och moder
först och främst, dernäst barnen och slutligen tjenstfolk och grannar,
alla tillsammans tjena Gud; ty det är hans wilja och befallning. Så
kunde en menniska wid all sin möda wara glad och wid godt mod, och
ingenting skulle warda henne beswärligt, om hon så skickade sig i sin
tjenst och kallelse. Men djefwulen sträfwar med händer och fötter
deremot, att man icke må komma till denna fröjd, utan att hwar och en
må hafwa en owilja, till det han skall göra och till det, som är honom
befaldt, på det menniskorna ingen kärlek måtte få dertill och Gud ingen
tjenst." Så långt Luther.

Här är nu endast af nöden, att hwar och en af oss hade ett <b>willigt
hjerta</b> och <b>andliga ögon</b>, tro och kärlek och lust till Guds lag — andliga
ögon, att hwar och en i sitt stånd och kallelse må se Gud, se Gud
framför sig, se Guds bud och wilja, och icke stanna wid gerningens eget
anseende. För det andra fordras här ock ofta ett outtröttligt <b>tålamod</b>,
då djefwulen gör oss wårt stånd och wåra omständigheter rätt bittra och
widriga. O hwilken nåd att då hafwa den kärlek till Gud, hwarigenom
wårt misshag kan fördränkas i hans wälbehag, så att wi blott för hans
wiljas skull lida och framhärda med tålamod! Apostelen Petrus säger:
"I tjenare, waren underdåniga edra herrar med all fruktan, icke allenast
de goda och saktmodiga, utan ock de genwördiga. Ty detta är nåd,
om någon för samwetets skull till Gud fördrager bedröfwelse och lider
orätt. När I för wälgerningars skull liden och hafwen tålamod, det
är nåd för Gud. Ty dertill ären I kallade, efter ock Christus led för
oss, lemnande oss en efterdömelse." I tjenare och barn, märken de orden:
Icke allenast de goda och saktmodiga, utan ock de genwördiga! Märkom
de orden: För samwetets skull till Gud — fördraga bedröfwelse och
lida orätt — det är nåd för Gud — dertill ären I kallade — efter ock
Christus led för oss.

Ja,  detta  är nåd, när ett barn, som tror på Frälsaren, lider
ogudaktiga föräldrars och syskons afwighet, men lider det ödmjukt, tåligt
och uthärdande, "för samwetets skull till Gud" - hwarken reser sig upp
till otillbörlig genswarighet, icke heller gifwer sig utöfwer i sorg och
wemod, eller återwänder till werlden, utan lider och har tålamod,
bidande efter Herren, hafwande sin tröst, sin wän och tillflykt i
Frälsaren allena — detta är nåd för Gud.

Detta är nåd, när en trogen christen, som har en ogudaktig och
swår make, "för samwetets skull till Gud" tåligt fördrager sin
bedröfwelse, lider orätt och bewisar kärlek och tjenar sin make med ett 
oaflåtligt förlåtande.

Detta är nåd, när en from fader eller moder, som har ogudaktiga
och wanartiga barn, med outtröttlig fasthet, tålamod och kärlek arbetar
på deras uppfostran, förmanar, straffar, förlåter, påminner och först och
sist befaller dem åt Gud i bönen.

Detta är nåd, när en trogen lärare, som har en ofruktsam 
jordmån, ändå med kärlek arbetar och har tålamod och icke warder trött —
nitiskt och kärleksfullt, offentligt och enskildt, i tid och i otid håller på,
straffar, trugar, förmanar med all saktmodighet och lärdom, och för allt
detta willigt lider hela werldens, sina embetsbröders och alla onda andars
fiendskap — först och sist öfwande sig sjelf i gudaktighet, underhållande
sitt eget nådelif.

Detta är nåd, när en <b>from</b> studerande med tålamod lider sina
ogudaktiga kamraters bespottelser, håller sig obesmittad af werlden och
gerna aktas för en dåre för Christi skull, gerna offrar åt Honom sina
förmögenheter och endast för sin kallelse och af pligt studerar sina hedniska
auktorer, historier och andra wetenskap, hafwande den himmelska till
sitt hjertas älsklingsämne.

Detta är nåd, när en <b>from</b> handtwerkare, "för samwetets skull till
Gud", är redlig och trofast i sitt yrke, hellre lider fattigdom och 
afsaknad, än att han skulle betjena sig af de konstgrepp och det swek, hwarmed
hans bröder i yrket göra sig winning o. s. w.

Si, på detta sätt har hwar och en i sitt stånd sina prof och
swårigheter; här fordras då tålamod och andliga ögon och hjertan till att
både se och älska Guds wälbehag, blifwa fast och owiklig, trogen och
flitig i sin kallelse, så tjena sin nästa och dermed göra Guds wilja —
detta är nåd för Gud och den rätta wägen för lefwernet.

Hjelp mig, o Jesu, i din fruktan wandra
Och lefwa heligt, som du mig befallt.
Hjelp mig att ocksa willigt tjena andra
Och prisa dig med ord och werk i allt.

O du, som icke blott all synd förlåter.
Men helar ock all brist — o, kom till mig,
Förnya håg och kraft och wilja åter
Och lär mig rätt af hjertat älska dig.
Den 23 September.

<b>Jag råder dig, att du köper guld af mig, det genomeldadt och
bepröfwadt är, att du må blifwa rik</b>. Uppb. 3: 18.

Märk, hwad Herren här säger: "Köp af<b> mig</b>!" Tänk en stund
på, hwad det will säga, att Herren i denna brinnande ande, i hög,
majestätisk, allwarsamt förmanande ton säger: <b>Jag råder dig, att du
köper af mig! af mig</b>! Det är ju att kraftigt bortwisa alla wåra egna
werk, allt sjelfgjordt, att kraftigt inprägla, att ingenting gäller för Gud,
utom det som är af Sonen. Men "köpa"? Huru sker det? Så säger
Herren: "Nu wäl, alla I, som ären törstiga, kommen hit till watten!
Och I, som icke hafwen penningar, kommen hit, köpen och äten, köpen
utan penningar och för intet både win och mjölk." Och åter: "Den
der törstar, han komme, och den der will, han tage lifwets watten för
intet." Märk: för intet! Om sådant köpande säger Han här: "Jag
råder dig, att du köper guld af mig;" d. ä. jag råder dig, att du 
upphör med ditt eget arbete och blott tror, blott tager emot af mig. Wisst
talar Han i en halft straffande ton, en allwarsam förmanande ande;
men desto ljufligare är det, såsom om Han sade: Jag befaller dig, att
du icke sjelf gör det ringaste till att göra mig nådig, eller dig warm;
jag befaller dig, att du afstår med din sjelfwerksamhet, utan blott tager
emot; jag befaller dig, att du <b>tror</b>, att hwad jag har gjort, är
tillräckligt för dig!

Den, som får nåd till besinning samt att med tro och tillegnelse
betrakta dessa Herrens majestätiska ord: "Jag råder dig, att du köper
guld af mig, det genomeldadt och bepröfwadt är, att du må warda rik",
skall erfara, att de werkligen kunna göra en ljum själ brinnande, en
kall och död lefwande och warm. Ty här är allting stort och herrligt.
Först att Herren näst förut gjorde den starkaste beskrifning på den
<b>personens elände och owärdighet</b>, hwilken dock allt detta erbjudes, sa att
här ingen enda själ bör kunna draga sig undan, stå lottlös eller wara
för owärdig; sedan, att detta är den store Herrens egna allwarligaste
råd och majestätiska ord till en sådan owärdig syndare, mot hwilka råd
och ord alla wåra tankar, tycken och känslor äro blott såsom flygande
strå och sandkorn mot ett stort, högt berg.

Men hwad månne Christus mena med detta "guld", som Han
bjuder? Några hafwa menat, att det wore tron, men detta är orätt,
det duger alls icke här. <b>Tron</b> är här betecknad med sjelfwa <b>köpandet</b>,
som innefattar begära och tro; men <b>guldet</b>, som skall köpas, och hwilket
skulle utgöra sjelfwa rikedomen, betecknar det, som med tron omfattas,
nemligen Christi dyra blod eller hela förtjenst, som i hans pinas eld
är genomeldad och bepröfwad; hwarom Petrus säger: "Weten, att I
icke ären igenlösta med förgängligt silfwer eller guld, utan med Christi
dyra blod såsom med ett menlöst och obesmittadt lams." Apostelen will
säga: Till att igenlösa någon fordras silfwer och guld; men det guld,
hwarmed wi äro igenlösta, är icke det förgängliga, utan det
oförgängliga, nemligen <b>Christi dyra blod</b>. Detta blod, eller Christi förtjenst,
är det enda, som utgör en fattig syndares rikedom. Sjelfwa tron är
icke den rikedom, som gäller för Gud. Den som will bestå för Gud,
honom är det icke nog, att han framställer sin egen tro eller sin ånger,
sin bön, sin kärlek, sin ödmjukhet; ty icke ens detta, som den Helige
Ande i oss werkat, kan förswara oss eller bestå i domselden, det är ännu
alltid ofullkomligt genom kärilets skröplighet; utan den, som will bestå
för Guds dom och kallas "rik" för Gud, måste hafwa något ännu högre
och förträffligare, nemligen det guld, som förut i Guds dom är 
genomeldadt och bepröfwadt. Detta är endast Christi egen rättfärdighet.

Och betänk allwarligt, hwad wärde detta guld har, som Christus
här erbjuder, nemligen sitt dyra blod. Du är mycket syndig och fattig,
du är skyldig tiotusen pund, du har syndat så ofta, så groft och så
otillbörligt, men lägg allt detta elände i den ena wågskålen och i den andra
<b>Guds Sons utgjutna blod</b>, och säg, hwilket som gäller mer. Wisst äro
de stora och otillbörliga wåra synder; men sedan jag har hört af hans
egen mun: "Detta är mitt blod, som warder utgjutet till syndernas
förlåtelse", och af hans apostel: <b>Jesu Christi Guds Sons blod renar
oss af alla wåra synder</b>, o, då är min fattiga, syndiga, bedröfwade själ
full af tröst och frimodighet; då börjar jag åter att lefwa upp, ja, att
warda brinnande i min ande. Ty hwad kan wara en tillräckligare
försoning än Christi blod? Hwilken synd af ett ändligt wäsende kan 
öfwerwäga den Oändliges blods wärde? Och Christus säger här till den
mest owärdiga, från sin förra nåd djupt sjunkne mannen: "Jag råder
dig, att du köper guld af mig, <b>att du må warda rik</b>." Han betygar,
således, att denne skulle warda <b>rik</b>, icke blott <b>skuldfri</b>, utan ock <b>rik,</b> blott genom detta guld!

Jesus, Jesus, Han allena,
Jesus, själawännen huld,
Har i blodet gjort oss rena
Och med blod betalt wår skuld.
Allt det onda, som wår första
Fader Adam på oss drog,
Från det minsta till det största,
Blef allt godt, när Jesus dog.

Så är werlden salig worden,
Så är slägtet köpt åt Gud,
Så är nu hwar själ på jorden
Jesu egendom och brud.
Låt då, själ, dig ej förwilla,
<b>Wåga fritt på blodets pant</b>.
Tror du ej, så går dig illa,
Men Guds ord är lika sannt.

Den 24 September.

<b>Låtom oss bortkasta mörkrets gerningar och ikläda oss ljusets
wapen.</b>  Rom. 13: 12.

Hwad apostelen menar med "mörkrets gerningar", se wi af nästa
vers, der han uppräknar några af dem, såsom frosseri, dryckenskap, otukt,
kif, o. s. w. Och att han kallar sådana synder "<b>mörkrets</b> gerningar",
betyder icke blott, att man för deras begående skyr det nattliga ljuset, ty
om naturligt ljus eller mörker talas icke här, utan egentligen att de tillhöra
det <b>andliga</b> mörkret, den köttsliga säkerhetens och ogudaktighetens mörker,
under hwilket man lefwer fri i alla synder och laster. Men hwad wi
isynnerhet böra märka, är, att apostelen säger: "Låtom oss <b>bortkasta</b>",
eller "aflägga" dessa mörkrets gerningar — och säger sådant till de
troende. Deraf lära wi först, att de trogna icke äro belt fria från hwarje
grad eller form af sådana synder, utan om wi ock icke kunna lefwa i
dem såsom werlden, hwilken sjelfwiljande syndar, utan bättring öfwar
synden, kunna wi dock besmittas och under tider af sömnaktighet eller
hårda frestelser mer eller mindre fängslas af lustarna, såsom många
heligas historia wisar. Deraf lära wi först, att icke genast förtwifla och
fördöma oss sjelfwa eller andra christna, när något sådant egt rum. Nej,
om själen ännu i bättring och tro håller sig till sin Frälsare och söker
hans nåd både till förlåtelse och till förlossning, så är dock nåden ännu
wäldig öfwer henne. Det hafwa wi att tacka Herren Christus för,
hwilken förskaffat oss en fullkomlig nåd öfwer werkliga synder. Men det
andra, wi här skola märka, är apostelens egentliga förmaning, att wi skola
<b>bortkasta</b> dessa mörkrets gerningar; wi skola för all denna nåd fara 
efter att alldeles aflägga dem. Apostelen säger icke: Låtom oss blott <b>känna</b>
och <b>erkänna</b> dem; utan han säger: Låtom oss <b>aflägga</b> dem. Här är nu
det rätta profwet, som skiljer en sann christen ifrån en falsk. Då den
förre hjertligen förskräckes öfwer sin synd och söker all Guds nåd och alla
nådens medel för att blifwa henne qwitt, gör den sednare ett hemligt
förbund med synden, tänker att behålla henne; han ursäktar henne för sig
sjelf, om han ock med munnen stundom erkänner henne. Wäl kan
den trogne äfwen i sållningens stunder glömma Gud och wara alldeles
såsom öfwergifwen af Anden, hwilket wi se hos Petrus, då han tre 
gånger förnekade sin Herre; men likasom Petrus straxt derpå gick ut och
grät bitterligen, så är ock hwarje sann christen i sin ande djupt fiendtlig
mot sin egen synd. Men huru går det dock att egentligen <b>aflägga</b> henne?
Dermed går det olika. Somliga synder kunna wi genast aflägga; och
då må wi fröjdas och icke tala om swaghet, utan prisa Guds nåd. Men
andra synder åter blifwa wåra tuktoris för långa tider, kanske för hela
lifwet — eljest blefwe wi wekligt syndfria; ty ingenting mindre söka
wi efter Anden, hwilken ingen enda synd tillåter. Att wi dock bekämpa
wåra widlådande synder, så att de icke få herrawäldet, såsom hos 
werlden, det sker icke heller med wår egen kraft, utan endast med flyende till
"Guds starkhets makt".

<b>Och ikläda oss ljusets wapen</b>. "Ljusets wapen" äro motsatsen till
"mörkrets gerningar"; och då dessa bestodo i synder och laster, bestå 
ljusets wapen uti den sinnets och lefwernets renhet, nykterhet, waksamhet,
samt framför allt den tro, den kärlek och det hopp, hwarmed wi kämpa
emot köttets frestelser, emot werldens och djefwulens förförelser. Och att
apostelen nu, då han nyss talat om "mörkrets <b>gerningar</b>", likwäl, såsom
deras motsats, brukar orden "ljusets <b>wapen</b>" och icke säger "ljusets 
gerningar", dermed har han låtit förstå, att här skall blifwa <b>strid och kamp</b>,
här skall fordras <b>wapen</b>, för att kunna alltid förblifwa i tro och 
gudaktighet. Det christliga lefwernet skall icke blifwa ett lätt och lugnt lif
såsom deras, hwilka "sofwa om natten", utan en ofta hård, långwarig
och äfwentyrlig strid, der det gäller kämpa för sjelfwa lifwet, eller ock
dö och förlora allt — der det tillgår såsom uti krig. Uti krig är icke
lugn och säkerhet, utan beständig oro, lifsfara och räddhåga; man måste
der beständigt waka och wara rustad till nya strider. Än anfalles tron
och samwetet, så att wi äro i fara att på nytt "fångas under träldomens
ok"; än det yttre lefwernet, då djefwulen will kasta oss i synd och
skam; än åter kärleken, då wi äro nära att stanna i hat och owänskap
o. s. w. Mot alla sådana anfall mäste wi nu wara rustade och iklädda
ljusets wapen. Och här kan striden ofta blifwa så hård och äfwentyrlig,
att wi äro nära att förtwifla, att wi endast genom "stora under" af den
allsmäktige och trofaste Herren blifwa frälsta. Derföre säger ock Petrus,
att "den rättfärdige warder med plats salig". Huru skall det då gå med
dem, hwilka wilja wara christna och dock lefwa i sådant lugn, som wore
de i det tryggaste hem, som hade de icke mer någon andlig fiende, som
hade djefwulen icke mer något ondt i sinnet emot dem, som wore köttet
och werlden icke mer farliga fiender? Både ordet och erfarenheten wittna,
att ingen christen utan räddhåga och strid kommit lyckligt igenom detta
fiendeland. Är jag icke i fruktan, så är jag i fara. Att midt ibland
beständigt påträngande fiender anse sig utan fara, är blott bedrägeri.
Antingen skall jag wara i räddhåga och <b>kamp</b>, och då med Guds makt
frälsas, eller ock säker och sorglös, och då förloras. Derföre har ock
Herren Christus så troget förmanat: "Waken och bedjen" — "och det
jag säger eder, det säger jag alla: <b>waken!"</b>

Herre, lär mig taga wara
På den nåd, mig gifwen är.
Led mig i ditt ljus, det klara,
På den wäg som till dig bär.

Lär mig <b>waka, strida, bida</b>,
Hjelp mig <b>blifwa</b> städs wid dig,
Att jag en gång wid din sida
Lofwar dig ewinnerlig.
Den 25 September.

<b>Låt dig icke warda öfwerwunnen af det onda, utan öfwerwinn
det onda med det goda</b>.  Rom. 12: 21.

Då dessa ord betraktas i sammanhang med föregående vers, tyckes
meningen allraförst wara denna: Låt icke din owäns ondska öfwerwinna
dig, så att också du blir ond, utan öfwerwinn hans ondska med din
oaflåtliga kärlek, så att du förwandlar honom till din wän. Men
härtill fordras då, att öfwerwinna sitt eget hjertas ondska, att icke denna
får öfwermakt öfwer den förlåtande kärleken. Den, som stannar i hat
och hämndlystnad, har blifwit "öfwerwunnen af det onda", nemligen af
ett twåfaldigt ondt. Det onda hos hans owän och det onda i hans
eget hjerta hafwa förenat sig att fresta honom till hat och hämndbegär;
och de hafwa då wunnit seger öfwer honom, när han hyllar sin egen
ondska och icke will förlåta, älska och göra sin nästa godt. Och när du
så är öfwerwunnen af det onda, då är du ock på ett twåfaldigt sätt
olycklig. Icke dermed nog, att du ligger i hat och owänskap med din
medmenniska, hwilket redan i sig sjelft är ett olyckligt och fridlöst
tillstånd, utan du är ock genom samma hat och oförsonlighet utestängd ifrån
Guds nåd och wänskap, så sannt Herren Christus förklarat: "Om I icke
af hjertat förlåten hwar och en sin nästa, det han bryter, så skall icke
heller eder himmelske Fader förlåta eder." Det är då en ganska
angelägen sak, att wi icke låta öfwerwinna oss af detta onda och stanna i
hat och oförsonlighet, ja, det är alldeles nödwändigt till salighet. Det
är ett alldeles särskildt förhållande med detta onda, nemligen<b> hatet</b>, 
emedan det wittnar om din själs ställning till Gud, till synden och nåden.
Ty om du blott säger, att du icke kan förlåta en wiss menniska, förklarar
du dermed, att du kan umbära Guds nåd och dina synders 
förlåtelse, ja du kan umbära din själs ewiga salighet. Om blott din egen
synd blir rätt kännbar och Guds nåd rätt oumbärlig, då kan du förlåta
de allraswåraste lidna oförrätter. Kan du icke detta, bed då Gud, att
Han förbarmar sig öfwer dig och gör dig waken, både öfwer dina 
synder och öfwer Guds dyra nåd, så skall du kunna förlåta hwad som helst
och icke låta öfwerwinna dig af detta dödliga onda, det oförsonliga hatet.

<b>Utan öfwerwinn det onda med det goda</b>. Detta will då allraförst
säga: Öfwerwinn din owäns ondska med din fortsatta kärlek och 
wälgörenhet emot honom. För ett "hårdt ord" gif du ett "mjukt swar".
så stillar du wreden. För en owänlig blick gif du en huld och wänlig.
När du spörjer, att din granne talat något illa om dig, omtala du 
något godt, som du wet om honom, så kan äfwen han spörja det efter
dig och blifwa böjd till wänskap. När han nekat dig en tjenst, passa
du på att få tjena honom i något, som äfwen han kan behöfwa o. s.
w. På detta sätt "öfwerwinnes det onda med det goda". Din owäns
ondska är såsom i en täflingskamp emot ditt tålamod, din kärlek och
wälgörenhet. Se då till, att detta goda hos dig icke dukar under, utan
twärtom öfwerwinner owännens ondska. Och kan endast det goda hos
dig icke öfwerwinnas och återwända, utan du ännu alltid fortfar med
kärlek och wälgörenhet, skall wisserligen i de flesta fall owännens ondska
deraf öfwerwinnas. Men om nu ock icke det sker, har du dock
öfwerwunnit det farligaste onda, när du blott öfwerwunnit ditt eget hjerta
och kan förblifwa i kärleken. Men äfwen detta onda, det som rörer sig
i ditt eget hjerta, skall också endast genom en annans godhet
öfwerwinnas, <b>genom nåden i Guds hjerta</b>. Kämpar du blott med egna krafter
emot ditt hjertas ondska, blir du snart öfwerwunnen; men om Guds
stora kärlek, hwarmed Han beständigt förlåter dig alla dina synder, blir
uppenbar för ditt hjerta, blir der beständigt regerande, då skall du ock
alltid wara innerligt bewekt till förbarmande kärlek emot din nästa, och
dä har du dock i högsta mening "öfwerwunnit det onda med det goda".

Sådana äro de christnas strider och segrar. Werlden kallar det
att segra, när man kunnat hämnas på sin fiende; i Christi rike består
segren deruti, att man icke hämnas, att man öfwerwinner sitt begär att
hämnas. De christna strida först mot sin egen ondska, och att denna
kan bekämpas, utgör deras dyrbaraste seger. Men när de ock strida
mot andras ondska, anwända de kärlek och wälgerningar till att bekämpa
den. Måtte Gud med sin stora, ewiga kärlek allt mer lifwa war håg
till sådan strid och kamp — att "öfwerwinna det onda med det goda"!

O Herre Jesu, lär du mig
Att uti kärlek likna dig,
Förlåta, älska, om jag än
Får hat och bitterhet igen.
Ja lär mig <b>löna ondt med godt</b>
Och se på dig, min Jesus, blott.
Den 26 September.

<b>Edert lif är fördoldt med Christus i Gud</b>.  Col. 3: 3.

Märk: wårt lif i Gud är <b>fördoldt!</b> — och <b>fördoldt med Christus</b>!
Christus är wårt lif, men Christus är fördold; derföre är wårt lif
fördoldt. Så talar här apostelen. Sådant bekräftar ock alla heligas
erfarenhet. Men wi — wi wilja icke låta detta wara sannt och riktigt
taladt, utan wi säga: Wore det ett werkligt lif med Christus i Gud,
skulle det wäl icke wara så fördoldt, utan lysa fram, förnimmas, synas
och kännas något mer. Nu, låtom oss se, huru härmed förhåller sig.
Sannt är det, att "den som tror på Guds Son, han har wittnesbörd
i sig sjelf" att "Guds Ande wittnar med wår ande, att wi äro Guds
barn". Sannt är det, hwad Johannes så ofta upprepar: <b>wi weta</b> —
wi weta, att wi äro af Gud; wi weta, att wi äro Guds barn; wi
weta, att Gud blir i oss. Sannt är det, att den menniska, som icke
wet med sig någon omwändelse, någon wäckelse ur syndasömnen, något
arbete under lagen, någon förlossning i Christus, något nytt lif med
Christus och ny wandring efter Honom, utan ännu är ett med werlden,
om ock icke i hennes gröfre wäsende — sannt är det, att en sådan
bedrager sig sjelf, om hon menar sig ändå kunna lefwa det fördolda
lifwet med Christus i Gud, om hon så will förstå detta språk, som skulle
lifwet i Christus icke hafwa några bestämda tecken, icke någon wiss kraft
och bewisning. Nej, nog står det fast, hwad Skriften lärer om <b>Andens
frukter</b>, hwaraf det goda trädet skall igenkännas. Men att det andliga
lifwet dock på samma gång är så fördoldt, det kommer af följande
omständigheter: först att wårt fallna, blinda förnuft dels aldrig rätt
förstår sig på Andens werk och frukter, dels icke aktar dessa, utan wi
wilja liksom med händerna gripa sjelfwa lifwet, se och förnimma
detsamma. Stundom äro wi icke nöjda med de Andens frukter, som 
Skriften uppgifwer, utan wilja sjelfwa bestämma, huru det andliga lifwet
skulle uppenbara sig; så att t. ex. då Skriften nämner, såsom de
förnämsta Andens frukter: <b>kärlek, fröjd, frid</b> etc., så säger mången: "Ja,
hwad är detta? Wisst blef det en ny kärlek i mitt hjerta, då jag fick
förlåtelse för alla mina synder, wisst fick jag en fröjd och en frid med
Gud, som jag aldrig förr haft; men, hwad är detta? De äro ju så
swaga och obeständiga dessa ting hos mig. Jag borde ju hafwa en
wida större och beständigare kärlek, fröjd, frid, saktmodighet" o. s. w.
Eller ock tråna wi efter några inre förnimmelser och känslor af sjelfwa
lifwet uti oss, och när sådan känsla saknas, genast twifla wi på lifwet.
För det andra är wårt lif i Gud allradjupast fördoldt då, när Gud
icke blott undandrager oss all känsla och kraft af tron, utan ock låter
mycken synd och skröplighet öfwerfalla oss, tillstäder satan på det 
grufligaste sålla oss, fresta och plåga oss med syndiga tankar, lustar och 
begärelser, ja, så att wi ock under tiden förgå oss, så att Petrus förnekar
sin Herre, ljuger och bannas; så att Paulus och Barnabas träta. Si,
när något sådant händer oss — o, hwar är då wårt lif med Christus
i Gud, mena wi. O, nej? Att tro det Guds Ande skulle bo i mig
— det är gröfsta galenskap! Nej, icke Guds Ande, utan djefwulens.
Si, nu är sannerligen wårt lif med Christus rätt djupt fördoldt. 
Ändtligen kommer ock härtill, att Gud låter hwarjehanda widriga
erfarenheter, olyckor och lidanden möta oss, ja, såsom en störtflod öfwerskölja
oss; så att mot en from Job förena sig på en gång alla krafter, 
naturen, menniskor och andar, då röfware, stormwädret och åskan fråntaga
honom allt, det han eger, ända till barnen; djefwulen rifwer hans kropp,
hans hustru begabbar hans tro, hans arma hugswalare wälta nya stenar
på hans börda, och hans eget hjerta rasar i hädelse, så att han
förbannar sin födelsedag. O, hwar är nu den högt benådade mannen,
hwars like icke fanns i landet? Hwar är nu den synnerliga Guds
wänskap, som han skulle ega? Sådant må wäl heta att djupt, djupt 
fördölja wår herrlighet.

Af allt detta onda, som öfwertäcker och fördöljer wårt lif med
Christus, är likwäl icke något att likna wid synden. Yttre lidanden
äro deremot gyllene lidanden. Man kan snart nog låta lära sig, att
dessa äro ett faderligt ris, att "den Herren älskar, den agar Han";
men synden, djefwulens rasande i köttet, ihärdiga syndalustar och den
derpå följande döda känslan och föreställningen om Guds rättwisa 
öfwergifwelse, om Andens bortwikande m. m. — si, dessa äro de rätta 
dödsstötar, som gå oss genom märg och ben och i grund förmörka wårt
nådelif. Då hjelper wanligen intet annat än öfwergifwa all tanke på sitt
eget nådelif och blott se på den ewige, oföränderlige Guden sjelf, om
icke Han kan frälsa och ännu hjelpa saken. Men när det åter klarnar,
kan man wäl få se, att midt i det swarta mörkret fördolde sig icke blott
ett oförändradt fadershjerta i Gud och wår oförminskade rättfärdighet i
Christus, utan ock ett sannt, lefwande, kämpande nådelif i wårt hjerta.
Att wäl weta, huru Gud förer sina heliga underligen och på detta sätt
fördöljer lifwet under döden, rättfärdigheten under synden, nåden under
wreden, ja, himmel under helwete, det är den höga Guds wisdom, som
framför allt annat är oss nödig, om wi skola hålla ut med denne Herren.

Hwad är wårt lif?  En liten tid af möda, kamp och strid,
I wäntan på den "rolighet", som kröner oss med frid,
En liten tid af brist och nöd och ofullkomlighet,
<b>Men ock en glad förbidan af Guds rikes herrlighet</b>.
Den 27 September.

<b>Stån nu omgjordade kring om edra länder med sanningen.</b>

Eph. 6: 14.

Detta talesätt är lånadt ifrån den tidens stridssätt, när apostelen
skref. Krigaren skulle nemligen med en gördel eller bälte omlinda sina
länder, hwilket tjenade icke blott till att uppfästa de långa kläder, som
den tiden brukades, och hwilka eljest fladdrade omkring och hindrade
löpandet, utan ock att gifwa kroppen en wiss fasthet och hållning. Men
hwad är nu sjelfwa gördeln, med hwilken wi skola omlinda oss?
Apostelen säger: "med <b>sanningen</b>." O, den gudomliga wisheten! Här talar
Herrens Ande. Wi skola omgjorda wåra sinnens länder med <b>sanningen</b>.
Liksom wår fiendes egentliga wäsende och kraft är <b>lögnen</b> — falskhet,
lögn och förställning — så skall wårt första wapen emot honom wara
<b>sanningen.</b> Men ordet <b>sanning</b> har i Skriften en twåfaldig betydelse,
nemligen först <b>lärans sanning</b> eller <b>Guds ord</b>, och det skulle då beteckna,
att wi böra rusta oss med en klar och wiss kunskap i Guds ord, så att
wi icke låta oss omföras med mångahanda och främmande lärdom. Men
för det andra betecknar ordet också sanning i wårt wäsende, d. ä.
uppriktighet, allwar, werklig mening, att wi uti allt wilja endast weta,
hwad Gud will, för att ock göra derefter. Och utan twifwel böra wi
omgjorda oss med sanningen i<b> båda bemärkelserna</b>.

Emot alla djefwulens förförelser finnes intet kraftigare medel än
att hårdt fasthålla, <b>hwad Gud talat i sitt ord</b>. Likasom krigarens eljest
kringfladdrande kläder fastbundos med stridsgördeln, skola wåra
kringswäfwande tankar hårdt fästas med sanningen, så att wi alltid säga:
Det och det <b>har Gud sagt</b>; och himmel och jord skola förgås, men icke
ett ord af hans mun.<b>Det Gud sjelf</b> talat, det är wisst och fast;
derwid blir jag. O, hwilken salig trygghet, att så få omgjorda sig med
Guds egen sanning! Och detta är det första och nödwändigaste, om
wi skola stå fast i förförelsens onda dag.

Men hwad är all fasthet i läran, om wi icke hafwa ett af Guds
Ande werkadt <b>allwar uti sinnet</b>, så att wi uti allt endast wilja weta,
hwad Gud will, för att derefter göra? Hwad hjelper krigarens wapen,
om icke lifskraft finnes i hans lemmar? Då faller swärdet af sig sjelft
ur hans hand. Så lemnar man ock ordets sanning af sig sjelf, om
icke den af Guds Ande werkade <b>sanningen i hjertat, uppriktigheten i
sinnet</b> qwarblifwa. Hwarje menniskas hjerta är af naturen fullt af
skrymteri och falskhet, <b>alla menniskor äro lögnaktiga</b>. Det är endast i
den nya födelsen, Herrens Ande skapar i oss detta heliga allwar i sinnet,



att man säger: Kosta, hwad det kosta will, om jag ock skall dö derför,
blott jag får weta, hwad Gud menar, huru Han will hafwa det. Hans
wilja skall wara mitt rättesnöre." Då will jag gifwa akt på <b>allt</b> Guds
ord; då will jag icke utwälja några wissa gerningar och iakttagelser,
då aktar jag äfwen på det innersta, på hjerta, tankar, begär och hemliga
böjelser, som ingen menniska ser. Derigenom blir jag wäl i allt straffad
och nedslagen öfwer mig; men då äfwen Christus blifwit förklarad för
min själ, och jag har förlåtelse för allt, så att jag fröjdas åt en 
beständig nåd, har jag ock en innerlig <b>kärlek</b> till allt, hwad Gud will, och
då är det <b>sanning i min gudaktighet</b>, när jag gör det goda af <b>hjertats
lust</b> och icke af twång. Jag wandrar nu inför Guds ansigte med både
min inre och yttre menniska och blir derigenom alltmer rensad, uppriktig
och sann i tankar, ord och allt mitt wäsende. Detta är helt och hållet
ett werk af Herrens Ande, som ock derföre, att Han werkar <b>sanning i
wårt wäsende</b>, kallas <b>sanningens Ande</b>; och hela nya födelsens werk i
oss kallas derföre att <b>wara af sanningen och wandra i sanningen</b>. Men
allt, hwad Gud werkat, will djefwulen förstöra; derföre arbetar han
beständigt derpå att ånyo göra själen falsk och slapp, att den icke skall
wara så noga uti att akta på Guds mening och wilja. Då fordras,
att genom den erhållna nåden allwarligt rädas för detta hans swek och
wara synnerligen nogräknad, att icke någon falskhet i sinnet inrymmes,
utan wid första förnimmelse deraf genast ropa till Gud: Låt hellre
<b>allt</b> annat ondt hända mig, blott jag icke blir falsk inför dig! Anwänd
hellre de bittraste medel, o Gud, blott du gör mig rätt uppriktig inför
dig. Detta är ock att omgjorda sinnets länder med sanningen. Och
öfwas icke detta, så är allt förloradt. Att en christen ännu känner
ormasäden hos sig krypa i naturen uti alla onda böjelser, äfwen 
falskhetens, det är icke till döds, så länge den uppriktiga Anden kämpar 
deremot, förbannar detta ormayngel och åkallar Gud — ja, den, som
ingen falskhet känner hos sig, utan tycker sig wara alldeles ren derifrån,
är redan söfd af dess anda. Men då blir falskheten till döds, när man
börjar hylla den, gör hemligt förbund med honom och ärnar följa honom.
Då är sjelfwa anden och wäsendet falskt. En sådan christen kan icke
föra Andens strid. Nej, wore det ock blott i en enda sak, han wet
med sig, att han hyllar falskheten, är han genast wanmäktig, skygg för
Gud, feg i striden och ostadig i all sin wandel. Deremot, der
uppriktigheten bor, kan djefwulen ingenting uträtta, ty der göra alla frestelser
till synd blott förökad bön och gudsfruktan.

O, sannings Ande dyre,
Min arma själ du styre
Och lär att blifwa barn.
Lär mig att jemt blott ligga
Wid korset, be och tigga,
Så undflyr jag wisst satans garn.
Den 28 September.

<b>Förakta icke Herrens aga och gif dig icke utöfwer, då du 
näpses af Honom.</b>  Ebr. 12: 5.

Du som har den nåden att tro dina synders förlåtelse och hålla
dig för ett Guds barn, men ändå är färdig att blifwa otålig och 
missnöjd öfwer den himmelske Fadrens hushållning, derföre att det icke gått
dig efter ditt hjertas önskan, plan och uträkning, utan du har gått
miste om något, som du hade mycket önskat dig, och deremot har något
drabbat dig, som du mest fruktade — med dig wilja wi tala några ord.
Många kortare pröfningar och bedröfwelser kunna ock göra hjertat ondt,
såsom att den ene förföljes af menniskor till någon tid; den andre blir
sjuk, men blir åter frisk; den tredje har gjort en förlust, som dock icke
rörde hans framtid o. s. w. Men detta allt är små barnaöfningar,
mot hwilka man lätteligen blir tröstad. De rätt djupgående lidanden
äro de, hwilka synas röra hela ditt lif och din framtid, då du ser dina
käraste lifsönskningar och förhoppningar felslagna; du sökte blifwa lycklig
och tyckes hafwa blifwit olycklig; du är behäftad med något,
från hwilket du icke kan hoppas någon befrielse i tiden, t. ex. en så beskaffad
sjukdom, eller en person, wid hwilken du är fäst för hela lifwet och
hwilken är dig ett kors; eller du hade fästat ditt hjertas hela lycka wid
en person, och denna är tagen ifrån dig o. s. w. Du, som nu i 
tysthet sörjer och anser dig olycklig — lyft dock upp dina ögon en gång
och se rätt fram mot den oändliga ewigheten! Är du alldeles wiss, att
du ej behöfwer Guds underliga och hårda wägar för att komma lyckligt
fram? Har du så förgätit, hwilken stor och häpnadswäckande strid det
gäller, om du skall warda frälst och komma till himmelen, då hela 
werlden är stadd i det onda, och du tror, att <b>de äro få, som warda saliga</b>,
ja, att "den rättfärdige warder med plats salig"? Du tror och erfar
kanske, huru hela ditt wäsende är genomdränkt af den gamle ormens
gift, ty så är det i sanning med <b>hwarje</b> menniska; ditt hjerta är ett
argt och illfundigt ting, som alltid will den orätta wägen; ditt kött är
fullt med lustar och begärelser; du tror och ser, huru hela werlden
omkrlng dig är full med förförelser, och huru djefwulens makt och list är
så stor och mångfaldig, att många stora helgon blifwit förförda,
hemligen bedragna och förtjusta, så att de blifwit ewigt borta. Detta är
ju förskräckliga ting att skåda. Och dock kan du mena, att endast du
skulle wara fritagen från all fara! <b>Dig</b> kan det falska hjertat och den
gamla ormen aldrig bedraga, menar du. Du är säker, att det bestämdt
skall gå wäl för dig, att komma igenom alla faror i denna werld? -
"O!" säger du, "hwad har allt detta för sammanhang? Att jag håller
mig olycklig, är wäl icke detsamma, som att jag är säker och anser mig
fritagen från en ewig fara?" Swar: Här är ett djupare
sammanhang, än du menar. War wiss, att Gud icke plågar menniskorna af
<b>hjertat</b>, utan endast <b>hwar så behöfwes</b>. War wiss, att om icke lidandet
behöfdes för ditt ewiga wäl, skulle den oändliga kärleken i Guds hjerta
hellre gifwit dig ett paradis på jorden.

Och om det icke alltid är fråga om sjelfwa den ewiga dödens
undflyende, borde det wara dig nog, att Herren will ännu mer helga dig,
döda din gamla menniska och göra dig mer rik på andlig kraft, lif och
anda, tro, bön, kärlek, waksamhet, ödmjukhet. Håller du sådant för
ett intet? Håller du synden och din köttslighet för så likgiltiga ting,
att det är dig okärt, att Gud dödar dem? Huru aktar du då Gud och
hans wälbehag? Om Gud will winna mer ära på dig, skall detta
wara dig okärt? Är du mer mån om din jordiska trefnad än om Guds
ära? Betänk dock, o menniska, hwem som skapat dig till denna werld
med en odödlig själ, och icke det allena, utan gifwit ut sin egen älsklige
Son i en blodig död för din frälsning! Har Han icke rättighet att
göra af dig "ett käril till heder"? — att så göra, att du blir till hans
ära? Och det skall wara dig okärt, så att du förargas derpå? "O!
nej", säger du, "derpå förargas jag icke; twärtom är det min innerliga
bön, atr Gud måtte göra mig rätt allwarlig och helig till sitt namns
ära. Och huru ofta har jag icke bedit, att Han måtte döda mitt kött,
då jag känt min egen stora försumlighet och wanmakt dertill. Dermed
att Han dödar mitt kött, är jag icke missnöjd; men jag talar om mina
bittra erfarenheter, det är dessa, som göra mig olycklig." — Swar:
Du will således blifwa korsfäst och dödad, men utan lidande; du will
lida korsdöden leende, hafwa spikar genom händer och fötter, men utan
smärta. O ja, så galet går det omkring i wåra tankar. Besinna 
derföre nu, att den gamla menniskan <b>kan</b> icke warda dödad utan lidande.
När du bedit Gud döda ditt kött, undra då icke, att mycket bittert
drabbar dig. Du har sjelf med sådan bön dragit det öfwer dig. Gud
är mycket benägen att höra, när du beder om köttets dödande och nådens
förökande, men Han wet då intet bättre sätt, än lidanden, widrigheter,
frestelser, kors och bedröfwelser.

<b>Alltid salig</b>, om ej alltid glad,
Wandrar jag till Salems nya stad;
Och hur arm och swag jag wara må,
Wet jag, Jesus älskar mig ändå.

<b>Alltid salig</b>, om än mången gång
Tryckt och nedtyngd under tidens twång.
<b>Alltid salig</b> - hwad än med mig sker;
<b>Alltid salig</b> - o hwad will jag mer?
Den 29 September.

<b>Efter sin barmhertighet gjorde Han oss saliga genom den nya
födelsens bad</b>.  Tit. 3: 5.

Här se wi, <b>hwilka</b> nådeskatter Herren fästat wid dopet, <b>hwad</b> och
<b>huru mycket</b> wi der undfå. Det heter nemligen intet mindre än:
<b>warda salig</b>. Att <b>warda salig</b> åter, innebär att befrias ifrån alla sina
synder, ifrån dödens och djefwulens wåld och deremot insättas uti det
ewiga lifwets oändliga arf och håfwor; att på en gång återfå all den
nåd, det barnaskap hos Gud, den ära och herrlighet, hwartill wi uti
skapelsen woro ämnade, hwarifrån wi genom synden woro fallna, men
hwartill Christus med allt sitt görande och lidande, ja, med sin död och
uppståndelse åter förwärfwade oss rättighet. O, makalösa kärleksråd!
Allt detta wille Christus sammanbinda med och likasom nedlägga uti
döpelsens watten, för att sålunda med ett synligt tecken i sin församling
kunna utmärka den enskilda egaren af all denna nåd och dermedelst
ändtligen förmå oss till att omfatta hans stora, men andliga och
osynliga gåfwa och taga tröst åt oss. Döpelsens watten, så ringa det än
synes för utwärtes ögon, är då likwäl ett öfwermåttan rikt och dyrbart
watten. Det är härmed, likasom om en stor egendomsherre sade om
en ringa guldring: "Hwilken som får och emottager denna ring, den
skall ega mig sjelf och all min egendom." Då wore den ringen, om
ock i sig sjelf blott af några få riksdalers wärde, likwäl nu en
underbart dyr ring; ty den innebure icke blott sitt eget wärde af några
riksdaler, utan nu wore hela personen, som gjorde löftet, jemte alla hans
stora egodelar inneslutna i denna ringens wärde. Och hwarföre så?
Jo, endast för det löftesord, som war fästadt wid denna ring, nemligen
att den, som finge och annammade honom, skulle få ega allt detta.
Så är det ock med dopet: Utan Guds ord är det blott watten och af
intet wärde, men genom det löftesord, Christus fästade wid detta watten,
är det ett sakrament, hwari all nåd och salighet äro nedlagda.

Det är lärorikt att betrakta, huru Gud ofta brukat detta sätt att
wid jordiska och synliga ting och tecken sammanknyta osynliga och
himmelska nådegåfwor. Det swaga, sinnliga, klentrogna menniskohjertat
har alltid behöft sådant. Wi hafwa härpå många exempel i gamla
testamentet — exempel hwilka just förebilda wår frälsning genom
Christus. När Israels barn skulle skonas för mordängelns swärd, skedde
det genom det synliga tecknet, att dörrträden skulle bestrykas med
påskalammets blod. Och när de i öknen woro bitna af de brännande
ormarna, skulle de frälsas från döden genom den upphöjda kopparormens

                                                                                             
åskådande - om hwilket räddningstecken uttryckligen står: "De, som
wände sig till detsamma tecknet, blefwo helbregda, icke genom det, som
de skådade, utan genom dig, som är allas Frälsare. Ty hwarken örter
eller plåster helade dem, utan ditt ord, Herre, som helar alla." — Uti
2 Kon. hafwa wi äfwen en träffande förebild till dopet, samt huru wårt
förnuft förhåller sig deremot. När den syrlske höfwitsmannen Naaman
kom till profeten Elisa för att söka rening och bot för sin spetelska,
erhöll han endast genom en tjenare profetens tillsägelse: "Twå dig sju
gånger i Jordan, så warder du ren." Då blef Naaman wred och wille
resa sin wäg, derföre att profeten icke sjelf kom och brukade några 
högtidliga ceremonier, utan endast skickade en tjenare med ett simpelt bud.
Men när han ändtligen lät förmå sig att på profetens ord nedstiga i
Jordan, blef han ock genast, enligt tillsägelsen, alldeles frisk och ren.
Och hwarföre det? Wisserligen icke för någon egenskap hos Jordans
watten, utan endast för det derwid fästade löftesordet: "Twå dig, så
warder du ren!" Se nu här en bild af dopet — och af oss. Först se
wi blott en ringa ordets tjenare förrätta dopet, och det med så enkla,
oansenliga åtbörder. Om wi dock såge Gud sjelf med himmelsk 
högtidlighet döpa och hörde Honom sjelf tillsäga oss salighet, då skulle wi tro,
då wore det af wigt och wärde, men nu är det en så gammal och 
långwäga tillsägelse, nu se wi ingenting för ögonen. För det andra stirra
wi på sjelfwa wattnet och tänka: Äro då icke t. ex. mina ångerfulla
tårars watten bättre att aftwå synden än detta, som är taget blott ur
brunnen och gjutes på kroppen? Men om wi så fortfara att blott se
på wattnet och förgäta tillsägelsens ord, blifwa wi dopets och Christi
lättsinniga föraktare och förblifwa i wår syndaspetelska. Kunna wi 
deremot i tron se på Christi tillsägelse om detta watten, då skall det ske
oss alldeles efter orden, att wi också warda rena och saliga. Ty det är
ju likwäl icke en dröm eller dikt, utan det är en ewig, gudomlig sanning.
Han kan ju icke ljuga, Han, som sade: "Den som tror och blir döpt,
han skall warda salig." När denne Herre säger ett ord, gäller likwäl
det tusen gånger mer än alla wåra tycken och tankar. Låtom oss
derföre, utan ringaste sidoblickar, hålla ögonen hårdt fästade endast wid
Herrens ord; ty ingenting i hela werlden är wisst och pålitligt mer än
detta.

O, dyraste Jesu, nu är mig allt wäl,
Hwad will jag nu mer, då min fattiga själ
Ur djupa förderfwet du dragit
Och ren i ditt blod henne twagit!
Den 30 September.

<b>Han handlar 1cke med oss efter wåra synder och wedergäller
oss icke efter wåra missgerningar</b>.   Ps. 103: 10.

Här äro nu orden så nådefulla och tröstliga och så tydliga, att
man kan aldrig nog fröjdas deråt, prisa och tacka, och aldrig nog behjerta
dem! Först är det <b>hela evangelii innehåll</b>, att Gud icke handlar med
oss efter wåra synder, utan efter sin Sons förtjenst. Herren har en
gång handlat med en efter wåra synder och wedergällt Honom efter
wåra missgerningar. "Ty Honom, som af ingen synd wisste, har Gud
för oss gjort till synd." "Sannerligen Han bar wår krankhet och lade
uppå sig wår sweda, Herren kastade allas wåra synder uppå Honom.
Han, Han är sargad för wåra missgerningar skull och slagen för wåra
synders skull." "Ty Gud war i Christus och försonade werlden med
sig sjelf och förebrådde dem icke deras synder." Här är grunden,
hwarföre Han icke handlar med oss efter wåra synder, hwarföre de största
syndare fått nåd och de största helgon, i gerningarne blifwit fördömda.
Men det är sannt, Herren will med ett wisst folk handla efter deras
synder. Det står i Rom. 4: 4: "Honom, som håller sig wid
gerningarna, warder lönen icke räknad af nåd, utan af pligt", d. ä. de skola
få efter förtjenst, derföre att de så wilja, och således icke i sanning
hyllat Sonen. "Men honom, som icke håller sig wid gerningarne utan
tror på Honom, som gör den ogudaktiga rättfärdig, hans tro warder
honom räknad till rättfärdighet." Kortligen: Att Gud icke handlar
med oss efter wåra synder, är hela evangelii innehåll; och likwäl sitter
den smittan outplånlig i alla menniskor, äfwen de trogna, att Gud
ändå skall wara oss nådigare, då wi warit frommare, och mindre nådig,
då wi försyndat oss. Men wore det så, då wore rättfärdigheten 
sannerligen af gerningarna, och <b>då är Christus fåfängt död</b>. "Men är det
nu <b>af nåd</b>, så är det icke af <b>gerningar</b>; annars wore nåd icke nåd!
Är det åter <b>af gerningar</b>, då är det icke nåd; annars wore gerning icke
gerning."

Men se nu widare, huru hög denna tillräknade rättfärdighet är.
O, underbara ord, som nu följa i wår psalm: "Så hög som himmelen
är öfwer jorden, låter Han sin nåd wara wäldig öfwer dem, som
frukta Honom." Måtte hwarje christen djupt inskrifwa i sitt hjerta dessa
herrliga ord, denna stora bild, som Herrens Ande sjelf brukat, och de
skola göra ett himmelskt paradis i hans hjerta. Tänk: Så hög som
himmelen är öfwer jorden — det kan ju intet menskligt öga mäta; och
dock står här, att lika högt <b>låter Herren sin nåd wara wäldig öfwer</b>
<b>oss</b>. Nu är himmelen så hög öfwer jorden, att för alla de ojemnheter,
som äro på jorden, icke den minsta ojemnhet deraf uppkommer på
himmelen. Wisst är det för oss här nere ett stort afstånd mellan
dalbottnen och de högsta bergspetsarna; för oss här nere äro således på jorden
stora ojemnheter. Men war wiss, att ingen bergspets når till
himmelen att der göra någon ojemnhet. Så är det ock med synderna och
nåden. För oss äro wåra synder ofta såsom höga berg; men Guds nåd
är så hög öfwer dem alla, som himmelen är hög öfwer jorden, så att
alla wåra synder icke ens skola göra den minsta ojemnhet i nåden. Och
tänk: Skulle synderna göra en ojemnhet i nåden, så att wi hade nåd
hos Gud, då wi gjort några bättre gerningar, och icke hade samma
nåd, då några brister wisat sig, då wore ju rättfärdigheten sannerligen
af gerningarna, och allt wore falskt, hwad evangelium lärer om
försoningen och nåden. Men känn här, huru förnuft och känsla hisna wid
denna tanke! Och <b>Christus</b>, som säger om de skröpliga lärjungarna:
"Nu ären I rena, och alldeles rena", och Paulus, som säger: "Är det
af nåd, så är det icke af gerningar", och David, som här säger, att
nåden är så hög öfwer oss, som himmelen är hög öfwer jorden, de måste
alla wara dårar och lögnare! Så djupt sitter den smittan i oss, att
nåden måste bero af gerningarna. Men den, som skall kunna stå fast
i sådan <b>trons kamp</b>, måste djupt inskrifwa den Helige Andes ord i sitt
hjerta och rätt allwarligt bedja Gud om tron.

Wisst eländig jag är,
Men se Jesus mig bär,
Han mig skyddar, min Frälsare god;
Se´n Han synderna tog
Och wid korset dem slog,
Är jag salig och frälst i hans blod.

Huru med mig det än är,
Hur än synden mig tär,
Är jag salig likwäl och har ro;
Allt i Jesus jag fått,
Nu jag har det så godt;
Ack, hur saligt det är att få tro.

Under sorger och strid
Jag i Honom har frid,
I min nöd jag hos Honom får bo;
Kommer synd eller död,
Dock det har ingen nöd,
Ty i Jesus jag hafver min ro.

När på Honom jag ser,
Emot döden jag ler
Och går lugn emot gapande graf;
Ty jag wet nu, att Han
I sin död öfwerwann
Ock min död, och dess glafwen bröt af.
Den 1 Oktober.

<b>Förlåt oss wåra skulder</b>.  Matth. 6: 12.

Denna bön: <b>Förlåt oss wåra skulder</b>, är den nya menniskans
hjertearbete, hwarigenom alla öfriga krafter i henne sättas i rörelse.
Då hjertat i kroppen stannar och icke mer drifwer blodet genom
ådrorna, då är det slut med lifwet, då flyktar själen; så ock, då denna bön
upphör, så att man icke mer suckar om förlåtelse, icke mer behöfwer
komma till nådestolen, då är det slut med nådelifwet, då flyr Guds
Ande. Wi weta ju, att hela det andliga lifwet beror af twenne
hufwudsakliga nådewerk, hwilka i korta ord kallas <b>bättring</b> och <b>tro</b>, eller å
ena sidan <b>syndens</b> lefwande kännedom, som drifwer menniskan till bön
både om förlåtelse och hjelp mot densamma, och å andra sidan den
nådens kännedom, hwarigenom menniskan kommer till nådestolen och
begär och emottager denna förlåtelse. Det är för denna allrawigtigaste
punkt i wårt andliga lif, som Herren lärde oss denna bön. Wi weta,
att om allt annat, som tjenar till lif och gudaktighet, finns hos en
menniska, men denna umgängelse wid nådestolen saknas, så är allt falskt
och dödt; såsom Herren Christus gifwer tillkänna, då Han säger till
församlingens ängel i Ephesus: "Jag har emot dig, att du har 
öfwergifwit den första din kärlek". "Den första kärleken" är trolofningskärleken,
den nyss benådades kärlek för erhållen förlåtelse, hwarom Herren
sade: "Den som mycket förlåtes, han älskar mycket."

Detta är det första, denna bön will lära oss. Ty då Herren lärde
sina barn i denna dagliga bön bedja: <b>Förlåt oss wåra skulder</b>, märker
jag deraf allraförst, att hans barn skola wara sådana, som allt
framgent känna behof af förlåtelse och således känna synder, hwilka bekymra
dem; ty icke kan Han hafwa ämnat sin bön till ett tomt uttryck af 
något, hwarom man icke mer bekymras, således till skrymteri, utan
sannerligen till uttryck för ett werkligt bekymmer. Gud förskräcke oss för
det skrymteriet, att wi skulle fortfara att bedja denna bön, under det wi
inga bekymrande synder wisste med oss! — Så finna wi då, att denna
bön wittnar, att de rätta christna skola hafwa en fortfarande
syndakänsla och fortfarande behof af förwissning omsfyndernas förlåtelse.
Detta war det första, wi här borde lära och allwarligt betänka.

Men det andra, wi här finna, är, att det icke lär bewisa något
emot wår christendom, att wi weta med oss bekymrande synder. Det
finns några christna, som med allt sitt ljus i evangelium och sitt flitiga
bruk af detsamma äro sällan rätt fria i sin ande, blott derigenom att
de icke erhållit den kraft och befrielse från sina synder, som de anse, att
den rätta tron skall medföra. De weta wäl, ty de se det i hela 
Skriften, att de trogna också hafwa synd, att köttet strider emot anden o. s.
w., men icke dessmindre, så snart några werkliga synder framträda hos
dem sjelfwa, blifwa de förbryllade och förlora sin frimodighet genom den
tanken, att sådana icke skulle ega rum hos dem, om de wore rätta christna;
och dermed förråda de, att i deras innersta dock gömmer sig den
föreställningen om de rätta christna, att de äro fria från werkliga synder.
Sådana borde likwäl, hwarje gång de bedja denna bön, wäckas ur sin
förwillelse och besinna, att det måste ännu finnas werkliga synder hos
de rätta christna; ty icke behöfwa wi bedja om förlåtelse för några
synder, som icke werkligen finnas hos oss. Nej, då Herren Christus här
lärer sina bästa lärjungar en bön, som de och alla rätta christna skulle
dagligen bedja, och i denna bön lärer dem säga: "Förlåt oss wåra
skulder, såsom ock wi förlåta dem, oss skyldiga äro", då märker jag, att hans
sanna barn ännu hafwa werkliga synder att dragas med; då märker jag,
att Han icke föreställt sig några barn, som skulle wara fria ifrån
synder, utan twärtom, att synden skulle ännu alltid bekymra dem.

Det tredje jag märker deraf, att Herren lärde oss bedja denna bön,
är, att Han <b>ärnade</b> och <b>wille werkligen förlåta</b> oss synderna, att Han
beredde sig på ett <b>beständigt förlåtande</b> med sina barn. Tänk, när den
trofaste Frälsaren sjelf sade: "Bedjen alltså: Fader wår, <b>förlåt oss wåra
skulder"</b>, då will Han ju sannerligen förlåta dem. Här hafwa wi åter
den wäldiga tröst, som ligger i den omständigheten, att Herren lärt oss
bedja om något wisst. Då weta wi ju alltid, att åtminstone den saken,
som Han sjelf lärt oss begära, måste Han wilja gifwa oss. Eller skulle
wi föreställa oss, att den trofaste Herren och Frälsaren, som utgaf sitt
blod till syndernas förlåtelse, skulle, när Han derjemte lagt orden i
wår mun, huru wi böra begära denna förlåtelse, likwäl icke gifwa den,
när wi komma och göra, just såsom Han sjelf lärt oss, och bedja derom?
Skulle Han i denna allra allwarsammaste angelägenhet för wåra själar så
gäcka oss — Han, som kommit af stor kärlek och gifwit sitt blod ut för
oss? Hwem är det då, som likwäl gör oss denna sak så owiss,
som qwäljer wåra hjertan med ett dunkel och en owisshet om Guds nåd,
hwarigenom wi nästan aldrig äro rätt tillfreds och wissa derom? Skola
wi icke märka, att det är wåra själars fiende, och derföre begynna på
Christi trofasthet wara på det högsta wissa om denna förlåtelse!

I synd jag född och aflad är,
I synd jag lefwat har,
Och full jag är af ondt begär,
Dock will jag hålla qwar,
<b>Att synden är förlåten</b>.

Och derwid städs jag lefwa will —
Det är min enda tröst —
Och när jag syndar, lyssna till
Den gode Herdens röst,
<b>Att synden är förlåten</b>.
Den 2 Oktober.

<b>Såsom ock wi förlåta dem, oss skyldiga äro</b>. Matth. 6: 12.

Detta tillägg till den femte bönen anses af många fromma själar
mycket förskräckligt, så att de häraf ofta blifwa modfällda; men det
beror af missförstånd. Detta tillägg skall twärtom bidraga till en
förwissning i tron, om wi rätt förstå det. För några falska christna, som
kunna lefwa i oförsonlighet och hat, är det med rätta förskräckligt och
är för dem den bindenyckel, hwarmed de sannerligen äro bundna till
ewig fördömelse.

Låtom oss då betrakta detta tillägg: <b>Såsom ock wi förlåta dem, oss
skyldiga äro</b>. Mången har undrat, om Herren Christus werkligen wille
säga, att endast så wida wi förlåta wår nästa, skall Han förlåta oss,
och man har tänkt: Han är ju Gud och icke menniska och dömer ju
icke, såsom ögonen se; och huru kunde wi någonsin wara rätt trygga
om förlåtelse, om Gud icke förlåter, mer än wi förlåta? — men wi
behöfwa icke wara i owisshet om meningen af detta tillägg, då wi ju
se, huru Herren sjelf förklarade det, så snart Han hade förestafwat
Fader wår. Det första, Han då talade, war just till förklarande af detta
stycke, och Han sade: "Ty om I förlåten menniskorna deras brott, så
förlåter ock eder himmelske Fader eder. Men om I icke förlåten
menniskorna deras brott, så skall eder Fader icke heller förlåta eder edra brott."
Och i Matth. 18 gör Herren en särskild liknelse att inskärpa detta 
förhållande, nemligen om den tjenaren, som war skyldig tiotusen pund och
fick allt eftergifwet, men sedan utkräfde till yttersta skärfwen sin
medtjenares skuld om hundra penningar och för denna obarmhertighet åter
föll under sin egen stora skuld, som nu skulle också betalas till yttersta
skärfwen. Då förklarar Herren: "Så skall ock min himmelske Fader göra
eder, om I icke förlåten af edert hjerta hwar och en sin broder, det de
bryta." Af allt detta märka wi wäl Herrens allwarliga mening med
detta tillägg. Men af denna liknelse finna wi ock, att denna punkt alls
icke angår werlden. Den will säga: Om en god menniska, som dock
icke för egen del gjort räkenskap med Konungen, d. ä. icke genom 
bättring och tro kommit i förening med Gud, utan lefwer i det naturliga 
tillståndet — om en sådan är än så säll i medwetandet, att ingen owän
hafwa på jorden, utan att hon hjertligen gerna förlåter alla elaka
menniskor deras brott emot henne, så blir hon dock kastad till afgrundens
yttersta mörker, blott derföre att hon icke hade för egen del gjort 
räkenskap med Konungen. Detta är det första, som här må betänkas. Men
å andra sidan: om en menniska genom Guds stora nåd och Fadrens
dragande werkligen kommit till bättring och förlikning med Gud, men
sedan åter, när hon kommer ut i werlden, blir förd i sådana widlyftigheter
att den der ena punkten, som i omwändelsen war hennes ögonmål,
nemligen Guds nåd och wänskap, blir bortblandad, så att hon kan, t.
ex. för någon mycket stor ondska och orättfärdighet af menniskor, stanna
i hat till dessa och icke kan af hjertat förlåta, då har den själen åter
förlorat sin erhållna benådning hos Gud och har då lidit en grufligt
sior förlust på de menniskornas ondska — eller egentligen genom sin 
andes affall. "Men är det möjligt", säger du, "att Gud så dömer en
swag menniska, för det hon icke kan förlåta alla onda menniskor?" Ja,
det är icke blott möjligt, utan det är just, hwad Christus med 
uttryckliga ord och den anförda liknelsen sagt oss; och derföre har Han om
detta märkliga förhållande inlagt en påminnelse i denna dagliga bön.
Si, saken är den: wisst blifwa äfwen de orättfärdiga, som retat dig
till hat, straffade; och wisst har Christi blod afplanat så stora synder
som ditt hat. Men att du kan stanna i hat, det bewisar, att du är
fallen, att du icke mer står i nya födelsens nåd; ty allt det som är
födt af Gud, det öfwerwinner werlden, öfwerwinner äfwen hennes
största ondska, såsom wi se, att de heliga martyrer kunde med gladt och
mildt hjerta låta sig stekas o. s. w. Och segren, som öfwerwinner 
werlden, är wår tro. Saken är, att den rätta Guds nåd, hwarigenom dina
egna synder en gång woro dig ett så stort ondt, att deremot alla andra
menniskors ondska blefwo dig ringa, och Guds wänskap war dig ett så
stort godt, att allt annat fick för detta goda fara — att detta sinne är
nu förloradt, efter du kan så öfwerwinnas af det onda, att du stannar
i hat. Ty detta beror alltid af, huru högt man uppskattar sin egen
synd och Guds nåd. Blir din egen synd rätt stor för dig, då blir dig
andra menniskors ondska ringa; blir Guds nåd rätt dyrbar för dig, då
lemnar du med lätthet allt annat. Deraf kommer, att de swagaste, 
uslaste christna, som gå nedtryckta under sina egna synder och uselheter,
kunna mycket lätt stå detta profwet att förlåta andra; ja, ju swagare
och uslare de äro i egna ögon, desto lättare går det att förlåta andra.
Se nu här hemligheten af detta tillägg. O, det är så fint, så skönt,
att det wäl förråder sin Mästare!

Will <b>du</b> ej lefwa <b>Honom</b>, som dött <b>för dig</b>, ja, dig,
Som tagit <b>dina</b> synder och deras straff på sig,
Will du ej fritt förlåta din broder?

Ja, har du rätt erfarit, hur ondt <b>ditt hjerta</b> är,
Och huru ömt din Jesus dig på sitt hjerta bär,
Nog kan du se´n förlåta din broder.
Den 3 Oktober.

<b>Christus är uppstånden på tredje dagen efter Skrifterna</b>

1 Cor. 15: 4.

Med denna erinran om Christus har apostelen i 1 Cor. 15 helt
oförmärkt lagt den fastaste grunden för hela sin bewisning af läran om
<b>de dödas uppståndelse</b>, förrän han ännu hade sagt corinthierna, hwad
han ernade bewisa. För det första hade han härmed fört dem ifrån
deras egna tankars och tyckens ostadiga drifsand till den fasta grunden
för all sann tro, nemligen att <b>Gud har talat — Gud har talat på jorden</b>
— och hwad Gud har talat, måste ewinnerligen gälla, trots allt hwad
wåra arma hufwuden och hjertan inwända. Himmel och jord skola
förgås, men icke en bokstaf eller prick af Guds ord. Detta är här
wigtigt att märka; ty hela grunden för alla wåra twifwel i denna och
hwarje trosartikel är endast den, att wi icke begripa, huru det är
möjligt. Wårt lilla hufwud reser sig upp emot den store Guden och will,
såsom Luther säger, "taga Honom i kragen och fråga, huru Han kan
säga så". Och wi betänka icke i wår blindhet, att wi icke ens begripa
wår egen kropp och själ, hwilka wi hafwa så nära; wi kunna icke begripa
wåra egna förmögenheter, t. ex. wårt minne, wår tanke, wår syn, wår
förmåga att tala. Om man tänker grundligt blott på dessa
förmögenheter, måste wi bekänna, att de äro underbara Guds skapelser, hwilka
wi icke begripa. Och dock wilja wi förstå sjelfwa Skaparen, eller mästra
Honom och göra Honom till ljugare, så snart Han säger oss något, som
wi icke förstå. Hwilken af oss war hans rådgifware, då Han skapade
det första menniskohufwudet på jorden? Gud ware oss nådig, låt oss
icke blifwa dårar!

Si, då nu apostelen började med att påminna corinthierna, hwad
som war dem förkunnadt <b>efter Skrifterna</b>, wille Han på en gång taga
hela frågan ifrån förnuftets afgörande och föra dem direkt till <b>ordet</b>.
Tron skall alls intet annat hafwa för sig än ordet och icke tillåta
förnuftets <b>mästrande</b> af heliga trosartiklar; ty eljest skola wi snart förlora
allt sannt ljus och omsider intet annat tro, än hwad wi se med ögonen
och känna med händerna. Såsom i den artikeln, att jag skall tro de
dödas uppståndelse, att alla menniskor skola på en dag warda åter
lefwande, och wår kropp och själ komma tillsammans, såsom de nu äro,
det kan sannerligen icke förnuftet begripa. Ty det ser blott, hwad som
är för ögonen, att werlden stått så länge, och den ena dör efter den
andra, och alltsammans blir dödt, förmultnadt och alldeles till stoft i
grafwen, och att ännu ingen enda är återkommen; derjemte, att somliga
kroppar blifwit förbrända till aska, och askan förskingrad, och andra hafwa
fallit i hafwet och blifwit uppätna af fiskar. När nu förnuftet will
utgrunda, huru wår Herre Gud skall hafwa reda på alla dessa och på
en dag göra nya kroppar af dem, då är det sannerligen ute med hela
trosartikeln. Och så går det alltid, när förnuftet skall bedöma en ren
trosartikel, och menniskan icke håller sig blott till ordet. Såsom när
jag oroas af mina synder, af lagens och samwetets domar, måste jag
ju förlora all wiss tillförsigt om Guds nåd och wälbehag, om jag icke
strängt håller mitt öga fästadt wid Guds nådeförbund i Christus och
hans försäkringar derom. Släpper jag detta fäste och kommer blott in
i mina egna tankar och känslor, då är det snart ute med tron. Så
har det ock ofta gått med sjelfwa läran om <b>Christus</b>, då man har welat
förstå, huru Gud kunde bestämma sin Son till wår försoning, eller huru
Guds Son kunde blifwa menniska, gråta, bedja, lida, dö, eller huru
Gud kunnat lemna en stor del af werlden i okunnighet härom och icke
med sin allmakt, t. ex. genom änglar, utbredt sitt evangelium o. s. w.;
då har man fallit på allehanda underliga och galna tankar och slutat
med att tro ingenting. Ja, så går det ock ännu i dag för många i
affeende på sakramenterna; man ser i dopet, att wattnet är watten,
hwilket ock ett djur ser; man ser i nattwarden, att brödet är bröd och
winet win o. s. w., och när man då förgäter, att Gud är allsmäktig,
eller ock med munnen erkänner detta, men i hjertat tänker: Det och det
kan Han icke göra — då har man snart borttappat de herrligaste
trossanningar blott för det blinda och förmätna förnuftets inblandande.
<b>Gud har talat</b>, det skall då wara allt. Ty att jag skall blifwa 
ståndande i den tron, att jag skall få ett ewigt lif med en skön och herrlig
lekamen, när jag ligger under jorden, förmultnar och blir stoft, dertill
fordras en gudomlig och himmelsk försäkran och wisshet, som icke rättar
sig efter något kännande och seende, utan kan se upp öfwer allt sådant
till Honom, som talat det, och hwilken rikligen förmår göra öfwer allt,
det wi bedja eller tänka. Det såg icke heller likt ut, att Christus skulle
uppstå, när Han war så jämmerligen dödad och låg nere i grafwen
under den förseglade stenen; då war det sannerligen allt för swårt att
tro, att Han nu skulle wara en Herre öfwer död och graf. Men efter
Han hade sagt det, Han, hwilken "bär hela jorden med tre fingers mått",
så måste det dock ske. På detta måste äfwen wår uppståndelse, så orimlig,
ja, omöjlig den synes för allt förnuft, likwäl en dag blifwa en werklighet,
så sannt Gud sjelf har sagt det och icke kan ljuga. Si, så wigtigt war
det, att apostelen här förde corinthierna in på det gudomliga ordets grund.

Uppstånden är Christus, gudomliga lif!
För oss Han då dödade döden.
Uppstånden är Christus, min fröjdesång blif
Mot synden och yttersta nöden.
O Jesu, i hjertat jag gömmer <b>ditt ord</b>,
Mer högt och mer dyrbart än himmel och jord:
<b>Jag lefwer, I skolen ock lefwa</b>.
Den 4 Oktober.

<b>Om I lefwen efter köttet, skolen I dö.</b>  Rom. 8: 13.

Här afsäger apostelen domen helt kort och rakt fram öfwer alla
dem, som lefwa efter köttet. Härmed will han isynnerhet wäcka <b>dem</b>
till besinning, som under föregifwande af <b>evangelii frihet</b> wilja följa
köttets lustar; ty apostelen talar här till en hop christna. Han will om
möjligt wäcka dem ifrån en sådan willfarande inbillning, att de icke
måtte i stället för lif och nåd, hwaraf de berömma sig, stanna i den
ewiga döden. Det rimmar sig alldeles intet, will han säga, att I, som
nu ären frälsta från synden och döden och delaktiga af Christi nåd,
skullen fortsätta edert förra köttsliga lefwerne; ty om I det gören, skolen
I icke tänka, att I ändå kunnen behålla lifwet och warda saliga, utan
I måsten då stanna i den ewiga döden. Christi förtjenst skall 
sannerligen icke tjena dem, som <b>wilja blifva</b> i sina synder; nej, Christi död
är gifwen till att tjena endast dem, hwilka gerna wille wara fria ifrån
sina synder, men icke sjelfwa kunna befria sig ifrån desamma.

Men här fordras nu att något bestämdare fatta, hwad det will
säga att <b>lefva efter köttet</b>. Utom det att hjertat wanligen will tyda
den frågan efter sitt tillstånd, så att skrymtaktiga själar wilja, att det
skall beteckna endast ett groft lefwerne i uppenbara laster, och deremot
allwarliga och rädda själar frukta, det hwarje swaghetssynd antyder detta
lefwerne efter köttet; så har man ock ofta wid utläggningen af dessa
ord warit nog swäfwande och owarsam, hwilket är särskildt farligt, när
frågan gäller lif och död, såsom här är händelsen. Hwad menas då
här med att <b>lefwa efter köttet</b>? Först märka wi då, att med <b>köttet</b>
icke menas någon wiss synd eller lusta, utan <b>hela wår förderfwade natur</b>,
sådan den är från wår födelse af fader och moder; såsom Christus säger:
"Det som är födt af kött, det är kött." Men nu säga somliga: Att
lefwa efter köttet, är att gifwa köttet frihet, att göra, hwad köttet lyster.
Detta är blott så obestämdt uttryckt, att det lätteligen kan missförstås.
Knappt finnes någon ogudaktig, som icke i <b>något</b> fall strider emot sitt
kött och skulle då kunna tänka: Jag gifwer icke köttet <b>all</b> frihet och måste
derföre icke lefwa efter köttet. Å andra sidan finnes ingen troende christen,
som icke måste med ånger bekänna, att han äfwen i ord och gerning
försyndar sig; men sådant förutsätter ju alltid, att köttet fått <b>någon</b>
frihet. Derföre fordras här ett mera bestämdt begrepp om saken. De
som med christligt förstånd och mer utförligt tolkat detta språk, hafwa
ofta sagt: Apostelen will säga, att om de christna blifwa wårdslösa och
gifwa efter för köttet, så kunna de derigenom andligen dö, då synden
werkar antingen sömn och förhärdelse, eller otro och förtwiflan. Detta
är wisserligen en christlig tolkning, men dock är utan twifwel ännu en
annan riktigare. Apostelens ord äro nemligen mycket mer bestämda än
nyssnämnda tolkning. Att wara wårdslös och gifwa efter för köttet, är
wäl fruktanswärdt farligt, men icke ännu detsamma som att lefwa efter
köttet; och orden, I skolen dö, beteckna, efter apostelens talesätt, något
mer än detta, att I kunnen andligen dö. Wi finna nemligen af andra
ställen, der apostelen anwänder detta hotande språk till de christna, att
han afkunnar den egentliga dödsdomen, talar om den ewiga döden,
såsom syndens lön. Just detta, apostelens talesätt, är den wigtigaste
förklaringsgrunden. Så heter ock att "lefwa efter köttet", såsom ordet
lefwa wisar, icke att blott tillfälligt förgå sig, utan att föra ett lif,
som är enligt med köttet eller den fallna naturen.

Att lefwa efter köttet måste alltså betyda detsamma som att "wandra
efter köttet", att både till sinnet och lefwernet följa den fallna naturen.
Nu weta wi, att affallet stundom sker till högra sidan, eller till egen
rättfärdighet, till lagens gerningar, såsom de galaters fall, hwarom
apostelen säger: "I hafwen mist Christus, I, som wiljen warda
rättfärdiga genom lagen, och I ären fallna ifrån nåden." Och just om
detta fall säger han: "I hafwen begynt i Anden; wiljen I nu lykta i
köttet?" Stundom åter sker fallet till wenstra sidan, i syndens
orenlighet; hwarom Petrus säger, att de, som hafwa en gång "genom
Christi kunskap undflytt werldens orenlighet, hafwa åter bewefwat sig
deruti och äro öfwerwunna". De hafwa nu antingen uppsökt en falsk
tröst för synden och börjat "sjelfwiljande" lefwa i densamma, såsom
Judas; och de hafwa då alltid samma tecken som denne, att de icke mer
bekänna för Herren sin synd och söka förlossning, utan hylla och förswara
henne. Eller ock lefwa de under en dold förtwiflan, då de hafwa
"bortdrifwit ett godt samwete och äro skeppsbrutna i tron", så att de icke
mer lefwa wid nådestolen. Allt sådant heter att "lefwa efter köttet"
och är något helt annat än att tillfälligt "gripas fången af syndens
lag i lemmarna", hwarunder anden kämpar emot synden och ännu kan
"tacka Gud genom Jesus Christus, wår Herre".

Hjelp mig tro, att fastän synd och strid
Nedslå modet och bedröfwa mig,
Att jag mången gång ej ser min stig,
Är jag likwäl salig.

Men då, Herre, will jag icke mer
<b>Synda bort den tid, som du mig ger;</b>
Jesu god, om blott din wilje sker,
Är jag alltid salig.
Den 5 Oktober.

<b>Om I döden köttets gerningar med Anden, så skolen I lefwa</b>.

Rom. 8: 13.

Här wisar oss nu apostelen den rätta segerkraften öfwer köttet till
tröst och ledning för dem, som känna sin egen swaghet och wanmakt i
striden. Till att öfwerwinna och döda köttets mäktiga lustar, dertill
fordras något annat än blott menskliga krafter. Såsom ock Luther
anmärker, då han om köttets dödande med Anden säger, att wi uti
frestelsestunden skola "komma ihåg Guds ord och <b>genom tron på syndernas
förlåtelse</b> styrka oss deremot". O, att wi alla kunde minnas detta, att
när det blir mycket illa med oss, då wi sakna all kraft i striden och
känna endast köttet mäktigt, så att wi ofta falla och förgå oss, och det
tyckes oss, såsom Gud wore alldeles död och förswunnen ur werlden —
om wi dock kunde minnas detta, att då är tid att upphöra med wår
egen strid och nu wända oss blott till att höra om Guds stora nåd i
Christus, nu wända oss till evangelium och alla nådens medel, för att
återställa wår rubbade trosfrid; nu lemna all tanke på wår egen kraft
eller swaghet och företaga blott en enda fråga: Gud, får jag din nåd?
Får jag din förlåtelse för allt? På denna fråga måste wi hafwa ett
bestämdt swar, innan wi kunna få någon kraft. Men då gäller att
1cke söka detta swar i känslan, utan endast i Guds eget ord. Om du
nu får den trösten, att Gud är din wän och Fader, lemna då åt Honom
äfwen den omsorgen om dina frestelsers öfwerwinnande. Detta är
segerkraftens hemlighet. Så länge du tror dig sjelf kunna något göra,
får du idkeligen falla. Ty så stor är Herrens nitälskan om sin nåds
förherrligande, att Han hellre låter wår skönaste wandel förstöras, än
att hans ära skulle gifwas åt kreaturet. Slutlärdomen af alla wåra
strider för köttets dödande är, att det är allenast <b>Herren</b>, som har makt
härtill, att det är Herren, som gör det, ehuru på det sättet, att Han
hos oss uppwäcker omsorg derom, hos oss werkar en fattig ande samt
tro, willighet och bön, och derföre tilltalar oss, på det wi måtte söka
det allt hos Honom. Och när det kommit dertill, att wi i tron
innerligen önska af Honom all nåd och kraft, då utförer Han alltid sitt werk
till wårt kötts dödande, huru helst Han nu förer oss. Hörer Han wår
bön och gifwer oss nåd och kraft att försaka all ogudaktighet och werldslig
lusta, då dödas wårt kött; men undandrager Han oss sin kraft och lemnar
oss att sållas af satan, då dödas också wårt kött — då dödas det 
innersta i den gamla menniskan, den djupa inbillningen om wår egen kraft.

<b>Köttets gerningar</b>, som skola dödas, äro allehanda <b>yttringar</b> af det
inneboende förderfwet, hwilket inblandar sig i wåra tankar, 
sinnesrörelser, ord och handlingar, så att tillfällen för köttets dödande saknas
aldrig. Uti Gal. 5 uppräknas ett stort antal af "köttets gerningar".
Men är du ock icke i frestelse till grofwa synder, så har du en djup och
oändlig egensinnighet, eget tycke, egen wilja och egen ära att beständigt
waka emot. Detta finare inre förderf blir hellre bortglömdt än det
yttre och gröfre, men är likwäl sjelfwa källan till allt ondt; derföre
fordrar det en särskild allwarlig uppmärksamhet. Betänk derföre ofta,
att hwad du sjelf tänker, will och tycker, är det första, som bör 
misstänkas, wid Guds ord pröfwas och med Andens kraft dödas. Sedan
frestas du t. ex. till wrede och otålighet emot menniskor; då gäller det
att ihågkomma, huru mycket Gud förlåter dig, och huru du derföre bör
förlåta din nästa. Du frestas kanske till högmod öfwer ditt förstånd,
din lärdom, konst, skicklighet; kom då ihåg, att Gud står emot de 
högfärdiga, men de ödmjuka gifwer Han nåd. Du frestas kanske af wällust
och orena begärelser; då måste du ihågkomma, att du är ett heligt Guds
tempel, hwilket icke bör orenas — men först och sist, att du är i Guds
ewiga nåd och sällskap och bör derföre wandra Honom wärdigt. Du
frestas kanske till girighet och egennytta i handel och arbete; kom då ihåg,
att du är en himmelens arfwinge, som bör fara efter det, som är 
ofwantill. På detta sätt fordras här wisserligen ett beständigt köttets dödande,
hwilket ofta blir oss ett bittert lidande och fordrar derföre ett oändligt
tålamod. Men saliga de menniskor, som härmed hålla ut intill ändan!
De äro Guds barn och himmelens arfwingar. Det blir ofta bittert,
men är för Gud, änglar och helgon en ljuflig syn, när t. ex. en ung
menniska, som mycket älskade werlden och dess nöjen, nu för Herrens skull
försakar det allt; eller när ett barn, som war af naturen mycket
egensinnigt, nu strider mot sig sjelft och underkufwar sin egen wilja under
Guds och föräldrars; när en menniska, som war mycket böjd för
högfärd och flärd, har nu genom Andens tuktan blifwit anspråkslös och
enkel; ja hwilken skön syn, när den stolta och wredsinta börjar tukta sig
sjelf och wara mild, ödmjuk och saktmodig o. s. w. När menniskan
sålunda börjar för nådens skull gå rakt emot sin natur och strida emot sig
sjelf: sådant heter wisserligen att döda köttets gerningar med Anden.
— Och sådana <b>skola lefwa</b>, säger apostelen; sådana skola intaga
himmelen, skola, efter en kort tids dödande af köttet, hafwa det ewiga lifwet
hos Gud, änglar och helgon i en oändlig salighet.

All sällhet Jesus med sig för,
All nåd Han mig af hjertat gör;
Hans krona är af helighet,
Hans spira af barmhertighet.

På all min jämmer gör Han slut,
<b>Och all min synd Han plånar ut</b>.
Dig ware pris, o Jesu Christ,
Som hjelper mig af all min brist.
Den 6 Oktober.

<b>Hwilken will åklaga dem, som Gud har utkorat? Gud är den,
som rättfärdigar</b>. Rom. 8: 33.

Mer kort och ordagrannt: "Hwilken will åklaga <b>Guds utwalda</b>?"
"Guds utwalda" äro de, som "äro i Christus Jesus", i hwilken Gud
har allt sitt behag, och "i hwilken Han har utwalt oss före werldens
grundläggning". Dessa äro de, hwilka Han ock i tiden uttagit från
werlden eller afskiljt till sina barn och arfwingar; hwarom Herren sade:
"Jag har utwalt eder ifrån werlden." Detta är den enda sanna och
helsosamma anwändningen af ordet "utwalda", hwilken anwändning står
tillsammans med allt Guds ord och ingifwer både tröst och gudsfruktan.
Skulle jag deremot wända mina tankar på Guds för oss hemliga
<b>förutseende</b> och göra mig antingen den tanken, att Han sett, det jag skall
blifwa i tron intill ändan, eller ock att jag icke skall blifwa det, så
wore detta att bruka ett för christna owärdigt lättsinne i heliga och
allwarsamma frågor, ja, att grunda sin tröst eller sin oro på lösa tankar
och föreställningar. Det enda säkra är, att så länge wi icke "sjelfwiljande
synda" eller affalla, utan <b>frukta för att förlora Christus</b>, skall
ingenting kunna skilja oss ifrån hans kärlek, och då äro wi alla stunder
Guds utwalda. Likasom Petrus säger: "I ären det <b>utwalda slägtet</b>",
så betecknar wår apostel här de trogna såsom <b>Guds utwalda</b>, men 
anförer dock en annan och särskild grund för den trösten, att ingen 
anklagelse skall drabba dem, nemligen denna: Gud är den, som rättfärdigar.
Deraf märka wi, att han i denna fråga icke grundar wår tröst på Guds
förutseende, hwilket alltid är för oss förborgadt. Men emot "anklaga"
swarar "rättfärdiga", såsom en fullkomligt motsatt handling. Då Gud
rättfärdigar, gäller ingen anklagelse. Sådan är apostelens tröst på
detta ställe.

<b>Gud  är den, som rättfärdigar</b>. Gud är den ende domaren, Gud
är den, som wi med wåra synder förolämpat; såsom David säger: "Mot
dig allena har jag syndat". Då nu Gud rättfärdigar, hwilken will då
anklaga? Hwad gälla då hjertats eller samwetets anklagelser? Det
ligger en besynnerligt mäktig tröst i den omständigheten, som många 
förbise, att under det Gud är den ende, wi hafwa att frukta, det är Gud
sjelf, som rättfärdigar, Gud sjelf, som förswarar oss, Gud sjelf, som
tagit wår sak på sitt hjerta, Gud sjelf, som brukar så många ord för
att öfwertyga oss om sin nåds fasthet. Tänk, då Herren Gud alltifrån
ewighet haft detta uppsåt och från werldens begynnelse förkunnat, att
Han sjelf wille gifwa en hjelp för wåra synder, och har i tidens 
fullbordan utgifwit sin egen Son till att fullgöra allt, hwad lagen icke
kunde åstadkomma, hwarföre Han ock rättfärdiggör alla dem, som tro
på Honom: huru kunna då synderna inför Gud något gälla till wår
fördömelse? Då skulle Gud sjelf hafwa ogillat sitt eget ewiga råd och
sin egen dyraste gerning. Wi må aldrig glömma detta, att wår
rättfärdiggörelse är Guds egen fria gerning; såsom apostelen säger: "Han
har tagit oss sig sjelf till barn efter sin wiljas goda behag."  Så säger
ock Herren Gud sjelf: "Jag, jag utstryker din öfwerträdelse för min skull."
Det är ock ingen, som kan rättfärdiga eller frisäga en syndare för hans
skuld och förklara honom rättfärdig, utom Gud allena. Det är Gud
allena, som rättfärdigar. Huru kan då någon anklagelse gälla emot
dem, som Gud rättfärdigar? Apostelen talar här i samma tröstfulla,
trotsande ton, som Christus i liknelsen om arbetarena i wingården, deri 
husbonden säger: "Må jag icke göra i mina ting, hwad jag will? Att
jag will gifwa denne en oförtjent gåfwa, hwad kommer det dig wid?"
Så will ock apostelen här säga: Det är Guds egen fria sak att
rättfärdiga, hwem Han will. Nu will Han rättfärdiga alla dem, som hylla
Sonen; dem bekläder Han med gudomlig rättfärdighet och dömer, att
inga synder skola dem tillräknas till fördömelse; Han dömer, att alla
de synder, som ännu beswära dessa, skola alltid wara dem förlåtna; må
Han icke göra i sina ting, hwad Han will? Han är ju ensam
menniskornas Herre och domare. Om ock icke wi rätt förstå och uppskatta
Guds Sons förtjenst, eller Guds rättfärdiggörande nåd, uppskattas den
dock af Honom sjelf; Han håller dock sjelf sitt eget werk stort och dyrt.
Om nu mitt hjerta och samwete, hwilka icke förstå och akta, hwad Gud
i sin Son gjort för oss, blott känna och uppskatta mina synder, är dock
detta något, som icke gäller inför Gud. Och när det icke gäller inför
Gud, utan endast i min känsla, mitt otrogna hjerta och tycke, uträttar
all sådan anklagelse ingenting; den kan endast en stund oroa mig, men
kan icke fördöma mig. Sådant menar här apostelen, då han säger:
"Hwilken will anklaga Guds utwalda? Gud är den, som rättfärdigar."
Då Gud således sjelf måste hålla denna wår rättfärdiggörelse fullkomlig,
böra wisserligen wi blott i salig tröst och trygghet prisa detta hans stora
nådewerk och säga: Allt är wäl, allt är fullkomnadt! Om ock mina
synder wore tusenfaldt flere och större, wäga de dock intet emot den store
Gudens gifna rättfärdiggörelse. Lofwadt ware hans namn!

<b>Hwem will nu mer åklaga mig?</b>
Guds Lam sig underkastat
Min död och tagit uppå sig
Den synd, som mig belastat.

Så är jag nöjd. Mitt qwal och we,
Min dom, mitt straff, min wånda,
Allt ser jag i Gethsemane
Guds Lam för mig utstånda.

Uti hans blod min syndanöd
Jag ser som stoft förrinna,
Uppå hans kors jag ser min död
I lifwets flod förswinna.
Den 7 Oktober.

<b>Öfwer allting tagen trons sköld, med hwilken I kunnen utsläcka
alla den ondes glödande skott</b>. Eph. 6: 16.

Uti de forntida krigares bewäpning war skölden, som bars med
wenstra handen och armen, egnad att skydda hela kroppen emot pilar
och kastspjut, ty en sådan ställning kunde krigaren taga bakom sin sköld.
Men sådan är ock trons sköld — tron, som endast framhåller Christus
och hans ord, ja, som emot alla satans anfäktelser, då intet annat
hjelper, ställer sjelfwa Guds Son framför sig och skyler sig bakom Honom
— denna tro är ock en sådan <b>sköld, som skyddar wårt hela wäsende</b>,
huru många och swåra fel och synder wi än må hafwa.

Hwem helst du är, som detta läser, och will wara en christen, lägg
wäl denna lärdom på hjertat. Ty war derom öfwertygad, att huru
sannt Guds werk än må wara uti oss, och huru allwarligt wi ock ikläda
oss allt Guds harnesk och waka och bedja, komma wi dock alltid att
känna och se hos oss mycket mer synd och otrohet än fromhet och 
rättfärdighet, så framt wi icke äro helt förtjusta och sofwande — och så
blir dock i allt, hwad som från Adam finns qwar uti oss, ett outtömligt
förderf, så att wi måste dock till slut blifwa saliga alldeles lika
oförskyldt som en stråtröfware, hwilken kommer direkt från röfwarskogen
till Jesus. Wi arbeta wäl derpå, wi predika, förmana, bestraffa, warna,
bedja, uppmuntra, att de christnas hela wäsende måtte warda heligt;
och alla uppriktiga själar ligga för ingenting så träget inför nådestolen
som för den saken, att de måtte blifwa fria från sitt onda. Men det
blir dock aldrig här på jorden annorlunda, än att många brister ännu
äro qwar, att köttet är fullt med ondska och synder, hwilka tywärr ofta
sticka fram i gerning, och att allt Andens werk, tron, kärleken, bönen,
ännu är besmittadt och uppblandadt med kärilets orenhet. Derföre
måste wi till slut begära blott oförskylld nåd, såsom andra stora syndare,
eller att Christus måtte med sin förtjenst öfwertäcka, skyla och förswara
oss, annars äro wi förlorade, och detta äfwen då wi lefwat som bäst.

Så måste wi alltid hålla den punkten öfwer alla andra hög, stor och
oförkränkt, att wi warda saliga endast för Christi skull, och måste alltid
ställa Christi egen rättfärdighet framför oss inför Gud. Ty icke ens tron i
sig sjelf, såsom en dygd hos oss, kan skydda oss för wreden, utan det är 
egentligen trons föremål, <b>Christus</b>, med sin lydnad och blodiga död för oss, som
utgör den sköld, mot hwilken alla satans glödande skott stanna och utsläckas.
Måtte då hwarje christen framför allt annat, som kan tänkas och
nämnas, wäl wänja sig att i alla möjliga fall bruka denna trons sköld,
nemligen sålunda, att så snart Gud warnar, bjuder eller förbjuder
något, du på det gudfruktigaste wördar allt detta och anropar Honom om
                                                                                
nåd att kunna göra derefter; men så snart du åter ser din stora brist
och uselhet, att du icke fullgjort eller kan fullgöra, hwad Gud befallt,
du genast låter det wara en sak för sig, att du dock är skyddad för 
wreden genom Christi kött allena. Nådeförbundet i Christus, det är en
sak för sig, som består ewinnerligen, det må gå bättre eller sämre med
wår lydaktighet och fromhet, så länge wi dock ännu förblifwa wid 
nådestolen. Det är oändligt olika grader i fromhet och wandel hos christna,
men saligheten ligger i ett allena, att wi äro i Christus genom
tron; såsom Johannes säger: "Den som har Sonen, han har lifwet."
Derföre, hwad helst som brister hos dig, säg genast: Gud förlåte och
hjelpe mig, arma syndare! Det är jämmerligt, det är grufligt, att jag
ännu skall wara så eländig; men Gud, den ewige honungen, ware
oändlig tack och pris, att jag dock har en annan, som inför Honom är min
rättfärdighet! Du arge satan, som uppfyllt mitt hela wäsende med så
mycket ondt, du will dermed nu till döds förskräcka och alldeles fördöma
mig; men det skall en annan man förbjuda, som heter <b>Jesus Christus</b>.
Han är min ewige och trofaste Frälsare, samt min fulla och tillräckliga
rättfärdighet. Är icke Han det, så är jag och hwarje christen 
ewinnerligen förlorad. Du har rätt t. ex. deri, att jag icke är så wäl 
omgjordad med sanningen, som jag borde; det är, tywärr, ännu mycken
falskhet i mitt hjerta; men jag känner en man, hwars sida uppstacks med
ett spjut — i den sidan allena är det hjerta, som är fullkomligt 
uppfyldt med sanningen; den sidan är min sköld mot dina glödande skott.
Det är sannt, och det är jämmerligt, att mina gerningar och min
wandel ännu äro så skröpliga och ostadiga; men jag har sett en man med
genomborrade händer och fötter — i de händerna äro mina goda 
gerningar; i de fötterna min goda wandel. Om icke Christi gerningar
äro mina, är jag ewinnerligen förlorad. Det är sannt och är min
dagliga plåga, att jag ännu har så många onda tankar; men jag har
sett ett heligt hufwud med törnekrona — i det hufwudet äro mina goda
tankar. Jag wille så innerligen gerna, att min egen christendom wore
fullkomlig, jag har om ingenting så mycket bedit som derom; men gäller
det min salighet, då säger jag så: Jag will ingen annan rättfärdighet
hafwa än min Herres Christi. Håller icke min christendom profwet, då
håller min Herre Christus. Derföre är Han mig ock kär, kostlig och
oumbärlig. Si, så kunna wi med endast denna sköld möta och utsläcka
"alla den ondes glödande skott".

Jesus lefwer - jag skall lefwa!
Satan, ligg der nu och frät!
Intet, intet mig skall wefwa
Mera in uti ditt nät.

Jesus gått att mig bereda
Rum på Fadrens högra hand;
Nu han sitter för att leda
Mig till Kanaans sälla land.

Han skall mig alltfort bewara
Med sitt lif från död och fall,
Han skall skydda i all fara
Mig, ja mig Han skydda skall.

Får jag lefwa, trygg jag hwilar
I hans hulda herdefamn,
Kommer döden, glad jag ilar
Hem till fridens sälla hamn.

Den 8 Oktober

<b>Tagen på eder salighetens hjelm</b>. Eph. 6: 17.

Hwad salighetens hjelm är, se wi af parallelstället, 1 Thess. 5: 8,
der det heter: <b>Iklädda salighetens hopp för en hjelm</b>. Det är således
<b>salighetens hopp</b>, eller ett fast och lefwande hopp om den ewiga
saligheten i himmelen, som utgör wår hjelm. <b>Hjelmen</b>, eller stridshatten,
war hos forntidens kämpar en metallbetäckning på hufwudet, hwilken
således skyddade en mycket wigtig del; ty ett enda swärdshugg på 
hufwudet kunde genast medföra döden eller göra krigaren obeqwäm att 
widare strida. Så wigtig är ock wår andliga hjelm: borttag endast 
saligtens hopp, och all andlig kraft är borta, allt Guds ord är utan wigt,
menniskan ser nu blott "de ting, som synas", och duger då hwarken i
görande eller i lidande. Men likasom metallbetäckningen på krigarens
hufwud gjorde, att han med fördubblad dristighet ilade fram i striden
och icke war rädd för swärdshuggen, så gör ock ett fast och lefwande 
salighetshopp, att man icke så noga ger akt på, hwad som kan möta oss
här i tiden, utan att wi med enfaldigt öga blott se efter Herrens
wälbehag, emedan wi weta, att då striden är slut, wänta oss så herrliga
ting, att allt lidande är deremot allsintet att akta.

Men skall salighetens hopp werkligen blifwa oss en sådan hjelm och
kraft i striden, fordras här något annat än en hop ord och wackra
tankar — här fordras ett djupt begrundande och werklig tro. Medan ännu
solen skiner och allt går wäl och wackert på wår wäg, kan man lätt
tala och sjunga äfwen om himmelens salighet, men ock på samma tid
allraminst behöfwa den trösten. Men bered dig på, att andra tider
komma, nemligen de onda, mörka dagar, då hela werlden blir dig för
trång, då ditt hjerta will brista af obeskrifliga qwal, så att du wille
"uppgräfwa döden utur fördolda rum", då hela ditt lifs sällhet är
förspilld, och du skulle förgås för den tanken, att du skulle helt upphöra
att wara. Gör dig derföre wäl reda för detta stycke; undersök på det
allwarligaste, om wi hafwa någon werklig och säker grund för wårt hopp,
och bed Gud om hans Helige Ande att få det djupt inskrifwet i ditt
innersta wäsende, så att det blir din ledande hufwudtanke genom hela
lifwet. Ett wisst och fast salighetens hopp skall grunda i din själ den
rätta lefnadswisheten i alla jordelifwets skiften, en djup orubblig tröst i
alla bedröfwelser, en gudomlig frid och kraft i alla strider och pröfningar.

Men detta är icke ett ämne för hwem som helst. Först kan det ju
icke smaka annorlunda än såsom ljumt watten i munnen för dem, som
wilja hafwa sitt goda här, som äro denna werldens barn. "Himmelen!
— hwad? — himmelen? Nej, säg oss något om helsa och glädje här",
så lyder det i deras hjertan. "Säg oss något om mat, kläder ära,
nöjen; himmelen — himmelen, den kommer wäl på sin tid. Den behöfwa
wi icke nu." Men äfwen ibland dem, som börjat söka det, som är
ofwantill, och stå i Guds förbund, äro många ännu alldeles obeqwäma
att känna wärdet och kraften af salighetens hopp, nemligen de, som icke
ännu blifwit mycket dödade, af jordlifwet beswikna, sårade, nedslagna
och tröttade, utan hafwa ännu hwarjehanda wackra planer och
förhoppningar för detta lifwet. Men bered dig derpå, att så framt du skall
beredas för himmelen, det kommer andra tider, då du i hela den heliga
Skrift icke finner ljufligare ord, än de som handla om en salig
hädanfärd. Så sannt du tillhör Christus, skall din gamla menniskan wara
<b>korsfäst</b>, tillika med dess lustar och begärelser; och ett korsfäst lif är ett
ängsligt, hängande lif, ett beständigt döende. Hwad glädje kan man
bereda den, som hänger på korset? Ja, en tillfällig lindring och hwila

kan wäl genom Guds nåd gifwas honom, såsom en ängel sändes äfwen
till Gethsemane och styrkte Jesus; men denna lindring afbrytes snart
af någon ny anstöt, wärk och bitterhet, tårar och rop. Ju längre wi
lefwa såsom christna, desto mer besanna wi apostelens ord: "Om wi
allenast för detta lifwet hafwa hoppet till Christus, så äro wi uslast
ibland alla menniskor." Ju längre desto mer besanna wi den gamla
Skriftens ord om hela detta lifwet: "Då det har warit som bäst, har
det warit möda och arbete;" och åter: "En usel och jämmerlig ting är det
med alla menniskors lefwerne allt ifrån moderlifwet, intill dess de warda
begrafna i jorden, allas wår moder. Här är alltid sorg, fruktan,
wäntan och på sistone döden; så wäl när den, som sitter i stor ära, som
när den ringaste på jorden. Här är alltid wrede, nit, wedermöda,
ofrid och dödsfara."

Det skall då mäktigt stärka ditt salighetshopp, om du wäl betänker,
att det djupa, oändliga sällhetsbegäret hos menniskan aldrig kan på
denna jord tillfredsställas, att hela detta lifwet är blott ett stort 
bedrägeri. Då den rikaste och lyckligaste konung i Israel hade under en
lång och herrlig lefnad oupphörligt sökt efter sällhet uti allt, hwad på
jorden kan gifwas, stannade han slutligen i den nedslående erfarenheten,
att allt war bedrägeri, allt fåfänglighet. Jorden har icke, hwad som
kan göra den odödliga själen lycklig. Den, som får mest af hennes
lycka och glädje, får alltid derjemte ett hjerta, som icke kan njuta deraf.
Och så kommer dertill omsider den ledsamma tanken, att det skall snart
wara slut med alltsammans.

Snart får jag gå till Jesus,
Min dyre Frälsare,
Och lefwa i hans rike
Och Honom ewigt se!
En gäst som mina fäder,
Jag är ej hemma här,
Men längtar till det landet,
Der sjelf han solen är.

Snart får jag gå till Jesus,
Och löst ur tidens tvång
För ewigt stå för Honom
Och sjunga Lammets sång!
Dit upp står all min längtan,
Dit upp står mitt begär;
Snart får jag gå till Jesus
Och wara, der han är.
Den 9 Oktober.

<b>Kära bröder, jag kan icke säga, att jag ännu sjelf har fattat det</b>.

Phil. 3: 13.

Här kunna wi skåda, hwad det heter att wara frisk och sund till
den inwärtes menniskan! Hör här, hwad den store apostelen Paulus
säger, att han ännu icke sjelf fattat det. Hwad menar apostelen? War
han ännu icke kommen till tron, till den evangeliska friheten, till lif och
salighet i Christus? O, wi weta det, han skref denna epistel, då han
redan hade uppfyllt hela landet med sin lärdom.

När wi besinna detta och höra honom likwäl här säga: "Icke att
jag allaredan har fattat det", då förundras wi ännu mer och fråga:
Huru hade apostelen det till sin inwärtes menniska? Eller kanske han
talar i andras namn; kanske han uttrycker, huru en nybörjare i
christendomen har det — en menniska, som ännu icke är wiss om sitt
nådestånd, eller en, som icke alls kommit genom den trånga porten? Men
nej! Han har i detta kapitel, v. 1—14, just berättat sin egen andliga
historia, talat blott om sig sjelf och säger nu här uttryckligt: "Kära
bröder, jag kan icke säga, att jag ännu sjelf har fattat det." Dessa ord
talar således en man, som icke är någon nybörjare i christendomen, utan
just står på en sådan höjd af det evangeliska troslifwet, som wisserligen
ingen af oss. Sådana ord talar densamme apostel, som kunde säga:
"Jag lefwer, dock icke nu jag, utan Christus lefwer i mig!" —
densamme troshjelten, som triumferande kunde utropa: "Hwem skall skilja
mig ifrån Christi kärlek?" — densamme helige, i hwilken Christus hade
wunnit en gestalt såsom i ingen annan efter honom, och som till Guds
ära kunde med sanning utropa: "Waren mina efterföljare och sen på
dem, som wandra så, som I hafwen oss för <b>en</b> efterdömelse" — den
manen bekänner här fritt och öppet, att äfwen han icke ännu helt fattat det
eller war fullkommen. Här lär mången evangelisk christen bland oss
studsa och förundras. Det mån I ock med skäl göra, men tillika se till,
att I fatten det rätt. Då Paulus här talar om ofullkomlighet, talar
han icke om, hwad han är i Christus inför Gud. När han handlar
<b>derom</b>, då för han sannerligen ett annat språk. Då heter det: "Hwilken
will åklaga! Hwilken will fördöma?" "Wi äro wordna rättfärdiga af
tron." "Med <b>ett offer har</b> Han ewinnerligen <b>fullkomnat</b> oss". Här
war Paulus "fullkomnad". Men då han talar om ofullkomlighet, då
talar han om <b>sitt hjertas tillstånd</b>, om sin <b>inre ställning</b> till Herren,
om sitt <b>troslif</b>, och endast med blicken <b>derpå</b> tillstår han, att han ännu
icke fattat det, ännu icke war kommen till målet för sitt sträfwande;
han hade icke ännu det ljus i Christi försonings hemlighet, som han
åstundade, ännu icke den fasthet i tron och den tröst deraf i sitt hjerta,
som han sökte. — "Ack ja", sägen I, "hwad är då så underligt i denna
ödmjuka bekännelse? Ty hwilken skulle wäl i afseende på sitt eget 
troslif anse sig fullkomlig och redan stå wid målet!" — Sägen icke det!
Wisst måste man anse sig fullkomlig eller befinna sig wid målet för sitt
sträfwande, när man icke söker något mer, när man är nöjd med den
punkt man uppnått i det andliga. Tagen det icke illa, utan tagen det
till sjelfpröfning, såsom inför Guds ansigte! Wi hafwa alla ett argt
och illfundigt hjerta. Wi hafwa alla en fiende, som har swurit oss
döden, och som tänker utföra det. När han icke längre kan behålla oss
i uppenbar synd och otro, då wänder han saken på en annan sida och
hjelper till att ingjuta i wårt falska hjerta en tröst och hwila, som lika
säkert leder till hans mål, nemligen denna tröst: Du är nu en upplyst
och evangelisk christen, du behöfver nu intet mer, det är nu <b>allt</b> wäl.
Och om han ock icke i så utredda tankar säger oss det, blåser han dock
på själens öga sin sömngifwande andedrägt, bringar henne till slummer
och liknöjdhet, så att följden blir densamma, nemligen att själen är mätt
och belåten med sin ståndpunkt och bekymras icke widare om någon 
förnyelse och tillwäxt i nåden och wår Herres Christi kunskap.

Men  den som  werkligen anwänder evangelii lärdom, icke har den
blott i förståndet och i munnen, uran will hafwa dess kraft till tro, frid,
fröjd, kärlek och gudaktighet, den skall aldrig blifwa utlärd, utan blott
mer och mer känna, huru mycket som fattas honom. Och här är just
orsaken, hwarföre wi göra så stor affär af den andliga mättheten,
nemligen att den wittnar om något — wittnar om ett stillastående, ett 
börjadt utdöende af sjelfwa nådelifwet. Du för tilläfwentyrs en s. k.
christlig wandel, du håller din gudstjenstliga dagordning med dina bestämda
andaktsöfningar och goda gerningar; du kan ock med sanning bekänna:
Mina synder äro mig förlåtna, den och den tiden fick jag trons
förwissning derom — och så är du nöjd, allt är wäl, du är wid målet? —
"Ja", säger du, "äro wi icke werkligen då wid målet? År icke werkligen
då allt wäl?" Jo, om du ock nu står i tron och lefwer i Christus, då
är wisserligen allt wäl med din rättfärdighet inför Gud! Märk, kära
själ, inför Gud, uti Christus, är du så fullkomnad, att du aldrig kan
nog tro det?  Gud gifwe dig nåd att alltid kunna hålla den punkten
skär! Men äfwen då, och just då, när det är rätt med ditt nådelif och
fullkomligt wäl inför Gud, då måste du sjelf känna, att ännu 
beständigt något fattas dig; då måste du hafwa Pauli sinne, som säger: "Jag
är icke ännu wid målet, jag far fast derefter" — då måste du känna de
många bristerna i ditt nådelif, din tro, din fröjd i Herren, din kärlek
och gudaktighet; då måste du stå i en daglig hunger och törst efter 
rättfärdigheten, såsom du här ser det hos Paulus.

Hjelp mig, o Jesu, att framåt jag ilar
Se´n du mig twagit helt ren i ditt blod.
Lös mig från allt, att wid intet jag hwilar,
Utom wid dig, o min Frälsare god.
Den 10 Oktober.

<b>Den som owärdigt äter och dricker, han äter och dricker sig sjelf
domen</b>.   1 Cor. 11: 29.

En ibland de grufligaste willfarelser med afseende på den heliga
nattwarden är den, att hwilken menniska som helst skall genom en s. k.
"christlig beredelse" kunna blifwa en wärdig nattwardsgäst, utan afseende
på om hon är en sann Jesu wän och lärjunge; att äfwen de, som både
före och efter sin nattwardsgång genom hela sitt lif tillhöra den
allmänna, oomwända hopen skola <b>genom en för tillfället gjord beredelse</b>
kunna gå wärdigt till Herrens heliga nattward. O, en gruflig
willfarelse, hwarwid håren kunna resa sig hos hwarje upplyst christen! —
Hwar finnes ett enda ord i Skriften, som antyder något sådant, att
äfwen <b>de</b> skola bereda sig till Herrens nattward, och derigenom blifwa
wärdiga, som icke förut äro omwända till Herren, icke äro Jesu wänner
och lärjungar och alla dagar hela lifwet igenom lefwa af Christus och
med Christus? O, att alla, som hafwa öron, måtte höra, och alla,
som hafwa röst, måtte ropa öfwer denna willfarelse! Eller månne
Christus låter bedraga sig med en <b>tillfällig</b> beredelse, med en för tillfället
antagen fromhet att hålla dig för sin wän? Månne den Helige låter
så bedraga sig af en påtwingad och sjelfgjord fromhet, ånger,
syndabekännelse och bön, hwarefter du genast återgår till samma fåfängliga
lefwerne som förut, när du blott undangjort din årliga nattwardsgång?
Gud förbarme sig! Och Gud wäcke alla lärare ur slummern, hwilka
icke ärligt säga folk sådant! Skulle icke de i korta, tydliga och ärliga
ord utsäga den sanningen, att här är endast fråga om ett, för att wara
en wärdig nattwardsgäst, nemligen <b>om du är en Jesu wän och
lärjunge</b>, eller åtminstone är <b>stadd i bekymmer och sökande efter att blifwa
det</b> för hela din lifstid? Genom en <b>tillfällig beredelse</b> blir ingen en
wärdig nattwardsgäst, utan endast genom en <b>hel omwändelse</b>,
hwarigenom han för <b>hela sitt lif</b> blir en Jesu wän och lärjunge. Är du
detta, då är du en wärdig nattwardsgäst; är du icke detta, då är du
owärdig. Man må icke beswära sig med någon blott tillfällig beredelse,
utan weta, att man i alla fall "äter och dricker sig sjelf en dom", om
man ock, icke blott ett dygn, utan en wecka, en månad arbetar på sin
nattwardsberedelse så nitiskt, att man ock på sina böjda knän derunder
badade i tårar — man är lika wäl en owärdig gäst, äter och dricker
sig sjelf en dom, så länge man blott will göra en nattwardsberedelse
och icke för hela sitt lif warder Herrens egen, blir och lefwer under
Honom i hans rike. Här är saken! Christus stiftade denna höga måltid
för sina wänner. Den innerliga förening, som uti nattwarden sker
emellan Christus och hans trogna, är densamma, om hwilken Han samma
afton, som Han instiftade nattwarden, sade i sin bön: "Jag i dem och
de i mig, att de skola wara fullkomna uti ett, såsom du, Fader, i mig,
och jag i dig!" Och om den bönen tillade Han: "Jag beder för dem,
som du har gifwit mig, för werlden beder jag icke." Och huru war
det möjligt, att Han kunde bedja något sådant för werlden? Huru
är det möjligt, att Han kunde bjuda werlden fira sin dödsåminnelse,
bjuda sina föraktare att äta hans kött och dricka hans blod? O, det
är förskräckligt, när man betänker, hwad det will säga, att en menniska,
som i alla sina dagar "lefwer utan Gud i werlden" och bergar sig så
wäl Honom förutan, skall en gång om året träda Gud under ansigtet,
i denna hans wänners heliga kärleksmåltid, och skall nu antyda den
innerligaste wänskap med Honom — för att straxt derpå återgå till
samma fåfängliga wäsende och ogudaktiga lefwerne som förut! Är icke
detta alldeles detsamma, som när .udas wid Örtagården framträdde
och helsade Jesus: "Hel Rabbi!" och kysste Honom? Skall icke Herren
säga äfwen till sådana nattwardsgäster: "Min wän, hwarefter kommer
du? förråder du menniskans Son med kyssande?" Skulle du icke bäfwa
genom hela din själ och kropp för att med ett sådant sinne träda Gud
under ansigtet! Förstår du icke, att den store, helige Herren då skall
säga till dig: "Du skrymtare, jag wet dina gerningar! du är icke <b>min</b>
utan <b>werldens</b> wän; hwarefter kommer du hit, der mina wänner fira
min dödsåminnelse? Jag wet, att du i morgon skall gå bort till samma
werldens och syndens tjenst som härtills. Gå bort, du skrymtare!"
Skulle du icke wänta dig ett sådant swar af den Helige, hwars ögon
äro såsom eldslågor — du, som blott gör en nattwardsberedelse, som
eljest alla dina lifsdagar igenom icke bryr dig om att tillhöra och följa.
Honom?

Säll är här hwarje wärdig gäst,
Som är wid Jesu löfte fäst!
Ty Jesus sjelf med kärlek bor
Hos den, på Honom werkligt tror.

Men den owärdig går härtill,
Ej tror, ej sig omwända will,
Han finner ingen frälsning här.
<b>På Herrens blod han saker är</b>.

O Jesu Christ, wår broder kär,
Som för wår skull korsfästad är,
Med dina sår du helar wäl
<b>En sargad och bedröfwad själ</b>.
Den 11 Oktober.

<b>Waren alltid glada</b>.   1 Thess. 5: 16.

Här säger någon: "Fröjd i Herren är en trons och Andens frukt:
man kan icke taga den, förrän den warder gifwen; den kan icke 
frambringas genom förmaningar." — Det är sannt. Men liksom kärlek,
ödmjukhet, mildhet också äro Andens frukter, och apostlarna likwäl 
förmana till deras öfwande, så hafwa de också förmanat oss till denna
Andens frukt, fröjden i Herren, och sagt: "Waren alltid glada, ty det är
Guds wilja om eder; fröjden eder i Herren alltid" — och så böra wi
fara efter den nåden och anwända alla medel, som befordra densamma.
Förloras trons glädje, då förloras ock alla andra gåfwor och krafter.

Men en annan säger: "Glädjen beror af omständigheterna; då jag
har skäl till glädje, då är jag glad, men huru kan jag glädjas, då nöd
och bedröfwelse tillstöta?" Dessa äro riktiga uttryck blott för den
menskliga och köttsliga glädjen. Men apostelen säger: "Såsom bedröfwade
och dock alltid glada." Han säger: "Jag är uti outsäglig glädje i all
wår bedröfwelse." Han säger: "Fröjden eder i Herren alltid, och åter
säger jag: fröjden eder." Är du ännu en otrogen, då kan du wisst icke
glädjas i Herren, och då är din glädje beroende af tillfälliga 
omständigheter; men  en trogen har en hög och besynnerlig frid, så att han
äfwen kan glädjas i bedröfwelsen! Må dock ingen tänka, att de yttre
omständigheterna icke inwerka på de trognas hjertan; nej, så länge de
omföra denna hyddan, känna de wäl, hwar det swider. Assaph bekänner
om sig: "Det gör mig ondt i hjertat och stinger mig i mina njurar, att
jag måste wara såsom en dåre och ett wilddjur för dig." Men hör,
hwilken djup glädjekälla han ännu hade qwar! Han tillägger: "Likwäl,
Herre, blir jag städse wid dig. När jag har dig, frågar jag intet efter
himmel och jord. Om mig än kropp och själ försmäktade, så är du
dock, Gud, alltid mitt hjertas tröst och min del." Om ett sådant hjerta
talas här. En otrogen själ är alldeles obeqwäm för glädjen i Herren;
antingen är hon uppfylld med afgudar, helt lättsinnig och jordisk, eller
ock tryckt af lagen, trälaktig och förskräckt för Gud — och att uppmuntra
en sådan själ till glädje i Gud, det wore såsom att wilja förmå wattnet
att brinna. En otrogen har ock allsintet skäl till glädje. Det är endast
det ömkligaste wansinne, att ett werldens barn en enda stund kan le,
då det lefwer under den Allsmäktiges wrede och går mot den ewiga
döden. Sådana olyckliga själar har icke någon apostel uppmanat till
glädje, utan till dem heter det: "Gråten och tjuten öfwer eder uselhet,
som skall öfwerkomma eder".
Men här talas till de pånyttfödda nådebarnen, som stå i den 
Allsmäktiges wänskap;  och dessa hafwa i sanning skäl, ja, de allrastörsta
skäl att beständigt glädjas och fröjdas, äfwen om de swåraste jordiska
olyckor och sorger drabbat dem. De äro dock alla stunder lyckliga — ja,
om icke alltid glada, dock alltid lyckliga; deråt borde de alltid glädja
sig. Ingen christen kan redan den konsten att beständigt glädjas -
känslan går sin wäg och omwexlar såsom skyhimmelen; men skäl har han
att beständigt glädjas, ty lycklig är han. "Si, wi hålla dem saliga,
som hafwa lidit." Och för det andra finns det ock en djupare glädje
än känslans, en medwetandets, en trons glädje, som säger: Dock likwäl
är jag glad! - fastän jag icke nu känner synnerlig glädje, är jag dock
glad, att jag har en Herre, en wän, en skatt, som wida öfwerwäger
allt. En sådan glädje böra de christna hafwa. Derom förmanar
apostelen, då han säger: "Fröjden eder alltid!" Men han uppgifwer
ock grunden dertill, då han säger: <b>i Herren</b>, märk! i Herren, icke i silfwer
och guld, icke i yppighet och sång, icke i helsa och starkhet, icke i konst
och wishet, icke i wälde och ära, icke i wänskap och gunst, ja, icke heller
i goda gerningar och helighet; ty sådant gifwer blott en bedräglig
och falsk fröjd, uti sådant skolen I icke länge få glädjas, om I ären
äkta barn, under Guds Helige Andes aga. Dels är detta en farlig
glädje, som drager hjertat från Herren, hwilken will ensam wara sina
barns glädje, skatt och förnöjelse; dels ock ger allt sådant en kort och
vansklig fröjd, som snart tager ända. Derföre om I wiljen fröjdas
"alltid", ja, ewinnerligen, skall eder fröjd wara "i Herren". Att all
annan fröjd, äfwen den öfwer Andens gåfwor, såsom öfwer sin helgelse,
kraft och goda gerningar, är en farlig fröjd, derom hafwa wi en
tänkwärd lärdom i den hulde, waksamme Herrens hastiga warning till sina
lärjungar, då de med fägnad omtala, huru de i Jesu namn utdrifwit
djeflar: "Fröjdens icke, att andarna äro eder underdåniga, men fröjdens,
att edra namn äro inskrifna i himmelen". Så warnar ock Herrens
Ande genom profeten: "En wis berömme sig icke af sin wishet, en stark
berömme sig icke af sin starkhet, en rik berömme sig icke af sin rikedom;
utan den som will berömma sig, han berömme sig deraf, att han wet
och känner mig". Herren är en stor nitälskare; Han tål icke, att hans
brud har sin egentliga hjerteglädje och skatt i något annat än i Honom.

Dig jag prisar, min Gud,
Wandrar glad i ditt bud
Och mig fägnar af din rikedom.
För min synd tar jag nåd,
För min nöd du wet råd,
Si, så wandrar jag "rättsligen fram".

Så jag tågar framåt
Uppå himmelens stråt,
Tills jag hamnar <b>helt trygg</b> i din famn,
Under tiden jag här
Uti alla beswär
Har mitt lif och min frid i ditt namn.
Den 12 Oktober.

<b>Synden skall icke warda wäldig öfwer eder, efter I ären icke
under lagen utan under nåden</b>.  Rom. 6: 14.

Apostelen säger, att de som lefwa under nåden och icke under lagen,
öfwer dem skall synden icke warda wäldig. Detta är ju en besynnerlig
försäkran. Men hwaraf beror då detta förhållande, att synden icke skall
få herrawäldet öfwer oss, derföre att wi icke äro under lagen, utan
under nåden? Detta grundar sig på twenne omständigheter. Den
första grunden ligger i det af nåden pånyttfödda hjertats art; den andra
åter i Guds hjerta och regering. Då en själ är "genom lagen dödad
ifrån lagen" och nu lefwer blott af nåd, har hon dermed äfwen fått ett
nytt hjerta, som nu innerligen älskar Gud och hans wilja och werkligen
hatar synden; då hon deremot förut, när hon gick under lagens
träldomsok och icke trodde denna förlåtelse, utan såg Gud hotande och wred
för hennes synder, icke kunde af hjertat älska Honom och hata synden.
Hon kunde wäl för Guds hotelser ängslas öfwer synden och lida af henne,
men icke werkligt hata och förbanna henne, utan förhöll sig till synden
såsom en förjagad älskare, hwilken med sorg sliter sig från det älskade
föremålet, blott för fadrens stränghet. Emedan Gud stod för själens
öga blott såsom hotande och wred, kunde hon icke få kärlek, lust och
fröjd i Honom, och derföre hade hon sin kärlek fästad wid den synd,
Han fördömde. Det är, såsom en Andens man rätteligen anmärkt:
"Oförlåten synd är älskad; blott förlåten synd är hatad". Men kärleken
är den mäktigaste kraft i menniskan; det som är föremål för min kärlek,
det beherrskar mig. Den kärlek och fröjd i Herren och det hat till synden,
som uppstår i en själ, hwilken ifrån lagens träldom försättes i nådens
rike, är dessutom icke blott en naturlig genkärlek, utan werkligen "Guds
säd" i den pånyttfödda, Guds Helige Ande, boende i den troendes
hjerta; och det är endast denna Guds säd, som öfwerwinner, beherrskar
och dödar synden, ja, som t. o. med gör, att wi "icke kunna synda",
såsom Johannes säger, icke kunna trifwas med synden och derföre icke
kunna "gifwa oss till att tjena" henne — och så länge har hon icke
herrawälde. Detta är det första, som här är att märka, för att förstå
wårt språk.

Dessutom är här ännu en annan hemlighet. Då apostelen säger,
att "synden <b>skall icke warda</b> wäldig öfwer dem, som icke äro under
lagen, utan under nåden", grundar sig denna försäkran på något mer
än wårt nya heliga sinne; den grundar sig ock på <b>Gud sjelf</b>. 
Hemligheten är den, att då en menniska är "genom lag dödad ifrån lagen"
och har all sin tröst blott i Gud och hans nåd, är hon i det swaga och
beroende barnatillstånd, hwilket Gud sjelf åtagit sig att swara för. Då
apostelen i 2 Cor. 12 säger: "När jag är swag, så är jag stark", då
uttalar han hemligheten. "När jag är swag, så är jag stark." Detta
grundar sig nemligen på det förhållande, Herren hade uttalat med de
orden: "Min kraft är mäktig i de swaga." Guds kraft bewisar sig
endast på de swaga. Gud will icke gifwa sin kraft åt de starka, åt dem
som sjelfwa ännu tilltro sig någon kraft, utan endast åt dem, som med
allt sitt arbete blifwit till skam och intet och derföre nu lefwa endast af
nåd. Men de som äro under lagen, hwilka ännu icke blifwit utmattade
och tillintetgjorda, utan ännu tro sig kunna sjelfwa något göra till
syndens beherrskare, de arbeta ännu med egna krafter. Om de ock
bedja till Gud om hans kraft, strider det emot hans wishet och 
nådeslagar att förläna dem denna på en tid, då de ännu innerst hoppas på
sin egen kraft, icke blifwit dödade af lagen och lefwa blott på nåden.
Den, som mer ytligt ser på en sjelfstark menniskas fromhet, kan tycka,
att äfwen hon eger Guds kraft emot synden; men Herren säger, att
det är en blott utwärtes renhet och dägelighet, lik de hwitmenade 
grafwars. Sjelfwa syndens inre makt har ännu icke blifwit henne 
uppenbarad, efter hon ännu kan hoppas på egna krafter och iakttagelser, 
derföre är ännu det inre förderfwet i sin obrutna kraft. Helt annorlunda
är det med dem, som förtwiflat på sig sjelfwa och hafwa all sin 
rättfärdighet och starkhet endast uti Christus. Och för sådana tillintetgjorda
själar, dessa swaga och beroende barn, answarar nu Herren sjelf — dem
tröstar Han och säger: "Låt dig nöja åt min nåd; min kraft är mäktig
i de swaga." Detta är den andra omständigheten, hwarföre apostelen
kan försäkra, att synden icke skall warda wäldig öfwer dem, som icke äro
under lagen, utan under nåden.

Men då detta är en hemlighet för allas wårt förnuft, behöfwa
wi synnerligen gifwa akt på den lärdom, apostelen här gifwer oss, 
nemligen att synden endast då kan beherrskas, när wi äro icke under lagen,
utan under nåden.

Gud ware pris i ewighet och lof förutan ände,
Att Han af sin barmhertighet med ende Sonen sände
Sin Helge Ande i min själ, att jag ej mer är syndens träl
Se´n jag på Jesus trodde.
Den 13 Oktober.

<b>Honom, som håller sig wid gerningarna, warder lönen icke
räknad af nåd utan af pligt</b>. Rom. 4: 4.

Uti gr.-texten lyder det egentligen så: "Honom som <b>werkar</b>, som
<b>arbetar</b>, eller såsom Luther träffande återgifwer det: "som umgås med
gerningar." Meningen är wisserligen den, som wår bibelöfwersättning
uttrycker: "Den som håller sig wid gerningarne" Att ordet "werka"
i wår text betecknar <b>hjertats förlitande på gerningarne</b> det se wi af
det, som apostelen uttrycker såsom dess motsats, då han säger: "Men
honom som icke werkar, utan tror på Honom, som gör den ogudaktiga
rättfärdig." Der märka wi att ordet "werka" här betecknar, att hjertat
har sitt hopp på werkandet. Wi förstå dessutom, att om hjertat wore
fritt, wore dödadt ifrån lagen och troende på Christus, så utgjorde
werkandet intet hinder för rättfärdigheten inför Gud, utan wore twärtom
en frukt och bewisning af densamma. Saken är denna: Huru än ditt
förstånd och din bekännelse äro, kan dock hjertat icke annat än hafwa
sitt hopp på ett af dessa twå: Antingen på ditt eget werkande, 
warande, görande, eller ock på Honom, som gör den ogudaktiga rättfärdig.
Wår egen werkförtjenst och Guds nåd genom Christus äro rakt emot
hwarandra. Har jag nu mitt hopp på mitt eget werkande, så kan jag
omöjligt hafwa det på Christus, och då utgör alltid mitt werkande
hufwudsaken för mitt hjerta och mina tankar, hwadhelst förståndet och
munnen säga, och då kallas jag här <b>en werkare</b> och får inför Gud endast
efter min förtjenst, endast det mig tillhörer.

<b>Honom warder lönen icke räknad af nåd, utan af pligt</b>. Märk:
den, som werkar, får "lön" — icke nåd, utan "lön". Har han till alla
delar fullgjort det, som husbonden fordrat, så får han den betingade
lönen och behöfwer då icke tacka derför, såsom för någon nådegåfwa,
utan det är nu hans egen förtjenst; men brister det åter i hans
fullgörande af sin skyldighet, då warder han straffad, han får intet af nåd.
Sådan är lagen. Den, som håller sig till lagens wilkor, blir ock dömd
endast efter dessa. Så hafwa wi redan sett Herren Christus förklara
det med arbetarena i wingården. Och i denna Guds regering är en
obeweklig bestämdhet; der är intet skonsmål. Den, som håller sig wid
gerningarne, skall lönas endast efter sin egen förtjenst och får intet af
nåd. Då likwäl en sådan kanske gjort mycket flere gerningar, än den
som söker och får nåd, så tyckes detta wara mycket hårdt. Men här
hjelper intet; det ligger en sträng och obeweklig ton i Skriftens ord
härom. Då en af arbetarena knorrade, war der intet undfallande hos
husbonden, han wek icke ett ögonblick för hans knorrande, utan swarade
så: "War du icke öfwerens med mig om en wiss dagspenning? Tag
det dig tillhörer och gå." Samma förkrossande språk förer ock apostelen
i Rom. 9. Bekymrad öfwer judarnas enträtna sjelfrättfärdighet och
deraf oskiljaktiga fördömelse, talar han der i denna ton: Det hjelper
icke, huru I arbeten och löpen för att warda rättfärdiga; I hafwen
Guds utkorelse emot eder; Gud har utwalt endast dem, som tro, och
har förkastat dem, som umgås med gerningar; och det är Guds egen
sak; "det står icke till någon mans wilja eller lopp, utan till Guds
barmhertighet", hwilken som skall warda salig. "De, som farit efter
rättfärdigheten, hafwa icke fått den; men de, som icke farit derefter,
hafwa fått den." Och hwarföre så? Derföre, att de förra sökte
rättfärdigheten af gerningarna — de fingo den icke; de andra åter, som
annammade den af tron, de fingo den. På samma sätt talar han i
Gal. 4, der han skiljer de salighetssökande i twenne slag, betecknade med
Abrahams twenne söner, tjensteqwinnans son och den frias, således i
trälar och i barn, hwilka sednare han äfwen kallar "löftets söner". Och
då förkunnar han, att det skall utan skonsmål gå de förra efter det
ordet: "Drif ut tjensteqwinnan med hennes son; ty tjensteqwinnans
son skall icke blifwa arfwinge med den frias son." Huru hårdt tyckes
detta icke wara! Då de hafwa länge arbetat och trälat, då skola de
sist utdrifwas! Menniskor, som warit medlemmar i himmelrikets bröllop
på jorden och så winnlagt sig om gerningar och wandel — betecknade
med händer och fötter — att de derföre slutligen icke hafwa
"bröllopskläder", skola "kastas i det yttersta mörkret". Men så stor är Herrens
nitälskan om sin lags rättfärdighet och om sin Sons ära! O, att alla
menniskor, som wilja wara eller blifwa christna, wäl betänkte detta, att
det i denna fråga icke går an att swäfwa hit och dit med sina tankar
och sjelf uppgöra en salighetswäg efter eget tycke, utan att här är en
obeweklig dom, som ingen menniska uppgjort, och ingen menniska kan
ändra, utan är den allsmäktige Gudens eget fastställda råd och beslut,
att hwilken, som wlll warda salig, skall wara en fattig och förtappad
syndare, som misströstar på all sin egen rättfärdighet och förmåga, och
som endast i Christi rättfärdighet söker sin frälsning.

O, wakna upp och förskräcks för faran
På <b>lagens</b> wäg!
Hwi will du längre bli qwar i snaran?
Nej, hellre säg:
<b>Jag är en syndare inför dig,
O, Gud miskunda dig öfwer mig!</b>

När Jesus kallar och wänligt bjuder:
<b>O, kom till mig!</b>
Hans milda stämma i ordet ljuder:
<b>Besinna dig!</b>
Ack, lyssna snart till hans hulda röst,
Det är ju <b>hans</b>, som dig återlöst.
Den 14 Oktober.

<b>Och han (Abraham) wardt icke swag i tron</b>.  Rom. 4: 19.

Icke swag i tron. Detta är ett wanligt sätt att uttrycka 
motsatsen och betyder således, att han hade en mycket stark tro. Detta
må dock icke så förstås, som hade Abraham aldrig haft att kämpa med
otro, eller att han aldrig kännt någon swaghet i tron, hwaraf andra
helgon wanligen lidit. Apostelen wisste wäl af historien, att äfwen
Abraham wid löftets förnyande, 1 Mos. 17, icke kunde undgå att tänka
på sin och Saras höga ålder, såsom wi märka, då han med ett leende
sade i sitt hjerta: "Skulle mig, som är hundrade år gammal, födas
en son", och då han just nu började att tala för Ismael, likasom han
förut welat föreslå, att Eleasars son kunde få blifwa hans arfwinge.
Men då apostelen likwäl säger: "Han wardt icke swag i tron", gifwer
han oss dermed en ganska nyttig lärdom om trons natur, dess styrka och
swaghet. Wi mena wanligen, att trons styrka skall bewisa sig i en
beständigt glad och frimodig anda, och deremot att känslan af swaghet,
räddhåga och bekymmer skall beteckna en swag tro. Här kunna wi nu
lära något annat. Abraham har haft en stark tro och dock kunnat
försättas i fruktan och bäfwan. Sanna förhållandet är, att trons styrka
bewisar sig egentligen under mörker och anfäktning — icke i glada och
ljusa dagar. Ett gladt och frimodigt sinne kan ofta endast beteckna, att
man lättsinnigt förbiser heliga pligter och hotande faror, eller ock att
man gynnas med ljufliga nådekänslor. Men att med waken
uppmärksamhet på bekymrande förhållanden och under saknad af all kännbar nåd
likwäl kunna fasthålla Herrens löften och på grund af dessa wara
frimodig och glad, det är wisst ett tecken till en stark tro. Men äfwen
om man icke kan wara glad och frimodig under mörkret och kampen,
men dock kan behålla fästet i Guds makt och trohet, så är detta icke
mindre ett tecken af en stark tro. Då här säges, att Abraham war icke
swag i tron, will det säga, att han i striden med sitt förnuft, hwilket
har welat beröfwa honom hoppet, har genom Guds kraft behållit segren,
så att han dock uthärdat i denna kamp, icke lemnat Guds löfte och 
hoppet ur sitt hjerta, utan ännu alltid, huru orimligt det än syntes,
wäntat på löftets fullbordan, tilldess omsider förnuftets leende förwandlades
till ett saligt leende af åskådning, då Saras barn låg för hans ögon,
och den lyckliga modren utbrast: "Gud har gjort mig ett löje." Men
apostelen förklarar ytterligare, hwari Abrahams trosstyrka wisade sig,
då han säger:

<b>Han aktade icke sin halfdöda kropp, ty han war nära hundrade
år gammal, ej heller Saras halfdöda qwed</b>. Han har wäl kännt 
tyngden af sin halfdöda kropp och sina hundrade år; fienden och förnuftet
hafwa wäl påminnt honom om Saras ofruktsamhet; men hans
trosstyrka bestod deruti, att han icke "aktade" detta, icke lät sin blick stanna
på dessa nedslående förhållanden, icke lät af dessa taga sig till fånga,
om han ock måste strida med tankarna derpå. Han satte alltid Guds
allmakt och sannfärdighet emot förnuftets inwändningar. Hans styrka
war detta:<b> Gud har sagt det</b>, "Han, som gör de döda lefwande och
kallar de ting, som icke äro, likasom de wore"; <b>Gud har sagt det</b>, Han,
som skapat werldarna af intet, och som icke kan ljuga. Detta gällde mer
än hans och Saras "halfdöda" kropp. Det war icke på dessa halfdöda
kroppars kraft, utan på Guds allmakt och sannfärdighet han trodde.

O, ett förträffligt exempel af tro! Måtte wi ock en gång lära
att göra något dylikt! Ja den, som will wara en christen och hålla
ut i tron under all Guds underliga hushållning, skall wisserligen behöfwa
att häruti öfwa sig, att icke akta sin "halfdöda" christendom, sin 
halfdöda tro, kärlek, bön, utan oaflåtligen hålla ögat på något, som är
utom oss, på <b>Gud</b>, på <b>Guds egenskaper och tillsägelser</b>. Så t. ex.
fordras, att du icke ser på din halfdöda <b>tro</b>, utan på <b>Guds trofasthet</b>;
icke på <b>din</b> halfdöda kärlek, utan på<b> Christi</b> kärlek; icke på din kalla och
skröpliga <b>bön</b>, utan på <b>Guds fasta löfte</b>; icke på din wanmäktiga strid
i frestelsen, utan på "Guds starkhets makt", Guds trofasthet, "som icke
låter oss frestas öfwer förmågan".

Men war wiss derpå, att detta skall icke aflöpa så lätt, utan fordra
en hård trons kamp att så döda förnuftet, hwilket beständigt wisar oss
på, hwad wi sjelfwa äro, göra eller förmå. Derföre är intet twifwel,
att tron och förnuftet hafwa öfwer denna sak hållit en häftig strid inom
Abrahams hjerta; dock har tron ändtligen segrat och behållit fältet,
öfwerwunnit och nedergjort denna allragrufligaste och skadligaste Guds
fiende, förnuftet. Så måste ock alla andra trogna menniskor göra,
hwilka med Abraham ingå i trons dunkel och förborgade mörker. Och
dermed göra de åt wår Herre Gud det allraangenämaste offer och
gudstjenst, som Han någonsin kan få.

När synd och otro tränga på,
Då har jag frihet att få gå
Med allt till nådestolen;
Der får jag tröst och frid igen
I nåden och förlåtelsen.
Gud ware lof och ära.

När satan med all mörkrets här,
Förnuftet, och hwad detta lär,
Mig grufligt öfwerfaller;
Då håller Gud omkring mig wakt
Och skyddar mig med all sin makt.
Gud ware pris och ära.
Den 15 Oktober.

<b>Såsom för en menniskas olydnad många äro wordna syndare,
så warda ock för ens lydnads skull många rättfardiga</b>.

Rom. 5: 19.

Såsom alla Adams barn blefwo dömda till syndare blott genom
hans olydnad; så dömes ock all Christi säd för rättfärdig blott genom
hans lydnad. <b>För ens lydnads skull</b>. Här säger nu apostelen 
uttryckligt,<b> hwaruti Christi rättfärdighet består</b>; han säger: Det war hans
<b>lydnad</b>, hans eget personliga fullgörande af all Fadrens wilja. Såsom
syndafallet bestod uti "ens olydnad", så skulle dess godtgörande ske genom
"ens <b>lydnad</b>". Hela Christi lif på jorden, ifrån krubban till korset,
war idel lydnad. "kärleken är lagens fullbordan", säger apostelen.
Christus hade en fullkomlig kärlek både till sin Fader och till oss 
menniskor. Af kärlek till oss och lydnad för sin Fader kom Han till jorden
och blef wår broder; i samma kärlek och lydnad gick Han omkring,
görande wäl och hjelpande alla; af kärlek till oss och lydnad för sin
Fader wille Han ock "smaka döden för alla". Han war "lydig intill
döden, ja, intill korsets död". Och ingenting mindre än en sådan hög
och fullkomlig lydnad kunde frälsa menniskan från den fördömelse, som
för ens olydnad war kommen öfwer oss. Men se nu här, i denna
Christi fullkomliga lydnad, hwad som betäcker allas wår beständiga
olydnad. All de heligas andliga nöd och klagan är just den, att de icke
kunna rätteligen lyda Gud, utan ännu beständigt bryta Honom emot.
Der anden är willig och helig, der är det medfödda förderfwet blott
destomer kännbart och tryckande, och alltid såsom en <b>olydnad</b>. All synd i
hjertat eller i lefwernet, i tankar, begär, ord och gerningar, utgör alltid
en olydnad emot Gud, hwilken i sin heliga lag förbjuder allt detta
onda. Då ängslas, qwida och förskräckas de trogna, såsom olydiga
emot sin Gud. Men se nu här! Mot all denna wår olydnad har
Gud satt sin Sons lydnad. <b>Hans</b> lydnad skall wara <b>wår</b> lydnad. Så
säger denna text: "Genom ens lydnad warda många rättfärdiga."
Just dertill sände Gud sin Son <b>under lagen</b>, att Han skulle <b>förlossa
dem, som woro under lagen.</b> Då Gud af ewighet såg alla menniskor
fallna under synden och domen och uppfyllda med ett sådant förderf,
att ingen enda kunde fullkomligt lyda eller fullgöra lagen, beslöt Han
i sin ewiga barmhertighet att sjelf bota allt detta: Hans Son skulle
blifwa en sann menniska, men med fullkomlig lydnad, och såsom en ny
stamfader för oss fullgöra lagen och utstå dess förbannelse; på det att
såsom wi blifwit syndare genom den förste stamfadrens olydnad, wi
                                                                                 
också skulle blifwa rättfärdiga endast genom den andres lydnad. Och
det är just denna Christi fullkomliga lydnad, som egentligen <b>utgör sjelfwa
rättfärdigheten</b>, hwarmed wi bestå för Gud. "Derföre ser tron", säger
Concordieformeln, "på Christi person, såsom den der för oss är gjord under
lagen, burit wår synd och i sin gång till Fadren för oss, arma syndare,
bewisat sin himmelske Fader den fullkomliga lydnaden och dermed betäckt
allas wår olydnad, som bor i wår natur och framsticker i dess tankar,
ord och gerningar, så att denna wår olydnad icke tillräknas oss till 
förömelse, utan af ren nåd allenast för Christi skull warder oss tillgifwen
och förlåten".

Derföre skall hwar och en, som gerna will wara en christen och
tro Guds nåd, men förhindras och tryckes af sin egen mångfaldiga
olydnad, med allwar fatta denna tröst och säga: Christi lydnad är
<b>min</b> lydnad. Med <b>min</b> egen lydnad och rättfärdighet är det så alldeles
förloradt, att jag måste helt förtwifla och aldrig mer tänka på 
saligheten, om jag skall dömas efter lagen; men derföre har Herren Christus
warit under lagen och bewisat en fullkomlig lydnad, att Han skulle 
dermed "förlossa oss, som woro under lagen". Ty Han behöfde ju 
sannerligen icke wara under lagen för sin egen person, utan gjorde det ju
alltsammans för oss, i wårt ställe och oss till godo. Detta är då min
enda rättfärdighet, nemligen icke <b>min</b> lydnad, utan <b>hans</b> lydnad; ty
äfwen då min nya menniska will wara lydig, är likwäl den gamla naturen
i mig full med olydnad. Derföre är nu det min enda tröst, att
Christus war lydig för oss. På detta sätt skola wi göra oss gagn af
denna tröstrika text. Ty säger någon: Hwad hjelper mig det, att
Christus war lydig, då jag icke sjelf kan wara det? så swaras: Om
icke Christi lydnad är <b>din</b> lydnad, är du ewigt förlorad. Här säger oss
Herrens apostel, att wi skola endast "genom ens lydnad warda 
rättfärdiga". Wi skola då med mycket nit och allwar inprägla i wåra hjertan
dessa dyra orden: "genom <b>ens lydnad</b>." Annars måste wi alltid för
känslan, samwetet och otrons ingifwelser kringföras såsom spånor på det
wilda hafwet. Deremot, hwilken salig tröst och trygghet för en arm,
uttröttad syndare att få hwila wid denna fasta klippa: <b>Guds ewiga
rådslut,</b> att såsom wi alla blefwo syndare genom ens olydnad, wi ock
skola warda rättfärdiga endast genom ens lydnad.

Min äreklädning, bröllopsskrud,
Mitt hjertas enda prydnad,
Hwarmed jag will bestå för Gud,
<b>Är Christi blod och lydnad</b>.
Uti Guds dom jag blir ej dömd,
Ty skulden är betald och glömd,
Och jag är fri för ewigt.
Den 16 Oktober.

<b>Gud har icke kallat oss till orenlighet, utan till helgelse</b>.

1 Thess. 4: 7.

Detta stora hufwudstycke om helgelsen är näst det om <b>Christi
försoning</b> och dess annammande med <b>tron</b> det wigtigaste och angelägnaste
för det andliga lifwets widmakthållande, eller, rättare sagdt, det 
andliga, ja, det ewiga lifwet ligger i dessa twenne hufwudstycken: Christi
rättfärdighet för oss och Andens helgelse uti oss. De förhålla sig till
hwarandra i nådens rike som <b>skapelsen och uppehållelsen</b> i naturens.
Tusen själar, som "börjat i Anden, hafwa lyktat i köttet", blott
derföre att de icke nog tidigt och nog allwarligt behjertade detta stycke, icke
nog gåfwo akt på Herrens ord och Ande, då Han wille werka helgelsen
uti dem. Se här en händelse: En menniska blir wäckt och börjar med
bekymmer söka sin frälsning. Wanligen kommer hon först under lagens
träldom och olyckliga arbete att upprätta sin egen rättfärdighet; hon
söker bättra sig, aflägga synder, waka, bedja och strida emot dem, för
att, när detta en gång lyckats, taga nåd och tröst i Christus. Men
det misslyckas så alltjemt; synden blir henne öfwermäktig, hon faller,
står wäl åter upp, men faller på nytt, hon gör sådant, som hon förr
har skytt; hon blir så säker, hård, lättsinnig, att hon förskräckes och 
förtwiflar — kortligen: "synden öfwerflödar". I denna olyckliga
belägenhet får hon höra evangelium, huru Christus är kommen att frälsa
<b>syndare</b>, att <b>göra den ogudaktiga rättfärdig</b>, att wi warda rättfärdiga
utan förskyllan, utan gerningar, utan lagens tillhjelp, af nåden, af tron
allena. Här får hon lif, här bir hon frälst, i detta nådens ord finner
hon sin förlossning, sin tröst, sitt himmelrike på jorden, och börjar nu
sannfärdeligen lefwa i Guds barns herrliga frihet; "ty den Sonen gjort
fri, han är rätteligen fri". Nu följer genast med detta trons lif ett
nytt, heligt sinne, willigt och färdigt till alla goda gerningar; hon har
nu en ny kraft eller lätthet att wandra i Christi efterföljd; och så är
den rätta helgelsen sannfärdeligen börjad; hon är nu planterad på det
rätta stället såsom de palmträd wid wattubäckar, nemligen inympad i
Christus och lefwande i hans försoning.

Hwem skulle tro, att just här wid denna ljufliga wårblomstring,
under det evangeliska ordets wäxtgifwande regn och solwärme, den mask eller
röta skulle kunna alstras, som snart skall kunna göra hela den sköna 
planteringen till intet? Så sker det likwäl bedröfligt ofta. Och huru sker
det? Jo, tilläfwentyrs på följande sätt: Först och främst infinner sig
tidigt den gamla ormen, som beswek Eva med sin illfundighet, den 
arglistige satan, och will nu, efter han icke kunde med lagen förwilla och
fasthålla menniskan, försöka henne på motsatta sidan och ingifwer henne
en tröst, som aldrig ordet gifwit, nemligen den, att som hon nu är
frigjord från all syndens skuld och dom, från lagens förbannelse, från
dödens och djefwulens wåld, så är hon ock undkommen all fara, så har
hon intet att frukta, utan bör hafwa idel rolighet. Men nu är detta
en lika skadlig som falsk ingifwelse; ty den rättfärdiggjorda själen är icke
undkommen all fara; och faran är dubbelt större och närmare, när man
icke fruktar den. Den rättfärdiggjorda menniskan är wisserligen fri från
syndens skuld och dom och förbannelse, men hon har qwar en annan
fiende, som snart kunde göra hela den wunna skatten om intet, nemligen
det onda köttet, det inneboende förderfwet, som oaflåtligen will hålla
förbund med djefwulen och werlden. Fastän nu denna inneboende synd
icke tillräknas eller fördömer dig, så länge du blir i Christus, kan den
dock göra något annat ondt, om den icke i tid angripes och under daglig
bättring korsfästes och dödas — ja, ett förskräckligt ondt, som heter:
<b>qwäfwa och döda ditt andliga lif</b>, såsom Jesus uttryckligen sade om de
törnen, hwilka wäxte upp tillika med den goda säden och förqwäfde den
— och då är ju åter hela skatten likwäl förlorad, som om du aldrig
hade wunnit den.

Men till nämnda förwillelse af satan komma ock några bidragande
omständigheter från menniskans sida. Hon läser i Guds ord allwarliga
warningar att icke låta sig på nytt fångas under träldomens ok, utan
blifwa ståndande uti den frihet, med hwilken Christus har friat oss. Af
detta tager hon jemte den goda lardomen äfwen den falska meningen,
att hon nu icke mycket bör bry sig om det ord, som kräfwer något af
oss, utan uteslutande hålla sig till det ljufliga evangelium — förblandar
sålunda (i afseende på friheten ifrån lagen) <b>samwetet</b> med <b>köttet</b>,
<b>rättfärdigheten inför Gud</b> med <b>lefwernet på jorden</b>, och drager friheten in
på begge dessa widt åtskilda förhållanden. Ja, tywärr! hon ger wäl
mycket mer frihet åt köttet och lefwernet än åt samwetet; ty den smittan
och oarten ligger i wår natur, att wi wilja i samwetet wara lagiska
och trälaktiga, men i köttet och lefwernet fria och laglösa. Då nu ordet
äfwen talar om frihet ifrån lagen, och hon icke wäl åtskiljer, hwad som
skulle wara fritt och hwad som skulle wara bundet, och derjemte särskilda
frestelser till synd påkomma, då sker det lätt, att hon "låter friheten
gifwa köttet tillfälle" och "drager wår Guds nåd till lösaktighet".

Jesu, mig bewara
Uti <b>hwarje</b> fara,
Håll mig tätt wid dig,

Att ej köttet, werlden,
Sinnligheten, flärden
Må intaga mig.

Låt din Ande dyra
Mig alljemt få styra
In på lifwets wäg.
Den 17 Oktober.

<b>Läggen bort ifrån eder den gamla menniskan ... och ikläden eder
den nya, som är skapad efter Gud.</b>   Eph. 4: 22, 24.

Hwaruti denna nya menniska, skapad efter Gud, eller Guds beläte,
egentligen består, tyckes icke wara så lätt att säga. Men, lofwad ware
Gud! Han har gifwit oss en menniska, som hade Guds beläte
fullkomligt, att wi skola se uppå och efterfölja Honom, "den menniskan Jesus
Christus", som war "hans herrlighets sken och hans wäsendes rätta
beläte". Wilja wi se Guds beläte, se, huru wi skola wara och blifwa, så
skola wi blott se på Jesus, icke sådan Han war såsom Guds Son eller
Guds Lam, wår försonare, utan sådan Han war såsom menniska. Så
har då Gud gifwit oss icke blott den allrafullkomligaste och skönaste
förebild att åskåda och efterfölja, utan ock den för oss käraste, i det Han är
på samma gång wårt salighetshopp, wår frälsare och förswarare när
Fadren.

Den gamla menniskan deremot, som skall afklädas, korsfästas och
dödas, består i allt det förderf, som Adams fall medförde, t. ex. först
det köttsliga sinnet, som är en fiendskap emot Gud, den djupa
egenkärleken, den egna wiljan och egensinnigheten, hwarigenom man i allt
söker sig, menar sig, är mån om sig; det oändliga högmodet, som will
något wara; högfärden, som will något synas och höras; den djupa
otron med alla dess telningar: förakt för Guds ord, säkerhet i wälgången,
misströstan i motgången, jordisk sorg, hårdhet och kallsinnighet emot
Gud och nästan, olust till ordet och bönen, onda tankar, orena lustar
och begärelser o. s. w. sedermera allehanda utbrottssynder: fåfängligt
tal, slarfaktigt lefwerne, skrymteri, lögn, oredlighet i handel och arbete,
wällust, lösaktighet, otukt, girighet, barmhertighet, wrede, hat m. fl.
synder och laster, som knappt kunna räknas. Sådant är det stygga
beläte, som skall afklädas, korsfästas och dödas. Icke skulle wi wara så
säkra, fria, fräcka och nöjda med oss, om wi rätt sysselsatte oss med detta.

Wi hafwa här saken för ögonen; nu återstår blott att wi hafwa
den i öfning. Härom är Guds wilje och råd, ja, ordets och Andens
hulda röst till de trogna af följande innehåll: Efter du är worden fri
från dina synder, så att du slipper tänka på detta allraswåraste
bekymmer, nemligen att befria dig från dina synder, tag då med glädje och
tacksamhet denna lättare omsorg till hjertat, nemligen att blott följa
Jesu fotspår, att förnyas till hans beläte, som har älskat, köpt och friat
dig, att likna Honom och i alla dina lifsdagar hata, det Han hatar,
och älska, det Han älskar. Efter du är fri från dina synder och slipper
sörja för dem, efter du är ett Guds barn och Christi broder, war då,
som Han war, och wandra, som Han wandrade. T. ex. Han war 
innerligt förenad med sin Fader; Han war full af kärlek till Gud och
menniskor; det war hans lif och mat att göra Fadrens wilja o. s. w.
War ock du innerligt förenad med din Fader, umgås flitigt och
förtroligt med Honom, låt det wara äfwen <b>din</b> mat och <b>ditt</b> lif att få göra
hans wilja, att tjena din nästa, att döda ditt kött. Efter du är den
"Helige Andes tempel", så att samme Ande bor i dig som uti din 
Frälsare, bortdrif icke denna dufwan; bedröfwa icke Guds Ande med
ohörsamhet för hans påminnelser, med fåfängliga ord eller andra synder;
förderfwa eller orena icke Guds tempel med köttets lustar eller köttets
gerningar, utan lid hellre allt, förrän du skulle göra emot din Gud.
Christus bekände sanningen, äfwen då det kostade Honom lifwet; bekänn
ock du Christus, äfwen om det kostar dig menniskors aktning, ditt namn
och rykte, ja, lif och gods. Christus war nöjd i hwarje sin belägenhet
för Fadrens behags skull; war ock du nöjd i din ställning och låt ditt
obehag förlora sig i Guds wälbehag. Christus syntes aldrig lättsinnigt
skämta, men Han war glad med gudsfruktan. Dig, som är Guds barn
och Christi broder, pryder bäst detsamma sättet.

Men hwem är härtill skicklig? torde du säga. Om jag blott kunde
allt detta! Swar: Att du skulle göra detta sjelf, war aldrig meningen,
eller att du skulle straxt blifwa fullkommen, utan att du skulle börja
winnlägga dig derom och under det winnläggandet grundligen lära, att
du icke kan det, samt då nödgas sucka och ropa efter Herren, som sjelf
— och på detta sätt — utför helgelsens werk. Helgelsen är icke 
menniskans werk, utan Herrens; men det werket utföres genom detta
pådrifwande och warnande samt tröstande ordets kraft. "Wi äro icke ens
beqwäma att något tänka, såsom af oss sjelfwa." "Gud är den, som
werkar i eder både wilja och gerning — märk — efter sitt goda behag."
Hwad som nu icke kan uträttas med ordet samt inre påminnelser och
bewekelser, det gör Herren med riset, med bedröfwelsens ugn, "hwar så
behöfwes" — ty "tuktans ris lärer gifwa akt på orden". Och de trogna
säga af hjertat: "Lika godt, bruka, Gud, hwad sätt du finner, endast du
mitt hjerta winner;" ty ett är nödwändigt. Och utan helgelse får
ingen se Herren, hållande dock först och sist den punkten skär: "Han har
med ett offer ewinnerligen fullkomnat dem, som warda heliga."

O Jesu kär, dig ware pris! <b>hos Gud</b> du allt gjort wäl,
<b>Förnya nu ock allt hos mig</b>, min ande, kropp och själ,
Fullborda så det nådewerk, som du begynt hos mig,
Och hjelp mig dagligt kläda af allt, som misshagar dig.
Den 18 Oktober.

<b>Kommen och låtom oss gå med hwarandra tillrätta, säger Herren.
Om edra synder wore blodröda, skola de dock warda snöhwita</b>.

Es. 1: 18.

Så snart syndaren är utblottad och afklädd all egen berömmelse,
will Gud intet mer — Han will nu endast förlåta och trösta honom
för allt. Ty det är ju genom allt Guds ord uppenbart, att synden är
afplanad och Gud nådig och brinnande af oändlig kärleks nitälskan att
så förlåta och trösta syndaren. Men denne will ingen nåd hafwa, utan
i sitt adamitiskt styfwa sinne tänker han sjelf bestå inför Herren.<b> Detta
sinne är den enda dammen mot Guds nåd</b>. Men är blott den 
dammen borta, då har Guds nåd fritt lopp, och då blir allt wäl. Kan
Adamsbarnet blott förödmjukas, så att det <b>will hafwa nåd</b>, will icke
blott återwända och förlika sig med Gud, utan ock öfwergifwa allt eget
tillgörande och taga nåd som nåd — o, då får det genast förlåtelse och
mycken förlåtelse; då kommer syndaren tillsammans med den store
förlåtande Gudens barmhertighet, på hwilken icke är någon gräns eller ände.

Du har synder på samwetet, går tryckt och fördömd och kan icke
göra det minsta till sakens botande. Men hör! Du slipper. Du 
slipper göra det minsta dertill, och slipper äfwen förtwifla och förgås. Lofwa
Herren, o själ, "den dig alla dina synder förlåter!" Du har förtjent
att aldrig tröstas, utan att alltid och ewigt gå sorgsen och fördömd,
men du slipper! Du får wara glad; du får kasta din börda bort och
wara alldeles fri och glad, liksom du allsintet hade syndat. Lofwa 
Herren, min själ, den dig alla dina synder förlåter! Gud förlåter synder,
förlåter <b>alla</b> synder och i <b>alla</b> omständigheter och <b>alla</b> tider och förlåter
<b>alldeles oförskyldt</b> och förlåter <b>grundligt</b>. Lär blott känna det
gudomliga förlåtandet, eller bed Gud om tron, så skall allt blifwa wäl! —
Många tro sig rätt wäl förstå Guds förlåtande, men förstå dock intet
deraf. Först bör märkas, att <b>förlåtelse</b> eller <b>nåd</b> utgör motsatsen till
all <b>förtjenst</b>; såsom Paulus säger: "Är det nu af nåd, så är det icke
af gerningar; annars wore nåd icke nåd. Är det ock af gerningar, så
är det nu icke nåd; annars är gerning icke gerning!" — Förlåtelse är
ock helt annat än ursäkt. Gud ursäktar icke synden, men förlåter den,
hwarföre ock sådant, som är alldeles oursäktligt, likwäl kan förlåtas; ty
förlåtelse innebär ren nåd, eller att en menniska, som efter all rätt icke
skulle skonas, utan dömas och straffas, likwäl nu warder af idel
barmhertighet benådad och fri från alltsammans. Förlåtelsen innebär, <b>att
Gud icke handlar med oss efter wåra synder och icke wedergäller oss</b>
<b>efter wåra missgerningar</b>. Och si, sådan är Gud! Han handlar
alldeles icke med oss efter wåra synder; om Gud en enda stund handladt
med oss efter wåra synder, så blefwe intet kött frälst! Men hela Christi
rike på jorden är idel förlåtelse öfwer alla, som i tron hålla sig till
Christus, ja, ett beständigt förlåtande, ett alldeles oförskyldt förlåtande
och ett grundligt förlåtande.

Eller är det icke nog säkert och bekräftadt, att Gud förlåter alla
dina synder? Har icke himmel, jord och helwete, ja menniskor och andar
wäl och eftertryckligen fått weta, att Gud förlåter alla synder, och att
ingen warder fördömd för <b>syndens</b> storlek, utan endast för nådens 
förakt. Gud har sjelf i egen person, samt genom profeter och änglar, ja,
genom ende Sonen och hans apostlar och genom en stor evangelisters
skara, med tusende fasta försäkringar betygat, att Han will förlåta 
synder. Alla helwetets portar skola icke kullslå wittnesbördet af denna 
lysande här, eller beröfwa oss wår wisshet om syndernas förlåtelse. Hela
bibeln, från början till slut, innehåller egentligen intet annat än Guds
stora anstalter till syndernas förlåtelse. Sjelfwa lagen war utgifwen
förnämligast derföre, att wi måtte lära wärdera och emottaga förlåtelsen.
Och allt, hwad Guds Son gjorde på jorden, det skedde allt till
wåra synders förlåtelse. Han blef ett menniskobarn, blef wår broder och
medlare, uttryckligen derföre, såsom ängelen sade, att Han skulle frälsa
sitt folk ifrån deras synder. Han utgöt sitt heliga blod uttryckligen 
derföre, att Han skulle försona werldens synder, såsom Han sjelf sade: "Mitt
blod warder utgjutet till syndernas förlåtelse." Han instiftade döpelsen,
deruti Han upptager oss i ett ewigt nådeförbund. Han instiftade
nattwarden, för att der kunna ofta under wår wandring gifwa oss en ny
försäkran om syndernas förlåtelse; Han lärde oss i Fader wår dagligen
och bestämdt bedja: <b>Förlåt oss wåra skulder</b>. Hwarföre skulle Han göra
allt detta, om det icke warit hans allwarliga mening och wilja att
förlåta synder? Gud har sannerligen icke gifwit oss sin Son från himmelen
för att fördöma werlden, eller blott för något kort, timligt godt!
Allt, hwad Herren gjort, försäkrar oss, att Han har en werklig och
allwarlig wilja att förlåta oss wåra synder, återtaga oss till sina barn och
käraste wänner, såsom Han ock dertill skapat oss och af idel nåd gifwit
oss det ewiga lifwet.

O, själ dig besinna, säg, är det ej nog,
Att Jesus på sig nu har tagit
Din synd? Att för dig uppå korset Han dog,
Att Han din förbannelse dragit?

Säg, är det ej nog och tillräckligt, att här
Du funnit för domen förskoning,
Att frälst och förlossad och frigjord du är
Och salig i Jesu försoning?
Den 19 Oktober.

<b>Den ditt lif förlöser ifrån förderf och kröner dig med nåd och
barmhertighet.</b>  Ps. 103: 4.

Då Gud förlåter en menniska alla hennes synder och helar alla
hennes brister, så är den menniskan icke blott förskonad från wreden och
fördömelsen, utan hon är ock med detsamma ett föremål för den
obegripligaste kärlek af Gud — den stora gudomliga kärleken — den all kunskap
öfwergår. Han håller henne hjertligen kär med sådan kärlek, som en
öm moders mot sitt späda barn, eller en älskande brudgums till sin
brud. Detta är den underbaraste och herrligaste sak, som Gud i den
heliga Skrift uppenbarat. Skriften har många underbara ord härom,
såsom när Christus sjelf uttryckligt säger, att "det warder glädje för Gud
öfwer en syndare, som bättrar sig, såsom det blef för den förlorade
sonens fader, då han åter fick se sin son. Och i Es. 62 står: "Såsom
en brudgum gläder sig öfwer bruden, så skall ock din Gud glädja sig
öfwer dig". Och åter: "Du skall kallas: min lust i henne; ty Herren
har lust i dig." Och Herren sjelf säger uttryckligen om sina trogna:
"Det skall wara min lust, att jag må göra dem godt." Eller först:
"Jag skall göra ett ewigt förbund med dem, så att jag icke will aflåta
att göra dem godt; och jag skall gifwa dem min fruktan i hjertat, att
de icke skola wika ifrån mig. Och det skall wara min lust, att jag må
göra dem godt." Och åter säger Herren: "O, huru wäl will jag göra
emot dig, Ephraim! O, huru wäl will jag göra mot dig, Juda! Jag
har lust till kärlek och icke till offer." Och att Guds hjerta med sådan
kärlek omfattar alla, som komma till Honom, äfwen de owärdigaste 
syndare, wisade Christus tydligt i Matth. 9. Ty då de fariseer knorrade
öfwer hans stora wänlighet emot publikaner och syndare, swarade Han:
"Gån och lären, hwad det är: Jag har lust till barmhertighet och icke
till offer!" Den som då tror på Honom, om Han ock är den orenaste
publikan och syndare, är genast på det innerligaste sätt älskad; och nu
— nu blir den menniskan i alla sina lifsdagar på det huldaste buren
och för allt ondt bewarad i Guds barmhertighets sköte; hennes själ är
för ewigt fri från det ewiga förderfwet, återlöst af en närskylld; och
hennes timliga lif skall njuta en särskild huld omwårdnad af samme
slägtinge, "Goel", wår Frälsare. Ja, hon skall på alla sidor omgifwas af
Guds wälgerningar och barmhertighet, såsom en gyllene krona omgifwer,
betäcker och pryder hufwudet. Detta är meningen af orden: "Den ditt
lif förlöser från förderf och kröner dig med nåd och barmhertighet; ty
det hebreiska ordet på förlöser handlar om en slägtinges förlösande och
omsorg om sina närskyllda.

Till samma Guds hulda omwårdnad hörer ock, hwad som närmast
följer i wår psalm: Den dig uppfyller med tröst, eller: den din mun
med goda ting mättar, att du warder dägelig, och gör dig ung och frisk
såsom en örn; ty örnen blir liksom förnyad, då hans gamla fjädrar
bortfalla, och han får nya igen. Så förnyas ock wi, då Herren
wederqwicker wår själ med tröst. Och om icke Herren gifwer trons gåfwa,
så kunna wi omöjligt taga en werklig tröst och frid. Han är trons
begynnare och fullkomnare. — Widare: Om någon förtrycker eller
orättwist dömer oss, är Herren den, som dömer rätt, beskyddar och hjelper
wår sak, såsom här står: "Herren skaffar rättfärdighet och dom åt alla
dem, som lida orätt." Deraf kommer t. ex. att fastän wåra mest
ansedda fiender på det bittraste försmäda oss, mästerligt förwränga wåra
ord och modigt utropa oss för willfarande eller falska christna, och wi
tiga, fastän wi ofta kunde på det klaraste wederlägga deras smädelser —
wi tiga och förhålla oss "såsom en döf, den intet hörer, och en dumbe, uti
hwilkens mun är intet genswar" — likwäl utför Gud så herrligt wår
sak, att den mer och mer tillwäxer och wåra motståndare blifwa mer
och mer allmänt kända, för hwad de äro. Detta kommer allt af
Herrens trofasthet, blott man kan tro och blifwa stilla och bida efter
Honom. "Herren skaffar rättfärdighet och dom åt alla dem, som lida orätt."
Huru huld och trofast och wänligt betedde sig icke Herren mot Moses
och Israels barn? "Herren har låtit Moses weta sina wägar; Israels
barn sina werk." Deraf hafwa wi nu den stora lyckan, att wi icke
behöfwa wara owissa om, hwad som är Guds wilja och mening. Den
som blott besinnar, att Gud sjelf uppenbarat sig på jorden, sjelf talat
och sagt, hwad som är hans wilja samt hans råd om wår salighet;
derjemte med herrliga gerningar wisat, hwem Han war, wisat sig wara
sjelfwa den Allsmäktige, sjelfwa Skaparen; den skall då icke gissa och
tänka i wädret om Guds wilja och mening med oss, utan blott och
allenast se ned i Guds ord, der se hans wägar och hans hjerta och der
blifwa lika wiss om, hwad Gud tänker om oss, som om domen redan
wore hållen. O, en stor nåd!

Ack, hwi gråter jag nu mer,
Då i nåd Gud till mig ser?
Då Han intet annat kan
Än mig hjertligt taga an.

Hwad jag här behöfwa må,
Allt jag skall af Honom få.
Ära ware Gud derför,
O, hwad nåd med mig Han gör.

Den 20 Oktober.

<b>Den tid wi ännu woro döda i synderna</b>.  Eph. 2: 5.

Märk här det ord, som apostelen brukar om det naturliga
tillståndet — det korta men mycket sägande ordet: <b>döda — döda i synderna</b>.
Det är det djupa olycksdigra ordet om hela syndafallets påföljd: "På
hwad dag du deraf äter, skall du <b>döden dö</b>." Lifwet af Gud är borta,
menniskan är andligen ett lik. Så har Herren Christus sjelf talat: "Låt
de <b>döda</b> begrafwa sina <b>döda</b>." Många mena, att det är ett hårdt tal,
som icke har en så full betydelse, som ordet <b>död</b> wanligen eger; men
utom det att ingen borde misstänka, att Herren Christus brukat ett
öfwerdrifwet uttryck — och wi se, att Han i nyssnämnda ord 
sammanställt den lekamligen och den andligen döde såsom twenne slags lik —
skola wi blott se på <b>sjelfva saken</b> och med förwåning warseblifwa 
hwilken betydelse som ligger i det ordet: <b>döda</b>. Den lekamligen döda 
igenkännes deraf, att han icke blott ingenting förnimmer, intet ser, hör,
känner, utan ock att han icke ens har den ringaste andedrägt — och
detta allt oaktadt han eger sjelfwa organerna, ögon, öron, mun, lungor
likasom de lefwande. Är det icke alldeles så med den andligen döda?
Han kan hafwa alla yttre sinnen friska och lifliga, kan hafwa ett ljust
förstånd, ett känsligt hjerta, mycken kunskap, ädla grundsatser, wackra
ord och gerningar; men lifwet i Christus — det är endast detta, som
fattas honom, blott föreningen med Gud, blott sinnet för Gud, för
hans wilja, hans ord, hans nåd. Han ser, hör, tänker och känner på
det lifligaste allt, hwad som är jordiskt och sinnligt, men förnimmer
intet af det, som tillhör Guds Ande. Wi skola se några bewis härpå.
Han läser, hör, förstår och tror på ett wisst sätt Guds ord, men kan
ock läsa och höra Guds bestämdaste domar öfwer sitt eget wäsende och
likwäl förblifwa alldeles lugn derwid. Han läser och hör om Guds rike,
om Guds nåd och wänskap, om den saliga föreningen med Gud, men
det wäcker hos honom icke ens den ringaste <b>längtan</b> derefter — liksom
hos ett lik det icke ens finns <b>andedrägt</b>. Hans hjerta är uppfyldt blott med
afgudar, med jordiska och fåfängliga ting, och: hwad skola wi <b>äta, dricka</b>,
<b>kläda oss med?</b> Hwad skola wi få se, höra, njuta? Men Gud — Gud
— hwad? Hwad will Gud? Derom bryr han sig intet. Ja märk, han
har en wiss tro på Guds ords sanning, så att han kanske aldrig derpå
twiflat, han har ett wisst inre wittne derom; och då ser och hör han
i samma Guds ord den bestämdaste fördömelsedom öfwer <b>hwar och en</b>,
som icke är <b>född af Gud, född på nytt</b> — och nu wet han icke af
någon födelse hos sig; men, han fruktar icke det ringaste! Och han 
håller likwäl detta för Guds ord! Han ser, läser, hör i detta Guds ord
om <b>twenne wägar</b>: den <b>breda</b>, som drager till fördömelsen, och på 
hwilken "många" gå, och den<b> smala</b>, som för till lifwet, och hwilken blott
"få" bewandra; men han bekymrar sig icke en enda dag om, hwilkendera
wägen han sjelf wandrar. Och likwäl anser han bibeln innehålla Guds
ord! Men hwarföre fruktar han då icke? Ja säg det! Si, detta heter
<b>död</b>. Se då här, hwad det will säga: <b>döda</b> — <b><sp>döda</sp> i öfverträdelser
och synder.</b>

Men då menniskan är andligen död, hwad är det då, som leder
hennes wäg genom lifwet? Apostelen säger, v. 2: "Denna werldens
lopp, och den fursten, som har makt i wädret, nemligen den anden,
som werkar i otrons barn." Först: Denna werldens lopp. Hon följer
då med strömmen, gör, såsom andra göra, ser på werlden och den 
rådande seden; är denna mer grof, blir ock hon mer grof, men är seden
finare, lefwer ock hon wackrare; hon kan således framstå i olika
gestalter, men hör i alla former dock till werlden, till de många, som gå på
den breda wägen. Men är då werlden sin egen? Är hon den
egentligen styrande? Nej, säger apostelen; werldens lopp bestämmes af fursten
— fursten, som har makt i wädret. Christus kallar honom ock
werldens furste, och Herren lär icke heller i det ordet blifwa ljugare. Wi
skola aldrig glömma, att det är twenne andliga riken och twenne
furstar, som kämpa om menniskosjälarna: Christus och Belial, Michael och
draken, ormen och qwinnans säd, den starke och den starkare. "Michael
och hans änglar stridde med draken, och draken stridde och hans änglar."
Det är en strid, som fortgår, så länge werlden warar.
Regeringsformen i mörkrets rike är lögn och mord, bedragelse, synd och död, såsom
Christus säger, att werldens furste är lögnens fader och en mandråpare
af begynnelsen. Och undersåtarna i det riket äro, jemte de fallna 
änglarna, alla otrogna menniskor på jorden och i helwetet. Regeringsformen
i Christi rike är sanning och nåd — rättfärdighet, frid och fröjd
i den Helige Ande; såsom Skriften säger: "Rättfärdighet och dom är
din stols stadfästelse, nåd och sanning äro för ditt ansigte." Och
undersåtarna i det riket äro, jemte de goda änglar, alla trogna menniskor
på jorden och i himmelen.

O själ dig besinna, ja, stanna och säg:
Hwart ämnar du dig, och hwart leder din wäg?
Hwad slut skall wäl en gång du taga?
Ack stanna! Hwi rusar du blindwis framåt?
O bäfwa tillbaka för satans försåt,
Wänd om! Låt dig icke bedraga!
Den 21 Oktober.

<b>Tjensteqwinnans son skall icke blifwa arfwinge med den frias son</b>.

Gal. 4: 30.

Tusende annars ganska upplysta menniskor weta icke, att i
christenheten äro twenne andliga riken: först ett lagrike, der man har allt efter
sin egen förtjenst, enligt apostelens ord: "Honom, som håller sig wid
gerningarne warder lönen icke räknad af nåd, utan af pligt", och
hwilket Christus wille wisa oss, då Han säger, att de, som hade arbetat
hela dagen och dragit dess tunga och hetta i wingården, fingo ingen
nåd, utan blott efter förtjenst, blott "dagspenningarna", emedan de
"höllo sig wid gerningarna". Sådana menniskor kallas i Skriften tjenare,
trälar, tjensteqwinnans söner, hwilka blott få, hwad de förtjent. För
det andra finns det ett nådrike, der det aldrig går efter wår förtjenst,
utan de, som höra dit, hafwa en beständig nåd, i bättre och sämre
stunder samma nådestånd, af orsak att de hafwa en borgesman, hwilken
utwerkat, att de icke dömas efter lagen, att inga synder dem tillräknas.
Såsom det heter i Rom. 4: "Men honom, som icke håller sig wid
gerningarna, utan tror på Honom, som gör den ogudaktiga rättfärdig,
hans tro warder honom räknad till rättfärdighet;" såsom ock David säger:
"Saligheten är den menniskas, hwilken Gud tillräknar rättfärdigheten
utan gerningar" — och hwilken Gud "ingen synd tillräknar". Dessa
kallas i Skriften barn, söner och den frias söner, hwilka skola "blifwa
i huset" och hafwa arfwet. Med dessa ord om tjenare och barn i huset,
särskildt i det wigtiga och förebildande Abrahams hus, har Paulus
påpekat ett förhållande, som är mycket lärorikt, men hwilket många icke
betänkt, nemligen huru Gud midt i wåra familjer ställt en talande bild
af sina nådesanstalter. Är det icke sannt, att de kära barnen i huset
lefwa i lekamligt afseende under en sådan nådesförfattning, att de aldrig
blifwa skyldiga, huru mycket de än dagligen anwända, och huru litet de
än arbeta; att de hafwa allt, hwad de behöfwa, fritt och för intet; de
få sin mat och dryck, sina kläder, sin skötsel, sin säng, sin uppfostran.
Och dock, ehuru de kanske icke förwärfwa det ringaste, utan endast
förbruka, blifwa de aldrig skyldiga, utan till slut, när de i många år
emottagit sådant godt, skola de också hafwa arfwet. Och tjenarena i huset,
hwilka med tungt och troget arbete kanske inbringa allt, som huset lefwer
af, med dem håller man räkning, så att, om de under året tagit ut
mer, än den betingade lönen utgör, äro de slutligen i skuld — och att
ärfwa i huset, det kommer icke i fråga. Men barnen, än en gång sagdt,
för allt bwad de anwända och intet förwärfwa, blifwa aldrig skyldiga.
Är det icke en besynnerlig regering? Och hwaraf kommer detta, att
icke barnen blifwa skyldiga? Det kommer blott deraf, att man aldrig
håller räkning med dem. "Det är ju barnen", säger man; "hwem håller
wäl räkning med barnen, så länge de lefwa i fadrens bröd, eller lefwa
på barnafot?" Se der Guds rikes hemlighet! Med barnen föres aldrig
räkning. Wår skuld eller skuldfrihet beror blott deraf, om wi äro tjenare
eller barn, "tjensteqwinnans söner", eller "den frias". Se i din egen
familj den sanna bilden af nådriket, den bild, som Skriften så ofta
anwände. Just såsom med dina barn, så är det med dem, som äro i
Christus och "lefwa på barnafot" hos Gud: de hafwa ingen räkning;
de äro det folk, som Gud ingen synd tillräknar, de lefwa af nåd för
deras förstfödde broders förtjenst; derföre äro de uti en beständig 
barnaskapsnåd. O, är det sannt, är det möjligt, att det också finnes ett
sådant nådrike på jorden? Ja, sannt är det? Skriften kan icke warda
om intet, fastän wåra ostadiga och med lagsinne genomdränkta hjertan
icke kunna behålla denna saliga tröst. Men så sannt Skriften icke ljuger,
är detta förhållandet med alla trogna, att Gud ingen synd tillräknar
dem till fördömelse, att de äro Guds älskliga barn, uti samma nåd hos
Gud i den sämre som i den bättre stunden, då de fröjdas öfwer erhållen
kraft att göra något godt, och då de ängslas för sina synder och
dårskaper, så att de "ryta för sitt hjertas oro skull"; i samma nåd, då de
smaka och se, huru ljuflig Herren är, och då de under långwarig torka
bespisas med malört och galla. Ty är det icke så, utan wi äro för
Gud täcka blott de stunder, då wi få nåd att wara mera fromma och
heliga, då är ju rättfärdigheten af wåra gerningar, och Christus fåfängt
död; då äro wi i ett gerningsrike, som är wäldigt öfwer nåden, och
icke i ett nådrike, som är wäldigt öfwer gerningarna. Det nekas icke,
att detta är den grufligaste galenskap för wårt förnuft, emedan allt
hwad i oss är, känsla, förnuft, samwete, är så uppfyldt af lagsinnet,
att wi oupphörligen neddragas i dess föreställningar. Men skola wi ock
på allwar tro så, som wi efter naturen tycka och känna? Det wore
ju att affalla från tron. Nej nådriket, der ingen synd tillräknas, är
summan af all Christi förtjenst och af allt Skriftens wittnesbörd derom.
Gud ware ewinnerligen prisad för sin outsägliga gåfwa!

Ja, dig, o Gud, ske lof och pris,
Att wi som barn på barnawis
Få tro ditt ord för intet;
Att syndare få komma fram
Och se sig sälla i Guds Lam,
Och detta allt för intet.

För all den synd, som i oss bor,
Wi hafwa städs en nåd så stor,
Att den all synd betäcker,
Och om wi lida nederlag,
Så räcker ändock nådens dag
Hos Gud — och det för intet.
Den 22 Oktober.

<b>Du dåre, det du sår, det får icke lif, utan det warder dödt...
Meu Gud gifwer det en kropp, såsom Han will</b>.

1 Cor. 15: 36, 38.

Såsom wille apostelen här säga: Du dåre, som kan ett ögonblick anse
för orimligt och omöjligt, hwad du dock dagligen ser för dina ögon i
ett mycket mindre wigtigt fall, nemligen att Gud gör de döda, torra
frökornen just i sin förmultning i jorden fruktbärande, så att de uppstå
i nya, lefwande och blott skönare gestalter. Du kan icke begripa, att
Gud kan gifwa wåra nedmyllade och förmultnade kroppar en
uppståndelse, då du likwäl ser de obetydliga frökornen af hwete eller annat
sådant wara bewärdigade med uppståndelse. Du ser hwarje wår
uppståndelsen för dina ögon — du ser, huru den säd, som på hösten helt
torr nedlägges i jorden, ligger der såsom bortkastad, förmultnad och
under wintren stelfrusen, under ett stort, tjockt swepkläde af snö och is,
och hårda kalla winterstormar gå öfwer den wida grafwen, och under
winterns långa månader och mörka nätter är den säden för dig liksom
alldeles borta och förlorad. Men huru går det? Omsider inträder den
efterlängtade wåren, solen återkommer i sin strålprakt — och genom
hennes wärma upplöser nu Skaparen swepklädet och bjuder derpå de
döda uppstå. Nu uppkomma ur jorden tusentals nya, lefwande och
friska gestalter af gröna strån, som sedan mångdubbelt återskänka 
åkermannen dess utkastade säd. Sådant har Gud ställt midtför allas ögon,
och ingen menniska undrar längre, blott derföre att wi årligen se det.
Sannerligen, om wi icke hade allt ifrån wår födelse uppwäxt med wanan
att se, huru denna döda, torra, bortkastade säd åter uppstår på 
sommaren, så skulle wi wäl finna äfwen detta högst besynnerligt och otroligt.
Nu åter är man genom den gamla wanan derwid knappt i stånd att
besinna, att det är ett underwerk; nej, man säger blott: "Det wäxer",
och besinnar icke, att detta wäxande dock är ett egentligt skaparewerk,
då hela werlden med all sin konst icke kan göra ett enda grässtrå. Men
broddens uppkomst ur jorden är en sådan skapelse, som har sitt frö i
den samma säd, som i jorden förmultnat — är således en de dödas
uppståndelse. Nu, hela werlden kan icke göra något sådant, det är den
allsmäktige Skaparens eget werk. Men om nu densamme Guden 
uppenbarar för oss, att Han will göra på samma sätt med wåra kroppar,
will låta också dem i jorden nedgräfwas och förmultna, men åter en
dag uppstå, nemligen då den stora ewighetens sommar nalkas, och 
"rättfärdighetens sol med salighet under sina wingar" återkommer till oss -
om denne allsmäktige Guden säger oss, att Han då will bjuda wåra
döda kroppar uppstå, då finna wi det orimligt och omöjligt. Förtjena
icke wi det tilltalet: "Du dåre?" Tänk ännu en gång: då wi kunna se,
att de obetydliga frökornen af råg, hwete och dylikt uppstå, och dock
wilja tänka, att de stora, dyra, så underbart skapade och så dyrt 
påkostade frökornen, wåra kroppar, som äro så högt ärade, att Guds egen
Son antog en menniskokropp — de skola icke hafwa den äran som hwete 
och råg, att de skola uppstå! Och hwarföre? Endast derföre att wårt
arma förnuft icke begriper, huru det är möjligt, att den Allsmäktige
derwid kan göra, hwad Han sagt. Förtjena icke wi att kallas dårar?

Men den egentliga och stora dårskapen består deruti, att wi icke
stanna och besinna, att här är fråga om ett nytt, stort skapelsewerk af
den allsmäktige Guden, såsom apostelen här anmärker: "Gud gifwer det
en kropp, såsom Han will" — Gud, icke du, o menniska, icke frökornet
sjelft, utan Gud, Skaparen, som en gång skapat hela jorden och alla
werldskropparna af intet — du dåre! det är om Honom, som här talas.
"Gud gifwer det en kropp, såsom Han will". Det är blott på hans
fria behag, det beror. Hwad är lättare för den allsmäktige Skaparen,
än att göra hwad Han will? Men se här, huru wi helt oförmärkt
blifwa dårar, när wi blott förakta Gud, hans makt och hans ord! Wi
hinna då icke märka det, förrän wi uti andliga ting äro så blinda, att
de första begreppen om Gud, hwilka sjelfwa hedningen eger blott genom
skapelsens åskådande, äro oss fråntagna, så att wi undra, om det och det
är möjligt, då wi likwäl tala om den allsmäktige Guden. Si, wi skola
akta oss för förblindelsens straffdom. Gud är stor och helig. Den som
icke will ödmjukt böja sig under hans sanning och makt, den förblindar
Han. "Gud gör de wisas wisdom till galenskap." "Då de höllo sig
för wisa, äro de wordna dårar", werkliga dårar, som nu kunna förneka,
det wi eljest se med ögonen, nemligen att Gud kan med lätthet göra
allt, hwad Han will.

Det höstliga kornet, som jordas,
Ej wintriga månar föröda;
Wid wårsolens blick det fullbordas
Till sommarens gyllene gröda.

Så, wärmd af det ewiga ljuset
Och wårdad för sällare tider,
Den trognes lekamen ur gruset
Skall uppstå förskönad omsider.

Så hägna med nattliga friden
De döda, o jord, i din gömma,
När natten en gång är förliden,
Skall Gud det betrodda ej glömma

När jordenes grundwalar bäfwa
Och tidernas lopp är fullbordadt,
Skall Skaparen sjelf af dig kräfwa,
Hwad här blef i skröplighet jordadt.
Den 23 Oktober.

<b>Så läggen nu bort all ondska, allt swek, skrymteri, afund och
allt förtal</b>.  1 Petr. 2: 1.

Det är ju ett förskräckligt tecken af wårt djupa förderf, att man,
ofta utan att weta en egentlig orsak, hellre hör och talar om det, som
är ondt hos nästan, än om hans berömliga egenskaper; och fastän wi
sjelfwa äro så ömma om wårt eget namn, att wi icke lätteligen kunna
fördraga, att någon talar det minsta illa om oss, utan hwar och en
gerna wille, att hela werlden hade allt godt att säga om honom, kunna
wi likwäl icke höra, att man om andra yttrar sig till det bästa. Från
denna den gamla ormens säd i menniskan har ett sådant syndawäsende
utflutit och blifwit allmänt, att knappt twå eller tre kunna komma 
tillsammans, utan att snart någon menniska blir föremål för ett kärlekslöst
och mindre grannlaga samtal. Ja, finns det icke s. k. wänner och
bekanta, till och med slägtingar, som rentaf besöka hwarandra blott för
att hemta ämnen till onda tankar och berättelser om hwarandra. Finner
man då något werkligt ondt att säga, blir detta på ett mycket utförligt
och omständligt sätt nagelfaret, begrundadt, utlagdt och utmåladt, hwilket
heter att <b>förråda</b> och <b>baktala</b> sin nästa. Detta är redan en uppenbar
synd mot den heliga kärlekslagen: "Hwad I icke wiljen, att menniskorna
skola göra eder, det gören icke heller I dem." Men det är wanligen
icke dermed nog, att man omtalar, utlägger och utsprider det werkliga
onda, utan dermed plägar ock följa, att man gör sina små tillägg och
widare uträkningar, äfwen öfwer inre bewekelsegrunder och afsigter, som
skulle göra det onda ännu swårare; och när nu hwar och en wid ett
förnyadt berättande har samma det onda hjertats art att tillägga och
förstora nästans fel, sker derigenom, att ju längre berättelsen löper, desto
större wäxer och utbildas den, så att man slutligen knappt kan igenkänna
den lilla smula af sanning, som utgjorde första frökornet eller
upprinnelsen till den nu oformligt utbildade berättelsen. Sådant är ju, hwad
wi nästan alla dagar erfara. Må hwar och en, som ännu har någon
fruktan för Gud och för synden, wäl wakta sig att deltaga i sådana
tillskapelser. Man kan annars ganska lätt komma att eftersäga något,
som ursprungligen war intet mindre än en af hämnd och owilja 
uppdiktad lögn. Månne Gud skall hålla dig till godo, att du, antingen i
godmodig tanklöshet, eller ock af någon hemlig illwilja, genast tror och
eftersäger allt, hwad menniskor berätta? På det sättet blir mången,
utan att han egentligen hade welat det, en afskywärd belackare.

Men nu, allt hwad som är herrskande hos werlden och skrymtare,

                                                                            
det blir frestelse för Guds barn — så ock denna benägenhet att tänka
och tala illa om wissa menniskor. Ty äfwen der den goda, williga
anden och kärleken bor, har man dock äfwen qwar det förderfwade köttet,
det gamla hjertats ondska. Deraf kommer, hwad de gudfruktiga så ofta
med smärta känna och erkänna, men hwilket de owaksamma förbise, att
deras tycke, omdöme eller blick på en menniska ofta blott beror på hennes
förhållande mot <b>dem sjelfwa</b> — att om en menniska blott är <b>mig</b> 
benägen, tänker och talar wäl om mig, kan jag så lätt tyda allt hos den
menniskan till det bästa, äfwen fastän hon eljest icke är den bästa
menniska; då deremot om en eljest wida fullkomligare menniska blott råkat
att <b>förnärma mig</b>, t. ex. gjort mig någon obehaglig anmärkning, eller
wisat mig någon missaktning, eller genom något företräde fördunklat min
ära o. s. w., straxt bar mitt arga hjerta en wiss hemlig benägenhet att
söka fel hos henne och, om möjligt, förstora och utsprida dem. Hwilket
wederstyggligt odjur är icke det fallna menniskohjertat! Blott derföre,
att t. ex. ditt högmod blifwit såradt genom en anmärkning, skall du
söka att upptänka och säga allt ondt om din nästa! Kan hon icke ändå
wara en hederlig menniska, fastän hon gjort dig en rättelse? Eller om
Gud behagat wälsigna henne med någon wiss gåfwa eller utmärkelse
framför dig, kan hon icke ändå wara en hederlig menniska? Hwarföre
skall du söka sak med din granne blott derföre, att hans åker eller handel
synes mera wälsignad än din? Huru mången har icke för en sådan
enskild och hemlig orsak inom det arga hjertat börjat tänka och tala ondt
om samma menniska, som han förut i flera år älskat, och hos hwilken
han på den tiden såg allt godt. Det är mycket nyttigt för en christen
att i tid gifwa akt på denna det arga hjertats falskhet och illfundighet.
Wi se ju oupphörliga exempel deraf, att onda eller goda omdömen beror
af ens wilja och uttydning. Samma sak, som för en illwillig menniska
kan blifwa alldeles swart, är för en annan, som har god wilja för 
personen, en obetydlighet, eller kanske något alldeles oskyldigt, ja berömligt.
Så kan omdömet bero af uttydningen. Låtom oss wäl betänka detta
och wakta oss för wårt hjerta, wakta oss för att följa de tankar och
känslor, som uppkomma hos oss för dem, hwilka på något sätt förnärmat
oss. Ja, sannerligen! rör sig afund och hat emot din nästa i din själ,
känner du i ditt hjerta en åtrå att falla öfwer honom och bränner dig
den och den historien om honom på själen — o, wakta dig då! då är
en mörkrets makt för handen.

Mitt hjerta är så ondt, o Jesu Christ,
Så fullt af lögn, bedrägeri och list,
Ack, <b>skapa om det</b> och förnya det,
Du ensam kan det, Herre, som du wet.

Lär mig att lefwa uti allt för dig
Och älska här min nästa såsom mig.
Haf du på alla mina wägar akt
Och fräls mig ifrån satans list och makt.
Den 24 Oktober.

<b>Detta gören till min åminnelse</b>.   Luc. 22: 19.

Nu frågas: Hwad har den käre Herren åsyftat med den heliga
nattwarden, denna underliga och höga stiftelse? Hwad war hans 
egentliga ändamål dermed? Det är många christna, som aldrig få något
rätt förstånd om nattwarden eller om dess wärdiga åtnjutande, icke heller
få den tröst, glädje och fröjd, som nattwarden eljest skänker, blott
derföre att de icke weta eller icke besinna, hwad som war Christi mening
och ändamål med denna stiftelse. Att nu säga allt, hwad Herren härmed
åsyftat, lär wäl först i den allt förklarande ewigheten blifwa möjligt;
dock kunna wi förstå något deraf. Wi wilja denna gång blott betrakta
nattwardens egenskap af att wara en åminnelse af Christi försoningsdöd.
Herren sade:

<b>Gören det till min åminnelse</b>. Nu kunna wi först wäl förstå, att
Han icke stiftade denna åminnelse <b>sig sjelf</b>, utan <b>oss</b> till tjenst; ty allt
hwad Christus gjorde på jorden, det skedde för oss, såsom Han sjelf säger:
"Menniskans Son är icke kommen, att Han will låta tjena sig, utan
att Han will tjena och gifwa sitt lif till återlösning för många." Så
märk då, hwilken nådefull mening wi redan deruti upptäcka, att Han
stiftade en åminnelse af sig. Christus kände nemligen sina barns swaghet
samt den mödosamma wäg, de hade att wandra genom detta lifwets
öken och jämmerdal; wisste, huru de ofta skulle wara nära att uppgifwas
i wägen, huru de, med sina swaga, blödiga, rädda hjertan och under
en daglig och oaflåtlig fejd med kött, werld och satans list och pilar,
skulle blifwa trötta, sjuka, sargade, matta och misströstande. Han wisste
derjemte, att de dock i <b>Honom</b> skulle hafwa all sin tröst, kraft och 
wederqwickelse; att blott de lifligt tänkte på <b>Honom</b>, skulle de åter få nytt
lif, mod, styrka och munterhet att fortsätta wandringen. Han wisste
widare, att hwad som mest skulle nedslå deras mod, göra dem försagda
och ängsliga, skulle wara deras egna <b>synder</b>, fel och skröpligheter; men
ock, att emot alla synder intet annat skulle wara deras tröst än hans
lidande och död, hans offrade lekamen och blod, som woro utgifna till
syndernas förlåtelse. Då instiftade Han denna åminnelse af sin 
försoningsdöd och sade: Barn, kommen ofta hit tillsammans; då det börjar
mörkna för edra ögon, och I börjen uppgifwas, kommen då tillhopa
till min lekamens och blods åtnjutande och tänken på mig. Kortligen,
Han wille sätta hwilohyddor wid wår wäg, der de trötta wandrarena
skulle få gå in att stärka och wederqwicka sig med detta himlabröd, hans
lekamen och blod, och med åtanken af Honom.

Denna åminnelse af försoningens under är wisserligen nyttig till
allting för den inwärtes menniskan: den uppwäcker oss från wår glömska
och slummeraktighet; den rensar wåra ögon från det dam, som under
wandringen fördunklar dem; den målar både synden och nåden med sina
rätta färger; den tröstar, hugswalar, styrker och återställer
barnaförtröstans frid och fröjd i wåra nedslagna hjertan; den lyfter wåra själar
ifrån jorden och riktar dem mot himmelen. Men af den omständigheten,
att Christus i sin nattward icke blott instiftade en åminnelsefest, utan
att Han ock gifwer oss sin lekamen och blod att äta och dricka, samt
utaf de ord, som Han talade, just i det Han framräckte wälsignelsens
kalk, märka wi, att det war isynnerhet en wälgerning, Han
hufwudsakligen åsyftade. Hans ord woro: "Detta är mitt blod, det nya
testamentets, som för eder och för många utgjutet warder till syndernas
förlåtelse." Af dessa ord märka wi, hwad som war det hufwudsakliga,
det war nemligen att trösta oss emot wåra synder, att tillfredsställa
betungade samweten. Ty det enda, Han sade om sitt blod, war, att
det war det nya testamentets — och att det utgöts till syndernas
förlåtelse. Märk då Herrens mening och hjertelag! Det war Honom icke
nog att blott utgjuta sitt blod till syndernas förlåtelse, Han wille också
på det kraftigaste och djupaste förwissa oss om delaktigheten i denna
försoning, wille hafwa oss riktigt tröstade och glada deröfwer; och Han är
derom så angelägen, att Han ock lägger samma sitt blod i wår mun
och säger: "Tagen, dricken häraf alla. Drick här ett kraftigt motgift
emot dina synder, emot deras fördömande kraft, emottag här sjelf
lösepenningen, att du må weta, att du, du, du är deraf delaktig — detta är
mitt blod, det nya testamentets, som warder utgjutet (blott) till syndernas
förlåtelse. I detta blod upprättas ett nytt testamente, ett nytt förbund
emellan Gud och eder; icke sådant som det gamla — det gamla kräfde och
fördömde, det nya skänker och försonar; det gamla sade: Gör, gif, det nya
säger: Tro, tag emot. Och det gamla förbundets blod war bockablod
och kalfwablod; det nya förbundets är Guds Sons blod; och detta mitt
blod utgjutes till syndernas förlåtelse." Si, sådant will Herren säga.
Här är nu en outöslig tröstekälla för alla af synd och samwetsqwal
plågade själar, om de blott kunde stanna, sansa sig, stilla och grundligt
betänka, hwad Herren här gör och talar.

Hör mitt hjerta, hwarför gråter,
Hwarför qwider du wäl än?
Hwarför ängslas du wäl åter,
Då du har en sådan wän?

Är Han icke mer densamma?
Är Han ej din Frälsare?
Will Han icke mer annamma
Dig med andra syndare?

Gaf Han ej sitt hjertblod för dig?
Har du ej hans kärlek sport?
Är det intet då, som rör dig
Utaf allt, hwad Han dig gjort?
Den 25 Oktober.

<b>De, som Christus tillhöra, korsfästa sitt kött samt med lustar och
begärelser.</b> Gal. 5: 24.

Detta är ett ängsligt, ja, förskräckligt kapitel för den, som icke
blifwit något mer dödad från sitt gamla jag och mer helt inswept sig i
Christus, utan ännu tänker på, att wi skola göra detta sjelfwa — för
att icke tala om dem, som ingen Andens förstling hafwa, utan äro
köttsliga äfwen till sinnet, hwilket då är en <b>fiendskap emot Gud och
hans lag.</b> Wi skola derföre aldrig glömma, att grunden och begynnelsen
till den gamla menniskans dödande och den nyas uppkomst är, att wi
först måste wara dödade <b>ifrån lagen i samwetet</b> och frigjorda, glada
och saliga i Christus, hafwa i Honom både wår rättfärdighet och wår
helgelse. Si, detta är begynnelsen. Förut, då man wäl är wäckt, men
icke troende och frigjord, är allt fåfängt, ängsligt, tungt, trögt, swårt,
omöjligt, man är en ängslig träl; såsom Paulus wisar, att wi icke förr
<b>göra Gud frukt,</b> icke förr kunna wandra i det nya wäsendet efter Anden,
än wi först äro dödade ifrån lagen, friade från honom, som höll oss
fångna. Men si, när jag kan i tron säga med Paulus: "Jag är genom
lag död ifrån lagen, på det jag skall lefwa för Gud" — jag har försökt
göra lagen fyllest för att warda rättfärdig, men kommit på skam, jag
blef mer och mer fördömd, rådlös, maktlös, hjelplös, förlägen, "jag
wardt död". Men allt, hwad jag sökte, fann jag i en annan, i Christus;
i Honom är jag rättfärdig, ren, salig. Han är min <b>rättfärdighet.</b>
Och ännu mer, jag tänkte sedan, att det wore min sak att helga mig,
försökte dertill göra mycket: jag skulle bedja, jag skulle strida, och gjorde
allt detta till en egen omsorg, ett eget arbete; men äfwen detta slog
mig felt, jag förmådde intet, kunde icke tro, icke bedja, ja, jag war
"icke ens beqwäm att något tänka", mer än det min Herre för hwar
stund werkade i mig. Då märkte jag, att äfwen min helgelse war
Herrens fria nåd och gåfwa, och jag blef intet, "jag wardt död". Men
jag lefwer, dock icke nu jag, utan Christus lefwer i mig; ty det jag nu
lefwer i köttet, det lefwer jag i Guds Sons tro, som har älskat mig
och gifwit sig sjelf ut för mig — si, när på detta sätt Christus blifwit
både min rättfärdighet och min helgelse, och jag i allt beror hwar stund
af Honom, då, och först då, blir det sanning i min helgelse och min
gamla menniskas dödande; då blifwa icke blott hennes utbrott hämmade,
utan då dödas det inre, dödas sjelfwa hjertat och lifwet i gamla
menniskan, den djupa, oändliga sjelfwiskheten, sjelfinbillningen, egenkärleken.

Med gamla menniskan menas allt det onda, som är oss medfödt af

naturen, såsom arf af Adam. Det första och wäsendtligaste, som dertill
hör, är den nyssnämnda sjelfwiskheten, egenkärleken och inbillningen om
sig sjelf; ty dertill inlade ormen särskildta frön, då han till wåra första
föräldrar sade: "Och I warden såsom Gud". Från denna källa flyter
en gruflig syndaflod i alla naturens krafter, som sedan wisar sig i
sinnelag, begärelser, tankar, ord och gerningar, såsom högmod,
gudförgätenhet, säkerhet, otro, kallsinnighet, olydnad, sjelfswåld, lättja, wällust,
orenlighet, högfärd, wrede, otålighet, wrånghet, hat, afund, girighet,
falskhet, lögn, förtal m. fl. synder och odygder. Så ser den gamla
menniskan ut. Den nya menniskan åter, som skall uppkomma och tillwäxa
i oss, är det nya wäsende, som genom tron af den Helige Ande födes
i hjertat — är egentligen <b>en delaktighet af Guds natur</b> — och wisar
sig hos oss uti ett nytt barnaförhållande till Gud, barnaförtröstan, kärlek
mildhet, ödmjukhet, gudsfruktan och rädsla för synden, kärlek till Guds
lag, till helighet och rättfärdighet, till försakelse, till renlefnad, till
saktmod, tålamod, uppriktighet m. m., hwilket wi isynnerhet kunna skåda i
all sin fullkomlighet uti Christus, som war "Guds wäsendes rätta beläte"
Hwad nu denna nya menniskan i oss angår, är wäl barnet litet, då det
är nyss födt, men likwäl heligt och Gud behagligt; likasom Christus, då
Han låg i krubban, också war liten och oansenlig, men war dock Guds
Son, aflad af den Helige Ande, dyr och älsklig för Gud, änglar och
menniskor. Och såsom detta heliga barn, midt i ett syndigt Nazareth,
fostrades och tillwäxte i wisdom, ålder och nåd för Gud och menniskor,
ja, omsider under många strider, lidande och försökelser skred till sitt lifs
mål; så skall ock den nya menniskan i oss, Christus uti oss, midt i
omgifningen af gamle Adams qwarlefwor, af werldens och onda andars
försökelser, fostras och tillwäxa i nåden, tilldess Christus warder mer och
mer <b>ensam</b> werkande och rådande uti oss, mer och mer wårt allt i alla
— under det den gamla menniskan, fästad wid korset, dagligen lider,
mer och mer afmattas, förqwäfwes och dödas.

Trötta hjerta, du som lider
Korsets börda, hårda strider,
Syndens tyngd och bitterhet;
Du elända, klena, swaga,
Du som ofta måste klaga
Öfwer synd och uselhet.

Med all synd till Jesus ila!
Sök hos Honom blott din hwila
I all glädje, i all sorg!
Om det går dig wäl, om illa,
Blif alltmer för Honom stilla!
Han är dig en säker borg.

Den 26 Oktober.

<b>Alla de som drifwas af Guds Ande, de äro Guds barn</b>.

Rom. 8: 14.

Detta är det stora afgörande kännetecknet. Af alla menniskor på
jorden äro blott de Guds barn, som drifwas, regeras och ledas genom
tiden af Guds Ande. Guds Andes barn äro Guds barn. Alla de som
äro Guds barn, de drifwas af Guds Ande. De som icke drifwas af
Guds Ande, de äro icke Guds barn.  Således säger oss detta språk det
stora, allmänna kännetecken, hwarigenom Guds barn skiljas från alla
andra menniskor. Wi skola i hela werlden se den stora skilnaden, att
då mängden af menniskor lefwa blott efter köttet, antingen på ett fritt
och groft sätt, efter deras egna lustars och efter denna werldens lopp,
eller ock pä ett finare sätt, i någon egen rättfärdighets upprättande, men
utan att regeras af ordet och Anden; så finnes härjemte, der man dock
eger Christi evangelium, också ett annat folk, ett folk, som idkeligen
umgås med den frågan, huru man skall rätteligen tro och wandra efter
Christus, ett folk, som med alla sina skröpligheter och sin klagan
deröfwer, dock har det sträfwandet till fin hufwudsak att tro och lefwa efter
Christus, att döda sitt kött och med både ord och gerning bekänna sin
Herre, så att hela deras lif går i motsatt riktning mot hela werldens.
Sådant werkar aldrig kött och blod, sådant sker endast genom Guds
Ande; och "de som drifwas af Guds Ande, de äro Guds barn".

<b>Guds barn</b>, egentligen "Guds <b>söner</b>"! Hwilken menniska kan tro
och besinna något så stort? De, som lätteligen kunna tro detta, besinna
wisst icke, hwad orden innebära; de, som kunna besinna, hwad orden 
innebära, kunna aldrig på jorden fullkomligt tro det; det är alldeles för
stort, det går icke in i wåra trånga hjertan. Tänk, den store,
allsmäktige Skaparens, icke tjenare eller tjenarinnor, utan <b>barn, söner och döttrar</b>!
Huru stort detta är, kan någorlunda inses, då wi betrakta de ord
apostelen här brukar, när han säger, att om wi äro barn, wi också äro
den enfödde Sonens medarfwingar — "Christi medarfwingar", och 
sedan, att Christus skall wara "den förstfödde ibland <b>många bröder</b>". Men
huru skola wi dock förstå detta? Att i sann mening wara någons barn,
plägar ju wanligen beteckna, att wara född af honom. Icke kunna wi
wäl i denna mening wara Guds barn? Uti en wiss mening är wäl
Fadrens "enfödde" ensam Guds Son, såsom född af Fadren i ewighet och
till <b>naturen</b> Gud; men i en annan mening äro ock alla Guds barn på
jorden <b>födda af Gud</b>, då de genom Anden blifwit "nya kreatur", nya
Skapelser. Det är wanligen på twenne sätt, wi blifwa någons söner:
Det första är genom <b>födelse</b>; det andra är genom <b>upptagelse</b>. Det
har behagat den store Guden, att wi skulle wara hans barn genom båda
dessa sätt. Om det sednare talar apostelen i Eph. 1, då han säger:
"Han har tagit oss sig sjelf till barn genom Jesus Christus, efter sin
wiljas goda behag." Om det förra sättet talar Johannes ofta, såsom
då han säger: "Guds barn, hwilka icke äro födda af blod, icke heller af
köttslig wilja, icke heller af någon mans wilja, utan <b>af Gud</b>." Och
åter: "Hwar och en som är <b>född af Gud</b>, han gör icke synd, ty hans
säd blir i honom; och han kan icke synda, ty han är <b>född af Gud</b>."
Hwilka himmelens under på wår syndiga jord! Den bär ännu lefwande
Guds barn, som är födda af Gud. "O, hwilken djuphet af den rikedom,
som äro både i Guds wisdom och kunskap; huru obegripliga äro
hans domar och oransakliga hans wägar!" Att wi äro Guds barn, det
är summan af allt, hwad den treenige Guden gjort för menniskan, 
såsom Skapare, Försonare och Heliggörare. Är det alldeles för mycket,
att du skulle wara ett Guds barn, så betänk dock, att Gud dertill 
skapade menniskan af begynnelsen, då Han gjorde henne till sin afbild och
till arfwinge öfwer allt, det Han hade gjort, ja, äfwen tillredde
himmelens boningar för henne. Men, säger du, wi äro ju fallna, wi äro
fulla med synd! Betänk då, att derföre utgaf Gud sin enfödde Son,
att blifwa menniska såsom wi och med sin lydnad intill döden 
återförwärfwa det förlorade barnaskapet. Är det orimligt, att du skulle wara
Guds barn, när du känner så mycken synd, så tänk då på allt, hwad
Christus gjort derför. Men säger du åter: Icke äro derföre alla 
menniskor Guds barn i ordets rätta betydelse; så swaras: Derföre blifwa wi
ock födda af Gud, födda af Anden. Om du med all köttets ondska och
strid likwäl aldrig kan wara fri att synda, icke kan <b>göra</b> synd, emedan
"Guds säd" blir i dig, Guds Ande strider emot synden, straffar, 
hugswalar och leder dig, så tänk på orden i wår text: "Alla de som 
drifwas af Guds Ande, de äro Guds barn." Således, om wi se på 
grunderna för wårt barnaskap, nemligen den treenige Gudens egna gerningar,
då skola wi ännu med all wår skröplighet och alla hjertats 
motsägelser bekänna, att så sannt Gud är större än wårt hjerta, wi dock i
sanning äro Guds barn, så <b>många</b> som drifwas af Guds Ande.

Pris ware dig ewinnerlig,
Som oss din nåd bewiste.
Wi äro nu <b>Guds barn med dig</b>,
O, Herre Jesu Christe!
Så må nu hwar man wara glad,
Och prisa Gud i allan stad:
<b>Han är wår käre Fader</b>!
Den 27 Oktober.

<b>Jag skämmes icke wid Christi evangelium</b>. Rom. 1: 16.

Man kunde fråga, hwarföre apostelen gör denna anmärkning, då
evangelium ju icke är något att skämmas wid, är af Gud från
himmelen gifwet och således det ärofullaste, som finns på jorden. Hwarföre
säger då apostelen, att han <b>icke skämmes dervid</b>? Utan twifwel derföre,
att menniskor dock pläga skämmas derwid. Härwid skola säkert många
mena, att detta kunde endast wara händelsen i apostelens tid, då otrogna
judar och hedningar icke kände evangelii herrlighet och i sin falska
wisdom föraktade det. Det är wisserligen sannt, att det war så i apostelens
tid, att Guds evangelium war "för judarna <b>en förargelse</b> och för
grekerna <b>en galenskap</b>"; "efter det judarna begärde tecken, och grekerna sökte
efter wishet". Men alldeles så går det ock nu, att Christi evangelium
är en förargelse och galenskap för största mängden af dem, som dock äro
döpta till hans namn. Den menskliga naturen är i alla tider och på
alla orter densamma, oaktadt alla yttre förändringar; derföre har ock
allt Guds ord sin tillämplighet i alla tider och på alla folk, det ware
judar eller hedningar, muhamedaner eller namnchristna. Det inträffar
öfwerallt, hwad apostelen säger: ^Den naturliga menniskan förnimmer
intet, af det Guds Ande tillhörer; det är henne en galenskap; hon kan
icke begripa det." Och icke det allenast, utan Christi evangelium är ock
i alla afseenden uti den hårdaste strid emot allt, hwad som ligger djupast i
wår natur; i evangelium angripes, hwad menniskan allramest älskar, sitt
<b>oberoende</b>; der fordras ett owilkorligt underkastande af både förstånd
och wilja under Christi ord; der blir all högmodsinbillning och 
sjelfförtröstan i grund nedslagen; der blir blott Gud stor och menniskan endast
en fattig tiggare. Sådant kan aldrig behaga menniskonaturen, utan
är för densamma blott pina och död. Här är grunden, hwarföre Christi
ord och Christi sanna wittnen alltid måste wara hatade af allt, som icke
är födt af Gud. Derföre sade ock Herren så ofta till sina lärjungar
att de skulle bereda sig på att warda hatade af alla menniskor för hans
namns skull; och Han förklarade, att det war icke rätt med dem, de
woro icke hans sanna lärjungar, om de icke fingo detta hans tecken, om
det icke gick dem såsom Mästaren. Der är icke Christi evangelium i
sanning och renhet, om werlden kan älska det, om det icke blir
försmädadt och antastadt. Men då nu aldrig någon evangelii fiende will
synas hata det goda och rätta, måste alltid fiendskapen bekläda sig med
skenet af nit om sanningen och derföre försmäda Christi sak såsom 
<b>dårskap</b> eller såsom något <b>falskt</b> och <b>ondt</b>, som förtjenar att tadlas och 
afskys. Då nu Christi lärjungar och wänner alltid utgöra den minsta
hopen, blott några få föraktade själar, och hela werlden, som försmädar
dem, är den stora, tongifwande och ansedda hopen, då kan man lätt
förstå, att det alltid blir en swår frestelse att blygas wid Honom och
hans ord. O, det blir för mången christen en outsägligt hård kamp,
att för Christi skull afsäga sig all werldens aktning, blifwa en dåre, se
sig föraktad och på det wärsta utmålad af sina närmaste och wänner
och af hela samhället — då wi likwäl hade ingenting så dyrbart på 
jorden som menniskors aktning, wänskap och förtroende.  Nu skola wi 
försaka allt detta. Det fordras ett gudomligt werk i själen, till att allt
framgent utstå detta. Ty wi tala här icke om den gudaktighet, som
werlden kan gilla och akta, utan om den sanna, äkta Christi efterföljelse,
som nödwändigt måste wara en förargelse och galenskap för all werlden,
så sannt Christus har sagt: "Tjenaren är icke öfwer sin Mästare; hafwa
de förföljt mig, så skola de ock förfölja eder." Såsom wille Han säga:
Föregifwa de, att de hata eder för något fel, t. ex. någon brist på
ödmjukhet, mildhet m. m., så weten, att <b>jag</b> war "mild och ödmjuk af
hjertat", och dock hafwa de hatat mig.

Blyges du för Herren Jesus, för hans kors, hans marterstig?
Se, Han blygdes likwäl icke att af kärlek dö för dig.
Wågar du ej låta märka, att du håller kärt hans namn?
Han på korset wågat mera, när Han öppnat dig sin famn.

Räds du för en liten smälek, när dock det kan bli din död?
Se, Han räddes ej för hånet, när Han tog på sig din nöd,
Will din själ sig undandraga, för att blott ha ostörd frid,
Ack, Han drog sig icke undan, när det gällde kamp och strid.

Den ej wågar, kan ej winna, den är mot, som ej är med;
Är du rädd att offra något, träd då straxt ur stridens led
Har du hittills kunnat blygas för en Frälsare så god,
<b>Blygs då ej att återwända och bli salig i hans bl</b>od.
Den 28 Oktober.

<b>Genom Jesus Christus hafwa wi en tillgång i tron till den nåd,
i hwilken wi stå</b>.  Rom. 5: 2.

Ordet tillgång, tillträde till nåden, är ett ord, fullt af himmelsk
tröst för arma syndare. Skriften lärer, att wi hafwa en beständig 
tillgång till denna nåd. Apostelen säger på andra ställen: "tillgång till
Gud", eller "till Fadren genom Christus", och i Ebr. 10 kallar han
det "frihet till att ingå uti det heliga genom Jesu blod; hwilken Han
har beredt oss till en ny och lefwande wäg genom förlåten, d. ä. genom
sitt kött". O, en ewig tröst, att denna tillgång, denna frihet att ingå
till nådestolen, denna nya och lefwande wäg genom förlåten, står oss
beständigt öppen! Det är detta, som hjelper i alla händelser, 
hwadhelst jag kan upptäcka om mitt tillstånd, äfwen om jag finner, att jag
härtills icke trott, utan warit falsk och bedragen, som Judas eller
trollkarlen — äfwen han, som war "full af bitter galla och bebunden i
wrånghet", hade tillgång till nåden, efter apostelen sade: "Bättra dig
och bed Gud, att ditt hjertas tankar må warda dig förlåtna;" äfwen
den "ljumme", som fick ett så hårdt tilltal: "Jag skall utspy dig utur
min mun", hade dock tillträde till nåden, efter Herren tillade: "Jag
råder dig, att du köper guld af mig." Så länge det ännu heter <b>i dag</b>,
kan derföre allting hjelpas, emedan wi hafwa alltid tillgång till nåden,
wi kunna i dag begynna att fly till denna nåd; såsom apostelen på
grund af denna tillgång förmanar: "Derföre, låtom oss tröstligen
framgå till nådestolen, att wi wåga få barmhertighet och finna nåd, på den
tid oss hjelp behöfwes." Allt grundar sig derpå, att wi hafwa denna
tillgång endast "genom Jesus Christus", att wi hafwa en öfwersteprest,
som kan warkunna sig öfwer wår swaghet, en "ewig öfwersteprest", som
"har ett oförgängligt presterskap; hwarföre Han ock kan ewinnerligen
göra dem saliga, som genom Honom komma till Gud, och lefwer 
alltid och beder alltid för dem". Det är dels af den beständiga tillgången
till nåden, dels deraf att wi hafwa nåden endast "genom Jesus
Christus, wår Herre", som det kommer, att wi kunna genom tron
beständigt förblifwa i nåden.

Härmed är då den stora, tröstliga sanningen wiss och bekräftad ur
Skriften, att inga brister och skröpligheter, inga skiften af bättre eller
sämre stunder, upphäfwa eller rubba wårt nådestånd, så länge wi blifwa
i tron på Christus och icke helt affalla från Honom; utan allt, hwad
syndigt som någonsin kan inträffa under wandringen, skall just botas och
motwägas af en gudomlig nådesanstalt, det i Christus grundade 

nådeförbundet - allt skall botas af den ewige öfwerstepresten, som är just
dertill ingången med sitt eget blod i himmelen, att Han skall wara wår
Förswarare hos Fadren, såsom Johannes säger: "Detta skrifwer jag
eder, kära barn, att I skolen icke synda; men om någon syndar, då
hafwa wi en Förswarare när Fadren, Jesus Christus, som är rättfärdig."
Denne förswarare och detta nådeförbund äro mäktigare, än allt hwad
möjligen kan inträffa i hela wårt lif. Då Andens ljus hos de trogna
uppenbarar och bestraffar allt, hwad som är syndigt, uppkomma hos dem
mångahanda och swåra pröfningar för denna tro. Den ene har af swåra
frestelser blifwit kullkastad, känner nu grufliga hotelser i samwetet och
klagar: Jag har gjort ett uppenbart fall, jag är skild ifrån nåden. Den
andra klagar under ihärdiga frestelser: Mitt hjerta är falskt, det älskar
synden, det är ostadigt och lösligt, jag wakar icke rätt o. s. w. En
tredje går under långwarig torka, inwärtes känslolös och död, såsom en
sofwande, klagar och wet intet råd, för att blifwa rätt waken och
gudfruktig. Allt det förderf, som wi ärft af Adam, låter på mångahanda
sätt känna sig, när Anden belyser och straffar detsamma. Är det 
möjligt, att allt detta elände kan öfwerskylas af nåden? - Ja, berodde
nåden till minsta del på oss, wore det omöjligt. Här skall det wisa sig,
om du tror de orden, att wi stå i nåden endast "genom wår Herre
Jesus Christus". Twiflar du, att allt detta elände, med hwilket du
ligger wid nådestolen, kan öfwertäckas af nåden, då måste du antingen
grunda din tro till en del på något godt hos dig sjelf, eller ock måste
du säga, att Guds Son icke är en fullkomlig Frälsare och Förswarare
hos Fadren. Denna punkt är derföre öfwermåttan wigtig, nemligen
att wäl fasthålla de orden: "Genom Jesus Christus", och djupt inskrifwa
i hjertat den sanningen, att wår rättfärdighet och frid hos Gud är 
<b>allenast</b> i Honom, som är i Guds åsyn för oss — eller ock är allt
förloradt och allt falskt, hwad Skriften wittnar härom. Om rättfärdigheten
blott till en del kommer af lagen, "så är Christus fåfängt död". "Om
arfwet förtjenas genom lagen, så är tron worden onyttig, och löftet är
blifwet omintet." Så hafwa wi då sannerligen en <b>ewig nåd</b> hos Gud,
så sannt det sker endast "genom Jesus Christus, wår Herre".

Ja, lycklig hwar själ, som på nåden alltid
I lifwet och döden har dristat;
Ty deruti blott har en syndare frid.
Som all sin berömmelse mistat.
<b>Så tacka då ewigt för nåden!</b>
Den 29 Oktober

<b>Om Christus är i eder, så är wäl lekamen död för syndens skull,
men anden är lifwet för rättfärdighetens skull</b>.   Rom. 8: 10.

Här kunde nu frågas: Hwarföre skola de trogna dö, då Gud har
förlåtit dem deras synder, och döden är ett syndens straff? Swar: De
trognas död bör icke anses i ringaste mån förringa Christi fullkomliga
tillfyllestgörelse och wår fulla frihet från lagens förbannelse, emedan
deras död icke utgör ett straff enligt den hämnande rättwisan. För dem,
som äro i Christus Jesus, äro döden och alla lidanden endast 
helsosamma reningsmedel i deras Faders hand, endast pröfningar för tron,
luttringar för anden och förstörelser af deras fiender och bojor; allt skall
tjena dem till det bästa; "allt är det deras, ware sig lifwet eller döden".
Sådant har Christi död uträttat, genom hwilken all Guds lag fått sin
fulla rätt, och genom hwilken ett nytt förbund blifwit upprättadt, 
enligt hwilket alla de, som äro i Christus, äro fria från syndens lön, 
döden, och från all lagens förbannelse. För dem är döden "uppswulgen
uti segren", och deras dödsdag är förwandlad, ifrån att wara ett
syndens straff, till att twärtom wara deras förlossningsdag ifrån döden och
allt elände. Grafwen är för dem en lönngång till Guds paradis.
Deras kroppars nedmyllande är en sådd för det andra lifwet. Likasom
höstsäden, som lägges i jorden, skall en annan sommar uppkomma i en
ny, föryngrad och skön skepnad, så att, när den är i jorden, den icke är
förlorad; på samma sätt äro de trognas kroppar genom döden icke
förstörda, utan endast nedlagda för att uppstå i nya, skönare gestalter.
"Det warder sådt i förgänglighet och skall uppstå i oförgänglighet; det
warder sådt i wanära och skall uppstå i herrlighet; det warder sådt i
skröplighet och skall uppstå i kraft; det warder sådt en naturlig lekamen
och skall uppstå en andlig lekamen." Kan wäl en sådan död kallas 
syndens straff eller lagens förbannelse? Twärtom är den ju en alltför stor
nåd och wälsignelse. Dess ändamål och nytta för de pånyttfödas 
kroppar är att utrota och förstöra synden, som bor uti dem — de måste
dö, för att blifwa helt renade. Syndens gift har så genomträngt och
förderfwat deras kroppar, att de, likasom de spetälska husen i Israel,
måste nedrifwas och förnyas för att blifwa renade. Och såsom
hwetekornet icke blir lefwande, förrän det nedmyllats i jorden, så skola ock
wåra kroppar dö och förmultna i stoftet för att blifwa rätt lefwande
och heliga.

Nu kunde man wäl anmärka: De, som lefwa wid Herrens 
tillkommelse, skola aldrig dö, utan blifwa i ett ögonblick förwandlade; 
hwarföre kunde icke Herren göra så med allt sitt folk och endast i ett
ögonblick förwandla dem, så att de icke behöfde dö? Derpå må endast
swaras: Gud är wisare än menniskor. Huru många djupa, helsosamma
lärdomar och intryck wore wi icke beröfwade, om döden ej mer stode oss
för ögonen. De trogna behöfwa ju all hjelp emot synden. Med
dödens wisshet stäfjas dock ofta det köttsliga och werldsliga sinnet; dermed
wisas oss både Guds godhet och stränghet — Guds stränghet och hat
till synden, då Han, lifwets och salighetens Gud, låtit för syndens
skull döden komma i werlden; och hans godhet, hans innerliga
barmhertighet, då Han gifwit sin Son i wår död för att afbryta dennas udd
och förwandla honom till en god sömn. Så länge synden är i werlden,
är döden för de trogna en wälgerning. De behöfwa ännu bedja: "Herre,
lär oss betänka, att wi måste dö, på det wi måga warda förståndiga."

Ändtligen skola de trogna dö också derföre, att de skola i allt
efterfölja sitt Hufwud. När <b>Han</b> blef död, skulle<b> wi</b>, hans lemmar, wara
från denna ordning undantagna? När Han gått denna wäg till
herrlighet, skulle hans lemmar gå en annan wäg dertill? Det är en stor
tröst, att när wi dö, följa wi wår Herre och Frälsare, som gått före
oss den wägen. Och när naturen likwäl alltid har sin art, att rysa för
döden, såsom äfwen många heliga erfarit, så är det mycket nödigt och
nyttigt, att trogna själar wäl besinna detta och först och sist minnas,
att <b>de äro i Guds hand</b>, i den trogne Fadrens och Frälsarens armar;
att icke ett hår skall falla af deras hufwud hans wilja förutan; att
fastän döden har en förskräckande gestalt, det likwäl är deras hulde och
kände Frälsare, som i döden kommer till dem. Det går oss i döden,
såsom det gick lärjungarna, när de woro i skeppet, och Jesus kom till dem
på wattnet; de förskräcktes och sade: "Det är ett spökelse;" men Han
sade: "Det är jag; waren icke förfärade." Och Han, som allt härtills
skött oss med så stor huldhet, skall icke i döden lemna sina kära eller låta
något hända oss, som icke hans kärlek föreskrifwit. Han skall genom
döden endast gifwa oss det, som wi så länge suckat efter, nemligen 
förlossning ifrån allt ondt, en fullkomlig helighet och trygghet, wi skola 
aldrig mer synda emot Honom, aldrig mer beswäras af något dunkel i
tron, aldrig mer anfäktas af djefwulen, aldrig mer sakna wår Frälsare,
utan nu se Honom, såsom Han är, i Guds paradis. Då wi alltid
warit främmande på jorden, fattiga, skrämda och otrygga, skola wi nu
införas i wårt himmelska arfrike, i den ewiga roligheten.

Jag längtar, min Jesus, att, iklädd den skrud,
Som du åt mig wunnit, få stå inför Gud;
Att uppstå förklarad ur grafwen en gång
Och sjunga din nya, din ewiga sång.
O, wore jag der, deruppe, der Jesus, min Frälsare, är.
Den 30 Oktober.

<b>Frukta dig icke, du klena hjord, ty eder Faders godwilje är så,
att Han will gifwa eder riket</b>.   Luc. 12: 32.

Hwilken wäldig tröst och trygghet för dem, som söka efter Guds
rike, men derwid känna mycken fruktan, swaghet och rädsla, att de icke
skola kunna uppnå detta rike — hwilken wäldig tröst, om de blott kunde
wakna upp öfwer betydelsen af ett sådant trösteord af denne Herren.
Ty de orden: "Frukta dig icke", af Honom som har all makt, måste
ju innebära det löftet, att Han skall hjelpa oss fram, huru illa det än
ser ut för oss.

Men här må dock noga märkas, att Han icke talar så utan åtskilnad
till alla menniskor. Han säger icke, att ingen menniska må frukta sig;
nej, Han säger uttryckligt, hwilka som skola hafwa den trösten. Han
säger: "Du klena hjord." Wisst är Herren i sig sjelf nådefull mot alla
menniskor, det kan icke nekas; men likwäl äro många i ett sådant
tillstånd, att de werkligen hafwa skäl att frukta, och att frukta det
allravärsta, som kan tänkas, nemligen att de rentaf skola blifwa fördömda
och aldrig få se Guds rike. Till sådana säger icke Herren: "Frukta dig
icke." Här blir återigen nödigt att skilja på olika själstillstånd, medan
det heter i dag, då ännu allting kan hjelpas, om wi wilja höra Herrens
röst. Detta trösteord: "Frukta dig icke", tillsäger Herren endast sin klena
hjord, endast de själar, som Han betecknar såsom sina får. Och wi se
af Joh. 10, huru alldeles särskildt Han talar om fåren och säger: "Jag
känner mina får, och mina känna mig;" "de höra min röst och följa
mig", och "ingen kan rycka dem utur min hand". Och i texten om den
yttersta dagen säger Han, huru Han då skall skilja alla menniskor, den
ena ifrån den andra, såsom en herde skiljer fåren ifrån getterna; och
fåren skall Han ställa på sin högra sida och getterna på den wenstra.
Allt går derpå ut, huru Herren i sina domar skiljer emellan olika själar.
Han talar allt ljuft och tröstrikt till dem, Han kallar sina får, och
deremot till dem, som äro på den wenstra sidan, säger Han de
allraförskräckligaste ord: "Gån bort ifrån mig, I förbannade, uti ewinnerlig
eld, som är tillredd för djefwulen och hans änglar!" Derföre, så
tröstliga och ljufliga dessa ord än äro, måste wi dock för att icke bedragas
eller bedraga någon märka, att denna tröst tillhör endast dem, som
Christus känner såsom sina får, och hwilka Han så betecknar: "De höra
min röst", "de följa mig"! Han säger icke, att de äro så goda, så
trogna och så starka, som de borde wara; allraminst att de äro syndfria
helgon. Nej, nog äro de syndare, såsom de sjelfwa bittert beklaga, men
deruti skilja de sig från andra menniskor, att när hela werlden lefwer
fritt efter sitt eget hjertas lustar och tankar, äro Jesu får sådana själar,
som med alla sina skröpligheter dock regeras af hans röst, idkeligen fråga
efter hans ord och hans behag; de hänga wid Honom, blifwa af hans
ord straffade och tuktade, men äfwen af samma hans ord tröstade och
ledda genom hela lifwet.

Du som gerna wille wara en rätt christen och icke kan umbära din
Frälsare och hans evangelium, men lider af så mycken och otillbörlig
synd, att du fruktar, det du aldrig skall få se Guds rike, att du ofta
är färdig att helt misströsta och lemna allt, men genom en besynnerlig
Guds nåd ännu alltid hänger wid din Frälsare och icke kan helt
öfwergifwa Honom och det ewiga lifwet — hör då, hwad Herren sjelf i wår
text säger, den Herren, som skall sist döma alla på den yttersta dagen,
den ende wi hafwa att fråga efter. Ty hwem skall jag tro om icke
Honom sjelf, och Han säger nu här: "Frukta dig icke, du klena hjord;
ty eder Faders godwilje är så, att Han will gifwa eder riket." Hör,
hwilken wäldig grund för wår tröst: Eder Faders godwilje eller wälbehag!
Här begges nu åter wår tröst och wårt hopp endast på det gudomliga
majestätets egen goda wilja och fria gifwande. Tro wisst, att detta är
också den enda rätta grunden. Derföre, så snart du blott är ett af
fåren i hans klena hjord, så gifwer Han dig riket. Detta war Fadrens
fria behag och goda wilja. Ty "Han har tagit oss sig fjelf till barn
genom Jesus Christus efter sin wiljas goda behag". Och hwad är nu
den ewige Fadrens wilja och wälbehag? Så säger Herren: Att Han
will gifwa eder riket. Åt hwilka will Han gifwa riket?  Åt eder, som
ären en klen hjord, fulla med brister i tro och lydnad, i mod och
förstånd. Derföre will Han gifwa eder riket såsom en fri skänk och gåfwa;
"ty af nåden ären I frälsta genom tron, och det icke af eder, Guds
gåfwa är det." Gåfwa är det. Icke af gerningar, på det ingen skall
berömma sig. Men just derföre gifwer Han det åt dem, som äro en
klen hjord, icke åt de starka och modiga, om ock dessa sednare i afseende
på gerningarna hafwa mindre att ångra och begråta. "Ty är det af
nåd, så är det icke af gerningar; annars wore nåd icke nåd." Och nu
är det Fadrens wälbehag, att emedan wi i werkligheten alla äro
syndare, will Han gifwa riket åt dem, som känna sina synder och endast
söka nåd och lefwa af tron.

Frukta ej för Herren — i din nöd och strid
Är Han icke fjerran; se Han är din frid.
Göm dig wid det hjerta, som ju brast för dig,
Som har tröst i sig.
Den 31 Oktober.

<b>Jag ser en annan lag i mina lemmar, som strider emot den lag,
som är i min håg, och griper mig fången i syndens lag</b>.

Rom. 7: 23.

Härpå hafwa wi tywärr alltför många exempel i wårt skröpliga
lefwerne, både i afseende på tron och på wandringen. Jag har uti min
håg äfwen den lagen, att jag will <b>tro allt, det min allsmäktige Herre
sagt</b>, om det ock wore än så orimligt för mitt blinda förnuft. Men
huru går det? Uti mitt blinda och högmodiga förnuft är en annan
lag, som griper mig fången och säger: Det och det är orimligt, ja,
omöjligt — och då nu icke <b>jag ser</b> sakens möjlighet, så twiflar jag på
Guds ord och "gör Honom till en ljugare". Detta är ju en gruflig
synd, den jag aldrig will begå; men att jag dock begår den, det
betecknar wisst, att jag "gripes fången af syndens lag". Eller huru går
det dig t. ex. att tro artikeln om <b>wåra kroppars uppståndelse</b>. Efter
sinnet håller du Herrens ord härom heliga och sannfärdiga, och du håller
Gud mäktig att kunna göra allt, hwad Han will och sagt, men en stund
kommer, då du fäster ögonen på några multnade ben, och du tänker:
Skola ock wåra kroppar uppstå? Nej, det är orimligt. Då har den
lag, som är i dina lemmar, ögon och förnuft, gripit dig fången. Ja,
med sjelfwa den stora hufwudartikeln om syndernas förlåtelse händer ju
oupphörligt detsamma. Du har all din salighet i tron på Jesu blod,
att detta renar oss från <b>alla</b> wåra synder; men förr än du hinner tänka
det, har du börjat se på någon wiss synd, som du mest lider af, hennes
otillbörlighet och oändlighet, och du tänker: Det borde dock en gång
blifwa slut med synden; jag syndar ju ännu alltjemt; huru kan jag då
tro Guds nåd? — och så är du snart fången i otrons och förnuftets
lag. Likaså när annan nöd, brist och bekymmer uppstå, då säger dig
den lag, som är i din håg: Hoppas på Gud. Han är en allsmäktig
och trofast Fader. Frukta intet, tro allenast. Men då hörer du genast
en annan lag från ditt otrogna hjerta, som säger: Detta kan dock icke
hjelpas, det är omöjligt, det är förbi o. s. w. På detta sätt erfara
wi oupphörligt i wår klena tro, huru lagen i lemmarna griper oss fångna.

Och detta sker oss icke blott med tron och hoppet, utan ock med
lefwernet. Efter den lag, som är i min håg, håller jag Guds bud icke
blott heliga och sanna, utan ock hjertligen kära; men på ett ögonblick
blifwa de mig såsom ett intet, jag kan icke besinna och wörda Guds
närwaro, det är mig så, som wore Gud icke till; det går mig så, som
apostelen säger: "Jag wet icke, hwad jag gör; ty jag gör icke, hwad


jag will, utan det jag hatar, det gör jag".  Jag wille wara orubbligt
saktmodig och mild, men gripes i ett ögonblick af wrede och otålighet.
Jag wille wara beständigt ren och fri från alla syndiga begärelser, men
gripes fången af syndens lag, så att jag gör, det jag hatar. Jag wille
wara ödmjuk mot alla menniskor, tålig i bedröfwelsen, oegennyttig och
himmelskt sinnad; men på ett ögonblick är jag förd från mitt rätta sinne
till ett tillstånd, som är mig en gåta och en förskräckelse. Hwad är nu
allt sådant, om icke just det apostelen här säger: Jag gripes fången i
syndens lag, som är i mina lemmar. Och hwem kan säga, huru illa
det då kan tillgå?

Att nu Anden likwäl behåller segren, det beror derpå, att själen
under allt förblir i den heliga håg, som ännu fortfarande uppreser sig
emot köttet, strider emot synden och med ånger och tro åter upprättas
wid nådestolen, åter får förnyad tröst, håg och kraft att fortsätta 
wandringen efter Anden; det beror derpå, att själen genom alla 
förödmjukande erfarenheter blir blott desto mer gudfruktig, alltmer lärer känna
sin swaghet och syndens fruktanswärda makt, samt alltmer drifwes till
bönen och ordet, att der söka hjelp. Huru härmed går, det är ett mycket
wigtigt förhållande att gifwa akt uppå; ty går det twärtom så, att
själen börjar alltmer blifwa borta från nådestolen, trifwas i synden och
ursäkta henne, då wittnar detta om ett tillbakagående, ja, om sömn
eller död. Men blir synden twärtom alltmer förskräcklig för anden, och
just <b>den</b> synd, som mitt kött mest älskar, så att jag omsider håller alla
andra synder ringa emot denna, håller mig sjelf för den owärdigaste
syndare, men nåden och Christus alltmer oumbärliga: då wittnar detta,
att anden under alla strider blir alltmer gudfruktig och helgad. Skulle
det åter hafwa kommit derhän, att all strid upphört, att själen nu finner
sig så god och from, som hon will wara, då är detta wisst ett tecken,
att hon somnat och stilla gifwit sig åt fienden. När det går som bäst
i detta lifwet, går det så, att synden icke är död och fåfäng, utan
beswärlig och tryckande, emedan jag icke lemnar mig åt hennes wilja, utan
wakande och bedjande kämpar emot henne. Men då blir ofta striden
hård och nöden stor. Detta är, hwad de tjusta och sofwande själar icke
weta af; detta är den strid, som föres af dem, hwilka kämpa för en
krona, och hos hwilka lagen uppwäckt all begärelse.

Jag arma menska, ho skall lösa mig
Från denna dödens kropp, som så mig trycker?
Det gamla sinnet rörer åter sig,
Just när jag nyss det öfwerwunnet tycker.

Men Gudi ware tack, som segren ger!
Uti <b>hans kraft</b> skall jag allt framgent strida;
Så tjenar jag nu icke syndens lag,
Men skall i allting öfwerwinna wida.
Den 1 November,

<b>Fader, är så din wilje, tag denna drycken ifrån mig; dock likwäl
ske icke min wilje utan din.</b>  Luc. 22: 42.

O, när någon gång ögonen öppnas, att jag får se — får se Guds
stora hufwudangelägenhet, Guds allraömmaste hjertesak, hans
angelägenhet om själars frälsning, så att Han för den blir en menniska, för
den blir ett offerlam, swettas blod, låter sig gisslas, korsfästas och dödas
— hwilken outsäglig, wäldig tröst att då bedja: "Ske icke min wilje
utan din". Det är framför allt nödigt, att wi weta och sannfärdeligen
tro, ja, i wårt hjertas innersta grund äro derom försäkrade, att Gud
will — och will i ewighet aldrig något annat, än att wi skola blifwa
saliga. I dag och i morgon och alla dagar skall Han intet annat wilja.
För denna sin allwarligaste hjertewilja, din själs frälsning, kan Han
låta mycket bittert lidande drabba dig. Blott för din själs ewiga 
wälfärd låter Han din utwärtes menniska förgås, låter Han mycken timlig
bedröfwelse drabba dig, ja, stundom de allrabittraste erfarenheter, såsom
förlust af dina käraste föremål på jorden, föremål som woro 
sammanwäxta med ditt hjerta, woro dig kärare än ditt lif; här bortrycker döden
en kär hjertewän, kanske din dyra make, eller ditt käraste barn; här
förlorar en annan i hast all sin egendom; här beröfwa dig onda menniskor
något ändå dyrare, ditt goda namn, der får en annan en obotlig
sjukdom o. s. w. Hwilka oändligt bittra erfarenheter har icke jämmerdalen
för dess wandringsmän! Då kan ett hjerta alldeles förgås, om det
blott ser på det, som är för ögonen. Men kan du med Assaph "gå in
uti Guds helgedom" och få syn på detta lifwets sanna betydelse, pä
ewighetens allwar och på den trofaste Gudens hulda mening, då Han
tillsändt dig detta, nemligen att Han tänker på din själ; då skall du
med tillbedjan "stilla ditt hjerta för Gud" och hålla din bittraste 
erfarenhet för den allrahögsta nåd. Eller wet du, huru mycket lidande som
kan behöfwas, för att din själ skall frälsas? Wi fråga åter: Wet du,
huru mycket lidande som kan behöfwas för din själs frälsning? Stanna
här! — Om nu din trofaste Gud har någon sådan huld tanke på dig,
att Han ärnar göra dig ewigt salig i himmelen, skulle du då wara 
missnöjd, att Han brukar så bittra medel? Och kanske du sjelf, wid känslan
af din ömkliga tröghet och swaghet i helgelse och köttets dödande, har
ofta ur djupet ropat: "Gud, jag kan icke waka och strida och döda mitt
kött, såsom jag bör; gör det du. O Herre, döda du mitt kött, befordra
du sjelf min helgelse!" Och nu har Herren bewisat dig den nåden och
hört din bön; nu har Han börjat döda ditt kött och har icke funnit bättre
medel dertill än just detta lidande. Will du då wara missnöjd? O
nej! bed Gud om en undergifwen och stilla ande, att du i din gamla
menniskas hårdaste dödskamp kan bedja: "Fader, icke som jag will, utan
som du will!" Det är blott derpå det beror, att man kan gifwa sig —
gifwa sig i döden, taga afsked från detta lifwet, från all tanke på en
jordisk sällhet, och wända sin själ emot ewigheten. Denna bönen skall
man lära i Getsemane. Då marternas och dödens fasor afpressa det
fromma hjertat Jesus den bönen: "Är det möjligt, så gånge denna kalken
ifrån mig", tillägger Han likwäl: "Dock icke som jag will, utan som du
will." Detta war segren. Sedan sade Han med lättad ande: "Skall
jag icke dricka den kalk, som min Fader har gifwit mig?" När man
blott gifwit sig i döden, lindras lidandet.

"Men", säger du, "blott det wore min Fader, som tillsändt mig
mitt lidande; men jag ser den och den onda menniskan såsom orsak dertill."
— Swar: Detta har du deraf, att du icke tror blott en Gud. Detta
är hedningen i ditt hjerta, som har flera gudar: först Skaparen, sedan
djefwulen, så en ond menniska o. s. w. Om du i dess ställe trodde,
hwad Skriften lär, att det är blott en Gud, som regerar öfwer alla
andra makter i himmelen, på jorden och i helwetet; att djefwulen icke
kan röra Job, utan att han fått lof dertill; att werlden icke kan röra
"ett hår på wårt hufwud, den himmelske Fadren förutan"; så skulle du
se, att äfwen det, som onda menniskor göra dig, är af den wise Fadren
till arten och graden bestämdt, så skulle du icke se på kött, utan se blott
Gud uti allting. Skriften lär, att det är Herren, som tillsänder oss
lidandet, äfwen då det tillfogas oss af onda menniskor. Sådan blick
hade David, då den onda menniskan Simei bannade honom. "Låt honom
banna (sade han), ty Herren har bjudit honom banna David. Ho kan
då säga: Hwi gör du så?" Det war ock onda menniskor, som
marterade Christus, dock sade Han, att "Fadren hade gifwit Honom den
kalken". Och tänk, när Herren Christus säger: "Ett hår af edert
hufwud faller icke till jorden, eder Fader förutan." Hwad kan då ske
oss utan Guds wilja? Hwad kan wara mindre wigtigt än ett hår?
Förskräckliga otro, när wi icke betänka fådana ord af Christi egen mun!
Han har ju härmed uttryckt, att wår himmelske Fader har omsorg om
wåra allraminsta angelägenheter; att icke det minsta kan hända oss,
Honom förutan. Skulle wi icke då med glad undergifwenhet anbefalla
Honom allting och blott säga: "Icke som jag will, utan som du will."

Frukta icke! Herren leder
Dina steg, och Jesus beder
Hos sin Fader för din själ.
Om du också stundom tycker,
Att för hårdt dig korset trycker,
Tänk! en gång skall allt bli wäl.

Derför blif i Herrens fruktan
Och förakta ej hans tuktan.
Bida än en liten tid,
Tills det Honom kan behaga
Att från kämpaplatsen taga
Hem din själ till ewig frid.
Den 2 November.

<b>Salig är den man, som tåligt lider frestelse</b>. Jac. 1:12.

Detta är wigtigt att märka. Wi wilja derföre något bättre 
betrakta denna sak. Många fromma nådebarn pläga alldeles fälla modet
blott för sjelfwa <b>frestelsen</b>, och det isynnerhet genom följande tanke. De
säga: "Om jag ock hade <b>fallit</b> i synd, skulle jag icke förtwifla om nåd;
men jag känner hos mig något ännu mycket swårare: jag känner
nemligen <b>kärlek till synden</b> — detta är ju alldeles förskräckligt!" Derpå
swaras: Älskar du, är du nöjd med denna kärlek till synden? "Nöjd
med den! Huru kan jag det wara? Det är twärtom det afskywärdaste
jag wet med mig." Nu, detta <b>jag</b>, som afskyr, som hatar denna
kärlek till synden, det är ditt rätta <b>jag</b>, det är den nya menniskan;
då kallas det icke i Skriften att älska synden, utan det som du så kallar,
det heter i Skriften: "köttet med dess lustar och begärelser." Det är
således <b>köttets kärlek</b> till synden, som du känner. Och huru skulle wi
kunna förnimma en frestelse, om wi icke kände köttets lustar och
begärelser? Det är således en <b>frestelse</b>, du känner. Se då allenast till,
att du icke gifwer din frestelse <b>bifall</b>, så att du begynner gilla, hylla
och följa densamma, utan med trons bön står köttet och djefwulen emot
och emellertid, huru helst det går dig, blir wid nådestolen och den
oförskyllda nåden i Christus, så har du dock alltid i Honom det ewiga lifwet,
det må för öfrigt se ut, huru illa och besynnerligt det kan — ja, om
du ock skulle tidtals se dig alldeles öfwerwäldigad af det onda, så att,
såsom Luther säger, "djefwulen springer öfwer dig med fötterna och
trampar dig på halsen", eller han synes alldeles fritt regera öfwer dig,
och all kraft, all den Helige Andes nåd synes wara alldeles förswunnen.
O, att här ännu blifwa stilla och midt i det swarta mörkret förbida
Herren, det är "wisdom när de fullkomliga", det är en stor wisdom,
en underbar nåd; ty hwad Herren i sådana mörka sållningstider gör
med sitt barn, det är en alltför djup hemlighet. Den som då will följa
känslan och utseendet, den måste förtwifla. Det är just ett af
ändamålen med dessa djupgående och ruinerande frestelser, att wi <b>skola</b>
förlora all bitröst af någon egen fromhet och starkhet; derföre måste det
gå så till det yttersta och blifwa så kolswart för själen, att det icke finns
det ringaste till tröst, som hon kan se eller förnimma hos sig sjelf, utan
blott Herrens gudomliga wäsende. Hans egen gudomliga trohet och
makt skall wara allt, hwad som återstår att hoppas uppå. Äfwen om
sådana frestelser gälla Jacobs ord: "Håll det för all glädje, när I fallen
i mångahanda frestelser, (märk: <b>mångahanda</b>!) och weten, att eder tros
bepröfwelse gör tålamod;" och åter: "Salig är den man, som tåligt
lider frestelse; ty då han är bepröfwad, skall han få lifwets krona" etc.
Att apostelen här talar om syndafrestelser, se wi tydligt, af hwad han
genast tillägger: "Ingen säge, då han warder frestad, att han warder
frestad af Gud; ty Gud frestas icke af ondt, Han frestar ock ingen; men
hwar och en warder frestad, då han warder dragen och lockad af sin egen
begärelse." Men märk orden: "tåligt lider frestelse;" det will säga att icke
upptröttna och gifwa sig för frestelsen till att följa henne, icke heller
förtwifla och öfwergifwa nådestolen, utan ännu städse fortfara att med stark
tro och lidande bedja: "Inled oss icke i frestelse." Så lär oss äfwen
Petrus att göra wid djefwulens frestelser: "Stån honom emot, stadiga
i tron." Märk: "stadiga i tron!" Då man icke mer tror Guds nåd,
samt hans <b>wilja och makt</b> att hjelpa, då upphör man att bedja och bida
efter Herren, då gifwer man sig åt fienden. Men skall jag åter bida
efter Herren, måste jag bereda mig på att bida länge och "tåligt" —
det förefaller åtminstone oss såsom alldeles oändligt och ohjelpligt, så att
wi äro färdiga att säga: "Det är förloradt, det är icke wärdt längre
wänta någon hjelp, jag känner och ser ju bestämdt, att jag är lemnad
åt satan." Och kan man stanna wid det beslutet, då upphör bönen,
såsom nyss är sagdt. Dertill bidrager ock wår naturliga lättja, att wi
förtröttas wid att bedja, då wi icke straxt warda hörda, eller "förargas
på Christus", då Han icke förer oss på det sätt, som wi tänkt. Men
Gud sjelf skulle ju blifwa ljugare, om Han läte oss komma på skam i
wår tro och bön på hans löften. Sedan Gud genom allt sitt ord sagt
oss: "Åkalla mig i nöden, så will jag hjelpa dig, och du skall prisa mig",
måste hans ära och sanning blifwa till intet, om Han icke gör efter
dessa sina ord. Wakna derföre och inprägla djupt i ditt hjerta, att det
är alldeles omöjligt, att den själ, som så försökt sina egna krafter, att
hon lärt misströsta på dessa och endast ropar till Herren — det är
alldeles omöjligt, att en sådan skulle komma på skam, huru förtwifladt illa
det än må se ut. Ty här är Herrens eget hela gudomliga wäsende,
hans hela gudomliga trohet, sanning och makt i borgen för min räddning.

Ej förtwifla du behöfwer,
Ej du bör dig gifwa öfwer,
Ty du är i säker hand!
Jesus dig skall wäl bewara
Och dig frälsa ur all fara
Hem till lifwets sälla land.

Ingen än Han öfwergifwit,
Som hos Honom stilla blifwit,
Fastän usel, arm och swag;
Om det barn, hwars hjerta gråter
I hans sköte, Han sig låter
Troget wårda natt och dag.
Den 3 November.

<b>Waren fasta, owikliga och rika uti Herrens werk alltid.</b>

1 Cor. 15: 58.

Du, som detta läser, du är kanske lycklig att hafwa blifwit 
utwald af werlden" till en Jesu efterföljare — lycklig att nu stå i en
innerlig förening med din Frälsare: O, håll, det du har, att ingen
tager din krona! Djefwulen har swurit oss döden och går omkring,
än såsom ett rytande lejon, än såsom en ljusets ängel. Många, som
"begynt i Anden, lykta i köttet", än genom werlden och lustarna,
som på nytt återtaga dem — de tröttnade wid striden och köttets
dödande och gåfwo sig på nytt i syndens tjenst — än genom att för
någon mäktig och ihärdig frestelse drunkna i misströstan; än genom nya
lärors tjusande makt, hwarigenom de fördes ut från enfaldigheten i
Christus och i sjelfwa lifwet borttorkade — "då jag icke satt och stillade
min själ", säger David, "så wardt min själ afwand, såsom en warder
afwand från sin moder" — än genom högmodsinbillningar, som äro
all inneboende nåds död. Somliga affallna igenkännas lätt, då de
rentaf återgå till werlden och synden och icke mer umgås med Guds
ord; andra åter behålla ett sken af gudaktighet, men det är ingen ande
uti dem, intet lif, intet behof af nåden och evangelium, utan blott
"formen af det, som är wetande och rätt i lagen". "Och hade det warit
dem bättre, att de aldrig förstått salighetens wäg ... och är det yttersta
wordet dem wärre än det första." O bed, att Gud nådigt förskonar
dig för en så olycklig ändalykt! Och känn wigten af apostelens
förmaning: <b>Waren fasta och owikliga</b>. War fast <b>i tron</b>, håll dagligen
wänskap med din Frälsare; låt ingenting wara dig så angeläget som att
för hwar dag wara förwissad om din Guds wänskap, att städse och
alltid warda funnen i Christus. War fast i kärleken och gudaktighetens
öfning, att du icke låter trötta dig, hwarken af menniskors ondska och
otacksamhet, eller af ditt eget onda, så att du blir slapp och efterlåten,
när kampen blir mycket hård och långwarig. Håll ut ännu en liten
tid med köttets dödande; nu gäller det; nu pågår striden för kronan.
"War trofast", säger Herren, "war trofast intill döden, så skall jag
gifwa dig lifwets krona." War fast i hoppet och i tålamodet under ett
bittert kors och lidande. Håll ut, nu gäller det! det är blott en liten
ond stund till görande. Affalla kan man lätt, men uthärda och intaga
himmelens borg, det fordrar en kamp.

Fasta och <b>owikliga</b>, säger apostelen.  War "owiklig" från det gamla
ordet! Låt dig icke omföras af mångahanda lärdomswäder, såsom de
weka rör, hwilka drifwas hit och dit af winden. Wi lefwa i en tid,
då alla möjliga nyheter i det andliga utbjudas; den ena uppkommer
med ett, en annan med något annat. Och menniskonaturen är sådan,
att det gamla är snart osmakligt och af intet wärde, och det nya lifwar.
Wakta dig att följa denna naturens art. Och war icke nog inbilsk att
tro, att ingen kan förwilla dig, att du skall sjelf alltid märka, hwad
som är rätt eller orätt. War icke heller så otacksam mot den gudomlige
Anden och sanningen, som har födt dig på nytt, att du skulle anse
ännu en annan lära kunna wara bättre — eller att något nytt
behöfwes för den, som redan "är i Christus". Apostelen säger: I ären i
Honom fullkomna; och nu will du fullkomna det nådeståndet med någon
ny egen gerning! Huru will du då swara din Frälsare, när Han
frågar: War du icke redan i mig salig? Wi skola icke wara barn och låta
oss bewekas och omföras af allehanda lärdomswäder. Nej, såsom I
hafwen annammat Herren Jesus Christus, så wandren i Honom —
och waren rotade och uppbyggda i Honom och waren fasta i tron,
såsom I ären lärda, och waren i henne rikligen tacksamma.

<b>Waren rika uti Herrens werk alltid</b>. War mer och mer flitig uti
Herrens tjenst den lilla tid, som återstår att lefwa i köttet, att du icke,
i andlig lättja, "lefwer dig sjelf, utan Honom, som för oss är död och
uppstånden". Uti allt, hwarmed du kan befordra Herrens ära eller
hans dyrköptas wälfärd, må du flitigt och rikligen bewisa din tjenst och
icke tröttna och aftaga i det goda, utan twärtom blifwa mer och mer
flitig deri. Somliga börja så lofwande, att med glad och willig håg
tjena Gud och bröderna; men efter några år äro de slappa och
kallsinniga, der är ingen drifwande håg och kraft mer. Detta är en
bedröflig utgång af en så wacker början. Låtom oss waka! Låtom oss wäl
akta oss, att icke naturen bedrager oss! "När wi göra godt, låt oss icke
ledas derwid; ty wi skola ock i sin tid uppskära utan återwändo." "Den
som sår i sitt kött, han skall af köttet uppskära förgänglighet; men den
som sår i Anden, han skall uppskära af Anden ewinnerligt lif." O, ditt
arbete i Herren är icke fåfängt. Wakna upp, besinna dig! Det kommer
ännu allt det, som skall komma. Wi hafwa icke efterföljt några kloka
fabler. Det kommer ännu, nemligen "pris och ära och oförgängligt 
wäsende dem, som med tålamod uti goda gerningar fara efter ewigt lif".

O du, som satt din hand till plogen,
Gå glad framåt med helig id!
Blif <b>fast, owiklig, rik och trogen</b>
I Herrens werk den lilla tid,

Han täckes dig ännu förläna!
Snart sänka qwällens skuggor sig —
O, det är <b>nåd</b> få <b>Honom</b> tjena,
Som först har älskat, tjenat dig.
Den 4 November.

<b>Den som gör synd, han är af djefwulen</b>.   1 Joh. 3: 8.

Märk här skilnaden emellan att <b>hafwa</b> synd eller <b>göra</b> synd. Wi läsa
uti 1 Joh. 1: "Säga wi, att wi hafwa icke synd, då bedraga wi oss
sjelfwa." Och i samma epistel: "Den som gör synd, han är af 
djefwulen. Den, som är född af Gud, gör icke synd." Men att hafwa
synd betyder, att synden bor och rör sig i en christens kött, att han
äfwen kan i striden öfwerrumplas af henne och falla, men med smärta,
med strid — att han således har synden såsom ett lidande, ja det
swåraste lidande, det han gerna wore qwitt; då deremot göra synd betyder
att hafwa henne som ett göromål, till sin wana, icke tänka aflägga henne,
utan hellre förswara och hylla henne — ehuru skrymtaren likwäl kan
med orden ogilla henne, men dock i gerning fortfara och hylla henne.
Många menniskor kunna mästerligen klaga och tala på synden, men
företaga aldrig dess werkliga afläggande, utan hafwa en hemlig lust att få
behålla henne, eller ock besluta de aflägga henne, men icke ännu; eller
ock aflägga de många synder för att få behålla blott en eller annan, som är kärast, 
och hwilken de derföre ofta söka med goda förklaringar förswara eller dölja.
Den redliga själen söker i ordet efter råd och hjelp
att blifwa sin synd qwitt; den andra söker i ordet efter något, som kan
ursäkta hans synd. Se der skilnaden emellan att <b>hafwa</b> synd och <b>göra</b>
synd, mellan en redlig och en falsk ande.

Hit hörer äfwen att märka en åtskilnad på sjelfwa synderna. De
äro nemligen af twåfaldigt slag: det ena består af sådana, som kunna
helt utdrifwas eller afläggas, såsom swordom, Guds namns missbruk,
sabbatsohelgande, dryckenskap, werldsliga och för christna owärdiga 
nöjen, för öfrigt herrskande utbrottsynder i allmänhet, såsom hor, tjufweri,
lögn, oförsonlighet m. fl., hwilka aldrig kunna stå tillsammans med sann
tro och godt samwete; utan om en christen <b>faller</b> i någon sådan synd,
såsom de heligas exempel wäl wisa, att det är möjligt, falla ock med
detsamma hans tro och frid, hwilka då endast med bättring och 
syndernas förlåtelse upprättas. I afseende på dessa synder kan deremot 
skrymtaren fortfara i en eller annan, dölja eller ursäkta den och låta den
wara sin wana. Detta är att "göra synd"; och den som så gör synd,
han är af djefwulen. Detta är att "lefwa efter köttet". Men om I
lefwen efter köttet, skolen I dö. Det är om sådana synder, apostelen
säger: "De, som sådana göra, skola icke ärfwa Guds rike."

Det andra slaget af synder äro de, som ligga i sjelfwa köttet 
såsom frön och rötter till allt ondt och hwilka aldrig kunna helt utrotas,

så länge wi wandra i pröfwotiden; ty när dessa äro helt utplånade,
då behöfwa wi icke mer waka och strida — hwilket icke inträffar förrän
i grafwen. Synder af detta slag äro t. ex. bristande kärlek mot Gud,
feghet i bekännelsen, tröghet till bönen och ordet, missnöje och olust i
kallelsen, otålighet, wrede, orena tankar och begärelser, girighet, otro,
sorg o. s. w. I afseende på dessa framstår skilnaden emellan att hafwa
synd och göra synd, skilnaden mellan en redlig själ och en skrymtare,
deruti, att den sednare, då han lärt, att ingen är ren, att wi alla äro
swaga och syndare, ger sig dermed till freds och will då icke möda sig
med någon waksamhet och strid mot dessa synder, hwilka han likwäl 
aldrig blir fri, och ger derföre synden fritt lopp. Ja det händer ock, att
han will, att dessa icke ens skola kallas <b>synder</b>, utan att han helt 
öfwerser med dem, som wore de ett intet — såsom wore t. ex.
kallsinnighet mot Gud, olust till ordet och bönen icke swåra synder! Den 
redliga själen deremot är i beständig strid — i <b>lidande</b> af dessa synder, i
suckan och missnöje med sig sjelf, i bön och waksamhet emot det onda.
"De, som tillhöra Christus, korsfästa sitt kött samt med lustar och 
begärelser." Då kan wäl det "korsfästade" köttet ännu lefwa och wrida
sig på korset, med missnöje och raseri att komma löst, men emellertid
sitter det der och får icke sin önskade frihet. De åter, hwilka icke 
korsfästa sitt kött, äro enligt detta språk de, som icke tillhöra Christus.

Men såsom anden är willig och redlig uti det ondas undflyende,
så är den det ock uti det godas eftersträvande och skiljer sig deruti åter
från den falska anden. Det är ett slags fromma menniskor, som uti
sin gudaktighet, sin bön, tro, kärlek och goda gerningar hafwa liksom ett
wisst mått; och när de fullgöra detta, sträfwa de icke längre, bekymra
sig icke om någon <b>tillwäxt</b> i nåden, utan anse allt nog, om de blott
kunna bibehålla sig på den punkt de uppnått. Detta är en inwärtes
död och obotfärdig ande. Den redliga anden åter sträfwar alltid efter
att tillwäxa i det goda, t. ex. i mer ödmjukhet, mer tro och kärlek, mer
angelägenhet och mer kraft att wandra Gud till behag. Det är wissa
goda gerningar och trosfrukter, som för en falsk christen äro för swåra
att werkställa; då förråder sig hans andes falskhet deruti, att han wäl
stundom kan gilla och berömma dem och wackert <b>tala</b> om dem, men
blir aldrig sjelf färdig att börja sätta dem i werket.

O Jesu, utransaka, bepröfwa, wärna mig,
Jag är i ständig fara, ack, håll mig hårdt wid dig!
Se fienden är listig och mäktig, Herre kär,
Mitt eget onda hjerta ock högst bedrägligt är.
Led du mig sjelf i sanningen och ljuset.
Den 5 November.

<b>Om hans barn öfwergifwa min lag ... så will jag hemsöka
deras synd med ris ... Men min nåd will jag icke wända
irån Honom</b>.  Ps. 89: 31—34.

Hwad betyder detta? Här är något besynnerligt! Här talas om,
när barnen synda och derföre hemsökas med ris och plågor, att nåden
ändå icke skall tagas ifrån <b>Honom</b>! Hwilken "Honom"? Det skall man
se af sammanhanget. Närmaste orden före dessa äro: "Jag will
behålla Honom ("förste Sonen") min nåd ewinnerligen, och mitt
förbund skall Honom fast blifwa. Jag skall gifwa Honom en ewig säd
och uppehålla hans stol, så länge himmelen warar." Derpå följer:
"Men om hans barn öfwergifwa min lag." Men huru kan den nåd,
som war Sonen lofwad, sättas i fråga, när hans barn syndade? Swar:
Jo, ty det war en nåd öfwer barnen, men den war påtingad af
Sonen; det war en nåd öfwer barnen, men förbundet eller kontraktet om
denna nåd war uppgjordt med Sonen, "förste Sonen". Han är wår
herre och löftesman, wår medlare och förswarare när Fadren; Han har
1agt sig ut för oss, Han har betalat skulderna och tillfredsställt
rättfärdigheten, derföre skall nåden för hans skull wara orygglig, äfwen när
barnen synda. Men märk, det står: <b>Hans barn</b> d. ä. de som tillfallit
Honom, de som tro på Honom och genom tron "äro omkring Honom",
med tron hänga wid Honom såsom barnet wid sin moder, för att i hans
rättfärdighet hafwa sitt skydd, sin tröst och sin rättfärdighet; desamma
hafwa äfwen barnahjertan till Honom, wilja icke gå bort ifrån Honom,
ångra sina synder inför Honom och wille gerna, att de wore ogjorda.
Dessa äro <b>hans barn</b>. Men äfwen dessa kunna under tiden så
grufligen falla och försynda sig, som här står, att de öfwergifwa hans lag
(för tillfället) "och icke hålla hans bud". Hwad gör Han då? Jo, 
säger Han, då will jag hemsöka deras synd med ris och deras
missgerningar med plågor, men icke fråntaga dem nåden; ty det wore att wända
sin nåd ifrån Honom, som köpt och påtingat densamma, såsom Luther
säger: "När Gud synes mig wred, såsom wille Han förkasta mig, så
will jag swara: Helige Fader, innan du kan förkasta mig, måste du först
förkasta din älsklige Son, Jesus Christus; ty Han är min borgen, min
löftesman, ja min lösen. Gillar du Honom, så måste ock jag wara fri
och behållen."

Tillämpning: Du som wäl kommit till Jesus, börjat tro på
Honom och gerna wille wara hans rättsinniga barn, men nu under
tiden är så syndig eller faller och förgår dig så swårligen, att du tycker
det Gud nödwändigt måste öfwergifwa dig i ett wrångt sinne, minns
då detta, att hwad Han will göra dig för dina synder är: hemsöka
dem med ris och plågor, först inwärtes i samwetet, så länge det är
nog till din tuktan, och sedan äfwen utwärtes med bedröfwelse i 
mångahanda försökelse, hwar så behöfwes. Han will hemsöka dina synder
med ris och plågor, men sin nåd will Han icke rygga, ty om nåden
har Han att handla med Sonen — om <b>nåden</b> talar Han icke med dig,
utan med Honom, som förwärfwat den och som är din medlare,
förswarare och borgesman, nåden står på en annan grund än din fromhet och
kan derföre icke ryggas genom dina synder; ja, då wore det icke heller
nåd. Och när du <b>erfar</b> sanningen af hans hotelse, nemligen ris och
plågor, fruktan och ångest, så bör du likawisst <b>tro</b> sanningen af hans
löfte, nemligen en ewig nåd. Du skall icke, då du syndat, och Han
derpå hemsöker dig med ris och plågor, missförstå Honom och mena,
att Han är wred på dig! Han har ju sagt dig det förut, att Han skall
hemsöka din synd med ris och dina missgerningar med plågor, utan att
wara wred på dig. Detta bör du då weta, såsom en mellan Honom
och dig aftalad sak, nemligen att både synder och plågor skola infinna
sig, men att <b>nåden</b> derunder skall ewinnerligen blifwa fast. Derföre,
när du är syndig och plågad, genomträng det swarta molnet och säg
ännu med förtröstan: Fromme Gud, ställ dig ännu wredare, risa mig
ännu wärre och långwarigare, jag will aldrig missförstå dig, du har
förutsagt detta, att du skulle hemsöka synden med ris och plågor, men
icke rygga nåden. Och då will jag gerna lida. Si, detta wore en
wacker, christlig tro och erfarenhet. Men deremot, den som icke erfar
denna faderliga aga på synden, dessa inre ris och plågor, räddhåga och
fruktan, utan lefwer hela dagar och weckor utan beswär och lidande af
någon synd, eller ock kan lefwa säker och fri i en och annan medweten
köttslighet, han är wisserligen <b>oäkta</b> och icke <b>barn</b>, han är en död
skrymtare, en fåwitsk jungfru, med en torr och lätt lampa. Här talas 
således om <b>barnen</b>, hwilka ofta hafwa swårt för att tro, hafwa swaga,
skröpliga, fruktande hjertan, men i Christus söka sitt skydd, sin rättfärdighet,
på det att sådana skola weta, att de under all sin skröplighet hafwa
nåd, så länge deras medlare har nåd, så länge deras lösen är gillad,
en beständig, en ewig nåd.

Hwarför sucka, hwarför klaga,
Om ej allt är dig i lag?
Nåd, förlåtelse och aga
Höfwes barnen hwarje dag.
War blott stilla
Under Herrens kärleksslag.

Agan är ju ock bewiset,
Att du är en äkta son. 
O, så fly då ej för riset,
Löp ej undan derifrån,
Se din Fader
Om din wälfärd helt är mån.

Ja så må wår Fader råda,
Han, som hitintills oss ledt!
Nåd och aga äro båda
Samma sak, som wi nu sett.
Nåd och aga
Äro för Guds barn blott ett.
Den 6 November.

<b>Hwad är en menniska, att hon skulle wara ren; och att han
skulle wara rättfärdig, som är född af qwinna?</b> Job 15: 14.

Syndens kännedom beror deraf, huru mycket Gud betyder för
menniskan. Har hon en werklig, sannfärdig och helig Gud inpå sig,
då kan hon förtäras, såsom alla heligas exempel wisar. Eller finns
det en enda så helig och allwarlig christen, som blott en enda timme
fullgör, hwad det största och yppersta budet fordrar? Wi fråga dem,
som äro mest allwarliga och hafwa mest af Guds Ande och kraft.
Men hwad är all fromhet, om du icke håller det största och yppersta
budet? Det budet fordrar, att du skall älska Herren din Gud af
allt ditt hjerta, af all din själ, af alla dina krafter och af all din håg;
derjemte, att du skall så helt och hållet <b>förtrösta</b> på Honom allena och
Honom allena <b>frukta</b>, som hans gudomliga trofasthet och makt förtjena.
Är det icke sannt, att om du så älskar Gud af allt ditt hjerta och
förtröstar på Honom allena, så att Gud allena är det enda föremålet för
din <b>kärlek</b>, din <b>förtröstan</b> och <b>fruktan</b>, måste din själ wara uti ett ewigt lugn,
i det orubbliga åtnjutandet af detta enda goda, som du begär, den
oförgänglige Guden? Då måste du tro, att icke ett hår faller af ditt hufwud den
himmelske Fadrens wilja förutan; att icke det minsta kan hända dig, icke
ett ord, icke en blick såra dig, utan din Faders wilja. När du då 
ingenting annat älskar än Honom och hans wälbehag, måste ju följa, att
du är alla stunder lika lugn och lycklig, hwadhelst som kan wederfaras
dig, blott derföre att du wet, att allt kommer ifrån din Gud, och du
älskar ingenting annat än hans wälbehag. Hwar är den heliga
menniska, som håller detta bud?

Wi wilja nu tala med en sådan. Är du lika lugn och lycklig, om
någon beröfwar dig det käraste du har på jorden? — lika lugn och
lycklig, om någon tager ifrån dig all din egendom, och du försättes i
fattigdom och brist? — lika lugn och lycklig, om någon beröfwar dig ditt
goda namn och rykte, om du blir ärelös, föraktad och afskydd af alla
menniskor för hela din återstående lefnad? — lika lugn och lycklig, om
en swår sjukdom, ja, en mördare förkortar ditt lif? Om det är sannt,
att du älskar Gud af allt ditt hjerta, af all din håg, af alla de krafter,
som äro i dig, och derjemte tror på Honom allena, att ingenting
händer dig utan hans wilja, då måste du nödwändigt wara lika lugn och
lycklig wid alla dessa händelser. Men kanske det är så långt derifrån,
att du twärtom blir oroad för en ganska ringa förlust? — att om du
blott spörjer, huru man talat illa om dig eller blottat någon din swaghet,
detta stör ditt lugn för hela timmar och dagar? Ja, kanske blott en
föraktlig blick oroar dig? Huru älskar du då ensamt Gud och hans 
wälbehag? Ja, känner du, att du riktigt warmt älskar din Gud, så att dina
tankar beständigt äro hos Honom? Kanske du twärtom mycket lifligare
älskar och tänker på någon menniska? — Men widare: Är det icke sannt,
att wi, som äro igenlösta med Guds Sons blod från alla wåra synder,
från döden och djefwulens wåld, skulle icke hafwa något högre mål för
wårt lif än att förherrliga Honom, som är för oss död och uppstånden?
Är nu werkligen detta i alla stunder din sträfwan? — är det icke sannt,
att om du älskar Gud af allt ditt hjerta, skulle du aldrig med någonting
så trifwas som med din Gud, i böner och förtroliga samtal? Har
du det werkligen så, att du beständigt will umgås med Honom i
bönen? Kanske är det så långt derifrån, att du hellre förrättar 
åtskilliga hussysslor än umgås med Gud i bönen? Ack, huru är det då med
ditt förhållande till det första och yppersta budet?

Sedan skulle du ock älska din nästa såsom dig sjelf. Tänk alltid
allwarligt på de största buden af Herren din Gud. Hwad är all
fromhet, om wi icke först hålla de wigtigare buden. Är det werkligt sanning,
att du har lika mycken omsorg om din nästas bästa som om ditt eget?
Betänk, att med din <b>nästa</b> menas icke blott en och annan <b>wän</b>, utan
<b>alla menniskor</b>, wänner och owänner. Är du lika mån om hwarje 
menniskas winning som om din egen? — lika ömtålig för ett förklenande
ord om din nästa, som när du hör, att man talar illa om <b>dig</b>?
Widare: du tror, att hwar och en, som dör oomwänd, blir ewigt fördömd.
Om du älskar din nästa såsom dig sjelf, måste du med samma flit och
ifwer nitälska för hwarje menniskas omwändelse, som om det gällde din
egen salighet eller fördömelse. Du bemödar dig för några få, men
kanske du dagligen ser många oomwända, för hwilkas wäckande du icke gör
dig den minsta möda. Huru är det då med din kärlek till nästan? Och
huru ser det ut med alla de öfriga budens efterlefnad? Är det icke sannt,
att för en ganska liten anledning röra sig i ditt hjerta många oheliga
saker, som Herren Gud hatar och fördömer, antingen wrede, afund, hat,
eller högfärd och egenkärlek, eller orena lustar, eller begär till andras
egendom m. m. Och wi tala likwäl ännu om de christtrogna, som äro
wakande och känna sin synd. Det finns intet folk, som så mycket jämra
sig för synden som de heliga. Måste icke de heliga bedja. "Gå icke till
doms med oss! För dig är ingen lefwande rättfärdig." Så wittnar
Skriften: "Si, ibland hans heliga är ingen ostrafflig." "Hwad är en
menniska, att hon skulle wara ren; och att <b>han</b> skulle wara rättfärdig,
som är född af en qwinna! Himlarna äro icke rena för Honom. Huru
mycket mindre menniskan, som är stygg och ond, som dricker orättfärdigheten
såsom watten."

Jag behöfwer dig, o Jesu, ty jag har blott synd i mig,
Hjertat är så mörkt och öde, är så kallt och dödt i sig,
I ditt dyra blod allena kan det blifwa rent och godt!
I den källan will jag bada, i den enda källan blott.
Den 7 November.

<b>Christus är lagens ände till rättfärdighet för hwar och en,
som tror.</b>  Rom 10: 4.

Hwilken outsäglig tröst ligger icke häri för alla fattiga syndare!
Du will omwända dig till Herren och få förbättra ditt hjerta och ditt
lefwerne, att du skall blifwa efter lagen rättfärdig och då winna Guds
nåd. Detta är willfarelse. Dels skall du aldrig i tiden blifwa i dig
sjelf rättfärdig inför lagen, dels war det just, "det lagen icke kunde 
åstadkomma", som Christus för oss fullgjort. Du wet icke, att det nu är slut
med lagens salighetswäg. Hör och betänk, att Christus är lagens ände
till rättfärdighet för hwar och en, som tror. Christus, Guds ewige Son,
wår Frälsare, har för oss warit under lagen, för oss uppfyllt alla dess
bud: älskat Gud öfwer allting och sin nästa som sig sjelf, samt slutligen
för oss lidit lagens förbannelse. Allt detta gjorde han ju sannerligen
icke åt sig sjelf, ty <b>Han</b> behöfde det icke, utan åt oss — "till rättfärdighet
för hwar och en, som tror". Detta skola wi aldrig glömma. Ja,
du har kanske någon gång börjat tro på Honom, men åter funnit dig
så brottslig och dömd af lagen, att du misströstar, emedan lagen också
är Guds ord och den fordrar mycket, som du icke kommer ut med: du
skulle t. ex. åtminstone nu älska Gud af allt ditt hjerta, du skulle wara rätt
gudfruktig och alla stunder hafwa Herren för ögonen, du skulle wara
warm och trägen i bönen, wara rätt tacksam för all Guds nåd, wara rätt
allwarlig i köttets dödande; men du finner mycket af motsatta ting hos dig,
kallsinnighet, ogudaktigt, lättsinne, och då kan du icke tycka, att Gud skall
wara dig nådig och se med wälbehag på dig. Detta är att åter söka din egen
rättfärdighet, söka att i egen person kunna bestå inför lagen. Detta är
willfarelse, Du skall aldrig i tiden kunna blifwa i dig sjelf rättfärdig
inför lagen. Men <b>Christus</b> är lagens ände <b>till rättfärdighet</b> för hwar och
en, som tror. Du eger nu i Honom samma rättfärdighet och samma wälbehag
för Guds ögon, som wore du sjelf alldeles fullkomlig efter lagen. 
Betänk och glöm aldrig, att Christus är de troendes rättfärdighet, och att
lagens salighetswäg är slut. Det är endast såsom ett kärt rättesnöre
för lefwernet och en nödig tuktan för köttet, lagen ännu är till för de
troende; men i salighetsfrågan, eller när det gäller wår rättfärdighet,
wårt wälbehag inför Gud, då är det alldeles slut med honom. Ty det
är redan afgjordt, att wi i oss sjelfwa alltid äro fördömda inför lagen,
och wi hafwa redan wår fullkomliga rättfärdighet i Christus.

Men o, är detta sanning, då borde ju wi wakna häröfwer, med
stor fröjd upplyfta wåra hufwuden och ewinnerligen prisa en sådan nåd
och frihet. Ja, det är ock alldeles icke nog att endast förstå detta, wi
måste ock beständigt öfwa oss att i samwetet tillämpa det. Härom skrifwer
Luther: "Med dessa ord skulle en menniska kunna wärja sig och
bestå emot djefwulens ingifwelse och anfäktning, det ware sig af förr
begångna eller närwarande synder; så nemligen, att man skiljer wida från
hwartannat dessa twå,<b> samwete</b> och <b>utwärtes lefwerne</b>, <b>tro</b> och <b>gerning</b>.
Således om lagen will tränga sig på mig och förskräcka mitt hjerta, så
är hög tid, att jag gifwer den kära lagen orlof, och om han det icke will,
jag då dristeligen slår ifrån mig hans hot och säger: Jag will gerna
göra och främja goda gerningar, hwar jag kan, i sin tid, när wi komma
ibland menniskor; men här, hwarest mitt samwete skall stå inför Gud,
will jag intet weta deraf; låt mig här wara i fred och säg mig intet
om mitt görande eller låtande; här hörer jag hwarken Moses eller
fariseerna, utan här skall Christus ensam regera och wara mitt allt. Men
huru? Om jag ännu alltid har synd hos mig, så är det ju icke rätt?
Swar: Ja, det är sannt, jag är ju en syndare och gör orätt; men
derfore må jag icke förtwifla eller fara till helwetet eller fly för lagen.
Ty jag har ännu en rätt och en gerning utöfwer Moses, hwarigenom
jag fattar Honom, som har fattat mig, och håller mig wid Honom, som
har i dopet undfått mig och lagt mig i sitt sköte, samt genom 
evangelium försatt mig i delaktighet af alla sina egodelar och bjuder mig att
tro på sig.

"Detta är endast de <b>christnas</b> konst och lärdom och hörer endast dit,
der Christus allena bör regera, och samwetet har att handla med Gud.
Det predikas icke för grofwa, fräcka och lösaktiga menniskor." Ty märk
slutligen, att här åter står: "<b>Hwar och en</b> som tror." Det är endast
för den, som tror, Christus är till rättfärdighet. Du tänker: Saken
är öfwermåttan tröstlig; men huru skall jag ock weta, att allt detta
tillhör <b>mig</b>? Swar: Här står uttryckligt: <b>Hwar och en som tror</b>. Är du
en sådan, som lefwer antingen i sorglös fåfänglighet, eller under lagisk
träldom, och ännu kan berga dig Christus förutan, så hörer wisst denna
nåd icke dig till; men har det kommit derhän med dig, att du icke mer
kan finna ro i allt, hwad du sjelf gör, utan med all din stora uselhet
hänger wid Christus, hungrar och törstar efter Christus, har din enda
tröst i Christus och ordet om Honom, så är du wisserligen en troende.
Och då gäller allt detta äfwen om dig, nemligen att det nu är slut med
lagens domsrätt öfwer dig; Gud skall aldrig mer döma dig efter lagen,
så sannt <b>Christus är lagens ände till rättfärdighet för hwar och en,
som tror</b>. Prisadt ware hans namn ewinnerligen!

O,hwilken skatt jag fått,
Jesus är min!
Det är så tryggt, så godt,
Jesus är min;

Wäl har jag daglig brist,
Men <b>bördan</b> har jag mist,
Ty den tog Jesus Christ,
Och Han är min.
Den 8 November.

<b>Hwar och en, som tror på Honom, skall icke komma på skam</b>.

Rom. 10: 11.

Hör!  Du skall icke blifwa bedragen i ditt hopp om salighet, du,
som sökt den hos Christus. Huru mörkt och twifwelaktigt det än ofta
ser ut under wandringen, skall slutet alltid kröna ditt hopp, när du blott
lefwat i tron på Honom. Detta är nu ganska snart fattadt med
förståndet, men måtte Gud wäcka oss att besinna det! Denna fråga, om
att icke "komma på skam", är en ewighetswigtig fråga. Den bör
tjena somliga till wäckelse, somliga till stor tröst. Hoppet på den 
slutliga saligheten kan wara antingen sannt eller falskt. Wi skola betänka,
att nästan alla menniskor hafwa något hopp för ewigheten. Grunderna
för menniskornas sista förhoppning äro mångfaldiga. Utom den allmänna
grunden, nemligen en blandning af Guds barmhertighet och egen förtjenst,
har ock hwarje otrogen wanligen något särskildt, hwarpå han hoppas,
som skall mildra hans skuld, eller rentaf innebära en förtjenst. Men må
detta wara, hwadhelst någonsin kan nämnas eller tänkas, så skall alltid
deras hopp på den yttersta dagen komma på skam. Endast de, som i biblens
mening "tro på Sonen", skola krönas med salighet i hans tillkommelse.

Men nu är det just dessa, hwilka under pröfwotiden så ofta
anfäktas med denna fruktan: "Blott jag icke ändå, efter allt hwad jag trott på
Herren Jesus, till slut kommer på skam." Så många och swåra äro
de trognas pröfningar, så mäktigt deras inneboende förderf, så
bekymrande deras brister och swagheter, så underlig och dold deras Herres nåd, så
olika och förbryllande hans regering och slutligen så grymma djefwulens
glödande skott, att mången trogen själ har med oro tänkt: "Ho wet,
om jag icke tror och tror så länge, tilldess jag stannar i fördömelsen."
Den ena har sin wärsta anfäktelsekälla i någon mycket ihärdig frestelse,
som han med all bön och andra nådens medel aldrig blir rätt fri, utan
ännu alltid drages med; den andra ser sitt hela lif så fullt med synd,
försumlighet och otrohet, att han icke kan anse det möjligt, det Guds
Ande bor hos honom; den tredje lider af en så bekymrande torrhet och
kallsinnighet, en så stor brist på allwar, angelägenhet, syndasorg,
bön m. m., att han fruktar, det han är en skrymtare, afsomnad, 
andligen död. Då blir frågan: Månne blott det enda, att jag ännu tror
på Jesus, hänger wid Honom, icke kan umbära Honom, skall betrygga
mig mot all fara? Swar: Då du genom tron blifwit en ny menniska,
som ännu alltid hänger wid Christus, kan wäl ännu mycket wara hos
dig att bestraffa, beklaga och förbättra; med det enda, att du likwäl
lefwer i tron på Christus, är du dock ett nådebarn, intager du dock 
himmelen. Måste du ock ännu alltid känna en så mäktig strid emellan 
köttet och Anden, som apostelen omtalar i Rom. 7: 15—25, och du måste
med honom utropa: "Jag arma menniska, ho skall lösa mig från denna
dödens kropp ?" så kan allt detta elände dock icke bewisa, att tron är
falsk, ej heller tillintetgöra det ewiga nådeförbund, i hwilket du står 
endast genom tron på Christus, och genom hwilket allt elände skall wara
under förlåtelse. Det är dock "ingen fördömelse för dem, som äro i
Christus Jesus". Med <b>det enda</b> att någon "har Sonen, har han lifwet".
Ja, apostelen säger, att då någon med hjertats tro bygger på den enda
grunden, Christus, om han ock derpå bygger så illa, att hans werk
warder förbrändt, och han "lider skada", han mister sin lön för sitt byggande,
"warder han likwäl <b>sjelf salig</b> — dock såsom genom eld". Märk! för
den enda omständigheten, att han med hjertats tro byggde på den rätta
grunden, måste han dock blifwa salig, fastän han byggt så illa, ja, fastän
han t. o. med i läran byggt så illa. Mycket mer skall all den brist,
som wi sjelfwa (ej blott efter den sanna läran, utan ock efter ett heligt
sinne) ogilla, fördöma, begråta, hos oss sjelfwa bestraffa, wara under en
beständig förlåtelse för den Herrens Christi förtjenst och förswar, på
hwilken wi tro. Sådant wittnar Skriften öfwerallt. Sådant säger oss
detta språk: "Hwar och en, som<b> tror på Honom</b>, skall icke komma på
skam." Wi hafwa <b>endast genom Honom</b> en ewig nåd, ja ett nåderike,
hwilket skall wara wäldigt öfwer alla de brister, som ännu widlåda och
bekymra oss. Dertill är Christus gifwen, att Han skall wara en werklig
frälsare och förswarare, och då icke för några blott tänkta och inbillade,
utan för werkliga synder. Prisadt ware hans <b>namn</b>! "Hwar och en,
som tror på <b>Honom</b>, skall icke <b>komma på skam</b>."

I Jesu namn jag funnit frid
Mot jordelifwets sorg och strid,
Mot mina synder många.
Jag sökte wäl först andra stöd,
Men fann blott sorg, blott qwal och nöd,
Ehwart jag mig än wände.

I Jesu namn jag ännu ser,
Hur nåden öfwerflödar mer
Än alla mina synder.
Hur Herren Gud förbarmar sig,
Hur innerligt Han älskar mig,
Fast döden jag förtjenat.

Den 9 November.

<b>Si, jag gör allting nytt</b>. Uppb. 21:5.

Då  allt det nya, hwilket Herren werkar uti oss genom 
evangelium, utgör det påtagliga bewiset på en werkligt skedd <b>födelse</b> af Anden,
på ett "nytt kreatur", en ny skapelse, är det ganska wigtigt att wäl
betrakta det. Må wi derföre något närmare beskåda dessa nya ting,
som hos hwarje pånyttfödd menniska wisa sig. De bestå icke blott i en
ny andlig syn och hörsel, utan ock i ett nytt hjerta, nya tankar och nytt
tal, nytt lefwerne och nytt förhållande till hela werlden. Förut sågo
och hörde wi t. ex. Guds domar och tillsägelser alldeles så, som hade
wi icke sett eller hört dem; och detta äfwen då, när wi höllo ordet för
Guds eget ord. Wi sågo med ögonen, hwad det sade oss, wi hörde det
med öronen, men wi kunde icke förnimma det. Wi kunde se och höra
det, som innebar wår dom till ewig död, och kunde dock genast förgäta
det, kunde dock äta, dricka och sofwa derpå. Och likwäl höllo wi det
för Guds ord! Nu åter se och höra wi så, att det tager uti oss, att wi
blifwa både förskräckta och tröstade, både bedröfwade och glada, ja, att
det gifwer riktningen åt hela wårt lif. Förut kunde wi tänka fritt och
efter eget tycke äfwen i andliga ting; nu åter hafwa wi ett alltid
afgörande rättesnöre för wåra meningar derom, nemligen Guds ord.
Förut kunde wi hysa ganska goda tankar om oss sjelfwa och hade tröst
och mod, äfwen utan att nära oss med evangelii ord; nu åter blifwa
wi alltid nedslagna, när wi tänka på oss sjelfwa, och hafwa tröst endast
genom evangelium. Men icke blott syn, hörsel och tankar äro 
förändrade, utan ock sjelfwa <b>hjertat</b>, så att wi nu hafwa wår största lust och
glädje i sådant, som förut war oss obehagligt och widrigt; hwaremot wi
nu lida och beswäras af sådant, som förut war wår högsta lust och
käraste underhållning. Men "dermed hjertat är fullt, deraf talar ock
munnen". Förut kunde wi tala millioner ord om idel fåfängliga ting, och
detta med all lust och lätthet, men kunde på hela år icke tala en half
timme om Frälsaren och allt hans himmelska goda — wi woro andliga
dumbar; nu åter är oss intet ämne kärare än att tala om Gud, hans
ord och hans nåd. Men så är ock wårt <b>lefwerne</b> förändradt. Förut
lefde wi fritt efter wårt eget tycke och egna lustar, så långt wår egen
fördel och ära tilläto; nu hafwa wi fått både en helig håg och en helig
tuktan öfwer allt wårt lefwerne. Kortligen, wi äro såsom i en ny
werld, med nya sorger och nya fröjder, med nya sträfwanden och nya
farhågor. Wi hafwa kommit i ett nytt förhållande till Gud, till oss
sjelfwa och till alla menniskor: <b>till Gud</b>, ty då Han förut war oss en
okänd Gud eller en fruktad domare, är Han nu wår käre Fader; <b>till
oss sjelfwa</b>, ty då wi förut woro ense med wårt eget köttsliga hjerta,
hafwa wi nu en beständig strid med detsamma; till <b>werlden</b>, ty då wi
förut stodo med henne i förtroligt förhållande, frukta wi henne nu som
en fiende — såsom ock ordet lärer, att hon är en af de tre
hufwudfienderna, "djefwulen, werlden och wårt eget kött". Så är "det gamla
förgånget, och allting är wordet nytt". Detta är ju dock öfwermåttan
tänkwärdt och tröstrikt. Tänk, när wi kunna med ögonen se sådana nya
skapelser, ja, sjelfwa hjertats omskapelse, hwilken ingen menniskomakt i
werlden kan åstadkomma! Skulle wi icke wakna och prisa den store
nådefulle Guden, som gör sådana under ibland oss! Och du, som ännu icke
erfarit denna andliga omskapelse, men ser den hos andra, skulle du icke
börja att ana, det en sådan andlig omskapelse måste wara nödwändig
till salighet för hwarje menniska?

Och allt detta nya föddes uti oss endast genom nåden, genom
evangelii löfte — lagen kunde icke åstadkomma det, såsom apostelen säger:
"Han som nu gifwer eder Anden och gör sådana krafter ibland eder,
gör Han det genom lagens gerningar, eller genom trons predikan?"
Nej, endast genom löftet föddes detta nya uti oss, och det just då, när
wi förtwiflade på oss sjelfwa och allt eget görande. Derföre kallas wi med
rätta "löftets barn". Och dessa allena äro <b>Guds barn</b>, säger apostelen.
Detta är, hwad han öfwerallt inpräglar till bewis derpå, att Gud är trofast
i sina ord, fastän de otrogna förkastas; ty Guds löften gälla allenast de
sanna israeliter, och icke dem som endast "efter köttet äro Abrahams
säd". "Och hwar någon är i Christus, så är han<b> ett nytt kreatur</b>."
Så säger ock Johannes i första kapitlet af sitt evangelium om Guds
barn: "Hwilka <b>icke äro födda af blod</b>, icke heller af köttslig wilja, icke
heller af någon mans wilja, utan <b>af Gud</b>."

Välsignad min trofaste Herre och Gud,
Som tagit mig arma af nåd till sin brud,
Som födt mig på nytt till ett hopp utan like
Och skänkt mig ett ewigt bestående rike.
Den 10 November.

<b>Då sade Adam: Qwinnan, som du har gifwit mig, gaf mig
af trädet, så att jag åt</b>. 1 Mos. 3: 12.

Här träder Adams förderf och ondska rätt i dagen. Han har fått
en bestämd fråga, om han icke syndat; han kan derföre icke undgå att
tala om sjelfwa saken; men hwad gör han? Han har icke ett ord af
sann erkänsla, utan söker endast att undskylla sig: "Qwinnan, som du
har gifwit till mig, war orsaken, att jag åt." Detta är det första, som
utmärker de fallna menniskorna, att de icke wilja widkännas sin synd,
utan wilja göra sig oskyldiga. När Herren genast wände sig till
qwinnan och frågade: "Hwi har du gjort det?" hade hon samma art som
Adam, hon för samma tal, nemligen att hon hade blifwit förledd af
en annan — hon sade: "Ormen beswek mig, så att jag åt." Denna
art är så utmärkande för menniskans natur, att wi ock finna den hos
späda barn, så snart de börjat tala. Är något litet fel begånget
genast söka de att skylla det från sig på någon annan. Denna odygd 
finnes hos dem, förr än de någonsin lärt den utifrån, det är dem medfödt.
Denna wår natur uppenbarar sig beständigt i större och mindre ting:
först inför menniskor, att ingen will taga skulden på sig, ingen will 
bekänna sina oarter, utan öfwerhölja eller förswara dem, äfwen fastän man
inwärtes känner sig skyldig; för det andra inför Gud, att man aldrig
will stanna för hans domar och gifwa dem rätt öfwer sig, utan alltid
söker urskulda och ursäkta sig, hwilket är grunden till all säkerhet,
obotfärdighet och osalighet. Men blir menniskan då hårdare angripen och
pressad af Guds lag, då stiger ondskan ännu högre — då blir hon ock
bitter mot Gud sjelf, som skapat oss och gifwit oss sin lag. Detta är
det andra, som wi finna i Adams swar. Han icke blott urskuldar sig
sjelf, utan will ock skjuta skulden på sjelfwa Herren Gud, då han säger:
"Qwinnan, som du har gifwit mig, gaf mig" etc. Här märkes tydligt,
att han dermed will förekasta Gud, att Han gifwit honom qwinnan.
Han hade eljest kunnat säga blott: <b>qwinnan</b> eller <b>min hustru</b> — helst
nu icke fanns någon mer qwinna — men han tillägger med flit: <b>som
du gifwit till mig</b>. "Derföre", såsom Luther säger, "äro dessa ord fulla
af owilja och wrede mot Gud, såsom wille han säga: Denna smuts har
du sjelf kastat på mig. Hade icke du gifwit mig qwinnan, utan
gifwit henne en egen lustgård, så att hon icke bott hos mig, skulle wäl
jag hafwa blifwit utan synd; men att jag nu har syndat, är din egen
skuld, emedan du har gifwit mig qwinnan." Se nu, hwilken gruflig
ondska, som intagit den nyss så rena och goda menniskan. Då Adam
hade bort löpa den barmhertige Fadren tillmötes, kasta sig ned för hans
fötter, med bittra tårar bekänna sin grufliga synd och bedja om
förlåtelse, då börjar han först med att gifwa falska och undwikande swar,
börjar skylla på Guds röst och den af Gud skapade nakna kroppen,
såsom orsaken till hans flykt. Sedan när Herren rakt frågar honom, om
han icke syndat, då börjar han med bestämda ord urskulda sig, ja, till
och med förekasta Gud, att <b>Han</b> wore skulden till hans fall, emedan
Han gifwit honom qwinnan. I stället för att säga: Jag har syndat,
säger han härmed: Du, Gud, har syndat, som gaf mig qwinnan. Här
se wi uti Adam, huru alla menniskor äro och göra, när de syndat och
förnimma lagens röst i samwetet, men ännu intet evangelium och
ingen tro intagit och förändrat deras hjertan. Hade Gud genast ropat:
Adam, du har förlåtelse. Jag wet, huru du syndat, men jag har
förlåtit det, då skulle Adam med innerlig förödmjukelse hafwa ångrat och
bekänt och på det högsta förbannat sin synd och sagt: Jag har syndat,
jag har syndat! Barmhertige Fader, förlåt mig! Men emedan hoppet
om förlåtelse ännu icke fanns hos honom, utan endast Guds dom,
fruktan och bäfwan, war hans hjerta tillslutet, hårdt och bittert emot Gud.
Och här hjelper icke, att man ser, att allt detta är illa — man
<b>kan dock icke annat</b>, så länge icke nåden eller Guds förlåtelse uppwärmt
och förödmjukat hjertat. Eva såg utan twifwel, huru illa Adams
urskuldande lyckades, och hade bort deraf taga lärdom, så att hon hade
gifwit Gud äran, bekänt synden och i ödmjukhet bedt om nåd och
förlåtelse. Men nej! hon gör straxt derefter på samma sätt som Adam,
hon är alls icke bättre. Liksom<b> han</b> hade skjutit skulden på qwinnan,
skjuter hon skulden på ormen, hwilken ock war Guds kreatur. Som wille
hon säga: Ormen, hwilken du, Gud, har skapat och låtit gå omkring i
paradiset, beswek mig. Så anklaga de Skaparen och urskulda sig sjelfwa.
Så går det ännu alltid: på otron följer alla wåra krafters och lemmars
olydnad; på olydnad följer urskuldande. Synden will icke wara synd,
eller straffas såfom synd, utan will heta oskyldighet; och när hon icke det
får, då straffar hon Gud för lögn och blir så, ifrån en <b>mensklig</b> synd, helt
och hållet en djefwulsk; och sålunda öfwergår otron till Guds hädande och
olydnad till Skaparens anklagande. Och detta är då sista graden af 
synden, nemligen att häda Gud och tillräkna Honom synden, likasom den
komme ifrån Honom. Sådant finna wi här hos Adam och Eva.

Hwart flyr jag för Gud och hans heliga lag?
Den drabbar mig nära och fjerran.
Hur skall jag på domens förfärliga dag
Wäl kunna bestå inför Herran?
<b>Gud ware mig syndare nådig</b>.

O, Jesu, ditt blod, hwilket talar så mildt,
Ditt blod, som från korset flöt neder,
Gif, att det på mig ej må blifwa förspildt!
På dig jag förtröstar och beder:
<b>Gud ware mig syndare nådig</b>.
Den 11 November.

<b>Efter wi hafwa densamma trons ande, som skrifwet är: Jag tror,
derföre talar jag; så tro wi ock, derföre tala wi ock</b>.

2 Cor. 4: 13.

Här säger kanske någon: "Men det finns ju likwäl så många fromma
christna, hwilka aldrig hafwa denna art att wilja <b>tala om, det de tro</b>,
men bewisa sin tro med sina gerningar." Derpå swaras endast: Hwar
står det skrifwet? Hwar står det i Guds ord, att sådana äro christna,
hwilka aldrig hafwa lust att tala om Christus? — "Men de äro ju så
<b>fromma</b>?" — Jo, och dock: Hwar står det skrifwet, att de äro <b>christna</b>?
Fromhet, en stilla, redlig och menniskowänlig wandel, kan komma från
många källor, utan att wara trons frukt. Hwar står det skrifwet, att
de, som fått en så stor skatt i hjertat, som Christus är, kunna tiga om
Honom? Med Skriftens ord och exempel för ögonen kan endast så
mycket medgifwas, att wissa späda och eljest swaga barn i nåden kunna till
en tid, eller wissa tider, wara andligen stumma; men aldrig war det
Guds mening, att de skulle alltid så förblifwa. Till en tid kunde Joseph
af Arimathia wara Jesu lärjunge "<b>lönligen</b>, af rädsla för judarna";
det war ock en tid, då Nicodemus gick endast under nattens slöja till
Jesus; men på en annan tid framträdde de båda med en öppen
bekännelse. Det är helt annat, om wi af swaghet, för menniskofruktan eller
köttets tröghet, stundom tiga om Herren; sådant kan ännu alltid hända
de trogna och står äfwen alltid under förlåtelse, emedan de för all synd
och brist söka både förlåtelse och ny kraft wid nådestolen. Men helt
annat är det, om wår tro och andlighet är af sådan art, att den aldrig
medfört denna inre lust och drift att bekänna Jesus. Här måste Guds
ord gälla mer än alla menniskors tankar och tycken. Och nu lärer Guds
ord uttryckligt, såsom wi redan sett, först att det ligger i sjelfwa 
naturen, att wi gerna tala om det, som uppfyller hjertat; för det andra
att den sanna tron uppfyller hjertat med stora, himmelska skatter, samt
med nit om Herrens ära och själars wäl, och att allt sådant då måste
wilja framträda äfwen i wårt tal. Widare lärer Guds ord, att de
trogna i alla tider bekänt Jesus, icke blott med gerningar, utan också
<b>med munnen</b> — "deraf talar <b>munnen</b>", sade Herren Christus. Och
Skriften lärer, att de talat icke blott på uppfordran, utan af <b>hjertats
fullhet</b> — "dermed <b>hjertat är fullt</b>, deraf talar munnen". Så säger Herren.

Af allt detta följa nu isynnerhet trenne wigtiga lärdomar. Den
första: Har du ännu aldrig fått den arten, att det blifwit din lust att
tala om det andliga; har du ej heller det kärleksnitet om Herrens ära
och andras frälsning, att du önskar dig kunna tala något, som kunde
tjena dessa wigtiga ändamål, så tag för afgjordt, att du icke ännu 
erfarit, hwad den lefwande tron är, utan att, om du ock af alla anses
för en christen, du är i någon falsk, sjelfgjord fromhet. Will du då
hjelpa saken på det sättet, att du nu börjar bemöda dig att tala om
Jesus, för att så erhålla det tecknet på den lefwande tron, så heter detta:
att endast göra något för att bedraga sig sjelf. Skriften talar om en
bekännelse, som går af den <b>inre håg och drift</b>, hwilken werkas af sjelfwa
tron, icke en bekännelse som kommer af ett framtwingadt bemödande.
Nej, låt öfwertyga dig, att du saknar sjelfwa <b>källan</b> till bekännelsen,
den lefwande tron. Klaga då denna nöd för Herren och gif dig icke
tillfreds, förrän du kommit till en sådan tro, som sjelf medför de
werkningar, hwilka du i hela Skriften finner i alla tider hafwa följt af den
sanna tron. — Den andra lärdomen är denna: Har du genom Guds
stora nåd kommit till en sådan tro på Jesus, att det blifwit din lust
att tala om Honom med dina wänner och att kunna wittna om Honom
till andras wäl och till hans ära, om du ock dagligen förödmjukas af
stor swaghet och försumlighet häri; men märk, om det dock är din <b>lust</b>,
och du har den arten, att när du upplifwas i din tro, du ock får en
förökad lust och kraft i bekännelsen — så wet, att alla dina brister 
oaktadt detta wittnar, att Herren gjort nåd med dig och werkat i dig den
tro, som wår text och hela Skriften omtalar. Uti kött och blod ligger
aldrig denna lust att tala om Jesus, detta kärleksnit om själars 
frälsning och Herrens ära. Så skall Guds werk igenkännas af dess frukt,
äfwen af "läpparnas frukt, de hans namn bekänna". — Den tredje
lärdomen är: Om du erfarit allt detta och ännu efter anden har lust att
wittna om Herren, men köttets tröghet, werldens fiendskap eller 
wänskap, med flera omständigheter, förhindra dig: <b>waka</b> då och <b>bed</b>, att du
icke här följer köttet och blir <b>Anden</b> olydig; ty då kan åter Guds
werk i dig förqwäfwas.

Har du mod att följa Jesus,
Hwad det än må kosta dig?
Har du mod, när werlden hånar
Och till motstånd reser sig?

Ack, har <b>Christus</b> endast blifwit
För ditt hjerta <b>riktigt stor</b>,
Se då måste du bekänna
Inför werlden, hwad du tror.

Pröfwa dig — det gäller lifwet.
Den, som ej är <b>med</b>, är <b>mot</b>!
Har du hittills motstått Herren,
Fall i dag till korsets fot.

Bed om tillgift, bed om rening
Uti Jesu Christi blod!
Bed om nåd att följa Honom,
Bed om heligt hjeltemod.
Den 12 November.

<b>Mitt rike är icke af denna werlden</b>.  Joh. 18: 36.

Hwad ett rike af denna werlden är, det se wi med ögonen, det
"kommer med utwärtes åthäfwor", med yttre prakt och anseende, makt,
härar, wapen, ära, titlar och allehanda anstalter, som tjena för detta
yttre lekamliga lifwet. Christi rike åter är ett andligt och osynligt rike,
för menniskoögon föraktligt och eländigt, och tjenar icke för detta lifwet,
utan för wårt ewiga goda och för en annan tid. Emot wårt
allrastörsta onda, det andliga och ewiga, hafwa alla werldens riken ingen
hjelp.<b> Synden</b> böjer de mäktigaste konungar under sitt wälde; <b>djefvulen</b>,
"denna werldens furste", twingar alla konungar och furstar att tjena sig,
då de icke flytt till Christus och blifwit af Honom förlossade; för <b>döden</b>
nedlägger hwarje konung sin spira och låter stilla bortföra sig, ja, den
ewiga <b>fördömelsen</b> drabbar lika wisst en obotfärdig konung som någon
annan menniska. Således, för detta ewiga onda hafwa werldens riken
ingen hjelp, men här är det, som Christi rike skall tjena oss. Christi rike
har wäl i werlden intet anseende, det är för menniskors ögon eländigt
och jämmerligt, såsom dess konung war, då Han stod kindpustad, bespottad
och försmädad inför Pilatus. Hans rike synes alltså högst eländigt, det
skyddar icke mot förakt af werlden, icke mot förtryck af menniskor, icke
mot kors och lidande, icke ens mot frestelser och anfäktningar af synden
och satan, nej, det drager hellre allt sådant öfwer oss. Men för Guds
wrede och den ewiga döden skyddar det; från synden, både dess straff och
herrawälde, befriar det; från djefwulens hela regering och öfwermakt 
frälsar det; mot helwetet och den ewiga elden bewarar det. De menniskor,
som tro på Christus och äro i hans rike, skola icke dö ewinnerligen, utan
när den lekamliga döden gör slut med det eländiga jordelifwet, då skola
de först börja att rätteligen lefwa — likasom Christus just då ingick i
sin herrlighet, när han blef dödad. Sådant är Christi rike, sådan hans
mening i de orden: "Mitt rike är icke af denna werlden".

Men detta skola wi isynnerhet inprägla hos oss genom bilden af
sjelfwa <b>konungen</b>; ty äfwen dertill skulle Christi djupa förnedring och 
lidande i så gripande drag framställas för wåra ögon, att de trogna i
alla tider skulle uti Honom se en föreblid till deras egen wäg genom
lidande till herrlighet. Och så nedslående och besynnerlig blir oss ofta den
wägen, eller Christi rike på jorden, att också dess egna mest upplysta
medlemmar oupphörligt förbryllas deröfwer. Derföre måste du wäl och
flitigt betrakta konungen såsom ett exempel på rikets art och beskaffenhet.
Öfwa dig då isynnerhet uti att wäl <b>sammanhålla de stora motsatserna</b>
hos Christus, motsatserna mellan <b>väsendet</b> och <b>utseendet</b>. Se, hwilken
stor och herrlig person! Och se, hwilken djup förnedring, hwilket 
ömkligt utseende! Till personen och i werkligheten är Han den store "ärans
konung", Fadrens enfödde Son, åt hwilken äfwen såsom menniska 
Fadren "gifwit all makt i himmelen och på jorden" och gifwit "ett namn,
som är öfwer alla namn, att i Jesu namn alla knän skola böja sig, deras
som äro i himmelen, på jorden och under jorden, och alla tungor skola
bekänna, att Jesus Christus är Herren, Gud Fader till ära". Sådan är
konungen i werkligheten. Men se, hwad deraf synes på Honom. Han
födes i en stallkrubba, Han är genom hela sitt lif den mest "föraktade
och wanwördade, full med wärk och krankhet", så fattig, att när
"räfwarna hade kulor och fåglarna under himmelen nästen, hade menniskans
Son intet, der Han kunde luta sitt hufwud till"; och när Han håller
sitt betydelsefulla, hos profeterna förebådade intåg i Jerusalem, då rider
Han på en lånad arbetsåsna med sina fattiga lärjungars kläder till sadel.
Är detta den store ärans konung, om hwilken profeterna sjungit ifrån
werldens begynnelse? Ja, Han är densamme, "ärans konung, Herren,
mäktig i strid". Men så alls intet synes det nu, att man icke kunnat
undra, om alla menniskor frestats att hånle åt hans konunganamn och
säga: Det är då wisst en tiggarkonung.

Läggom nu härtill den åsyftade lärdomen, att <b>sådan som konungen
är, sådant är hans rike</b> — ett rike af de skarpaste motsatser, den största
ära och herrlighet inför Gud, men under den största uselhet inför oss
sjelfwa och alla menniskor. Hans rike är ett <b>rättfärdighetens och fridens
rike</b>, och då är der på samma gång också en beständig synd och strid och
oro. Hans trogna äro i den allrahögsta nåd och ära inför Gud, äro
icke mindre än Guds barn, "söner och döttrar, säger allswåldige Herren",
ja, wi äro Christi bröder och medarfwingar, som skola "skina såsom solen
i wår Faders rike"; och då gå wi här på jorden ofta såsom alldeles
öfwergifna af Gud, såsom wore wi under hans wrede för wåra synder.
Då skola wi ihågkomma wår konungs gestalt, och att det just tillhör hans
rike, att den stora nåden och herrligheten skola här i tiden wara fördolda
under all jämmer och uselhet, på det <b>tron</b> skall hafwa en beständig öfning.

Ditt helga rike är ju ej
Af denna werlden, Herre,
Och aktas ej af werlden — nej,
Hon ser det ej — dess wärre!
Hon ser de christnas skröplighet,
Men aldrig deras herrlighet
Och deras konungs ära.

Pris dig, pris dig, o Jesu kär,
Du konung utan like,
Att jag, så arm och swag jag är,
Fått syn på detta rike,
Att jag får, ewigt glad och fri,
En innebyggare deri
Om dina under sjunga.
Den 13 November.

<b>Ditt ord är mina fötters lykta och ett ljus på mina wägar.</b>
Ps. 119: 105.

Betänk då, huru grymt de behandla sina själar, hwilka förneka dem
detta gudomliga ljus, Guds ord. Gud har nådeligen skänkt oss af 
himmelen ett synligt medel, hwaruti Han sjelf bor och werkar, och på hwars
rätta och flitiga bruk hela den ewiga saligheten hwilar. Och likwäl ser
man icke blott den blinda, grofwa werlden förakta och trampa dessa
perlor, utan, hwad som är än förskräckligare, de som en gång warit
upplysta och smakat det goda Guds ord, de låta ofta werlden och köttet så
hindra sig från ordet, att kanske hela dagen går förbi, utan att de
anwända en enda stund till själens spisande, för att icke säga hela weckan.
Eller om de en stund hastigt slå sig ned wid ordet, äro tankarna och
hjertat så uppfyllda af de werldsliga tingen, att såsom ett stormigt och
swallande haf omöjligen kan uppwärmas af solens strålar, hela frukten af
ett sådant umgänge med ordet blir endast förökad ledsnad derwid. Guds
ord will annammas med en stilla, betraktande ande, om det skall
uppwärma hjertat. Men hindret är: det myckna jordiska, eller hwad Jesus
menade med de "törnen, som förqwäfde den goda säden", nemligen 
"lifwets wällust och lefwernets omsorger", köttslighet, tröghet och de 
mångahanda bekymren och göromålen, hwilket allt nu är för den tjusta 
själens öga wigtigare än det himmelska. Nu heter det: "Jag har icke tid
att så flitigt öfwa ordet, ty det och det måste göras." Och märk, detta,
som måste göras, är något jordiskt, och det, som kan uraktlåtas, är det
himmelska, som nu betyder mindre! Så är nu själen tjust och förblindad!
Du säger: "Kallelsens pligt är en helig pligt, som icke får försummas;
och den, som icke försörjer sitt hus, är wärre än en hedning". Men Jesus
säger: "Det ena skall du göra, och det andra icke låta". Om du skött ditt
embete och ditt hus på det fullkomligaste, men låtit nådens lif bortdö, kan
det troget skötta embetet icke frälsa dig i döden och domen. Och den, som
föregifwer, att ditt hus eller ditt embete skall lida på de stunder, du egnat
åt Guds ord och bönen, är blott tjusaren, den gamle ormen, samt hedningen
i ditt bröst, ditt hjertas otro, som icke wet af någon Guds wälsignelse,
som icke aktar det himmelska, som hellre bortleker och bortpratar tio stunder
än anwänder <b>en</b> till Guds ords betraktande. O, hwilket hedniskt förakt
för Gud och din odödliga själ! Du har tillfälle till det saliga, höga och
ärofulla umgänget med himmelens och jordens Herre, din frälsare och
saliggörare, att höra Honom tala, hwilket sker i ordet, och att tala till
Honom, hwilket sker i bönen; och du säger, att du har icke tid dertill
 - men att höra och tala fåfängliga ting bland menniskor, dertill har
du tid! Detta må wäl heta att wara tjust af djefwulen. Du har nu
för dina göromål icke tid att till själens näring anwända <b>en</b> timme af
dygnets tjugofyra. Men tänk, om Gud slår dig och låter dig ligga
sjuk ett år, nog står werlden ändå! Då har du ringa tacksamhet af det
werldsliga, som du så troget skött; det kan nu icke hjelpa dig. Och Gud
och hans ord har du föraktat — icke will du wäl nu anlita detta
föraktade om hjelp?

När följden af Guds ords försummande blir den, att du dagligen
afmattas till den inwärtes menniskan, tron fördunklas, gudsfruktan och
alla nådekrafter förswagas, då klagar du kanske öfwer swaghet och 
frestelser, dem du icke öfwerwinner; men huru war detta att wänta? Att
du skall öfwerwinna det onda i dig, nådens medel förutan, det wäntar
hwarken Gud eller menniskor. Nej, sådana krafter ligga icke i 
menniskan; och det är derföre, Gud gaf oss medlet ofwanefter. Men deremot
om du rätt brukade detta medel, skulle ingenting, som tjenar till lif och
gudaktighet, wara omöjligt. Om du säger, att du försökt och läst Guds
ord, men ändå icke blifwit bättre, måste händelsen wara en af dessa
twå: Antingen förstår du icke, hwad bättring är; du menade, att du
skulle i hast uppnå en wiss höjd af kraft, fromhet och helighet, och wisste
icke, att wägen dertill gick genom förnedringens och fattigdomens dal,
samt att dertill hörer, att du icke skall se dig sjelf bättre och bättre, utan
twärtom. Eller ock, om du werkligen ännu är slaf under synden, ännu
icke fått nytt lif, ny lust, nya andliga krafter, då har du wisst icke 
<b>rätteligen</b> brukat ordet. Tilläfwentyrs har du förwandlat Guds ordning och
sökt först öfwerwinna det onda i dig, innan du skulle tillegna dig Christi
förtjenst; först bära frukt, innan du skulle inympas i Christus. Begynn
nu lyda ordet, som säger: "Fly först till Jesus, tigg om nåd, mot
syndens makt skall se´n bli råd." Låt den djupa egenrättfärdigheten fara
och kasta dig, sådan du är, med <b>alla</b> brister och motsägelser i nådens
famn, och du skall så erfara, "att der synden öfwerflödade, der öfwerflödade
då nåden mycket mer". Och si nu, nu skall denna öfwerflödade nåden
så glädja, smälta och förwandla ditt arma hjerta, att det icke mer skall
hafwa smak på det onda, som nyss höll dig fången; att det goda, som
du icke förmådde, skall nu blifwa din lust. Så lärer ordet. Anwänd
det med lydaktighet, så är dig ingenting omöjligt, som är nödigt till salighet.

<b>Ditt ord</b>, o Jesu, skall bestå,
Dess wärde kan ej falla;
Hur wildt än otron rasa må
Och syndens wågor swalla,
Du har ändock för ewig tid
Uti rättfärdighet och frid
Ditt rike derpå grundat.

Wisst synes det, o Jesu kär,
Som skulle det gå under,
Wisst stormar det än här, än der,
Som bäfwade dess grunder.
Men ack, det <b>synes</b> endast så -
Ditt <b>ord</b> det står och skall bestå,
När jord och himmel falla.
Den 14 November.

<b>Så kläden eder nu såsom Guds utkorade, helgon och älskliga,
uti hjertans barmhertighet, wänlighet, ödmjukhet,
saktmodighet, långmodighet</b>.  Col. 3: 12.

Se nu hwilka kostliga saker, som skola pryda Guds utkorade, 
helgon och älskliga! Först erinrar apostelen om de höga titlar, som
tillhöra de trogna, och will, att wi skola wara klädda efter wårt stånd,
nemligen såsom det egnar och anstår Guds utkorade, helgon och älskliga.
Sådan är ock samma apostels förmaning i Eph. 4, då han säger:
"Så förmanar jag nu eder, att I wandren, såsom tillbörligt är i den
kallelse, deruti I ären kallade, med all ödmjukhet, tålamod. Märk:
"såsom tillbörligt är i eder kallelse." Det, som är mycket tillbörligt eller
passande för werldens barn, kan wara alldeles otillbörligt och
opassande för ett Guds barn. T. ex. att behålla sitt goda för sig, eller
att wara högfärdig och flärdfull, eller gå till rätta med en trätobroder,
eller tala många fåfängliga ord, det är något, som är en allmän sed i
werlden, och något, hwarpå ingen undrar. Men för ljusets barn wore
det otillbörligt; de skola gå en motsatt wäg mot werldens barn. Det
anstår icke konungabarn att gå klädda såsom tiggarbarn. Efter I nu
ären Guds utkorade, helgon och älskliga, säger apostelen, kläden eder så,
som det anstår och egnar sådana.

Wi wilja nu beskåda sjelfwa klädnaden. Först nämnes hjertans
barmhertighet eller barmhertighetens innersta, hwilket betecknar en
innerlig och brinnande barmhertighetsrörelse i hjertat, hwaraf sedan följer
warkunsamhet, dels uti att förlåta en felande, dels uti att hjelpa en
behöfwande eller nödställd. Detta är således motsatsen mot det kalla,
sjelfwiska sinnet, som blott ser på sin rätt. Detta är i de trognas
hjertan egentligen en delaktighet af Guds natur och af just det innersta och
mest utmärkande i Gud, hwilken innerliga barmhertighet Gud sjelf på
många ställen uttrycker, t. ex. då Han säger: "Är icke Ephraim min
älsklige son och mitt kära barn? Jag kommer ihåg, hwad jag har talat
med honom; derföre brister mig mitt hjerta för hans skull, att jag måste
förbarma mig öfwer honom, säger Herren." Detta är wår Guds
innerliga barmhertighet, hwilken i alla hans barn bör återspeglas, såsom
Christus säger: "Waren barmhertiga, såsom eder Fader är barmhertig",
och åter: "På det I skolen wara eder Faders barn (eller afbilder), ty
Han låter sin sol uppgå öfwer onda och goda och låter regna öfwer
rättfärdiga och orättfärdiga." — Det andra stycket af wår drägt war
vänlighet, eller godhet, wälwillighet. Detta är: en benägenhet att
wara menniskor till tjenst och nytta, och som utgör en sådan skön 
prydnad på Guds utkorade, att många blott för denna egenskap blifwit
dragna till Gud och hans folk. Guds barn böra wara de wänligaste
och wälwilligaste menniskor på jorden. Det som ingen predikan förmått,
det har ofta denna egenskap uträttat. Derföre war ock hela Christi lif
på jorden idel wänlighet och wälgörenhet. Han gick omkring, görande
wäl och hjelpande alla. Den högsta upplysning och de ståtligaste ord
göra intet gagn, utan blott förbittring, der ett kallt, owänligt wäsende
stöter tillbaka. O, buru bedröfligt sådant är! Nej, de, som hafwa den
dyrbaraste kunskap att meddela, böra hafwa den inswept i det älskligaste,
wänligaste wäsende. — Det tredje stycket, ödmjukhet, som hwar och en
lätt förstår, hänger härmed nära tillhopa. När en christen, drifwen af
hjertats barmhertighet, ofta måste säga sin nästa ett warningens ord
till wäckelse, är detta i sig sjelft ett göromål, hwilket nödwändigt måste
uttydas såsom andligt högmod, hwarföre ock werldens allmännaste
beskyllning mot de trogna är, att de äro högmodiga — ehuru det är inga
menniskor, som så mycket känna och beklaga sin egen uselhet som just de
christna. Men när sjelfwa innehållet af en trogens bekännelse nödgas,
såwida wi skola tala sanning, wara af den beskaffenhet, att det
förekommer werldens barn såsom högmod, är det desto mer nödwändigt, att wi på
allt möjligt sätt uttrycka och bewisa, att wi icke drifwas dertill af 
högmod — det är nödigt, att wi icke blott i hjertat ega utan ock kläda oss
i ödmjukhet. Skulle i hjertat uppstå högmod och tycke för oss sjelfwa,
skulle wi hylla och behålla sådant, då är en större fara på färde, då är
ett djupt fall eller någon annan galenskap snart för dörren; ty Gud
står emot de högfärdiga, och då hjelper det icke med något förstånd eller
någon waksamhet att undfly den fallgrop, som sättes i wår wäg.
Derföre säger apostelen: "Hållen eder hårdt wid ödmjukheten, det skall ändå
knappt wara eder möjligt att blifwa deruti, hållen icke mycket af eder
sjelfwa, utan hållen eder lika med dem, som äro ringa; hållen eder icke
sjelfwa för kloka." — Det fjerde stycket, som wi skulle ikläda oss, war
saktmodighet, eller att man icke snart låter förtörna sig; och det femte,
långmodighet, att man icke låter uttrötta sig i det förlåtande saktmodet,
så att man skulle alldeles upphöra att tänka på någon wänskap med
den medmenniska, som pröfwar wårt tålamod.

Du will hjertat skapa om,
Derför kom, o Jesu, kom,
Drag oss du från syndens stig
Helt till dig.

Kläd oss sjelf uti den skrud,
Hwilken höfwes här din brud.
Gör oss lika med din bild,
Jesu mild.
Den 15 November.

<b>Saliga äro de tjenare, hwilka Herren finner wakande, då
Han kommer</b>.  Luc. 12: 37.

Saliga äro de tjenarena, säger Herren. Och till hwilken hög grad
saliga, det antyder Han med denna utomordentliga förklaring:
"Sannerligen säger jag eder: Han skall uppskörta sig och låta dem sitta till
bords, och Han skall då gå och tjena dem." Huru mycket detta i sjelfwa
werket innebär, det skall endast himmelens ewiga herrlighet förklara för
oss. Men något öfwermåttan stort är det; och något lika fullkomligt
sannt och werkligt är det, då denne Herre säger det — och äfwen 
bedyrar det med de orden: "Sannerligen säger jag eder." Himmelens
salighet framställes på åtskilliga ställen i Skriften under bilden af ett
gästabud eller ätande wid wår Herres bord. Det är denna bild, Herren
här begagnar. Att sjelfwa saken, som härmed betecknas, är den, att
Herren skall i den ewiga herrligheten uppfylla alla sina trogna med en
oändlig salighet, med "hans huses rika håfwor", det är nog säkert; men
utan twifwel böra denne Herrens <b>uttryck för saken</b> äfwen betänkas, då
Han alltid dermed gifwer oss några djupare blickar in uti både sitt eget
hjertelag och den sak, Han med bilden målar.

Må wi då först påminna oss den anmärkningen, man gjort wid
denna bild, deri Christus säger, att brudgummen nu skall uppskörta sig
och göra en uppassares syssla wid bordet, skall låta tjenarena sitta till
bords, och han skall gå och tjena dem — man har gjort den anmärkningen
derwid, att bilden öfwerstiger werkligheten i det menskliga lifwet,
der hellre det förhållande eger rum, som Christus omtalar i Luc. 17:
7—9, att äfwen då tjenaren hela dagen arbetat på åkern eller i
marken, man likwäl slutligen också låter honom tjena wid bordet. Det har
synts wara en alltför stark målning att nu säga, det brudgummen skall
låta sina tjenare sitta såsom herrar wid bordet, då wi se, att Christus
här med brudgummen betecknar sig sjelf, att Han skall nu uppskörta sig
och tjena sina tjenare. Men på denna anmärkning har ock ett godt
och riktigt swar blifwit gifwet. Och swaret är detta: Orsaken,
hwarföre bilden och målningen här öfwerstiger werkligheten i det menskliga
lifwet, är den, att Christus har målat efter sjelfwa den åsyftade <b>saken</b>,
den kommande motswarigheten, <b>det himmelska gästabudet</b>, och efter sitt
hjerta, sitt ewiga råd, huru Han werkligen skall hedra och fröjda dem,
som blifwa Honom trogna. Då nu hans hjertelag och höga afsigter
med oss wida öfwerstiga allt, hwad man någonsin på jorden sett, är
detta en naturlig orsak till den för wåra ögon öfwerdrifna bilden. Wi
skola wänta af Christus i den himmelska herrligheten icke något 
måttligt och tänkbart, utan något, som öfwerstiger alla menniskotankar; ty
"hwad intet öga sett, och intet öra hört, och uti ingen menniskas hjerta
är uppstiget, det har Gud beredt dem, som älska Honom". Likasom Gud
redan i skapelsen gjort så utomordentligt stora ting, att inga
menniskotankar förmå deruti följa Honom, så skall Han ock bewisa sig lika
utomordentligt stor uti den nåd och salighet, Han skall skänka sina wänner,
när Han företager sig att rätt uppfriska och fröjda dem efter mödorna.

Och hwad särskildt detta löfte angår, att Han skall låta sina
tjenare sitta wid bordet, och Han skall uppskörta sig och tjena dem, har
Herren redan gifwit exempel derpå under sin synliga wistelse på jorden,
och det isynnerhet wid twenne tillfällen. Det förra war, då Han för
sista gången hade församlat sina lärjungar för att med dem äta
påskalammet och derwid talade om, huru Han skulle en annan gång i sin
Faders rike på nytt dela med dem dess himmelska rätter, hwarpå Han
också instiftade nattwarden. Då war <b>Han</b> den <b>tjenande</b>, <b>Han</b> utdelade till
lärjungarna både af brödet och winet, och de mottogo det af hans hand
— liksom Han då ock uppskörtade sig med linneklädet och gick omkring
med wattenbäckenet till deras fötter. Detta allt war äfwen en yttre
förebild till, hwad Han en gång i den ewiga bröllopssalen skall göra
med alla sina trogna. Det andra tillfället war den morgonen wid
Tiberias haf, då Herren hade för sina hungriga lärjungar stekt fisk på
stranden och äfwen då gick omkring och gaf dem både af fisken och
brödet. På detta sätt har Han welat redan på jorden wisa, huru Han en
gång, då wår förnedringstid i werlden är slut, skall i sitt herrlighetsrike
fullkomligt förnöja, ära och fröjda sina wänner. Då<b> de</b> på
jorden en liten tid sökt hans ära, skall <b>Han</b> i himmelen gifwa dem en
ewig ära; då <b>de</b> hafwa här en tid uppskörtat sig till hans tjenst, skall
<b>Han</b> nu der uppskörta sig och tjena dem; då <b>de</b> hafwa här bekänt
Honom inför menniskor, skall <b>Han</b> nu bekänna dem inför sin Fader och
hans änglar. O, underbara byte! O, höga, utomordentliga ära! Och
hwem är den personen, som sagt oss detta? Skola wi tro Honom?
Kunna ock så herrliga löften wara sanna? Han sjelf, som heter <b>trofast</b>
och <b>sannfärdig</b>, har sagt det! Lofwadt ware hans namn ewinnerligen!

O, hwad salighet Gud will skänka
Åt sina barn i himmelen!
Här kan ej något hjerta tänka,
Ej någon tunga utsäga den.
Der är herrlighet, hwart wårt öga,
Undrande kring sig blicka må,
Der man ewigt skall Herrens höga,
Ljufliga kärlek smaka få.

Himlens manna och ljufwa honung
Får man i ewighet smaka der;
Sjelfwa lifwets och ärans konung
Se med sin´ ögon, just som Han.
Brist och fattigdom ha en ände,
Trycka ej längre sinnet ner;
Själens wanmakt och dess elände
Samwetet ej skall gnaga mer.

Den 16 November.

<b>Hwilken är för wåra synders skull utgifwen och för wår 
rättfärdighets skull uppwäckt</b>. Rom. 4: 25.

Det är detta språk, som Luther kallar ett "knippe, hwari hela den
kristna tron är sammanfattadt"; hwarföre han ock satte detta språk till
öfwerskrift i de schmalkaldiska artiklarna såsom grund för "den första och
förnämsta artikeln, från hwilken ingen christen kan wika eller något 
efterskänka, om än himmel och jord och allt annat störtade samman".
Apostelen har med en djup eftersinning författat detta språk, hwarför
det ock af oss fordrar djupt begrundande. Det innehåller, som redan
är anmärkt, en kort sammanfattning af de stora hufwudstyckena af Christi
försoningswerk och är särskildt tänkwärdt för den fördelning deraf, som
här förekommer. Apostelen säger, att Christus är för wåra synders
skull utgifwen och för wår rättfärdighets (ordagrannt: wår
rättfärdiggörelses) skull uppwäckt. När han sätter emot hwarandra utgifwen och
uppwäckt, märka wi, att med ordet "utgifwen" menas: utgifwen i 
döden. Då wi nu weta, att Skriften annars öfwerallt framställer Christi
död såsom grund för wår rättfärdiggörelse, samt att hans
försoningswerk dermed werkligen war fullbordadt, såsom Christus på korset lät
förstå med det utropet: "Det är fullkomnadt", är det något besynnerligt och
eftersinningswärdt, hwad apostelen här kan mena, då han säger, att
Christus är för wåra synders skull utgifwen och för wår rättfärdighets
skull uppwäckt. Meningen är utan twifwel denna: Uti sin död war
Kristus en syndabärare, belagd med alla werldens synder, hwilka Han
betalade med sitt lif; uti sin uppståndelse war Han såsom wår
borgesman rättfärdigad och framhade åt werlden den ewiga rättfärdigheten,
lifwet och ett oförgängligt wäsende. Uti sin död war Han "gjord till
synd för oss" och förlossade oss då ifrån syndens skuld och lagens 
förbannelse, i det Han tillfredsställde den gudomliga rättfärdigheten och
utstod den död, som war syndens lön; men hans uppståndelse utgjorde
den rättfärdighetens och lifwets seger öfwer synden och döden, som för
alla menniskor och andar krönte och beseglade hans fullbordade
försoningswerk. Såsom wår medlare och borgesman, den andre Adam, hade Han
åtagit sig att swara för alla wåra synder, att lida wårt förtjenta straff,
att fullgöra, hwad den gudomliga straffrättfärdigheten kräfde. Allt detta
fullgjorde Han, då Han gaf sig till ett offer och igenlöste oss med sitt
blod. Men med sin uppståndelse har Han icke allenast gifwit alla
menniskor ett bewis, att Han led och dog såsom helig och Guds Son, för
andras synder och icke för någon sin egen skuld; utan ock, att den 
godtgörelse för wåra synder, som Han åtagit sig, war af Fadren fullkomligt
godkänd och gillad, såsom Skiften säger, att Han är "lefwandegjord
efter Anden" och dermed äfwen "rättfärdigad i Anden", d. ä.
frisagd från alla de skulder, straff och domar, hwilka Han såsom 
menniskornas borgesman hade påtagit sig. Men då wår borgesman war
så alldeles i wårt ställe inför Guds dom, som om hela menskligheten
gjort och lidit, hwad Han gjorde och led — "efter wi det hålla, att
om en är död för alla, så äro de alla döda" — gäller detta också om
hans uppståndelse: wi woro alla i Honom innefattade för Guds ögon,
så att Han uppstod rättfärdig för alla, såsom om wi alla uppstått 
rättfärdiga; hwarföre Han ock kallas: Herren, wår rättfärdighet. Derföre
är ock Christi uppståndelse i den egentligaste mening grunden för wår
rättfärdiggörelse. Sådant har apostelen wisserligen welat säga med de
orden, att Christus är för wåra synders skull utgifwen och för wår 
rättfärdighets skull uppwäckt.

Men Christus har igenom sin uppståndelse också inträdt uti det
ewiga prestembete, genom hwilket Han beständigt "är i Guds åsyn
för oss", är i wårt ställe, "rättfärdig för orättfärdiga". "Wi hafwa
en öfwersteprest, som sitter på högra handen på majestätets stol i
himmelen och är en skaffare öfwer de heliga håfwor och öfwer det 
sannskyldiga tabernaklet." Ty "Christus är icke ingången i det heliga, som är
gjordt med händer, hwilket är en eftersyn till det sannskyldiga, utan in
uti sjelfwa himmelen, på det Han skall nu wara i Guds åsyn för oss".
Märk! "Han skall nu wara i Guds åsyn för oss". Detta är wisst wår
fullkomliga rättfärdighet inför Gud. Men hwad höra wi här? Är
Christus i Guds åsyn för oss? Är detta sannt? Då gälla wi säkert
något mer för Gud, än wi tänkt; då äro wi wisst i en hög och 
fullkomlig rättfärdighet inför hans ögon. Att Christus är beständigt i
wårt ställe inför Fadren och sköter gudstjensten för oss såsom wår 
öfwersteprest, det är wisst, säga wi åter, wår fullkomliga rättfärdighet.
Sålunda se wi, att wår rättfärdiggörelse är i alla afseenden grundad
på Christi uppståndelse.

Nu lof och pris! Jag wet ej mer,
Som återstår, så allt är färdigt.
Hwadhelst hos mig jag känner, ser,
Är Lammet dock den äran wärdigt,
Att det för mig försonat allt
Och gäller ewigt tusenfaldt
Mer än allt.

När jag är skröplig, kall och swag,
Förströdd af allt, som ögat möter,
Då har jag En, som natt och dag,
I himmelen min gudstjenst sköter;
<b>Som i Guds åsyn står för mig
Och uti allt framställer sig
Ock för mig.</b>
Den 17 November.

<b>Men nu äro wi friade från lagen, döda ifrån honom, som höll
oss fångna</b>.   Rom. 7: 6.

Apostelen framställer här lagen såsom ett fängelse, i hwilket wi
hållits fångna. Dess bud och domar woro de jerngaller, dörrar och
lås, som höllo oss förwarade till döden. Ty först bör märkas, att 
lagen redan dömer oss till döden för den synd, som blott ligger i wår
natur, ja, wi hafwa synden och döden i arf från Adam — och lagen
säger: "Förbannad är hwar och en, som icke fullkomnar <b>allt</b> det, som är 
skrifwet i lagboken, så att han gör det." Men för det andra, när wi icke tro
detta, nemligen att wi redan äro dömda, om wi ock aldrig mer 
syndade, utan wi försöka att nu med wår bättring minska wår skuld för
att winna Guds nåd, så är hela wår natur så uppfylld af ondska och
förderf, att wi oupphörligt på nytt synda och öka wår skuld,
hwarigenom samwetet beständigt stöter emot och fängslas af lagens domar,
såsom af jerngaller och lås; hwarthelst wi wända oss, blifwa wi dock
alltid "fasthållna". Ett sådant fängelse är lagen. Så säger apostelen
äfwen i Gal. 3: 23: "Förrän tron kom, woro wi förwarade
("bewakade") under lagen, beslutna ("inneslutna") till den tro, som skulle
uppenbaras." Men uti denna bild, att lagen är ett fängelse, ligger icke
blott det, att wi äro dödsfångar under dess domar, utan wi påminnas
ock häraf om arten af den fromhet, som lagen werkar. Derom talar
Luther på följande sätt: "Lagens embete är att förwara oss såsom i ett
fängelse. Detta är en ganska träffande bild, som wisar, hwad lagen
uträttar, och huru fromma han gör menniskorna. Ingen tjuf, mördare
eller röfware, som blifwit tillfångatagen, älskar sina bojor och det dystra
fängelset, der han hålles bunden. Twärtom skulle han gerna, om han
kunde, wilja nedrifwa fängelset med dess jernbojor, ja lägga det i aska.
I fängelset afhåller han sig wäl från illgerningar, dock icke af god
wilja eller kärlek till rättfärdigheten, utan derföre, att fängelset hindrar
honom. Och medan han så är innesluten, afskyr och hatar han ännu
icke synden och sitt tjufweri (twärtom sörjer han hjertligen deröfwer,
att han icke är fri och får stjäla); men fängelset hatar han, och om det
tillätes honom att utgå, skulle han stjäla såsom förut. Lagen
innesluter menniskorna både i borgerligt och andligt hänseende inom wissa
skrankor. Sådan är lagens förmåga och rättfärdigheten af lagen, att
den twingar oss till en utwärtes fromhet, i det att han hotar 
öfwerträdarena med straff och plågor. Det lyda wi då wisserligen lagen af
fruktan för straff, men owilligt och med stort missnöje. Men hurudan

är wäl en sådan fromhet, då den underlåter det onda af fruktan för
straff? Derföre är denna gerningsrättfärdighet i sjelfwa werket intet
annat än att älska synden, hata rättfärdigheten, afsky Gud och hans
lag samt tillbedja och ära den högsta ondska. Ty lika hjertligt som
tjufwen älskar fängelset och hatar stölden, lika hjertligt lyda wi lagen,
göra, hwad han befaller, och underlåta, hwad han förbjuder, då wi äro
fångna i honom."

Sådan är wår fromhet under lagen. Huru helt annorlunda blir
det icke i hjertat, när en i detta lagfängelse utpinad, fördömd och 
förlägen själ på en gång får allt till skänks, då allt, hwad hon under 
lagen arbetat på och sökt efter hos sig sjelf, skänkes henne af en annan,
och hon får nu se Gud i ett alldeles nytt ljus, såsom en huld Fader,
hwilken endast wäntar att få göra oss godt, och derföre äfwen på detta
sätt utmattat oss under lagen. När en själ förstår, att alla lagens
kraf och domar hufvudsakligen åsyftade att utmatta och nedslå oss, på
det wi skulle öfwergifwa det fruktlösa sträfwandet att med egen 
rättfärdighet bestå inför Gud; att Han will gifwa allting såsom en fri
gåfwa, både rättfärdighet och helgelse — när en utmattad själ förstår
sådant och nu i Andens ljus ser sig helt befriad ifrån lagen, tror och
ser Guds stora kärlek i Christus; då får hon ett alldeles nytt hjerta för
Gud och lagen; då förwandlas hatet till kärlek; då kan hon tjena Gud
med innerlig håg och lust. Nu säger hon af hjertat: "Hans bud äro
icke swåra;" "jag har lust till Guds lag efter den inwärtes menniskan."
Nu är fängelset förvandladt till ett palats. Sådant gör friheten ifrån
lagen: wi älska nu Herrens bud och rätter så, att hwarje wårt
snafwande är wår smärta, och att det skulle hjertligen gräma oss, om
någon skulle rubba eller borttyda de heliga buden. Sådant gör Anden,
när själen frigöres från lagens hot och domar och förwissas om en
ewig nåd.

O syndare, så skynda då
Att ro du äfwen finna må,
Ty du behöfwer den så wäl,
Så wisst du rädda will din själ.

Hwi will du längre borta gå
Och sådan salighet försmå,
Att frälst från lagens hot och dom
Helt wara Jesu egendom!

Så wåga icke längre då
Att främmande för Jesus gå.
Hwad du har syndat, brutit — allt
Har Han försonat och betalt.

Den 18 November.

<b>Om wi annars lida med Honom, att wi ock må komma med
Honom till herrligheten</b>. Rom. 8: 17.

<b>Om wi annars lida med Honom</b>. Detta är löparebanan till
herrligheten. Wi hafwa wäl arfsrätten endast genom barnaskapet, den är
wäl förwärfwad endast genom <b>Christi</b> lidande, men "wädjobanan" till
arfwets emottagande är denna: <b>lida med Honom</b>. Detta är af synnerlig
wigt, såsom ett utmärkande kännetecken på de sanna arfvingarna, de
äkta barnen, dels till att <b>wäcka</b> och <b>afskilja</b> ifrån Guds barns antal
dem, som falskeligen inbilla sig ega delaktighet i arfwet, då de likwäl
icke äro Christi efterföljare, dels ock till <b>tröst</b> för dem som lida med
Honom, men lida så, att de ofta äro färdiga att misströsta. Låtom oss
då wäl betänka dessa ord: "Om wi annars lida med Honom." Här
säger oss apostelen, att wi äfwen i lidandet skola hafwa delaktighet med
Christus, hwilken gick genom lidande till herrlighet. Det är en så afgjord
och bestämd Guds ordning, att lidande skall föregå herrligheten, att
äfwen Christus såsom wår föregångare och föresyn i allting har gått
denna wäg och uttryckligt förklarat, att wi deruti skola efterfölja Honom.
Hwad Christus på jorden led, måste betraktas i twenne särskilda
afseenden. Först led Han såsom <b>försonare</b> för wåra synder; för det andra
war lidandet hans <b>wäg till herrlighet</b>. Hwad försoningslidandet angår,
deri war Han alldeles ensam. Han "trampade winpressen allena, och
ingen af folket war med Honom".<b> Han</b> allena tillfredsställde den
gudomliga rättfärdighetens kraf; <b>Han</b> allena förtjente åt oss rättfärdighetens
lön, det ewiga arfwet. Men i det andra afseendet war Han <b>wår
föresyn</b> och wägwisare; i det afseendet måste wi "följa hans fotspår" och
wara Honom lika. Skiften lärer uttryckligt äfwen om Honom, att
Han haft att kämpa och segra för sin upphöjelse, och att Han häruti
skall wara wårt föredöme och mönster; såsom då Han sjelf säger: "Den
der winner, honom skall jag låta sitta med mig på min stol, såsom ock
jag har wunnit och är worden sittande med min Fader på hans stol."
Lidandet är således den lott, som alla Christi medarfwingar här på
jorden hafwa gemensam med de "förstfödde". Alla arfwingarna måste
komma till sitt arf genom bedröfwelse — somliga "genom <b>mycken</b>
bedröfwelse".

Men här bör noga märkas, att apostelen icke blott säger: Om wi
<b>lida</b>; utan så säger han: "Om wi <b>lida med Honom</b>." Ty icke utgör
hwarje lidande ett tecken på Christi medarfwingar — "den ogudaktige
måste ock mycket lida"; och allt, hwad som är lewande på jorden, lider;
utan här är fråga endast om det lidande, som wi hafwa genom 
föreningen med Christus och i hans efterföljelse, icke blott werldens fiendskap
och försmädelse, utan ock all den anfäktning af synden, köttet och satan,
som är en följd just af wår förening med Christus. Och ändtligen det
lidande, som utgör Fadrens aga, hwilken alltid utmärker hans äkta barn.
Först är det en i ordet afgjord sak, att "alla de, som wilja lefwa
gudeligen i Christus Jesus, måste lida förföljelse". Såsom Christus uttryckligt
säger: "Lärjungen är icke förmer än hans mästare; hafwa de
förföljt mig, så skola de ock förfölja eder." Derföre, om någon will wara
en christen, berömmer sig af tron och hoppet på den ewiga saligheten,
men har en så beskaffad christendom och gudaktighet, att han på samma
gång kan stå wäl med werlden, wara aktad och älskad af den allmänna
hopen, så ligger blott deruti ett hemskt och afgörande tecken på arten
af hans gudaktighet — ett tecken, att han icke är en sann och trogen
Christi efterföljare. Herren har sagt det. Widare hörer till lidandet
med Christus allt det lidande af synden och satan, som wi hafwa blott
derföre, att wi kommit i förening med Christus. Såsom Christus bar
werldens synder med ångest och nöd, så att Han kämpade, bad och
swettades i örtagården, så måste ock alla de, som hafwa Christi Ande, hafwa
ångest, kämpa och bedja för den inneboende synden. Såsom Christus
war frestad och anfäktad af djefwulen, så måste ock alla trogna här
warda af samma fiende förföljda med pinsamma frestelser och glödande
skott. Om någon will wara en christen, men har en så beskaffad tro
och gudaktighet, att synden icke plågar honom, djefwulen icke frestar och
anfäktar honom, utan han är alltid stark, modig och lugn; så har han
deri ett betänkligt tecken, att hans tro och gudaktighet äro falska. Alla
heligas historia bekräftar detta.

Lidandet <b>med Christus</b> kan dock aldrig rätt igenkännas, om wi icke
först iakttaga, att personen måste wara ett Guds barn, en själ, som icke
lefwer och wandrar efter köttet, utan efter Anden, ja drifwes af Guds
Ande, och i denna Ande ropar: Abba, käre Fader. En sådan själ
erfar, att hon har fått en hel mängd nya lidanden, såwäl af sin egen
inneboende ondska, som af djefwulen och werlden — lidanden, som hon
förut icke wisste af. Alla sådana lidanden har hon således blott derföre,
att Christus är i henne; och då utgöra de wisserligen säkra tecken på en
Christi medarfwinge, som nu uppfostras för det arf, han skall emottaga.

<b>Fullkommen genom lidande</b>,
Igenom stor bedröfwelse
Går wägen till Guds rike än,
Guds barn ha alla wandrat den.

<b>Fullkommen genom lidande</b>,
Den wägen gick min Frälsare,
Den anstår ock en Jesu brud
Och leder slutligt hem till Gud

Den 19 November

<b>Uträtta alla dina saker efter Guds ord</b>.   Syr. 9: 22.

Allt hwad Gud uti sitt ord förkunnat menniskan, går
hufwudsakligen ut på att lära henne twenne ting: Först huru hon skall få hans
nåd, få förlåtelse för sina synder och blifwa hans barn; för det andra
huru hon såsom ett Guds barn skall lefwa här på jorden för att tjena
sin himmelske Fader och göra hans wilja. Men som dessa äro de 
hufwudstycken, på hwilka Guds rike ibland oss står eller faller, så äro de
ock de punkter, som djefwulen i alla tider mest angriper och will beröfwa
oss, och i hwilka så wäl hela kyrkosamfund som enskildta wäckta själar
oftast farit wilse. När Christus uppträdde, war det i twenne
hufwudpunkter Han straffade sitt folk och lärde dem den rätta wägen: straffade
nemligen först deras falska rättfärdiggörelse, deras sjelfrättfärdning, för
det andra deras falska gudstjenst, deras sjelfwalda goda gerningar —
sägande dem till ex., huru de gjorde "tionde af mynta och ruta och
allehanda kål, men det, som war wigtigast i lagen, domen,
barmhertigheten och tron, läto de blifwa tillbaka". När kyrkans reformation
genom Luther genomdrefs, skedde det hufwudsakligen genom twenne 
läropunkters upprättande och framhållande, hwilka Luther idkeligen predikade,
nemligen först: den rätta, inför Gud gällande rättfärdigheten, Christi
rättfärdighet, trons rättfärdighet; och för det andra: hwad som utgör
sanna goda gerningar, sann gudstjenst, heligt och för Gud behagligt
lefwerne, nemligen blott det, som Gud sjelf i sitt ord befallt oss att
göra. Dermed angrep och bestraffade han först den påfwiska
rättfärdiggörelseläran, som war, att menniskan blir rättfärdig, i den grad hon
blir helig; och för det andra det falska begreppet om ett heligt och för
Gud behagligt lefwerne, som war, att man borde gå i kloster, lefwa
ogift, fasta, waka, plåga kroppen, göra pilgrimsresor etc. Man har
derföre rätteligen anmärkt, att det war twenne läropunkter, som
tillwägabragte reformationen; och åter, att man har reformationen att
tacka för återställandet af twenne hufwudläror, nemligen de nu berördas
om den rätta rättfärdigheten för Gud och den rätta heligheten i lefwernet.

Såsom redan är sagdt: Dessa äro ock de punkter, som djefwulen
i alla tider angripit och förwändt — och det så fint, så tyst, småningom
och gradwis, att man icke märkt det, förrän man redan warit förd ifrån
wägen. Så äro ock förnuftet, känslan och tycket fiendtliga mot dessa
båda lärostycken. Likasom ingenting mera strider emot förnuftet och
tycket, än att jag skall wara rättfärdig och täck för Gud, på samma
gång jag sjelf ser och känner mig full af synd - wara rättfärdig och
täck blott genom en tillräknad rättfärdighet; så kan jag ock omöjligen
tycka, att jag gör åt Gud de mest behagliga gerningar och en sann, en
helig gudstjenst, när jag inom huset och samhället gör blott sådant, som
antingen min lekamliga, husliga och borgerliga kallelse eller en arm,
eländig menniskas nöd fordrar — gör samma gerningar, som också en
from hedning, en ärbar werldsmenniska kan göra. Jag kan icke heller
tycka, att det wore någon synnerlig fara uti att följa de fromma 
ingifwelser, som tyckas wara Guds Andes egna röster i mitt hjerta, och som
endast gå ut på att mana mig till heligare gerningar, att det skall wara
någon stor fara att genast följa sådana ingifwelser och wara så nödigt
att först tillfråga det i Skriften uppenbarade Guds ord — det kan
känslan och förnuftet icke finna.

Men att både djefwulen och förnuftet wilja med all makt föra oss
ifrån ordet äfwen angående lefwernet, det lära wi isynnerhet af
erfarenheten. Huru många grofwa galenskaper och stora skador har icke
djefwulen dermed åstadkommit i Christi kyrka, att han i detta stycke fört
menniskor ifrån ordet! Den skada, som häraf kommit och ännu dagligen
uppkommer, är isynnerhet af twenne slag: Först att några wäckta och
sökande själar (som under tiden hafwa ett stort allwar med sin 
gudaktighet, så att de icke spara någon möda, blott de kunde tjena Herren)
hafwa blifwit förda till allehanda egna företag, gerningar och lefnadssätt,
som dels förnuftet, dels en förment Guds röst i hjertat påyrkat,
men som hwarken Guds uppenbarade ord påbjudit, icke heller
den behöfwande nästan haft gagn utaf. Den andra skadan har warit den, som
wi alla dagligen få erfara, nemligen att om wi ock utöfwa de rätta
goda gerningarne det likwäl sker med olust, tröghet och försumlighet,
så snart wi förgäta ordet, förgäta, hwilka gerningar ordet af oss äskar;
då wi deremot skulle med största lust och flit utöfwa dem, om wi flitigt
såge på ordet, såge och betänkte, att wi med dessa enklaste kallelsens
werk tjena Gud sjelf, stå inför Guds ögon och uträtta hans 
befallningar.

Hjelp mig, o Jesu, blifwa wid det ena,
Att <b>tro på dig</b> och <b>nästan willigt tjena</b>
I lydnad för ditt ord, ditt dyra ord.
Den 20 November.

<b>Nu sedan tron är kommen äro wi icke längre under 
tuktomästaren</b>.   Gal. 3: 25.

Luther säger: "En christen är icke en sådan menniska, som ingen
synd har, utan en sådan, hwilken ingen synd warder tillräknad" — en
sådan, som har det särskildta privilegiet, icke att göra synd, utan att,
om så illa sker, att hon förgår sig, hon aldrig skall dömas efter lagen;
ty skulle wi ännu swara inför lagen och dömas efter denna, så blefwe
intet kött frälst, och då wore det bäst att genast taga afsked ifrån all
tanke på saligheten. Men då wore allt Guds evangelium falskt, då
wore Christus fåfängt död, och alla trogna förtappade i synder. Men
Skriften säger, att "just det lagen icke kunde åstadkomma, i det han
wardt förswagad af köttet, det gjorde Gud, sändande sin Son i syndeligt
kötts liknelse". Skriften säger, att Christus har förlossat oss ifrån
lagens förbannelse, då Han wardt en förbannelse för oss". Skriften
säger: "Nu sedan tron är kommen, äro wi icke längre under
tuktomästaren", lagen. Detta är orsaken, hwarföre ingen synd tillräknas de
trogna; såsom David och Paulus uttryckligen wittna, att saligheten är
den menniskas, hwilken Gud ingen synd tillräknar. Märk, de säga icke:
Hos hwilken ingen synd finnes, utan hwilken ingen synd tillräknas.

Men det är icke nog dermed, att wi äro fria ifrån lagen och att
ingen synd tillräknas oss, utan dertill kommer ännu, att twärtom en
rättfärdighet tillräknas oss, som icke finnes i oss, en hög, fullkomlig och
ewig rättfärdighet, nemligen CHristi oss förwärfwade rättfärdighet. Såsom
åter Skriften wittnar: "Christus är lagens ände till rättfärdighet för
hwar och en, som tror;" och åter: "Saligheten är den menniskas,
hwilken Gud tillräknar rättfärdigheten utan gerningar." Häraf kommer, att
wi för Guds ögon icke blott äro fria från all synd, utan ock twärtom
fullkomligt rättfärdiga, ja, äro sjelfwa rättfärdigheten och alla stunder
täcka i Honom, som är kärkommen, så att Gud nu kan helt obehindradt
älska oss med hela sitt hjertas kärlek. Allt detta kommer deraf, att wi
äro iklädda Christus med allt, hwad Han war och gjorde för oss, så att
Gud ser oss an blott i sin älsklige Son. — Se nu, säger Luther, "hwad
den christliga tron har för en öfwerfwinnelig rikedom, åt hwilken alla
Christi werk och lidanden warda gifna till egendom, att hon kan lika
så fullt förlita sig derpå, som om hon hade sjelf gjort dem. Ty Christus
har sannerligen icke gjort dem för sig sjelf, utan för oss. Han behöfde
intet af dem, utan Han har samlat oss denna skatt, att wi skola tro och
ega Honom". Och åter: "Emedan Christus är min genom tron, och
jag är hans tillbaka, kan ingen lag beskylla mig mer än <b>Christus</b>. Och
om än lagen kommer och angriper mig, kastar jag dock sådant emot
honom och säger: Jag har ju gjort allt och mer, än du ens will hafwa
(genom min borgesman, Christus); och änskönt jag ännu har synd i
mitt kött, har jag dock min rättfärdighet uti Christus; Han är min och
gifwer mig allt, hwad Han har, alltså är jemwäl hans renhet min —
sålunda kan lagen intet uträtta emot mig. Men ser jag ned på mig
sjelf, finner jag ännu mycket orent på mig, dertill lagen har rätt. Lagen
säger: Du har synder (inför Gud). Swarar jag: <b>ja</b>, så är jag
förlorad. Säger jag: <b>nej</b>, måste jag hafwa en stark grund att stå på.
Hwarifrån will jag wäl taga detta mitt <b>nej</b>? Uti min egen barm lär jag
sannerligen icke finna det, utan i Christus; der måste jag hemta det och
kasta det för lagen. Han kan säga<b> nej</b> emot lagen, har ock dertill grund,
ty Han är helig och utan synd. Och detta sitt <b>nej</b> skänker Han mig,
emedan Han skänker mig sin rättfärdighet."

Si, sådant menar Skriften, då hon säger: "I ären döda ifrån
lagen genom Christi lekamen", eller att Christus är lagens ände till
rättfärdighet för hwar och en, som tror; att det är ingen fördömelse i
dem, som äro i Christus Jesus; och att dem ingen synd tillräknas. O, wi
skulle dock här stanna och besinna oss — besinna wåra konungsliga
fri-och rättigheter — besinna, om allt detta är sanning eller icke. Antingen
måste ju allt detta wara sanning, eller är det lögn. Är det sannt, att
intet är fördömligt i dem, som äro i Christus Jesus, att fastän synden
ännu bor i dem, ja, öfwerrumplar och kullkastar dem, den dock <b>aldrig
tillräknas dem</b>, emedan de <b>äro icke under lagen, utan under nåden</b>, och
att de således aldrig skola stå till rätta inför lagen, så länge de hålla
sig till Christus i tron. Är detta sanning, så är det en förwånande
herrlig sanning. O, en förwånande sanning! Och dock, sanning är
det, så wisst som Guds ord icke kan ljuga. Sanning är det, trots allt
hwad djefwulen, werkhelgonen och wårt eget förnuft må säga derom.
Sanning är det, om jag ock nu icke har den ringaste känsla deraf. O,
här wilja wi stanna, här förlusta oss och fröjdas midt i jämmerdalen,
att Herren wår <b>Immanuel</b> har grundat ett sådant saligt rike på jorden,
att syndare skola wara för Gud icke syndare, utan heliga, täcka och älskliga.

I Jesu namn jag räddning såg,
När under lagens dom jag låg
Och war fast när förtwiflan.
Jag skyndade till detta namn
Och fann deri en säker hamn
Mot alla lagens domar.

I Jesu namn jag läste nåd,
Då jag låg utan hjelp och råd
Och trodde mig förtappad.
Min stora skuld jag såg betald;
Den synd, hwaraf jag städs war qwald,
Jag såg der helt borttagen.
Den 21 November.

<b>Såsom Han är, så äro ock wi i denna werld</b>.   1 Joh 4: 17.

Låtom oss wäl betänka dessa Johannis ord, att "såsom Han (Christus)
war, så äro ock wi i denna werld". Huru fördold war icke Han
i denna werlden? — Fadrens enfödde, Guds herrlighets sken och hans
wäsendes rätta beläte, Gud af Gud - huru hemligt kröp Han icke in
under wår skepnad! Huru djupt fördold war icke hans herrlighet under
"syndeligt kötts liknelse"! Sannt war det, wisst skulle tron hafwa
tillräcklig grund för sin trygghet; wisst sjöngo änglar i skyn på hans 
födelses morgon; wisst gjorde Han gerningar, som ingen annan än Gud
kunde göra; wisst fick Han af Gud Fader ära och pris genom en röst,
som skedde till Honom, af den stora herrligheten: <b>Denne är min älsklige
Son!</b> — Wisst hade Han alla profetiornas kännetecken. "Men", sade
Han, "till en dom är jag kommen i denna werld, att de, som icke se,
skola warda seende; och de, som se, skola warda blinda." På det att
otrons stolta sinne, som ständigt will se tecken, skulle straffas med
blindhet, och att Han, efter Fadrens wilja, skulle warda bröderna lik och
bära deras bördor, war Han på jorden den allramest föraktade och
wanwördade, full med wärk och krankhet, så att man bortgömde ansigtet
för Honom. Tänk, huru fördoldt, huru orimligt för allt förnuft detta
är: Guds Son, född i en stallkrubba bland kreaturen, uppfödd i en
stad, som hade ett sådant rykte i landet, att en menlös Nathanael frågar:
"Kan något godt komma af Nazareth?" Guds Son på jorden, fattigare
än fåglarna under himmelen, egande intet, som Han kunde luta sitt
hufwud till; föraktad, bespottad, förföljd, såsom den "hinden, som wardt
bittida jagad"; och slutligen bunden med rep, hudflängd, sargad, i ansigtet
spottad och kindpustad af usla drängar; mellan röfware hängd på trä
utom staden, under bödlars hånande trots: "Är du Guds Son, så
hjelp dig sjelf." Och sist, ropande att Han war af Gud öfwergifwen,
dör och begrafwes Han! Hwar syntes här något gudomligt majestät,
någon Skaparens makt och herrlighet? Finns wäl någonting på hela
jorden mer orimligt, än att denne war Guds Son? Men Han uppstod
dock på den tid, Han hade förutsagt; wisar sig i fyratio dagar och för
femhundrade på en gång och uppfar i mångas åsyn till himmelen. Så
dolde sig dock ett gudomligt majestät under den yttre skröpliga skepnaden.
Och nu: "Såsom Han war, så äro ock wi i denna werlden." Såsom
hufwudet, så äro ock lemmarna; såsom brudgummen, så är ock bruden.
Eländig och jämmerlig syntes brudgummen, eländig och jämmerlig synes
bruden. Men under hennes elände skall dölja sig gudomlig herrlighet,
under fattigdomen himmelsk rikedom, under synd och skröplighet en hög,
ewig rättfärdighet. Här gäller blott att icke låta förwilla sig, af hwad
som synes och kännes. Det kan knappt en enda gång synas orimligare,
att wi äro Guds barn, "Guds utkorade, helgon och älskliga", än det
syntes, att Jesus skulle wara Guds Son. Skulle wi icke då åtnöjas
att med Honom, wårt hufwud, wara fördolda i denna tiden! Att gå
med Honom i förnedringstillståndet i jämmerdalen! Då wi nu hafwa
Guds bestämda ord derpå, att wi blott genom tron på Christus dock
äro Guds barn, rättfärdiga och täcka för Gud, skola wi så wisst och
fast tro det, som om wi redan wore i himmelen, ja, så wisst som att
Gud sjelf icke kan ljuga. Så wisst är det likwäl, om ock wi nu icke
känna det allraringaste deraf i wårt hjerta.

Hufwudgrunden till allt detta fördolda i wårt lif är den, att Christi
rike skall wara ett <b>trons rike</b>, en förödmjukande, trång och låg port för
Adams styfwa barn; att Christus skall i alla tider wara <b>till en dom i
denna werlden</b>, att de, som wilja se, skola warda blinda, och de, som
åtnöjas att icke se, skola warda seende — på det inga andra skola
komma i detta rike och kunna följa wår <b>Gideon</b>, än de, som åtnöjas
med, hwad helst Han behagar anordna. Gideons här bestämdes icke
genom fritt wal, utan genom ett förödmjukande prof, nemligen detta:
"Den som böjer sig ned och läppjar wattnet såsom en hund, den skall gå
med Gideon; alla andra skola återwända." Så ock här: Den som kan
wara en hund, den som kan låta sig behaga, hwad som helst han får
erfara, se eller förnimma, blott den kan följa Jesus; den åter, som
nödwändigt will se, känna och smaka Guds ljuflighet; den som nödwändigt
skall hafwa sitt lif i Gud klart och uppenbart, så att allt skall tillgå
wäl och riktigt, hans eget inre alltid wara warmt och gudligt, hans
wandel alltid stark och helig, hans lycka i werlden wälsignad; att alla
christna skola wara helt rena och utan wank, ingen skröplighet, ingen
oenighet, intet fel i förstånd eller lefwerne får finnas hos dem, om de
skola hållas för christna - si, den som skall hafwa lifwet i Gud sådant
och icke åtnöjer sig med, att det är fördoldt, ja, af synd och elände
understundom alldeles öfwertäckt, den wände tillbaka när som helst ifrån
denna här, den duger icke till detta fälttåg. Den korsfästes folk skall
åtnöja sig med att wandra i trons tjocka swarta dimma, ofta på långa
tider alls intet se och känna af Guds nåd, likasom wore de alldeles
öfwergifna.

Fastän du icke kan känna och se det,
Fast du är syndig och skröplig — likwäl
Christus har köpt dig, twagit och döpt dig,
Bär och bewarar dock ännu din själ.

Midt under syndens dagliga plåga
Dock du en ewig rättfärdighet har.
Äfwen den timma tjockaste dimma
Solen fördöljer, är solen dock qwar.


Den 22 November.

<b>Efter du är ljum och hwarken kall eller warm, skall jag utspy
dig utur min mun.</b>   Uppb. 3: 16.

Detta är ett förskräckligt ord af den milde Frälsaren! Herren
Gud hjelpe oss alla, att hwar och en måtte wara uppriktig mot sig
sjelf, så att han icke hemligen och utan att weta det står under en sådan
dom, tilldess den drabbar! Hufwudsaken, som här är att undersöka, är
nu ljumheten, eller hwad Christus dermed menar.

I detta Herrens tal om de ljumma är något, som alla se och förstå,
men också något, som blott få märka. Alla inse, att när Herren säger:
"du är hwarken kall eller warm", menar Han: Icke är du en blott
wanlig werldsmenniska, helt likgiltig och främmande för det andliga; wisst
är du något annat än den stora hopen; du känner mina wägar, du 
predikar mitt ord och lärer andra; "jag wet dina <b>gerningar</b>", sådana har
du. Men du är icke heller <b>warm</b>, ditt hjerta är icke rätt för Gud, den
rätta <b>kärleken</b>, lifwet och umgängelsen med mig fattas dig; du talar
hellre <b>om</b> mig, än <b>med</b> mig; du umgås hellre med andras
själsangelägenheter, än med dina egna o. s. w. Sådant heter ju att wara
hwarken kall eller warm, ty hwad "kall" betyder, det se wi på <b>werlden</b>
i hennes alldeles jordiska, för allt andligt likgiltiga wäsende. Men hwad
"warm" är, det se wi på sådana trogna själar, hwilka i allt sitt
wäsende alltid hafwa samma föremål för sig: <b>Frälsaren och hans nåd</b>;
så att då de äro mest glada, är det öfwer Frälsaren och hans wänskap;
då de äro mest bedröfwade, är det öfwer sin synd och saknad af
Frälsaren; då de tala, sjunga eller skrifwa om det, som mest behagar dem,
är det om Frälsaren. Detta är klart och för alla begripligt.

Men då uppstår i tillämpningen en dunkel och swår fråga: När
likwäl alla christna under en tilltagande eländets kännedom wid Herrens
fördöljande och de ljufwa känslornas undandragande sucka och klaga
öfwer sin stora kallsinnighet, att de kunna icke så älska Frälsaren, som de
wille, icke så warmt bedja som förr, de angripas af frestelser, beswäras
af främmande, ja syndiga tankar, blifwa förströdda till sinnet, försumliga
och bristfälliga i kärleken — hwad kunna de då annat tycka, än
att de just här i Christi tal om de "ljumma" finna sig alldeles beskrifna?
Ty icke äro de riktigt <b>kalla</b> mena de, och icke heller riktigt <b>warma</b> —
hwad återstår då annat, än att de äro <b>ljumma</b>? Ja, hwad skola wi
härom säga? Är det werkligen om ett sådant själstillstånd, Herren
här talar, som det dessa bekymrade själar beklaga? Lofwad ware Herren
att Han sjelf förklarade, hwad som utmärker de ljumma! Eljest hade

wi alla måst förtwifla för denna text. Läs då följande vers. Der 
förklarar Herren, hwad som war ljumhetens tecken och bewis. Det lyder
så: "Ty du säger: jag är rik och har nog och behöfwer intet; och wet
icke, att du är eländig och jämmerlig och fattig och blind och naken."
Si, här är tecknet på de ljumma, som Herren will utspy utur sin mun!
Herren säger ju här uttryckligt, hwaraf den ljumme igenkännes. "Du
är ljum; ty du säger: jag är rik, har nog" m. m. Ordet "ty" brukas
alltid, när en bewisning följer. Således, att du är ljum, will Herren
säga, det uppenbaras derigenom, att du säger: "Jag är rik", d. ä. att
du är så nöjd med dig. Wore du warm, kunde du icke wara nöjd med
dig sjelf. Ordet: "du säger", bör icke förstås blott om munnens sägande;
ty mången ljum är wäl så fin och klok, att han icke så groft uttalar
det inför menniskor, utan det bör förstås om hjertats eller det inre tyckets
sägande; såsom ock Skriften brukar ordet: du "säger i ditt hjerta". Det
betyder således att i sitt tysta inre wara nöjd med sig sjelf, eller icke
känna sig eländig och jämmerlig m. m. Detta är ett alldeles märkwärdigt
och dyrbart tecken i afseende på den rätta bättringen i hjertat —
ett tecken, som går mycket djupare och finare än alla andra tecken och
uppenbarar ofta, hwad man på intet annat sätt kan få fram i dagen.
Det må nemligen med allt annat wara huru som helst, det är dock
säkert, att den christen, som är nöjd med sig sjelf, som icke understundom
plägar bekymras, ja, förskräckas och ängslas öfwer sig sjelf, utan har
alltid lugn i det afseendet, den själen är bestämdt stadd i den laodiceiska
lärarens ljumhet. Wi tala icke derom, att en christen kan för wissa
tillfällen, antingen under mycken andlig förnöjelse eller under en tillfällig
slummeraktighet, wara mer nöjd med sig; han får åter snart lika
stor sorg öfwer sig och är dock wanligen äfwen midt under största tröst
och glädje i Christus ändå missnöjd öfwer sig sjelf; detta missnöje med
sig sjelf är således ändå det <b>wanliga</b> i en christens lif. Så kan ock
den ljumme af en tillfällig gröfre förseelse, helst om denna fallit
menniskor i ögonen, blifwa för tillfället ledsen öfwer sig, eller öfwer den
<b>gerningen</b>, men är dock i allmänhet nöjd med sig sjelf, stolt och obruten.
Här är således att gifwa akt på, hwad som är en menniskas allmänna
eller wanliga tycke om sig. Detta är det tecken, som Herren Christus
här framställer.

Hur är det? Kanske wandrar du ännu
Med hjertat wändt från Herren, så att du
Blott fången går i werldens falska hopp
Och ännu aldrig riktigt waknat opp.

Kom då <b>till Jesus</b>, ty Han wet så wäl,
Hwad synd och falskhet bor i meniskans själ,
Derför ock rätt dig hjelpa kan blott <b>Han</b>
Och will det hellre, än du tänka kan.
Den 23 November

<b>Wi äro wordna saliga, dock i hoppet</b>.  Rom, 8:24.

<b>Wi äro wordna saliga</b>, säger här apostelen. Detta är både för
mycket tröstfullt och för mycket hemligt, för att wi skulle kunna riktigt
tro det; detta är, hwad endast den store Gudens ord, ja, hans ed och
hans Ande måste säga oss, och det kommer dock icke riktigt in i wåra
hjertan. Och likwäl är det ju en gudomlig sanning, hwad apostelen
här säger, att wi äro redan här "saliga" — wi som hafwa Andens
förstling; wi <b>äro</b> saliga, ehuru på ett sådant sätt, att det icke i denna
tiden synes och kännes. Gr-textens ord på "wordna saliga" är ock 
derföre egentligen "räddade", "frälsta", undkomna fördömelsen, bergade för
himmelen, i hwilket begrepp icke ingår någon <b>wår känsla</b>, wårt
åtnjutande af saligheten. Det är något, som skall endast tros. Derföre
säger apostelen, att wi äro wordna saliga "i hoppet". "Frälsta", 
"räddade", "saliggjorda", är just det ord, hwaraf sjelfwa Frälsaren har sitt
namn, och innefattar i sig delaktighet af allt det goda, som Han
förskaffade oss; således: att wi nu hafwa syndernas förlåtelse och Guds
ewiga wänskap, äro Guds barn, inskrifna i lifwets bok, i himmelen kända,
älskade och wäntade; att wi stå i en innerlig förening med Gud, hafwa
den Helige Ande i hjertat, hwilken upplyser, helgar och leder oss i all
sanning, tilldess wi hemförlofwas. Detta allt heter ju wisserligen att
wara salig. Och detta äro wi redan, säger apostelen. Werlden menar,
att wi skola warda saliga, då wi dö. Detta är wäl i en annan
betydelse sannt, nemligen om man talar derom, att de trogna då först skola
åtnjuta sin salighet; men hwad i texten omtalas är, att dessa äro
redan här "saliga", nemligen i den betydelsen, att de redan äro inför
Gud <b>barn</b>, arfwingar och rätta egare till salighetens skatter. Abraham
blef icke Guds wän derigenom, att han dog; han war det redan förut,
den tid han bodde i tjell på jorden. Men samma Guds wänskap, som
han då åtnjöt, följde honom äfwen i döden och i ewigheten. Ingen
blir Guds wän i den stunden, då han dör, då själen skiljes från
kroppen; nej, redan här måste man wara det för att wara det i ewigheten.
Den som icke här genom tron har Sonen, han "skall icke få se lifwet",
såsom redan är anfördt. Men de, som här hafwa Andens förstling,
skola ock en gång få <b>fullheten</b>; de, som här stå i förening med Christus,
skola ock wara med Honom i ewigheten; derföre äro de ock redan här
saliga. Eller är icke den menniska salig, som är Guds älskade barn och
kan tala med Gud såsom med sin Fader? Är icke den menniska salig,
om hwilken Christus säger: "Sannerligen, sannerligen säger jag eder,
hwilken som tror mig, han har ewinnerligt lif och kommer icke i domen,
utan är gången ifrån döden till lifwet." Äro icke de saliga, om hwilka
apostelen skrifwer: "I ären komna till Zions berg och till lefwande
Guds stad, det himmelska Jerusalem, och till den otaliga änglaskaran
och till de förstföddas församling, som äro beskrifna i himmelen; och till
Gud, som dömer alla; och till de fullkomliga rättfärdigas andar; och
till nya testamentets medlare, Jesus, och till stänkelseblodet, som talar
bättre än Abels blod" — äro icke de saliga? Och dessa, till hwilka
apostelen kunde skrifwa så, gingo ännu på jorden, buro ännu denna
syndens och dödens kropp och woro ännu omgifna af alla andliga
fiender; de hade ännu att kämpa med sitt förderf och att sucka efter
förlossning. Och dock säger apostelen, att de woro komna "till Zions berg,
till lefwande Guds stad, det himmelska Jerusalem, och till de förströddas
församling och till de fullkomliga rättfärdigas andar". Aposteln
ser här blott en enda stor och salig församling, af hwilka somliga woro
inkomna i himmelen, "de fullkomnade rättfärdigas andar", och somliga
woro ännu på jorden, ännu i behof af "stänkelseblodet". Så är det
ock werkligen med de trogna. Såsom Guds barn och wänner utgöra
de en enda församling med de redan i himmelen ingångna, det är,
likasom då wi på sabbaten se en stor folkmassa intåga i ett tempel, och
somliga äro redan inkomna, somliga äro just i dörren och andra äro
ännu utanföre, dock utgöra de egentligen allesammans blott en enda stor
församling. Så är det ock med de trogna. Wi som ännu äro ute
wandrande, tillhöra likawisst de saligas församling som de, hwilka redan
äro i himmelen, ehuru wi ännu icke äro inkomna. Sådant ligger ock
i wår text, då här säges, att wi redan äro "<b>wordna</b> saliga dock i hoppet".
O, hwilken mångfaldig wälsignelse, om wi hade denna sanning djupt
inpräglad i wåra hjertan, att wi redan här äro saliga, redan här Guds
barn  och  arfwingar,  som nu endast gå och wänta på den saliga 
hemförlofningen! Denna trons och hoppets tröst utgör den egentliga 
styrkan i hela wår christendom.

Jag <b>är</b> frälst — så ordet säger -
Jag <b>är frälst</b> ock skall så bli,
Nu min synd som intet wäger;
Jag är fri, ack, jag är fri!

<b>Allt fullkomnadt</b>! lyda orden;
Sanning är det, sanning blott,
Offret Jesus sjelf är worden
För min synd — nu är allt är godt.
Den 24 November.

<b>Den, som war sådd ibland törne, är den, som hör ordet, och denna
werldens bekymmer och rikedomens swek förqwäfwa ordet,
och han blir utan frukt</b>.  Matth. 13: 22

Då Christus säger, hwad som förqwäfwer ordets goda säd i 
hjertan, der den redan uppgått, nämner Han blott: <b>Lefwernets omsorger
och rikedomens swek och lifwets wällust</b>. Han nämner inga grofwa
synder eller brott, ingen oärlighet, stöld, bedrägeri etc., såsom orsaker
till själens förtappelse, utan endast att <b>ordets werk i hjertat förqwäfwes</b>.
Här kunna wi nu lära <b>graden</b>, då en eljest loflig omsorg om det
jordiska icke blott öfwergår till girighet, utan ock medförer döden. Detta
är ett mycket märkwärdigt stycke. En redlig christen känner med bekymmer,
att han icke är fri från jordiska omsorger. Då frågar han: "Kan
jag dock ännu hafwa lif i Gud? Eller när är mig detta jordiska till
döds?" — Märk då Christi swar: När det förqwäfwer den goda säden
i ditt hjerta, då är det dig till döds. Men huru och när sker detta?
- Swar: Efter den goda säden är Guds ord, och detta hade börjat
uppgå, så betänk först, hwad det är, som af Guds ord uppgår i hjertat.
Såsom ordet är twåfaldigt, lag och evangelium, så är ock dess werk i
hjertat twåfaldigt: Lagens werk är ju ett waket och förkrossadt hjerta,
som känner synden och känner den så, att den gör oss hela werlden för
trång, jagar och drifwer oss att söka räddning och frid i Christus.
Äfwen sedan tron uppgått, är ju det den dagliga bättringen, att man icke
kan lefwa som werlden, lustig och fri i synden, icke kan lefwa i wädret,
utan att man tyglas, tuktas och korsfästes af Anden, ja, att man ännu
alltid så känner sin synd, att man ofta har högsta möda att kunna tro,
och att Christus och evangelium alltid blifwa oss oumbärliga och ljufwa.
Detta är både lagens och evangelii werk. Evangelii egna och särskilda
werk är, att den förkrossade själen får frid i Christus, får lif, tröst och
glädje af evangelium, får deraf också en ny kärlek, som brister ut i en
glad, enfaldig bekännelse och kärlekswerksamhet. Kortligen: bättring,
tro och helgelse äro ju ordets werk i hjertat. Då nu detta är gifwet,
är det lätt att förstå, hwad det är, att den goda säden af lefwernets
bekymmer eller ock af rikedomar och lifwets wällust förqwäfwes. Det
sker då, när du får så mycket att tänka på — ehwad det är af bekymmer
i fattigdomen, eller med fägnad och förnöjelse i winst och rikedom
—— du får så mycket att tänka på, ditt hjerta blir så intaget, uppfyldt
och sysselsatt af detta jordiska, att omsorgen om Guds nåd och wänskap
deraf tränges åt sidan, och då har ordet snart ingen werksam kraft på

                                                                                 
ditt hjerta. Snart har synden ingen kraft att bekymra och nedkrossa dig;
du märker den knappt, den är dig lätt som en fjäder; ty du har andra
angelägenheter, andra sorger eller fröjder; du har icke tid att fördjupa
dig i något andligt bekymmer, du har ett djupt underlag af jordisk
glädje, en tjock, mjuk dunbädd under din frid, nemligen din jordiska
lycka! Derföre är du alltid stark och modig i din christendom, eller 
åtminstone blir du icke nedbruten och eländig öfwer synden nu mera.
Samma saker, som förr bekymrade dig, och som werkligen äro synder,
kunna nu fritt passera, och du blir icke modfälld, nej, du börjar efter
hand ursäkta och förswara dem. Så är nu lagens werk förqwäfdt, ditt
hjerta och samwete insöfda och förhärdade. Men när sålunda lagen
förlorat sin kraft på dig, när synden icke mer kan nedkrossa och bekymra
dig — hwad är då tron? hwad är då evangelium och Christus för
dig? Intet annat än en gammal lexa i hufwudet och munnen, som
du nu ganska wäl kan, men som ingenting werkar hos dig. Ty der
lagen icke förkrossar och dödar, der kan icke evangelium gifwa något lif
och kraft. Derföre blir du nu hwarken rätt nedbruten och klen öfwer
dig sjelf, icke heller rätt glad och stark i Herren. Och will du derjemte
icke erkänna detta förhållande, utan fortfar att berömma dig af 
evangelium, då inträder det hemska skrymteriet, som fulländar förhärdelsen och
gör slut på den sista gnistan af nådens werk. Sådana hjertan likna då
dessa hala, glatta och hårda flintstenar, som wid sjöstranden blifwit
slipade af hafwets wågor och sand. När hjertat af brusande 
werldsomrger å ena sidan och ett skrymtaktigt umgänge med ordet å den andra
blifwit wäl tillskafwet och slipadt, är det omsider så hårdt och halt, att
ingenting mer biter derpå. Och detta war likwäl ett hjerta, som en
gång war öppet för nådens Ande, kände synden bittert, men nåden i
Christus mycket mer öfwerflödade. Och nu är denna himmelska säd 
förqwäfd af jordens törnen. O, huru är du fallen af himmelen, du sköna
morgonstjerna!

All jordens lust och smärta den är ju dock så kort,
Låt då, o Jesu, intet mig draga från dig bort;
Du wet, jag wiker af så lätt,
Ack led mig, led mig rätt.
Den 25 November.

<b>Det är icke än uppenbaradt, hwad wi skola blifwa; men del weta
wi, att då Han warder uppenbar, då warda wi Honom lika,
ty wi få se Honom, såsom Han är.</b>  1 Joh. 3: 2.

Johannes säger, att wi genom Guds åskådande skola <b>warda
Honom lika</b>. Apostelen antyder, att Guds saliga åskådande skall hafwa
den werkan på oss, att wi warda Honom lika, såsom om wi i wåra
personer då skola upptaga en återglans af den herrlighet, som från
Honom utstrålar. Ja, kunde Mose ansigte blifwa skinande blott derigenom,
att han på Sinai stod inför Guds ansigte; och kunna wi redan här,
blott genom att i tron och Anden skåda Gud, "warda förklarade
(för-wandlade) uti <b>samma beläte</b> ifrån den ena klarheten till den andra",
wisserligen måste då, när wi få se Honom ansigte mot ansigte, hans
bild afprägla sig på oss uti en helt annan fullkomlighet än här.  Men
sättet, huru wi skola göras Honom lika, må nu wara åt Gud anbefaldt.
Så mycket är dock wisst, att Han då skall fullkomligt återställa det
<b>beläte af sig</b>, hwartill Han i begynnelsen skapade menniskan, och hwilket
i syndafallet förlorades. Skriften säger uttryckligt: "Såsom wi hafwa
burit den jordiskas (Adams) liknelse, så skola wi ock bära den
Himmelskas liknelse." Wårt <b>hjerta</b> skall då icke wara, såsom nu, en outtömlig
källa af synder och qwal, utan Christi helighet och kärlek skola bo uti
oss. Wårt <b>förstånd</b> skall då icke mer wara omhöljdt af den fallna
naturens mörker, utan uppfyldt med ljus af Guds eget ljus. Wårt
<b>samwete</b> skall då icke mer hafwa denna oro, anklagelse och rädsla uti sig,
som här plågade oss, utan det skall då wara alldeles lugnt och fridfullt
i Guds kärlek och i känslan af wår då inneboende helighet. Wi skola
då  aldrig mer synda emot wår Gud, aldrig mer föra denna klagan:
"Det goda som jag will, det gör jag icke; det onda som jag icke will,
det gör jag;" utan wi skola då fullkomligt kunna wara så goda, fromma
och heliga, som wi här önskat, och ännu mycket mer än wi här i tiden
kunna önska. Wår <b>kropp</b> skall då icke mer wara behäftad med skadliga
begärelser, eller med sjukdom och swaghet, utan alltid ren och skön, frisk
och stark och lätt; ty den skall nu wara lik Christi förklarade lekamen.
Herren säger uttryckligt. "Då skola de rättfärdiga <b>skina såsom solen</b> i
deras Faders rike". Wi skola warda Honom lika, då Guds egna
fullkomligheter afspegla sig i wåra själar och kroppar och hafwa öfwer
dem ett fullkomligt herrawälde; då wi åter hafwa de egenskaper, som
tillhörde Guds beläte och wäsendtligen tillhöra hwarje god ande -
såsom Gud sjelf måste hafwa skapat oss. Och i stället för den oro, 


slitning och smärta, som oheliga sinnesrörelser och begär medföra, skall nu
i wåra hjertan wara en outtömlig springkälla af heliga, rena och aldrig
grumlade wederqwickelser. Sådant och mycket mer måste höra dertill,
att wi skola wara lika den helige och salige Guden.

Men särskildt säger oss Skriften, att wi skola warda Gud lika i
<b>kärleken</b>, såsom ock kärleken är en sådan hufwudegenskap hos Gud, att
Johannes säger: <b>Gud är kärleken</b>. Warda wi nu Gud lika i kärleken,
då måste wisst wår salighet till en betydande del skola bestå uti den sanna
kärlekens tillfredsställde, nemligen att se hela den oräkneliga skaran af
frälsta själar åtnjuta samma ära, salighet och trygghet som wi. Om
denna kärlekens fröjd att se så många saliga kunna de trogna göra sig
en föreställning genom den började erfarenhet deraf, som de redan här
hafwa, när de se Guds nåd blifwa mäktig öfwer själar. Tänk då, när
wi i Guds paradis skola skåda ut öfwer de oräkneliga skarorna af 
menniskor, som alla förut kämpat med synd, faror och räddhåga, men nu stå
saliga och trygga i Guds rolighet, och då denna salighet genom kärleken
wexlas och sprides till alla, genom det glada inbördes meddelandet och
genom själs inwerkan på själ — ja, ännu en gång sagdt: tänk, när
alla Guds barn, som warit förströdda i de fyra wäder, äro församlade
i sin Faders rike och alla med samma erfarenheter i det wäsendtliga,
nemligen af sin egen myckna synd och af Guds stora barmhertighet,
tålsamhet och trohet; och då wi nu med förklarade och fullkomnade 
själsförmögenheter skola på det lifligaste minnas alla de prof af Guds hjelp
och långmodighet, som wi i tiden upplefde, och skola nu förstå hela
sammanhanget i alla dessa erfarenheter: wisserligen skall allt detta
uppfylla wåra hjertan med en outsäglig salighet. Skriften säger oss, att
wi då skola icke kunna sakta lofwa Guds nåd, utan skola <b>med hög röst
ropa</b>: "Salighet Honom, som sitter på stolen, wår Gud och Lammet!"
Då skola wi wid minnet af den tillryggalagda wandringen och i
åtnjutande af Guds salighet utbrista: "Är detta det arf, som kostade Jesu
Christi blod! O, wälsignade lösepenning och wälsignade kärlek! Är detta
trons ändalykt? Är detta den herrlighet, som Skriften talade om? Är
detta slutet på mina bedröfwelser, mina förödmjukelser, mina böner och
strider? Då war wisserligen mödan ringa mot en sådan winning. Och
ingen död skall sedan wara; icke heller gråt, icke heller rop, icke heller
någon wärk warder mer; ty det första är förgånget."

Låt mig gå,
Att min Jesus se jag må,
Själen längtar innerlig,
Herre Jesus, upp till dig.
Låt mig snart för thronen stå.

Trängtande
Är min håg att dig få se.
O, när skall jag dertill komma
Att med dig och alla fromma
Skåda få ditt anlete?

Ack hur stort,
Komma genom Salems port!
Och på gyllne gator gå!
Jag kan nu det ej förstå,
Hwilken boning! O,hur stort!
Den 26 November.

<b>Christus är ingången uti sjelfwa himmelen, på det Han nu skall
wara i Guds åsyn för oss</b>.   Ebr. 9: 24.

Christus war af Fadren gifwen och förordnad att såsom den <b>andre
Adam</b> stå i wårt ställe inför lagen. Ifrån krubban till sin graf war
och handlade Han i wårt ställe. Detta lärer Skriften uttryckligare än
något. "Honom, som af ingen synd wisste, har Gud gjort till synd
för oss." Han öfwertog wåra pligter och skulder — "worden under lagen
för att förlossa dem, som woro under lagen". Hwad Han gjorde, det
gjorde <b>wi</b>, hwad Han led, ledo <b>wi</b> — "efter wi det hålla, att om en
är död för <b>alla</b>, så äro de alla <b>döda</b>." Sedan Han nu uppfyllt all
rättfärdighet för oss, och <b>wi</b> uti Honom uppfyllt den, återwände Han
under hela himmelens fröjderop dit upp igen, hwarifrån Han war
kommen. Och hwad gör Han nu för oss i himmelen? Apostelen säger:
"På det Han skall nu wara, wisa sig, framställa sig, i Guds åsyn för
oss." Han framställer sig för Fadren, icke blott med de förklarade såren,
såsom tecken af sin oändliga lydnad, utan i hela den sköna skruden af
all lagens uppfyllelse för oss och är, såsom sådan, Fadrens hela
wälbehag, fröjd och förnöjelse. Men det har Han ju warit af ewighet?
torde du säga. Nej märk! Han är det icke blott såsom det ewiga
Ordet, som war af begynnelsen när Gud, utan nu är Han allt detta
såsom en menniskans Son, såsom den andre Adam, såsom sin menskliga
slägts hufwud och borgesman. Han icke allenast framställer sig för 
Fadren, utan Han föreställer eller företräder inför Fadren i sin person
alla sina lemmar. Märk, huru apostelen talar: Han är i Guds åsyn
för oss — för oss — märk, för oss! Såsom den ewige Fadren en
gång såg hela det menskliga slägtet uti den ene Adam, så ser Han nu
alla Christi lemmar i Christus allena. I Christi gestalt ser Han wår
gestalt, i Christi renhet, skönhet och älskwärdhet ser Han wår. Såsom
Christus sjelf uttryckligen säger: "Jag helgar mig sjelf för dem, att de skola
ock warda helgade i sanningen", och Paulus: "Han har gjort oss täcka i
Honom, som är kärkommen." Men när Fadren ser oss i Christus, följer ock,
att Han äfwen älskar oss i Christus "med den kärlek, som Han älskar
Honom med", och som derföre i Skriften kallas hans "kärlek i Christus Jesus".

O, detta himmelska råd, detta herrliga förhållande, det kan icke
med någon jordisk bild förliknas! Föreställom oss dock, såsom ett swagt
exempel: Om konung Pharao, för hwilken Jofeph war allt i alla, hans
högra hand och folkets räddare, kunnat få för sitt öga samma bild pa
alla de öfriga Jacobs söner — samma bild som han hade af Joseph.
Han tänkte sig dem alla i lika mått älskwärda som denne, älskade dem
derföre med samma innerlighet, bestämde för dem alla samma 
wälgerningar, ära och förmåner, som han skänkt Jofeph. Då hade ju Pharao
skådat Ruben, Simeon, Benjamin etc. uti Joseph; uti Joseph älskat
dem, uti Joseph omfamnat dem, och Joseph har inför konungen
företrädt sina bröder, har i sin egen person bragt dem för hans ögon. Nu,
på sådant sätt företräder Christus oss inför Fadren, ehuru med den
stora åtskilnaden, att den himmelske Fadren icke bildar sig i tanken wår
likhet med Christus, utan att wi werkligen ega densamma, nemligen
efter den stora gudomliga tillräknelselagen och genom Christi werkliga
företrädande af wårt ställe, hans werkliga uppfyllande af all 
rättfärdighet för wår räkning. Må ingen göra sig en så fåwitsk föreställning
af saken, som skulle Gud icke weta, att wi äro orena syndare. Det
wet Han wäl; det är derföre, Han förer oss i alla de reningseldar, i
hwilka wi så ofta wilja helt försmäkta. Men Han betraktar, Han
bedömer oss icke mer, efter hwad wi äro i oss sjelfwa, utan efter hwad
wi äro i hans kärkomne, hans älsklige Son. Derföre älskar Han oss
ock öfwer allt, hwad wårt förstånd kan fatta, äfwen midt i de 
mångfaldiga swagheter och syndaskröpligheter, som plåga oss; så att under det
wi gå och sucka och tänka, att wi äro högst wederstyggliga inför Honom,
då ser Han sina ögons lust <b>på oss</b> — allt derföre att Christus är i
Guds åsyn för oss.

Nu beror det blott derpå, att wi härmed åtnöja oss och icke wilja
warda funna i något annat än i Christus. Will du icke låta trösta
dig, förrän du sjelf är helig, så will du wara funnen i din egen helighet.
Will du twifla på Guds wänskap, emedan du icke finner din tro, sådan
den bör wara, så will du wara funnen i din tro. Tror du, att Gud
icke kan älska dig, emedan du känner dig så torr och kall i hjertat, så
will du wara funnen i dina warma känslor. Menar du, att Gud skulle
mer älska dig, om den och den dygden en gång hunne till en mer
fulländad skönhet, så är det i dina dygder, du will warda funnen. Du
will sjelf wara din öfwersteprest, du will warda salig i ditt eget namn!
Wakta dig för otrons uppror emot Herrens Smorda! "Det finnes
intet namn under himmelen, menniskorna gifwet, i hwilket wi warda
saliga, utom i Jesu Christi namn."

Se ej pä mig, o Gud, min Gud, se på ditt fridsförbund,
Samt lär ock mig att se mig täck i Jesus hwarje stund!
Han är min frid, min salighet, med Honom allt jag fått;
Se på din Son, se på din Son och mig i <b>Honom</b> blott.
Den 27 November.

<b>Nåd ware med eder och frid af Gud, wår Fader, och Herren
Jesus Christus</b>.   Rom. 1: 7.

Dessa twå korta ord, nåd och frid, innefatta hela det christliga
lifwet: <b>nåden</b>, syndernas förlåtelse;<b> friden</b>, ett gladt och roligt samwete.
Men friden innefattar också, i sin widsträcktare bemärkelse, allt det goda
och all den hjertliga trygghet och sällhet, som följer med detta goda
förhållande till Gud; så att apostelen förklarar, att wi då berömma oss
icke blott af den närwarande nåd, i hwilken wi stå, utan ock af hoppet
om den herrlighet, som Gud skall gifwa; och icke det allenast, utan wi
berömma oss ock i bedröfwelsen, wetande, att äfwen sjelfwa bedröfwelsen
måste tjena oss till allehanda godt. Ja, säger han slutligen: Wi
berömma oss af Gud — wi berömma oss af sjelfwa Gud, att Han nu
är wår Fader, och då måste wi nödwändigt hafwa allt godt; ty är
Gud för oss, ho kan wara emot oss! Tänk, Gud, hwilken icke har skonat
sin egen Son, utan gifwit Honom ut för oss alla, skulle Han icke gifwa
oss allting med Honom? Så mycket ligger i ordet frid. Och tänk,
då Gud har gjort det nådewerket i en menniska, att Han öppnat hennes
andliga sinnen, så att hon ser, hwad det will säga, att bimmelens och
jordens Herre är hennes wän; och det på en sådan grund, att all
hennes qwarboende synd icke det minsta rubbar detta förhållande: wisst
måste det wara en hög och salig frid. När jag derjemte fått syn på
den sanningen, att icke ett hår kan falla af mitt hufwud den hulde och
mäktige Fadrens wilja föutan; att det finns intet ondt, som icke Han
kan bota, så snart det behagar Honom; och att Han nu omöjligt kan låta
något ondt mig wederfaras, som icke är mig alldeles nödigt: wisst är
detta en hög och salig frid.

Men denna frid heter wisst med rätta frid af Gud wår Fader och
Herren Jesus Christus, såsom apostelen här säger. Det skola wi förstå,
att denna frid icke blott är en gåfwa, som endast Gud gifwer, utan ock,
att friden måste bestå i sjelfwa Gud, hans wänskap och hans makt.
Märk detta wäl! Han säger icke: frid af werlden — ty "i werlden
hafwen I twång", säger Christus; "werlden hater eder". Han säger
icke: frid af köttet — ty köttet skall "strida emot Anden", säger han.
Han säger icke: frid af djefwulen — ty "eder fiende djefwulen har en
swår wrede", säger Johannes. Ja, han säger icke heller: frid af goda
omständigheter, frid af de goda wännerna, frid af ett godt rykte, af
god helsa etc., ty allt detta är en ostadig frid, utan så säger han: frid
af Gud wår Fader och Herren Jesus Christus. Det är, han önskar oss

en gudomllg och himmelsk frid. Såsom ock Christus säger: "Min frid
gifwer jag eder; icke gifwer jag så, som werlden gifwer." Werldens
frid består deruti, att det utwärtes onda, som oroar oss, blir borttaget;
såsom när en fiende ligger för en stad, då är der ofrid, men frid åter,
när fienden är borta. Så är det ock ofrid, när fattigdom eller sjukdom
trycker dig; men när detta onda är borta, då har du åter frid. Widare,
när onda tungor angripa dig med lögn och smädelse, då har du ofrid;
men när smädelsen upphör, då har du åter frid. Sådan är werldens
frid. Men Guds frid består deruti, att fastän allt detta utwärtes onda
ännu fortfar och anfäktar dig, du ändå har din hjertefrid blott deruti,
att Gud är din wän, och att Gud är allsmäktig, att Han hörer dina
böner, räknar dina tårar och kan på ögonblicket, då Han <b>will</b>, näpsa
stormen och åter gifwa dig hwila. Guds frid består deruti, att äfwen
medan ditt kött ännu är fullt med synd, och djefwulen med frestelser
eller samwetsanklagelser anfäktar dig, du ändå wet, att Christus med
sin rättfärdighet och nåd är mycket större än allt detta och är din
mäktige förswarare när Fadren. Guds frid består deruti, att fastän allt
ondt i werlden ännu kan plåga dig, sjukdom, fattigdom, onda tungor
m. m., du likwäl wet, att Gud och hans wänskap är tusenfaldigt större
än allt detta, och att Han skall snart komma och taga dig från denna
jämmerdal till sig i himmelen, der du skall wara för ewigt fri från allt
ondt, trygg och salig med Gud och hans helgon. Detta är Guds frid.
Men som denna frid beror af nåden i hjertat, kan den både ökas och
minskas; och då hela wår christendom beror af nåden och friden i hjertat:
hwilka wigtiga föremål äro de ej då, icke blott för tillönskan, utan ock
för en flitig omwårdnad! Men medlet, hwarmed nåden och friden 
förökas, är endast det, som Petrus nämner: Guds och wår Herres Jesu
Christi kunskap. Ju mer wi känna Gud och wår Herre Jesus Christus,
desto mer nåd och frid i hjertat. Måtte derföre hwarje christen flitigt
underhålla dessa dyra skatter i sitt hjerta! Ja, måtte Gud sjelf gifwa
oss sin nåd dertill!

Låt ej något mig från dig förwilla,
Eller, Jesus, röfwa bort min frid,
Låt mig ej i öfwerdåd förspilla
Nådens korta men så dyra tid!

Håll mig alltid i din sanna fruktan,
Du, som ewigt, ewigt har mig kär.
Led mig troget med din Andes tuktan,
Tills jag ewigt, Jesus, blir dig när.
Den 28 November.

<b>Om wi samt med Christus warda inplantade till en lika död,
så warda wi ock uppståndelsen lika</b>. Rom. 6: 5.

Måtte hwar och en här märka, hwad som är den sanna helgelsens
hemlighet. Apostelen säger icke, att wi skola blott fara efter Christi
döds och uppståndelses likhet, utan han säger, att wi äro "inplantade, 
sammanplanterade med Christus till hans döds och uppståndelses
likhet". Ordet sammanplanterade eller sammanwäxta betecknar den 
innerligaste förening med Christus. Hwad kan utgöra en innerligare 
förening, än den emellan en wäxande gren och dess stam? De äro ju
alldeles en kropp; samma lif och safter, som äro i stammen, äro också
i grenen. De äro till sjelfwa wäsendet ett. Hwilket under af Guds
nåd! Herren Christus har sjelf så beskrifwit föreningen emellan sig och
de trogna, nemligen med bilden af grenarna i winträdet (Joh. 15).
Der talar Han om detta "sammanwäxande" med Honom och säger:
Jag är winträdet, I ären grenarna; den som blir i mig och jag i
honom." Han sade ock samma afton till sin himmelske Fader uttryckligt
så: "Jag i dem och du i mig; att de skola warda fullkomna uti ett."
Detta är wisst ett nådesunder, som öfwerstiger alla wåra tankar. Och
såsom apostelen här framhåller denna innerliga förening med Christus,
detta "sammanwäxande", såsom grunden till den rätta helgelsen, till
köttets dödande och till wandringen i det nya lefwernet, så säger ock
Herren Christus: "Den som blir i mig och jag i honom, han bär mycken
frukt; mig förutan kunnen I intet göra. Såsom grenen kan icke bära
frukt af sig sjelf, med mindre han blir i winträdet; så kunnen icke heller
I, utan I blifwen i mig." Wi borde dock höra och tro Herren sjelf
och hans apostel. Hur många tala icke om helgelsen, hwilka dock hafwa
en helt annan lära derom, då de endast med bud, reglor och pådrifwande 
wilja göra menniskor heliga, utan afseende på om de stå i förening 
med Christus, äro döda från lagen och lefwa i tron. Må hwar
och en akta sig för denna mäktiga förförelse, hwilken skapar endast
"hwitmenade grafwar", skrymtare och werkhelgon, och hwilken derjemte ligger
grundad i allas natur, då wi alltid äro böjda att anse oss sjelfwa ega
krafter att göra Guds wilja, om wi endast anstränga oss. Minns då i
alla dina lifsdagar, att när apostelen wille företaga den läran om 
helgelsen, han icke började med att endast gifwa bud och reglor, icke heller
med att endast straffa, förmana och pådrifwa, utan skrifwer först om
grunden och wilkoret för all sann helgelse, nemligen en innerlig förening
med Christus. Wi äro "sammanplanterade", wi äro "döda med 
Christus", samt med Honom "begrafna" och "uppståndna" — sådant måste
gå förut, säger han. Såsom han ock i epistelen till de colosser börjar
förmaningsafdelningen med de orden: "Om I nu ären uppståndna med
Christus", "ty I ären döda". Och när Herren sjelf förklarar, huru wi
skola kunna bära frukt, säger Han: "Om I blifwen i mig. Såsom
grenen icke kan bära frukt af sig sjelf."

När skola wi dock warda fria från den olyckliga dårskapen att wänta
frukt, innan trädet ännu är planteradt? — den djupa inbillningen, att
wi i oss sjelfwa ega krafter att bära goda frukter!

Är du icke sammanplanterad med Christus, så är det omöjligt, att
du kan bära god frukt. Deremot är det ock lika omöjligt, att du kan
blifwa utan frukt, om du är i werklig förening med Christus; såsom
Han sjelf säger: "Hwilken som blir i mig, och jag i honom, han bär
mycken frukt." Då Han säger: "en gren i mig, som icke bär frukt",
talar Han om dem, som "hafwa namnet, att de lefwa, och äro döda".
Men om allt, som werkligt lefwer i Honom, säger Han, att det bär
frukt, somt hundradefaldt, somt sextiofaldt och somt trettiofaldt. Det
är omöjligt, att Christus och hans Ande, boende uti oss, skulle ingenting
uträtta. Derföre, om du lefwer blott "dig sjelf", efter denna werldens
lopp, och gör, hwad köttet och sinnet lyster, främmande för det sinne,
som älskar Guds lag, det sinne, som angriper och kufwar den gamla
menniskan, kan du deraf weta, att du icke lefwer i förening med Christus.
Och att du i dopet är en gång inplanterad i Honom, eller att du nu
bekänner dig tro och tillhöra Honom, det hjelper dig då icke, när du
fortfarande lefwer utan förening med Christus; du har förnekat ditt
dopsförbund och är en ifrån Christus afbruten gren, som på detta sätt
alltmer förtorkas. Men Gud, "som gör de döda lefwande och kallar
de ting, som icke äro, likasom de wore", Han gör ännu alltid stora
underwerk. Just "då wi woro så döda i synderna, har Han gjort oss
lefwande samt med Christus". Han är "rik i barmhertigheten för sin
stora kärleks skull". Han will ännu, äfwen med dig, göra det 
underwerket, hwarom Christus sade: "De döda skola höra Guds Sons röst;
och de henne höra, de skola lefwa."

Helge Ande, du, Guds dyra gåfwa,
Kom, ja, kom till hwar och en af oss!
Wäck oss upp, nu är ej tid att sofwa,
Wäck oss upp, att wi ej må förgås.

Låt det bli en full, en hel förwandling
I förståndet, wiljan, hågen, allt!
Wäck oss upp till lif och kraft och handling,
Gif oss nåd att blifwa jordens salt.

Led oss så uti all sanning, lär oss,
Straffa, tukta, trösta — allt är godt!
Allt är nåd och trohet; war blott när oss.
Tills wi wäl det goda landet nått.

Den 29 November.

<b>Nåd och frid föröke sig i eder genom Guds och wår Herres Jesu
Christi kunskap</b>. 2 Petr. 1: 2.

Wakten eder, I lefwande christna, för att afsomna, försoffas,
afstanna, bortdö! Wäxen till, söken alltid mer — mer tro och Christi
kunskap, mer kärlek, mer himmelskt sinne, mer ödmjukhet och gudsfruktan!
Om någon sade: Jag har tillräckligt af tro, tillräckligt af kärlek till
både Gud och menniskor, tillräcklig frid och fröjd i den Helige Ande,
tillräckligt af ödmjukhet och gudsfruktan m. m. så skulle wi rysa för ett
sådant själstillstånd, en sådan mörkrets makt öfwer sinnet, en sådan
säkerhet och förtjusning. Men när en christen, som wäl icke med
munnen talar så, dock alls icke söker någon förökelse i dessa stycken, är
fara wärdt, att han då med hela sin själ säger just detsamma: Jag har
tillräckligt af tro, kärlek, gudsfruktan! Ja, det är sannerligen icke rätt
wäl, när en christen alls icke bekymras om denna sak. Frågan om
tillwäxten i nåden är derföre bland de ämnen, som pröfwar och
uppenbarar wårt tillstånd, förrän wi mena det. Somliga känna en pil i
hjertat wid detta ämne. Ack, hwar är min förökelse i nåden! sucka de.
Twärtom går jag tillbaka. Somliga åter läsa ordet om tillwäxten med
helt lugn blick, blott forskande, studerande. De lemna åt andra att
taga det till hjertat. Och här sannas Luthers ord: "De, som borde
frukta sig, frukta icke; men de som icke borde frukta sig, de frukta".
Det finnes en förtjusning, en mörkrets makt, som gör själen lugn, stark,
modig, rådig, hård, förstockad, så att hon förnimmer intet, fruktar intet,
tar åt sig intet, blott tänker, förstår, talar. Skulle icke den
förtjusningen wara börjad hos dig, som är en christen och hör Herren Christus
sjelf utropa: "Den som är from, han warde ännu frommare; och den
som är helig, han warde ännu heligare;" men "den som är ond, ware
ännu ond", och du bekymras icke derom — du wet med dig, att du
under dagarnas lopp icke bekymras om någon tillwäxt och att icke heller
Christi egna allwarsamma förmaningar gå dig till hjertat — skulle icke
i ditt hjerta då wara någon förtjusning? Hwarföre icke? Hwarföre
är just du fritagen från all tjusning af mörkrets ande? Har djefwulen
icke mer någon ond mening med dig? Är han nu worden god, eller
är han död? Tänk, när Christi egna ord af så betänkligt innehåll icke
mer röra dig! Rätta christna, som icke alldeles somnat, hafwa ofta
allrastörsta bekymmer just deröfwer, att de icke finna någon tillwäxt hos
sig. Dessa hafwa derföre ännu en Herrens fruktans Ande i sina hjertan
och stå ännu under hans regering, hwarigenom allt hjelpes.

Luther säger, att tron i hjertat aldrig är stilla, utan är antingen
i tilltagande eller i aftagande, och hwar det icke sker, så är det ingen
lefwande tro, utan allenast en död inbillning i hjertat om Gud. Detta
gäller om hela nådelifwet i hjertat, tron, kärleken, gudsfruktan, och är
en sann och tänkwärd anmärkning. Det är ett utmärkande tecken på
den plantering, som den himmelske Fadren har planterat, att den är i
beroende af den andliga wården och näringen och derföre stundom 
upplifwas och tilltager, stundom åter aftager. Den tro åter, som icke beror
af näringen, utan står alltid lika fast, är blott en sjelfgjord och död tro.
Här är dock en åtskilnad att märka: Den allmänna säkerhetstron har
det grofwa tecknet, att den icke blott lefwer lika wäl all andlig näring
förutan, utan ock är allrastarkast, när intet Guds ord kommer den för
nära, den rubbas och förstöres just genom Guds ord. Men de finare
werkhelgonen likna deruti de christna, att deras tro och frid är beroende
och föränderlig, men beroende af deras religiösa iakttagelser, så att om
de försummat sin bestämda stund för dagen att läsa, bedja och dylikt,
eller eljest någon refwa i deras fromhetsklädnad blifwit gjord, är deras
tillförsigt rubbad, och friden återställes endast genom sjelfwa den 
förnyade iakttagelsen af den försummade andakten. Men den äkta tron
beror icke af sjelfwa iakttagelsen att läsa, bedja m. m., utan af
innehållet af det, som läses, af Christi kunskaps tillwäxande eller aftagande.
Derföre säger apostelen, att nåd och frid förökas genom Guds och wår
Herres Jesu Christi kunskap. Och den tröst och starkhet, som icke beror
af Christi kunskap, utan lefwer af sig fjelf, är icke den rätta Guds nåd,
utan ett blomster, som wäxer ur sjelfwa hjertat och har den egenskapen,
att det förwissnar, "när Herrens Ande blåser derin".

Men om nådelifwet är alltid antingen i tillwäxt eller i aftagande,
är det ju en förskräcklig sak att icke gifwa akt derpå, utan framlefwa
det helt obekymrad om tillwäxten; ty om det werkligen är i aftagande,
skall det ock utdö, om icke snar ändring sker. Om det en tid wanwårdats
och aftagit, måste det nödwändigt snart åter uppwäckas, upplifwas
och stärkas, så framt det icke skall blifwa sjelfwa döden.

Hjelp mig din dyra nåd rätt akta, Jesu kär,
Städs lyda Andens råd, och hwad ditt ord mig lär.
Hjelp mig ej trög och lat stå still, men wandra fort och wäxa till
I nåd och sanning dag från dag, dig, Jesus, till behag.
Den 30 November.

<b>Derföre har ock Gud öfwergifwit dem i deras hjertas lustar
uti orenlighet</b>.   Rom. 1: 24.

Här höra wi, hwad Herren Gud gör med dem, som icke följa det
ljus Han gifwit dem. Han öfwerlemnar dem i deras hjertans lustar,
och genast föras de af dessa sina lustar uti ett djup af orenlighet, som
nu blir deras förtjenta lön. "Gud frestas icke af ondt, Han frestar ock
ingen;" men ondskans makt i menniskan är så stor, att om Gud blott
lemnar henne, rusar hon genast i all synd och skam. Genom syndafallet
uppfylldes menniskans natur af den gamle ormens gift, synd och all
ondska, hwilket beständigt arbetar och påtränger i hjertats tankar, lustar och
begärelser, likasom en swällande flod eller källådra; såsom Herren Gud
tidigt klagade, att "menniskans ondska war stor på jorden, och all hennes
hjertas uppsåt och tanke war alltid benägen till det, som war ondt", och
hwarom ock Herren Christus säger: "Af hjertat utgå onda tankar, mord,
hor, skörlefnad, tjufweri, falskt wittne, hädelse." Om icke Gud med sin
allmakt och åtskilliga naturliga hinder tillbakahölle denna syndaflod, kunde
intet samhälle bestå, ja, hela menniskoslägtet skulle gå under för den
påträngande ondskan, genom hwilken alla menniskor skulle i hast förstöra
sig sjelfwa och hwarandra. Äfwen der icke nådens krafter annammas
och werka, har Gud i sin allmänna fadersomsorg om menniskoslägtet lagt
några naturliga hinder och band på den förstörande ondskan, sådana
som: en naturlig klokhet, fruktan för skam och skada, omsorg om den
egna nyttan, aktning för sig sjelf o. dyl.; hwarjemte Han dessutom
alltid med sin allmakt regerar och tillbakahåller den påträngande ondskan.
Men när Han nu till rättwist straff för menniskors förakt och
förwändning af hans kärleksråd undandrager dessa hinder för syndens utbrytande
och lemnar menniskan åt sig sjelf och den onde fiendens ingifwelser, då
öfwerflöda ondskans makt alla mått och skrankor. Då får man se dessa
förskräckliga utbrott, sådana apostelen här (Rom. 1) anförer ifrån 
hedningarnas lif, och sådana man ofta nog ser äfwen inom christenheten
— dessa hemska skräckexempel, då äfwen sådana menniskor, som allmänt
hållits för wisa och förståndiga, på en gång finnas sjunkna i någon
förskräcklig synd eller dårskap, så att den ene är tjuf eller förfalskare, den
andre mördare, en tredje ligger i wederstyggliga och förstörande laster,
en fjerde mördar sig sjelf o. s. w. Och när de kanske kort förut woro
ansedda för kloka och hederliga menniskor och nu sluta på detta ömkliga
sätt, då står werlden der och undrar och kan icke begripa, huru sådant
tillgått; ty aldrig kunde den kloka och goda menniskan wilja göra något
sådant, som hon dock nu gjort. Huru har det då tillgått? På intet
annat sätt, än det apostelen säger oss i v. 21: "De förstodo Gud, men
hafwa icke prisat Honom som en Gud;" de förnummo Guds röst, men
wille icke böja sig, utan "förhöllo sanningen i orättfärdighet"; de "höllo
sig sjelfwa för wisa" och wille icke tro, hwad Gud sade dem. För allt
detta har nu Gud öfwerlemnat dem åt deras hjertans lustar, och så äro
de wordna dårar.

O, att hwarje menniska, som ännu är mäktig någon besinning,
wille i tid betänka, hwad Herrens apostel här lärer oss! Mången ung
man eller qwinna hörer tidigt af hulda och upplysta föräldrar eller 
lärare Guds råd för både wår timliga och ewiga wälfärd; de höra och
förstå, att Gud är allsmäktig, att det icke är rådligt att trotsa denne
Herren; de höra och förstå, att denne allsmäktige Guden allwarligt will
och bjuder, att alla menniskor skola omwända sig till Honom, frukta och
älska Honom, tro, lyda och följa Honom genom lifwet. Men de wilja
icke lyda detta Guds råd; de wilja ännu följa sina egna lustar och
werlden — och mena, att de skola wäl ändå alltid akta sig att icke göra
det för groft, icke sjunka för djupt i syndapölarna. De mena, att de
hafwa det i sin makt att hålla en wiss måtta. Märk: de wilja icke helt
"wara Herrens egna, blifwa och lefwa under Honom i hans rike", men
ärna dock akta sig att icke falla för djupt. Detta skall dock icke lyckas
dem. Det är sådana, Herren plägar öfwerlemna åt deras lustars makt
till orenlighet, eller gruflig orättfärdighet, eller andra besynnerliga 
dårskaper. "Gud låter icke gäcka sig". Will du icke höra hans ord och helt
omwända dig, då hjelper sedan ingen klokhet och waksamhet; du måste
ned i djupet. Förr eller sednare i tiden eller i ewigheten skall du
bittert erfara, att det war ditt grufligaste oråd, att du icke lydde denne
Herren, utan trotsade hans wilja och råd.

I lustarnas hwirfwel du dränker din själ,
I synden du finner dig alltid så wäl
Och tror dig dock utom all fara.
Du följer städs werlden i swindlande lopp
Och bygger allena på henne ditt hopp
Och menar dig lycklig dock wara.

För Gud och hans wänskap du hjerta ej har,
Du frågar ej efter din himmelske Far,
Som ständigt dig sörjande söker,
Förwillad du är och förwillar dig mer,
Åt warnande rösten blott hånfullt du ler,
Och skulden du ständigt föröker.

O, menska, hwi will du förderfwa dig så?
Hwi will du så blindt till förtappelsen gå?
Hwi will du din själ så förstöra?
Den tid, deri Herren besöker dig, känn,
Ty frälsning och räddning kan skänkas dig än - 
Låt satan dig icke förföra!
Den 1 December.

<b>Hwar och en ware underdånig öfwerheten, som har högsta wäldet;
ty ingen öfwerhet är utan af Gud</b>.   Rom. 13: 1.

Hwar och en, som will akta Guds ord, skall weta, att han är 
skyldig sin öfwerhet allt, hwad som hörer till underdånighet, wördnad, lydnad
och trohet. Och detta skref apostelen till de christna i Rom, hwilka
således stodo under en hednisk öfwerhet. Hade de icke erhållit eller aktat
denna apostoliska lärdom, utan följt sitt eget tycke, så hade de wäl
swårligen kunnat tänka, att de borde för Herrens skull bewisa äfwen tyrannen
Nero undersåtlig wördnad och lydnad, utan hellre, när lägenhet 
dertill gifwits, ansett det ganska christligt att hjelpa till med hans störtande
från thronen. Wi weta, huru judarna ofta gjorde uppror, sedan de
kommit under Roms wälde. Derföre har apostelen ansett nödigt 
anwända så många och tydliga ord i detta ämne. Men borde nu de christna
i Rom wara sin hedniska öfwerhet underdåniga, huru starkt fördömer
då icke här den frihetsanda, som äfwen inom christenheten i wåra dagar
höjer sin fräcka röst emot öfwerheten och emot all underdånighet. Detta
skola de christna betänka och icke låta sig förwillas af de ogudaktigas råd.
Apostlarna hafwa mer än en gång förmanat äfwen härom. "Waren
underdåniga all mensklig ordning<b> för Herrens skull</b>, ehwad det är 
konungen, såsom den öfwerste, eller befallningsmännerna, såsom de der äro
sända af honom, de onda till straff och de goda till pris; ty så är Guds
wilje, att I med goda gerningar skolen igenstoppa munnen af de galna
och oförståndiga menniskor". "Förmana dem, att de äro förstarna och
öfwerheten underdåniga och lydiga" etc. Wår pligt mot öfwerheten är
således bestämdt uttalad och nog begriplig. Men mer besynnerligt 
förekommer det oss, hwad apostelen nu widare tillägger:

<b>Ty ingen öfwerhet är, utan af Gud</b>. Detta är nu hufwudskälet,
hwarföre wi skola wara öfwerheten underdåniga.  Men huru skola wi
det förstå, att all öfwerhet är af Gud, då den ju ofta är ond och
ochristligt  Detta är icke rätt uppfattadt och uttydt, om wi säga, att
Gud måste <b>tillstädja</b> allt, hwad som sker, att således äfwen en gudlös
överhet endast genom Guds tillstädjelse får innehafwa sin höga plats.
Nej, hwad Gud endast tillstädjer, kan aldrig sägas <b>wara af Gud</b>. 
Dessutom tillägger apostelen genast, att "den öfwerhet som är, hon är
skickad (förordnad) af Gud". Det är icke heller rätt förklaradt, om man
säger, att sjelfwa <b>embetet</b> är af Gud inrättadt, om ock de personer, som
innehafwa embetet, äro deri emot Guds wilja. Nej, apostelen säger
uttryckligt, att "<b>den öfverhet som är, hon är skickad af Gud</b>" —
således äfwen de regerande personerna, och icke blott sjelfwa embetet. Att
sjelfwa embetet är af Gud instiftadt, är ock en tänkwärd sanning. Det
grundades redan i faderswäldet och i fjerde budet af Guds lag och har
sedan med många Herrens ord blifwit stadfästadt. Således, wisst är
sjelfwa embetet af Gud och är en dyrbar gåfwa; men här säges dock
något ännu mer, nemligen att också "den öfwerhet som är, hon
är skickad af Gud". Huru skola wi då förstå detta, när öfwerheten ofta är
ond och gudlös, och när Herren alltid hatar det onda? Detta måste 
förstås endast så, som alla Guds domar i werlden, nemligen att ehwad Han
tillskickar oss något i sig sjelft godt eller något i sig sjelft ondt, så är
dock hans skickelse god, wis och rättfärdig. Här måste wi åter lära att
tro på en enda allsmäktig Gud och regerande styresman öfwer werlden.
Herren Christus sade uttryckligt till romerska kejsarens ombud i judiska
landet: "Du hade ingen makt öfwer mig, wore hon dig icke <b>gifwen 
ofwanefter</b>." Och om det lidande, Pilatus då ådömde Honom, sade Han:
"Skall jag icke dricka den kalk, som <b>min Fader</b> har gifwit mig".  Det
war "ofwanefter", det war af Christi Fader, som Pilatus hade sin makt
att döma den oskyldige till döden. Hafwa wi nu en god och christlig
öfwerhet, så är detta en synnerlig Guds nåd öfwer landet; men hafwa
wi en ond och gudlös, så är detta ett straff och en tuktan af samme
helige Gud. Wi böra då uti den skickelsen blott se på <b>Gud</b> och wörda
hans domar öfwer oss. Och då hans straffdomar äro lika heliga som
hans nådebewisningar, böra wi för hans skull äfwen wörda och lyda den
öfwerhet, som Han då tillskickat oss — såsom wi en annan tid, när wi
hafwa en god öfwerhet, böra åter deruti se endast <b>Gud</b> och för hans
skull wara denna goda öfwerhet lydiga. Må öfwerhetspersonerna wara
goda eller onda, så säger dock apostelen här (Rom. 13) tre gånger, att
de äro "<b>Guds</b> tjenare". Den wärsta öfwerhet, som ett land kan hafwa,
är således af Gud och är skickad att utföra hans heliga afsigter. Då Gud
gifwer ett folk onda, gudlösa, tyranniska regenter, eller blott, såsom Esaias
säger, "ynglingar till furstar och barnsliga att råda öfwer dem", sker
detta till ett straff och plågoris öfwer ett ondt och hårdnackadt folk och
till pröfning för de trogna. Om ock den wäg eller de medel, genom
hwilka regenten kommit till sitt wälde, icke warit de rättaste, har han dock
icke utan af Gud kunnat erhålla den makt, han nu innehafwer, och Gud
skall anwända honom, såsom redan är sagdt, antingen till straff eller till
wälsignelse för folket. De som wilja först mönstra överhetspersonernas
egenskaper och åtgärder, innan de skola erkänna sin underdånighetspligt,
de kullkasta hela den grundwal, hwarpå den undersåtliga pligten hwilar,
nemligen den allsmäktige Gudens skickelse eller förordnande.

Christen, war för <b>Herrens skull</b>
Mensklig ordning undergifwen,
Fullgör, glad och kärleksfull,
Denna lag, i ordet skrifwen:
<b>Frukta Gud, din konung ära.</b>
Sådan lyder ordets lära.
Den 2 December.

<b>Fräls oss ifrån ondo</b>.  Luc. 11: 4.

När en gudfruktig själ, som lärt misstro sitt eget illfundiga hjerta
och erfarit fiendens stora list och tjusningsförmåga, äfwen rädes för
sådant ondt, som hon ännu icke klart ser och känner, fruktar för
djefwulens "listiga anlopp och sitt hjertas mångfaldiga falskhet, då har hon den
tröstliga utwägen att fly till den allseende och trofaste Guden med den
bönen, att <b>Han</b> måtte waka och afwända allt ondt. En sådan bön
uttrycka wi beqwämligen med det obestämda ordet <b>ondo</b>, eller <b>det onda</b>.
"Fräls oss du, trofaste, mäktige Gud, ifrån <b>allt</b> ondt, äfwen det wi icke
förstå. Du, som ser alla dolda nät och snaror af djefwulen, werlden
och wårt eget hjerta, och som har befallt oss att i all nöd åkalla dig,
fräls oss du!" Ja, det är ett af de allmännaste bekymren bland Guds
barn, att de säga: "Jag wet wäl icke, att jag uppsåtligen will wara
falsk eller hylla något ondt, men jag fruktar, att mitt hjerta bedrager
mig; jag wet med mig, att jag saknar den och den kraften, men wet
icke, hwaruti felet består." Si, uti ett sådant dunkel, i en sådan 
fruktan för ett okändt ondt, hwilken outsäglig tröst att då få kasta hela 
bekymret på den trofaste Herren, som sjelf lärt oss bedja: <b>Fräls oss ifrån
ondo</b>, och att få säga till Honom: "Fräls mig ifrån just det onda, som
du ser och wet hos mig, men som är mig förborgadt! Tag du bort det,
som misshagar dig, du trofaste, allsmäktige Gud, och gif mig du sjelf,
hwad som fattas mig!" Och här blir då nödigt att djupt betänka, att
<b>Gud är den ende</b>, som <b>kan</b> utransaka och rätteligen känna det illfundiga
hjertats lönngångar så wäl som satans djupheter; att Gud aldrig har
sagt, att <b>wi</b> skola kunna utransaka hjertat, utan alldeles twärtom.
Herrens egna ord äro dessa: "Ett argt, illfundigt ting öfwer allting är
hjertat; <b>ho kan utransaka det: Jag Herren</b> kan utransaka hjertat och
pröfwa njurarna." Här nekar Herren uttryckligt, att någon menniska
kan utransaka hjertat, och säger, att Han ensam kunde det. Så se wi
ock, att David, som hade en så rik anda och fick i profetiska stunder
skåda en tusen års framtid, likwäl icke kunde genomskåda sitt eget hjerta,
utan derom wände sig till Gud och bad: "Utransaka mig, Gud, och få
weta mitt hjerta, bepröfwa mig och förnim, huru jag menar det." För
det andra bör man weta och besinna, att Herren Gud också är den ende,
som kan <b>bota</b>, hwad som är orätt hos oss.  Han har aldrig sagt: I
skolen skapa uti eder nya hjertan, utan twärtom säger Han: Jag —
jag skall taga bort utur edert kött det stenhjertat och gifwa eder ett mjukt,
böjligt hjerta. Äfwen härom wände sig David till Herren och bad:

                                                                                    
"Skapa - skapa i mig, Gud, ett rent hjerta och gif mig -  gif mig en
ny wiss anda." Då nu Gud sjelf har sagt, att icke wi, utan Han åt
den, som kan både känna wårt hjerta och bota, hwad der felar, och nu
här lär oss bedja Honom derom, då böra wi wisst i den nämnda 
dunkelheten med all tröst wända oss till Honom. Och så sannt som Han
är en trofast Gud och icke will gäcka den själ, som sjelf fruktar och
dömer sig och som will gifwa akt på <b>allt</b> hans ord, äfwen det för Adam
mest dödande, så wisst skola wi tro och weta, att Han ock skall göra,
hwad wi bedit: Han skall sjelf taga på sig hela omsorgen om wår
frälsning och afhjelpa allt, hwad som är ondt och farligt, äfwen det wi sjelfwa
icke förstå. Han har sjelf lärt oss att bedja: <b>Fräls oss ifrån ondo</b>.
Men ännu mer wanligt är, att wi under frestelsetiderna wäl känna,
hwari det onda består, men kunna likwäl icke göra oss lösa derifrån.
Jag ser, att det och det är synd, ja, att det är djefwulen, som arbetar
på att föra mig deri, och kan likwäl icke befria mig derifrån; det har
så "gripit mig fången uti syndens lag, som är i mina lemmar", det
håller mig så fast, att änskönt jag wet, att det är synd, t. ex. wrede,
hat, orena lustar, begär till nästans egendom o. s. w., och jag ser det
farliga deri, jag mår illa deröfwer, kan jag likwäl icke upphöra att med
hjertat och tankarna umgås dermed; ja, det kan omsider så utpina mig,
att jag är färdig att helt förtwifla, jag känner mig alldeles förlorad,
om icke Gud sjelf gör barmhertighet med mig och frälsar mig. Här
lär jag då, hwad det betyder: <b>Fräls, fräls oss ifrån ondo</b>. O, fall då
genast ned och bed — och betänk, att wi i sådana stunder äro under en
fiende, mot hwilken ingen makt finns i himmelen eller på jorden, mer än
en enda, nemligen den ende Allsmäktige, som derföre högtidligen 
förklarat: "Jag, jag är Herren, och utom mig är ingen frälsare." "Rör dig
icke", säger Luther, "i mening att sjelf öfwerwinna synden; ty då skall
hon så röra sig emot dig, att du är för ewigt förlorad." Utan här gäller
att på allwar fly blott till den trofaste, allsmäktige Herren och bedja:
Fräls oss ifrån ondo. Och då skall det blifwa oss en wäldig tröst, om
wi kunna rätt besinna, hwad deri ligger, att Herren sjelf lärt oss så bedja
till Honom. Wi borde dock tro, att Herren icke will skämta med de
nödställda barnen, då Han lärde dem denna bön, utan att Han ock
werkligen ärnar frälsa oss. Han säger ock uttryckligt:<b> Åkalla mig i nöden,
så will jag hjelpa dig, och du skall prisa mig.</b>

När till dig i mörka tider,
Swåra prof och hårda strider,
Höjas wåra böneljud,
Öfwergif oss ej i nöden,
Stöd oss, led oss och i döden
Fräls oss, från allt ondt, o Gud.
Den 3 December.

<b>Och det äro himmelska kroppar och jordiska kroppar; men en
annan herrlighet hafwa de himmelska och en annan
de jordiska</b>.  1 Cor. 15: 40.

Såsom wille apostelen säga: Skåda den oändliga rikedomen på 
omwexling i Guds skapelse! Då det redan är en stor skilnad mellan de
jordiska kropparna inbördes, huru mycket större måste skilnaden wara
mellan de jordiska och himmelska — mellan träd, sten, metaller etc. på
jorden, och deremot ämnena i solen, månen och stjernorna. Ja, äfwen
mellan dessa himmelska kropparna inbördes är stor skilnad. "En annan
klarhet har solen, och en annan klarhet har månen, och en annan
klarhet stjernorna; ty en stjerna går öfwer den andra i klarhet." Tänk
då, hwilken oändlig mångfald i Guds skapelse! Frukta då icke, "du dåre",
att wår Herre Gud skall blifwa rådlös för, hurudana kroppar Han skall
gifwa oss i uppståndelsen! Wåra nya kroppar, hwilka egenskaper de än
för öfrigt skola hafwa, skola säkerligen wara fullkomligt passande för den
nya werld, i hwilken wi blifwa försatta, och för de förmögenheter, wår
själ der skall hafwa. Såsom wåra närwarande kroppar äro danade för
de själsförmögenheter, wi nu ega, och för den werld, i hwilken wi nu
lefwa; och såsom alla djurs kroppar äro bildade efter de instinkter, Gud
har gifwit dem, och för det element, i hwilket de skola lefwa, såsom
fiskar i wattnet, fåglar i luften, djuren på jorden eller maskarna i mullen.
Häraf följer ock, hwad wi äfwen se för ögonen, att när någon lefwande
warelse skall förflyttas till ett nytt element för att i detta börja liksom
en ny werld, erhåller han äfwen en ny kropp, afpassad för dess nya
belägenhet. Såsom t. ex. silkesmasken, när den icke längre skall arbeta i
mullbärsträdet, utan skall hafwa friheten och behaget af att kringswäfwa
i den wida rymden, då utrustas han med en ny och bewingad kropp,
passande för hans nya bestämmelse och element. De flesta ibland oss
torde weta, att alla fjärilar hafwa förut en tid warit maskar, som
krupit och krälat i stoftet, men nu kringswäfwa de i luften. Dessa utgöra
ju en märklig Skaparens bild af menniskan, "den masken", och hennes
blifwande förwandling. Låtom oss bättre beskåda denna bild.
Löfmaskarna utgöra ett synnerligen skröpligt slägte bland de lefwande
warelserna; ehuru silkesmasken, som arbetar det sköna och starka silket åt
menniskan, tyckes wara något ädlare än kålmasken och andra löfmaskar, äro
de dock alla eländiga krypande kräk på jorden; men just åt dessa eländiga
krypwarelser har Gud beredt en ljufligare framtid, en märklig förwandling.
Då silkesmaskens arbetstid är fulländad, och kålmasken ej längre
skall krypa i stoftet, då läggas de i ett slags likkista — ett litet swart
skal bildar sig öfwer dem, och der ligga de nu i dwala öfwer wintern.
Men på det nya årets wår, då solen börjar till lif uppwäcka den 
stelnade naturen, då utkommer den förra masken i ny gestalt för att
intaga en ny werld; han skall icke nu mer krypa i stoftet eller på det
grofwa kålbladet, utan skall nu förlusta sig i det fria, i den fina luften
och det glada solljuset, och till näring blott hemta det finaste af 
blomstren; derföre har han nu sköna, lätta, gyllene wingar, med hwilka han
höjer sig öfwer jorden och kringswäfwar i den fria luften. Hwem
igenkänner icke åter här wår Faders tungomål? Hwem ser icke, att Han
åter här gifwit oss en bild, hwaraf wi skulle se wår Faders tankar och
afsigt med oss? Wi äro wäl här på jorden eländiga maskar och
krypwarelser, men dock skapade för ett helt annat lif; wi gå en stor 
förwandling till mötes. Då wår pröfwotid är fulländad, och wi icke mer skola
kräla i stoftet, skola wi, så många som blifwit en ande med Honom,
som kom af himmelen, också af Honom förflyttas till en ny werld, der
wi skola, herrliga och saliga, förlusta oss i det ewiga solljuset af hans
nådefulla ansigtes åskådande och med nya förklarade förmögenheter dricka
oss glädjedruckna af hans nu afslöjade wisdom, kärlek och nåd. — Och
månne icke det är ett af de wigtigare skälen, hwarföre wi skola få nya
kroppar och icke alltid förblifwa kropplösa andar (såsom wi äro under
mellantillståndet mellan wår död och den yttersta domen), nemligen att
wi äro bestämda att flytta till en ny werld, wida fullkomligare och
herrligare än denna fallna, wanställda werld, i hwilken wi nu bo — en
werld, "der ingen död skall wara mer, icke heller gråt, icke heller rop, icke
heller någon wärk - <b>ty det första är förgånget</b> - utan Guds och
Lammets stol skall wara der, och hans tjenare skola tjena Honom och
skola se hans ansigte". Uti denna nya werld skall Gud, som aldrig går
nedåt med sina werk, utan alltid bringar dem högre och högre i full-
komlighet, wisserligen göra ett mycket ärofullare skådespel af sin wishet,
godhet och makt, än Han har gjort i denna närwarande onda werld.
Och det är derföre nödwändigt, att wi då skola hafwa kroppar med
sådana sinnen, som passa för denna werld och sätta oss i stånd att ega ett
samband med densamma, samt att fatta, åtnjuta och emottaga den
fullkomligare kunskap, som der gifwes om wår herrlige Skapare. Ty då
skola "hans osynliga wäsende och hans ewiga kraft och gudom rätteligen
warda beskådade af gerningarna", hwilka der äro oändligt fullkomligare och
större, än alla dem wi sett i denna närwarande werld, wår barnaålders
hem, som warit af synden fördunkladt och wanstäldt.

Nu är du, o graf, blott en skugga, ej mer,
En tid du wäl hyddan betäcker;
Men då sig min Jesus i herrlighet ter,
Till lif Han ock stoftet uppwäcker.
Jag lägger frimodigt mig ned i min grift,
Ty Jesus sjelf sätter på grafwen den skrift:
<b>Jag lefwer, I skolen ock lefwa</b>.
Den 4 December.

<b>Men till Israel säger Han: Hela dagen har jag uträckt mina
händer till det otrogna och genstörtiga folket.</b>   Rom. 10: 21.

Önskar du att kunna klart se, huru Herren Gud är sinnad, och
hwad Han slutligen will göra med oss, så se blott på Israels historia,
huru Han handlade både med arma, botfärdiga syndare och med det
otrogna och genstörtiga folket. Skåda här, hwad Gud skall göra med
dem, som aldrig wilja lyda hans kallelse till bättring, utan alltid
förblifwa i synd och fåfänglighet. Skåda här, hwad Han will göra
äfwen med dem, som med mycket nit om Gud, om fromhet och bön,
också hafwa i allt detta sin egentliga tröst, sin rättfärdighet, och äro så icke
"evangelium lydiga". — Och nu: hwad gjorde Gud med det sjelfrättfärdiga,
otrogna och obotfärdiga Israel! Detsamma skall Han ock
göra med de otrogna och obotfärdiga christna. Profeten säger: "De
bedröfwade och förbittrade hans Helige Ande; derföre wardt Han deras
fiende och stridde emot dem." Herren Gud gjorde då, hwad Han på
ett annat ställe hade förutsagt: "Efter jag nu kallar, och I neken det.
Jag räcker min hand ut, och ingen aktar dertill; så will jag ock le åt
eder ofärd och begabba eder, när det kommer, som I frukten; när
öfwer eder kommer såsom en storm, det I frukten, och eder ofärd såsom
ett wäder. Då skola de åkalla mig, men jag skall intet swara; de skola
bittida söka mig och intet finna". Så gjorde Herren wid många
straffdomar öfwer Israel, men isynnerhet uti den sista wid Jerusalems
förstöring. Då war der ett sådant bedjande inom staden, att stenarna
kunnat röras; men himmelen war såsom af koppar, tillsluten för all
bön. Nu war det <b>Herrens</b> tid att icke höra <b>dem</b>, såsom <b>de</b> förut icke
welat höra <b>Honom</b>. Så handlar Herren. <b>En tid</b> uträcker Han sina
händer i nåd och bjuder syndaren komma; <b>en annan tid</b>, då nådens
dag är slutad, då följer en dom utan barmhertighet. O, att hwar och
en wille wakna och besinna, att Herren är ännu densamme, och hans
hotelser till otrogna christna lika sanna som hotelserna till det otrogna
Israel!

Men såsom Gud är en förskräcklig domare öfwer sina föraktare, så
är Han ock öfwermåttan nådig emot alla dem, som höra hans röst och
komma till hans fötter. Se, huru Han här beskrifwer sitt ihärdiga
wäntande efter det "olydiga och motsägande folket". Och betänk åter,
att Gud är densamme i alla tider. Just sådan Han någonsin war
eller beskref sig, sådan är Han äfwen i dag. Och hwad säger Han om
sig: <b>Hela dagen har jag uträckt mina händer</b>. Således står Han 
äfwen i denna stund med uträckta händer emot hwar och en, som önskar
att kunna tro och komma till Honom. Så säger ock Herren Christus:
"Kommen till mig, I alla, som arbeten och ären betungade. Jag will
wederqwicka eder." "Den till mig kommer, honom kastar jag icke ut."
Detta är wisst detsamma som: Jag står med uträckta händer. Men då
säger du: Denna nåd kan dock endast tillhöra rätt botfärdiga och lydiga
själar; jag åter är beständigt olydig, har icke ens en rätt allwarlig
wilja och kärlek till det goda; huru kan då jag hafwa någon tröst häraf?
— Swar: Se dock efter, huru orden lyda. Han säger icke: Jag
uträcker mina händer till ett lydigt och botfärdigt folk, utan twärtom så:
"Till det <b>otrogna</b> och <b>genstörtiga</b> folket." Men huru skall detta
förstås? Ett sådant folk är ju förkastadt? Ja, förblir du alltid genstörtig
och motsägande, så är wisserligen du för din del olycklig; men 
Herren Gud är dock sjelf sådan, som Han säger. Frågan war ju, <b>om Gud
kan wara nådig,</b> då du är så olydig. Hör och glöm då aldrig, att
nåden i Guds hjerta är alldeles fri och oberoende af din fromhet. Se,
huru Han kom till Adam på syndafallets dag med det första 
evangelium, då denne war så full af ondska, att han med bitterhet wille skjuta
skulden för fallet på Gud sjelf. Ändå frambar Gnd sitt nådefulla 
budskap. Se, huru den förlorade sonens fader, då den arme sonen "ännu
war långt ifrån", "lopp emot honom, föll honom om halsen och kysste
honom". Så har Herren Christus sjelf beskrifwit sitt hjertelag. Förblir
du beständigt borta i det främmande landet, så blir du ock ewigt borta
från Guds nåd och salighet; men fadershjertat är dock oförändradt,
fadersarmarna äro dock utsträckta emot dig, så länge din nådedag
warar, så länge du ännu blir kallad. "Han uträcker sina händer hela 
dagen till ett olydigt och motsägande folk. " Men har det ock kommit 
dertill, att du sjelf straffar din ondska och olydnad, wille gerna kunna tro
och lyda, men ännu dagligen känner naturens olydnad, hwilken ock
framträder i tankar, ord och gerningar, för hwilket allt du dock wid Jesu
fötter söker all nåd, både förlåtelse och hjelp, så är du wisserligen både
sökt och funnen af din himmelske Fader. Ty då är olydnaden mot
evangelium bruten, och du är redan i Fadrens famn. Måtte wi
aldrig glömma, hwad denna text säger, att Gud står med utsträckta 
händer äfwen mot ett olydigt folk. Så måste då wisserligen den menniska
warda med all hans kärlek och glädje emottagen, som sjelf straffar sin
olydnad och innerligt önskar att kunna både tro och lyda Honom.

Just som jag är — i brist af allt,
Med hjertat ännu dödt och kallt,
Med synd, som ständigt rörer sig,
Jag kommer, Jesus, nu till dig,
Till dig, som dött för mig.

Betungad, swag och ängslig — o!
Jag finner ej på jorden ro.
Blott du förstår den konsten wäl
Att umgås med en sargad själ.
Jag kommer då till dig.
Den 5 December.

<b>De fara efter att upprätta sin egen rättfärdighet</b>.   Rom. 10:3.

Detta sker på mycket olika sätt, efter de olika mått af upplysning
eller mörker, som råda hos en menniska. Judarna menade sig wara
rättfärdiga blott med några yttre gerningar efter lagen, med sina offer,
böner, almosor, utwärtes ärbarhet, då de icke woro uppenbara mördare,
äktenskapsbrytare, tjufwar. Detta är ock för den stora hopen ibland oss
tillräckligt, för att man anser sig rättfärdig eller åtminstone antaglig
inför Gud. De åter som förstått något om Guds helighet, de lägga
härtill ännu något mer, såsom att man ock bör älska Gud, wörda och
betrakta hans ord, hålla sabbaten helig, men kunna ännu stå i samband
med den ärbarare werlden. Ännu något mer ljus, och man finner, att
man också skall omwända sig från werldswäsendet och blifwa en andlig
menniska, ångra och aflägga sina synder, waka, bedja och försaka köttets
lustar samt tro på Jesus — detta sista äfwen såsom en lagens gerning;
och somliga bland dessa deltaga äfwen i någon andlig werksamhet för
missionen eller för andra wälgörande ändamål. Allt sådant är ännu
blott att söka upprätta sin egen rättfärdighet, <b>så länge själen deruti
har sin salighetswäg,</b> sitt egentliga hopp, och icke blifwit dödad af lagen.
Således beteckna dessa gerningar, att man far efter att upprätta
sin egen rättfärdighet? Så torde någon fråga. Swar: wisserligen
icke. Nej, dessa och ännu flera gerningar kunna ock göras i äkta tro
och gudsfruktan. Gerningarna beteckna icke sjelfrättfärdighet. Men hör
och märk, hwad som betecknar densamma: Att sådana eller dylika
öfningar eller gerningar utgöra menniskans <b>salighetswäg</b> och <b>innersta
hjertetröst</b>, om hon ock på det hjertligaste bekänner tron på Christus
och hans försoning. Således, då detta djupa, i allas wår natur
liggande hoppet på wår egen rättfärdighet icke blifwit dödadt genom Guds
heliga kraf, så att menniskan lärt hålla sin allwarligaste fromhet och
sina bästa gerningar för "skada och träck", när det gäller bestå inför
Gud och wara rättfärdig, ja, lärt söka nåd och förlåtelse äfwen för
sina bästa gerningar, såsom med synd besmittade, utan twärtom flyr till
dessa fromma öfningar och gerningar, för att i dem finna ro och tröst
mot synden: <b>då</b> betecknar all denna fromhet en sjelfrättfärdig menniska.
Helt annat är det, när själen i allt förtwiflar på sig sjelf, sin egen
fromhet, sin egen kraft, blir för allting straffad och brottslig, men har
sin enda tröst i <b>Christi</b> gerningar, <b>Christi</b> lydnad, <b>Christi</b> lidande,
<b>Christi</b> böner och blott af den stora, fria nåden lifwas att göra det,
som är godt. Då äro gerningarna Andens frukter och för Gud behagliga
gerningar. Härmed är dock icke sagdt, att dessa troende nu äro fria
från all sjelfrättfärdighet; nej, wisserligen icke. Men deras 
sjelfrättfärdighet är dock icke mer deras <b>salighetswäg</b>, utan deras <b>frestelse och
plåga</b>, hwilken de bemöta såsom all annan frestelse och synd, nemligen
så att de sjelfwa bestraffa och fly densamma. Men om en sådan frestande
och beswärande sjelfrättfärdighet talas icke här, utan apostelen talar om
sådana menniskor, som uppsåtligt, eller med werklig mening att sjelfwa
bestå inför Gud, fara efter att upprätta sin egen rättfärdighet och icke
äro Guds rättfärdighet undergifna.

Och <b>grunden</b> till ett sådant uppsåtligt sträfwande att upprätta sin
egen rättfärdighet är det, att man icke rätt känner <b>djupet af sitt 
förderf</b>, icke heller af Guds heliga fordringar. Man låtsar icke märka, att
Herren fordrar hjertats renhet, att man i sin fromhet ser blott på yttre
gerningar. Och på det sättet kan man blifwa god och from i sina egna
ögon. Will du då weta, huru du skall erhålla den trösten, att du
sjelf är from och god, så wet, att dertill fordras blott att wara så
skrymtaktig, att du icke bryr dig om <b>hjertat</b>, huruwida <b>det</b> är alla 
stunder godt, rent, ödmjukt, mildt och kärleksfullt, utan att du endast ser
på gerningar. Då kan du blifwa så from, som du behöfwer för att
hafwa tröst i dig sjelf — och då har du med all din fromhet blifwit
en farise. Men har Herren Gud så framstått för din själ, att det
blifwit dig angeläget att i <b>allt</b>, äfwen i <b>hjertat</b>, och på <b>alla stunder</b>,
wara helig och såsom det anstår inför hans ögon, då blir du aldrig på
jorden nöjd med dig, nej, då kan du wäl ofta få känna synden så 
förskräckligt mäktig, mångfaldig och wederstygglig, att du icke mer wet, hwart
du skall wända dig, utan mången gång är färdig att alldeles förtwifla,
oaktadt all den nåd evangelium förkunnar. Då kan du icke mer se dig
from och rättfärdig i dig sjelf, utan blir nu en eländig syndare, som
beständigt behöfwer nåd, beständigt behöfwer Frälsaren, hans försoning,
hans förswar. En sådan menniska är en <b>christen</b>.

Se till mig i nåd, led mig i ditt råd, käre Fader i det höga!
Låt ej synd och flärd, eller kött och werld wända bort från dig mitt öga!
<b>Må jag wara funnen uti Christus blott,
Hafwande i Honom werklig del och lott!</b>
Den 6 December.

<b>Ty jag wet icke, hwad jag gör; ty jag gör icke, hwad jag will,
utan det jag hatar, det gör jag</b>. Rom. 7: 15.

Det allraförderfligaste onda, som ormen plantade i wår natur, war
inbillningen, <b>att wi sjelfwa skulle warda wåra egna frälsare och
hjelpare</b>. Det ordet: "I skolen warda såsom gudar", det tog djupt, det
lemnade djupa märken efter sig i wår natur, nemligen allt slags hög-
mod, och isynnerhet denna allraskadligaste inbillningen, <b>att wi sjelfwa
hafwa krafter att emotstå det onda och göra det goda</b>. Den "fria
wiljan", i denna betydelse, är den dröm, hwaraf både all säkerhet och
all förtwiflan kommer. Kunde den wäckta själen blott öfwertygas, att
hon ingenting förmår, att den fria wiljan är förlorad, att hon är <b>såld
under synden;</b> då skulle hon snart komma till tröst i Christus, 
öfwergifwa sitt sjelffrälsningsarbete och "kasta sig som död för Jesu fötter"
på idel nåd. Men det heter oupphörligt: "Du har icke ännu rätt 
försökt, icke ännu ansträngt dig och wakat och bedit och kämpat; i morgon
skall du göra det bättre." Och så går den ena dagen efter den andra
lika olyckligt, och likwäl — lika oupphörligt heter det igen: "Du har
icke ännu rätt försökt, icke warit nog allwarlig, icke nog rädd för
synden; du skall i morgon göra det bättre" o. s. w. Den arma själen kan
icke begripa, att det är just det, hon icke har i sin makt, nemligen att
wara rätt allwarlig, uppriktig, rädd för synden, waka, bedja och strida
— att hon icke har i sin makt att ens regera tankarna — att wi äro
icke ens beqwäma något tänka, att wi äro alldeles förtappade syndare,
att Christus måste göra allt — måste frälsa det, som är borttappadt.
Paulus säger: "Lagen är andlig, men jag är köttslig, såld under
synden." Märk: såld under synden, såsom en träl är såld åt en herre.
Och åter säger han: "Det goda, som jag will, det gör jag icke; och det
onda, som jag icke will, det gör jag — ty jag gör icke, hwad jag will,
utan det jag hatar, det gör jag".  Hwar är här den fria wiljan?

Mången har undrat, hwarföre Luther så häftigt strider mot läran
om den <b>fria wiljan</b>. Men det har sina stora skäl. Om Christus hundra 
gånger dör för oss och än så herrligt warit oss förkunnad, så kan det allt
göras fruktlöst med den enda willosatsen, att wi sjelfwa hafwa krafter att
göra, hwad godt wi wilja. När den wäckta själen blott saknar detta
hos sig, så är allt predikande om Christus fåfängt, hon kan icke tro; ty
när hon har krafter att göra, hwad hon bör, och icke gör det, så kan
hon ju icke ännu tillegna sig nåden. Wi böra derföre wäl inprägla
denna sanning i wårt hjerta: "Jag gör icke, hwad jag will, utan det
jag hatar det gör jag."  Äfwen då Christus genom tron gjort oss 
"rätteligen fria" — från syndens och djefwulens herrawälde — hafwa wi
dock icke förmåga att göra allt det goda, wi wilja; ty Christus behåller
denna makt hos sig, lemnar den icke åt oss, att wi skola hushålla dermed.

Just de, som blifwit förda ifrån satans makt till Gud och äro
genom Sonen rätteligen fria, klaga och qwida derföre allramest öfwer sin
ömkliga wanmakt, när Herren lemnar dem i en frestelsens stund. De
gråta, de kämpa, de bedja och ropa till Gud om hjelp, och allt tyckes
wara förgäfwes — de äro nära att helt förtwifla. Hwar är nu den
fria wiljan? Hwarföre äro de icke fromma, rena? Hafwa de sjelfwa
kraft dertill, hwarföre skola de qwida, jämra, bedja? De skulle blott
bortwisa det onda, wara starka och glada. Kunna de genom bönen
öfwerwinna allt, hwarföre skola de då förtwifla? Men Davids psalmer och
alla heligas klagan wittna sålunda, att menniskan icke mer har en fri
wilja, eller förmågan att göra det goda hon will. Petrus hade hellre
welat alltid wara så stark, som han försäkrade och en stund i örtagården
bewisade sig; men när han snart, på en qwinnas fråga, så grufligen
faller, första, andra och tredje gången, då gråter han bitterligen — då
lärde han, att han icke hade styrkan i sitt wåld. Paulus beder tre
gånger om förlossning från sin "påle i köttet", men förgäfwes — och nu
lärde han den hemligheten: "Då jag warder swag, då warder jag stark".
Nej, den fria wiljan är en dröm ifrån paradisets dagar — den har
aldrig funnits i menniskan, sedan Adam missbrukade den, utan sedan har
menniskan warit ett nådehjon, som måste tigga af Gud hwarje smula
af kraft; och när hon måste tigga, så kan hon icke taga det, förrän det
warder gifwet. Om Herren släpper oss, så rusa wi alltid till afgrunden.
Sådan är menniskan efter Adams fall.

Gif mig en ny, en wiss, frimodig anda
Och kom mig städse med din hjelp tillhanda,
Jag stapplar ofta och förgår mig — men 
Upprätta du mig med <b>din kraft</b> igen.

Gör <b>du</b> mig stark och modig uti striden,
Si pröfwotiden är så snart förliden.
Om ej af dig jag kraft och bistånd får,
<b>Jag intet alls</b>, o Jesu, ju förmår.
Den 7 December.

<b>Låt oss ransaka och söka wårt wäsende och omwända oss till Herren</b>.

Jer. Klag. 3: 40.

Då Jeremias i Klag. 3 talat om bedröfwelse, såsom "att en är
öfwergifwen", eller att en blir "falskligen dömd", och om allt sådant
sagt: "Ho törs säga, att sådant sker utan Herrens befallning, och att
hwarken ondt eller godt kommer genom hans befallning", då tillägger
han: "Hwi knorra då menniskorna alltså, medan de lefwa? Hwar och
en knorre emot sina synder. Och låtom oss ransaka wårt wäsende och
omwända oss till Herren." En öfwermåttan wigtig förmaning, om wi
wilja rätteligen frälsas ifrån det onda! Herren är en stor och trofast
wän, en wän för ewigheten. Han will frälsa själen — Han will frälsa
oss ifrån det ewiga förderfwet, ifrån helwetet. Och huru outsägligen
bittert måste icke den utwärtes menniskan då ofta angripas, om den 
inwärtes skall hållas wid lif och helsa! Derföre, war icke så köttsligt 
sinnad, att du skulle se blott på menniskor och på yttre omständigheter, <b>när
något ondt drabbar dig</b>. Tro dock ännu, att det lefwer en Gud ibland
oss, som ock räknat alla wåra hufwudhår, och att icke det ringaste ondt
händer oss utan hans wilja. Gå till dig sjelf och ransaka ditt wäsende,
om icke deri är något, som Herren med detta plågsamma onda will
påpeka. Sannerligen, om wi icke äro förblindade, skola wi då snart märka,
hwad Herren syftar åt, och nödgas erkänna, att det är någon synd eller
otrohet, som är grunden till det onda, wi lida. Wi skola finna och
erkänna, att wi icke wid något enda ondt, som drabbar oss, kunna
undskylla oss, såsom stode det icke i något sammanhang med wåra synder.
Och så länge du icke will uppsöka grundorsaken, nemligen din synd eller
otrohet, och söka förlossning derifrån, får du ingen ro i din själ, så wida
du är ett äkta barn, som skall uppfostras för himmelen. David talar
om att "förtiga synd inför Herren", d. ä. att icke inför Guds ansigte
widgå sin synd och söka nåd, och han säger derom: "Då jag wille 
förtiga det, försmäktade mina ben genom min dagliga gråt; ty din hand
war dag och natt swår på mig. Då sade jag: jag will bekänna för
Herren min öfwerträdelse; då förlät du mig min synds missgerning. För
detta skola alla heliga bedja dig i rätt tid; derföre, när stora
wattufloder komma, skola de icke räcka intill dem." Se här wägen att blifwa
frälsad ifrån det onda. Får du åter ro uti synden, får du ro med
bibehållande af en medweten otrohet eller hyllad synd, då är befrielsen
från det yttre onda din största olycka, då wäntar dig en ny sorg i
ewigheten. Derföre, ehwad för ondt, som än träffar oss, i hwilken nöd wi
än må hafwa råkat, så kunna wi icke bedja: "Fräls oss ifrån det
onda", utan att tänka på wåra synder. Dock, detta gäller äkta Guds
barn, som hafwa en gudsfruktans ande i sina hjertan. Och si, då skall
det icke heller länge dröja, äfwen om den yttre bedröfwelsen i förstone
upptager alla wåra tankar, innan wårt öga wänder sig till det inre,
eftersinnar och upptäcker, hwad Herren dermed åsyftar; och då går det,
såsom redan är sagdt, du får ingen ro, du kan icke hafwa någon riktig
tillförsigt till Herren, förrän du för Honom bekänt dina synder, förrän
du anklagat och dömt dig sjelf och gifwit dig skyldig till allt, sägande:
"Jag har förtjent tusen gånger mer än detta onda, i tid och ewighet,
ty jag har syndat. Fräls mig, fräls mig ifrån min synd." Och med
det ögonblick, då wi ödmjuka oss inför Herren, bekänna wår synd och
gifwa Honom rätt i hans domar, med det ögonblicket återkommer tröst
och hugswalelse och en barnslig tillförsigt till hans nåd, jemte den 
wissheten: Herren skall höra min bön, Han skall frälsa mig ifrån allt ondt.

Men si, just emedan allt, hwad Herren gör, går derpå ut, att Han
will bota wårt största onda, synden, will göra oss <b>andligen</b> helbregda
och ewigt saliga, derföre — ja, hwad menen I wäl, att Han derföre
gör? — derföre gör Han så ofta twärtemot wår mening och wilja; 
tager icke bort den utwärtes nöden, ja, ofta icke heller den inwärtes, utan
låter ock mycket andligt ondt plåga wår själ, trötta och utmatta wår
gamla menniska genom beständiga förödmjukelser, då wi mycket hellre wille
wara starka och helbregda. "Herren förer de sina <b>underligen</b>".
Derföre låter Han ditt plågsamma onda ännu någon tid fortfara, ja kanske
hela lifstiden igenom, och låter derjemte ännu något nytt ondt tillkomma.
Detta skall nu blifwa dig alldeles för hårdt, ja olidligt, du skall
förargas på Herrens regering, om du icke djupt betänker och fäster i ditt
hjerta <b>hans trofasta mening och ändamål</b> dermed, nemligen att rena och
förlossa dig från det största onda, synden, att helga din själ och kropp,
att uppfostra dig för himmelen. O, när en själ kommer till klart
medwetande häraf, huru kan hon icke då t. o. m. "berömma sig af
bedröfwelsen", glädja sig och tacka Gud för sina bittraste erfarenheter och
omsider blifwa en sådan menniska, som håller sorgen bättre än glädjen,
lidandet bättre än njutningen, fattigdomen bättre än öfwerflödet,
föraktet bättre än äran, döden bättre än lifwet.

O Gud, hur swårt, hur mörkt jag allting ser,
Dock är jag nöjd, om blott din wilja sker.
Jag wet en <b>orsak</b> och ett <b>ändamål</b>
Och wet, att Fadren ser, hwad barnet tål.

Ack, synden, synden den är <b>orsak</b> nog,
Min syndalust, som hjertat från dig drog;
Men <b>ändamålet</b> det är stort och godt:
Min frälsning och min Herres ära blott.

Så gör då, som du will — fullborda blott
Det werk, som du hos mig begynna fått!
Gif mig, hwad lidande som täckes dig;
Det är min winning, att du näpser mig.

Det är min winning, fast det kostar på,
Blott <b>för att hela</b> brukar du att slå,
Du dödar wäl, men ger ock lif igen;
Det är mig ljuft, att du mig späker än.
Den 8 December.

<b>Är det nu af nåd, så är det icke af gerningar, annars wore
nåd icke nåd.</b>  Rom. 11: 6.

Här hafwa wi ett af de kraftigaste kärnspråken i Skriften, hwilket
just är egnadt att reda tankarna i den wigtiga frågan,<b> hwad nåd will
säga.</b> Detta är ock mycket behöfligt. Tusentals menniskor bekänna och
sjunga i all sin tid, att det är blott af nåd genom Christus, wi warda
saliga, och ligga dock med hela sin själ i eget arbete att förtjena eller
warda wärdiga Guds nåd. Äro de då ännu i det mörkret, att de tycka
sig hafwa något godt hos sig sjelfwa, så hoppas de ock allt godt af
Gud — och säga dock: "Af hans nåd." Så sammanblanda de nåd
och förtjenst. Äro de åter nog wakna att se sin beständiga synd och
ondska, så hafwa de ock aldrig rätt frid i själen, utan gå alltid i ett
qwalfullt mörker, halffördömda och owissa om Guds nåd, emedan de icke
kunna finna sig wara och göra allt, hwad Gud äskar; och dock bekänna
de, att wi skola frälsas blott af nåd, icke af gerningarna. Så
sammanblanda de nåd och förtjenst och besinna icke, huru dessa strida rakt emot
hwarandra. Denna sammanblandning är mycket skadlig, qwäfwande för
all andlig kraft; ty då man derigenom aldrig kan få en full frid och
wisshet om Guds nåd och wänskap, så kan man icke heller få den kärlek,
lust och kraft till det goda, som följa endast på en full tröst och frid
med Gud. Wi böra derföre wäl betrakta detta språk och söka att få en
rätt syn på nåden. Hör då, hwad apostelen säger: "Är det af nåd,
så är det icke af gerningar" — är det af nåd blott genom Christus,
wi äro för Gud rättfärdiga och täcka, så är det icke till någon del
genom wår egen wäldighet, fromhet, lydnad, kärlek, ånger, bön, utan
helt och hållet af nåd, ja, så helt af nåd, att alla dina brister icke det
ringaste förminska Guds kärlek, så sannt det är af nåd, af ren nåd.
Ty då är det icke af wåra gerningar, hwarken inre eller yttre; annars
wore nåd icke nåd, annars wore nåden icke, hwad den är, en helt 
oförtjent skänk och gåfwa; nej, då blefwe sjelfwa begreppet af nåd upphäfwet.
När i Guds ord talas om nåd, så menas der en werklig och ren nåd,
icke en blandning af nåd och belöning, utan en nåd som utesluter all
wår förtjenst. Är det åter af gerningar, af någon förtjenst eller 
wärdighet, wi af Gud upptagas och rättfärdigas, då är det nu icke nåd,
då skall man icke mer säga, att Gud gör oss saliga af nåd; annars
wore gerning icke gerning, d. w. s. nåd och förtjenst äro så emot
hwarandra, att om det är af gerning eller förtjenst, wi hos Gud upptagas,
böra wi ock erkänna förtjenstens wärde och icke förneka denna genom
talet om nåd. Ty det är en dålig förtjenst, om till dess belöning fordras
någon nåd. Så skarpt har apostelen här talat. Han will säga: 
<b>Ettdera</b> måste det wara, antingen <b>nåd</b>, och då är det icke förtjenst, nej,
allsingen förtjenst; eller ock är det <b>förtjenst</b>, och då är det icke nåd, nej,
allsingen nåd. Att någon är mild emot den, som förtjenar, som är
wärd kärlek, det är ingen nåd. Det är ingen riktig nåd, om den icke
är riktigt oförtjent. Detta är det apostelen will säga.

Här återstår nu endast den frågan, om det då werkligen är af nåd,
Gud will göra menniskan salig. Hwad har Herren Gud i himmelen
härom beslutit och i sitt ord uppenbarat? Är det blott af nåd, Gud
will göra menniskan salig, <b>eller</b> är det på någon hennes egen förtjenst?
På denna fråga beror all min frid i tiden och min tröst i dödsstunden.
Och uti denna högwigtiga fråga will jag nödwändigt weta, hwad Herren
Gud sjelf säger. Ja, hwad säger Herren Gud härom med alla sina
uppenbarelser om <b>Sonens utgifvande</b>? Låtom oss betrakta detta. Det
allrastarkaste bewiset, att Gud will göra menniskan salig endast af nåd,
så att all wår förtjenst är utelyckt, ligger wisst i den stora gerningen,
att Han utgaf sin ende Son till att för oss wara under lagen och
blifwa ett offer för wåra synder. Sjelfwa <b>den gerningen</b>, och allt hwad
Gud derom <b>förkunnat</b>, lägger den djupaste grunden i hjertat för tron
på en alldeles oförskylld nåd. Tänk, då Gud ifrån werldens begynnelse
förkunnat, att Han wille utgifwa sin egen Son till wår Frälsare; då
Han redan på syndafallets dag talade om qwinnans säd, som skulle
söndertrampa ormens hufwud, och sedan genom en lång förberedande
werldsålder med otaliga förebildande offer och förnyade löften beständigt 
underhöll sitt folks wäntan på den utlofwade Frälsaren; och då denne omsider
kom, bebådad af änglar och bewittnad af tecken och under och den Helige
Andes utskiftelse — då "Ordet wardt kött och bodde ibland oss, och wi
sågo hans herrlighet, såsom ende Sonens herrlighet af Fadren, full med
nåd och sanning", och wi sågo Honom såsom en lydande tjenare, ställd
"under lagen för att förlossa dem, som woro under lagen"; och wi
hörde Honom förklara, det Han war "kommen att gifwa sitt lif till en
återlösning", och wi sågo Honom, sjelf helig och oskyldig, för wåra 
synder lida marter och död: wisst säger oss detta, att Han wille frälsa
menniskan af idel nåd. När Herren Gud gifwit oss sin enfödde Son
till en återlösning, till ett blodigt offer för wåra synder, då kan hwar
och en uträkna, om Han ändå will se efter någon wår egen wärdighet
och förtjenst. "Om rättfärdigheten kommer af lagen (af någon <b>wår</b>
förtjenst), då är Christus fåfängt död", säger apostelen.

Guds nåd min trötta själ hugswalar:
<b>Nåden, nåden är fri!</b>
Och hwarje stund hans Ande talar:
<b>Nåden, nåden är fri!</b>
Se´n jag på Jesus trodde blott,
Har jag hans helge Ande fått
Och mera nåd, än jag förstått.
<b>Nåden, nåden är fri!</b>

Så sjunger jag i lust, i nöden:
<b>Nåden, nåden är fri!</b>
Så ropar jag i sjelfwa döden:
<b>Nåden, nåden är fri!</b>
Och när jag genom döden gått
Och hos min Gud mitt hemman fått,
Jag sjunger om hans kärlek blott:
<b>Nåden, nåden är fri!</b>
Den 9 December.

<b>Waren hwar med annan wänliga uti broderlig kärlek; den ene
förekomme den andre med inbördes heder.</b> Rom. 12: 10.

Här talas särskildt om den "broderliga kärleken" — kärleken emellan
bröder i Christus. Och derom talar apostelen här på ett sådant sätt,
att wisserligen många ibland oss skola blifwa straffade. Gr.-textens ord
på "wänlig" innebär nemligen mycket mer, än detta ord hos oss
betecknar; ty det är ett ord, som brukas om en faders eller moders ömma
kärlek till sina barn och om naturliga bröders särskilda kärlek till
hwarandra. Nu säger apostelen här, att en sådan innerlig kärlek, ett sådant
hjertligt deltagande bör ega rum emellan alla christna, hwilka efter det
himmelska barnaskapet äro hwarandras bröder och systrar. Här straffas
då wisserligen detta kalla och stela wäsende, hwarmed somliga, hwilka
dock wilja wara christna, bemöta sina bröder i nåden, då det går så
till, att om de ock icke tänka och tala illa om dem, de likwäl ej heller
omfatta dem med denna nära och innerliga kärlek, utan låta dem wara
och hafwa det, som de kunna. Ett sådant förhållande är wida skildt
från den rätta brödrakärleken. Äro wi werkligen bröder för ewigheten,
böra wi ock såsom sådana känna och älska hwarandra, ja, omfatta
hwarandra med innerligt deltagande både i sorg och glädje, samt med den
omtanke för hwarandra, med den fördragsamhet och mildhet, som en
huld fader eller moder öfwar mot sina barn. Sådant innebär apostelens
ord på detta ställe; såsom ock Luther härwid anmärker: "Hwad nu en
sådan wänlig, broderlig kärlek gör, lider och fördrager med sin nästa,
sådant lär af en lekamlig moders förhållande mot sitt barn. Så har
ock Christus gjort med oss och gör så ännu, i det Han beständigt
fördrager och omhuldar oss — oss, som äro så orena, ofullkomliga, skröpliga
och syndiga, att det synes, som wore wi icke christna, men hans kärlek
gör oss till christna, utan afseende till wåra skröpligheter."

Denna hulda, broderliga kärlek de christna emellan har ock djupa
och tänkwärda grunder för sig. Först den, att Herren i sitt ord så
befallt, sedan den, att Christus med sin kärlek till oss gifwit oss ett så
stort och uppmuntrande föredöme i sådan kärlek; men slutligen och 
isynnerhet den, att wi ock werkligen <b>äro bröder</b>, äro födda af samme Fader,
äro bestämda för samma arf. Såsom ock Christus derföre lärde oss
säga: "Wår Fader, som är i himmelen." Häri ligga nu stora och
kraftiga skäl för kärleken till bröderna, att de äro <b>wår Faders barn</b> och
<b>wåra bröder</b>. Först måste wi älska dem för Fadrens skull. Och sedan,
då wi ju alltid älska wåra naturliga bröder med en särskild kärlek, huru
böra wi då icke älska dem, som äro wåra bröder efter det höga 
barnaskapet hos Gud! Måtte då alla christna warda derpå uppmärksamma,
att då wi med all rätt kalla hwarandra bröder och systrar, wi ock måtte
i wåra hjertan hafwa sådan kärlek, sådant deltagande, som de orden
innebära. "Öfwer allting", säger Petrus, "hafwen ju en brinnande
kärlek inbördes".

<b>Den ene förekomme den andre med inbördes heder</b>. Här lära
wi, att de christna icke blott skola i hjertat älska och i wäsendtligare ting
tjena hwarandra, utan ock i umgänget och bemötandet wisa hwarandra
aktning och heder, ja, såsom apostelen säger, "förekomma hwarandra uti
hedersbewisning", d. ä. att hwar och en will wara den förste att bewisa
den andre heder och uppmärksamhet; och detta icke blott med utwärtes
åtbörder, utan ock med hjertats werkliga aktning. Såsom apostelen
förmanar: "Med ödmjukhet räkne hwar den andre yppare än sig". En
blott yttre höflighet, utan motswarande inre högaktning, är ett
figurerande, som icke anstår Guds barn; men hafwa wi först i hjertat 
ödmjukhet, kärlek och aktning, böra wi ock, enligt denna text, bewisa det i
umgängesättet. De christna skola icke wara ett plumpt och ohöfligt folk,
utan äfwen, såsom här läres, uti umgängesättet skicka sig ödmjukt, artigt
och tjenstaktigt. Wi minnas, huru Herren Christus inskärpte äfwen
detta hos sina lärjungar wid fotatwagningen, nemligen att hwar och en
skulle wara den minste och wara den andres tjenare. Der ställde Han
äfwen sig sjelf till en efterdömelse. "Christi kärlek och wänlighet till oss
har ock det med sig", säger härom Luther, "att wi hålla den ena
den andra i högt och stort wärde för Christi skull, som är i oss; och det
höfwes icke, att jag föraktar någon för hans skröplighets skull, utan jag
måste tänka: "Min Herre bor i detta swaga kärlet och hedrar det med
sin närwaro. Om nu Christus aktar min broder wärdig och är honom
så huld och gunstig, att han får hafwa lika så stor del i allt hans goda
som jag, måste jag buga mig för honom och ära honom såsom min
Herres lefwande tempel och boning. Hwad kommer det mig wid, huru
ringa boningen ser ut, i hwilken dock Herren lefwer? Är den icke för
ringa för Honom att bo uti, hwarföre wille då jag, som är en ringa
tjenare, icke äfwen hedra honom?" Äfwen detta är ju en helsosam
lärdom. Måtte Gud blott gifwa oss sin nåd att efterfölja den!

O, när du mig med nåd så rikt begåfwar,
Gif, att jag dig för all din kärlek lofwar.
Ja, hjelp mig se på dig i allt, i allt,
Så blir mitt hjerta ej för andra kallt.

Föröka så städs <b>kärleken</b> och <b>hoppet</b>
Och hjelp mig blicka framåt uti loppet.
Låt Andens frukter wäxa mer och mer 
Att blott din wilja af och hos mig sker.
Den 10 December.

<b>Om Guds Ande annars bor i eder</b>.   Rom. 8: 9.

Här är ett mycket wigtigt "<b>om</b>" eller wilkor — "<b>om annars</b> Guds
Ande bor i eder". Här är en fråga, som måste wäcka till besinning
och sjelfpröfning. Men här är ock en outsägligt stor nåd uppenbarad.
<b>Guds Ande bor i menniskor, som ännu äro på jorden</b>. Tror du det?
Hwilken menniska kan fatta eller uttala, huru stor nåd, ära och
herrlighet det innebär att wara delaktig af Guds Ande! Ja, hwilken kan
fullkomligt tro, att det är en werklighet! Trodde wi detta riktigt, skulle
wi wäl knappt kunna lefwa för glädje, häpnad och förundran. Och
dock är det ju en gudomlig sanning i afseende på alla dem, som blifwa
andligen nya menniskor.

Med Guds Ande mena nu många intet annat än en <b>Guds kraft</b>
och <b>werkan</b> i själen, eller ock ett <b>sinne</b>, som öfwerensstämmer med Gud,
ja, den af Gud i oss skapade <b>nya menniskan</b>. Sådant betecknar ock
ordet "ande" på många ställen i Skriften. Men då apostelen här säger:
"Om Guds Ande annars bor i eder", åsyftar han det höga,
hemlighetsfulla förhållandet, att sjelfwa den sanne, lefwande Guden bor och
werkar i de trogna — han åsyftar med Guds Ande här den personliga
Anden, den tredje personen i gudomswäsendet, hwilken är jemlik med
Fadren och Sonen i alla de gudomliga fullkomligheterna. Apostelen
säger genast i v. 10: "Om Christus är i eder;" och i v. 26 säger han, att
Anden är wår förespråkare och hjelpare, hwilket allt påtagligt handlar
om sjelfwa Guds inneboende hos de trogna. Och att "Guds Ande"
icke blott är en Guds kraft eller werkan i menniskan, utan en person i
Guds trefaldiga wäsende, derom må wi endast erinra oss Christi egna
ord, då Han befallte, att wi skulle döpas "i Fadrens, Sonens och den
Helige Andes namn"; och Petri ord, då han kortligen sammanfattar
den treenige Gudens werk till wår salighet och nämner "Guds Faders
försyn, Andens helgelse och Jesu Christi blods stänkelse", och ändtligen
Pauli ord i den slutönskan, som kan kallas nya testamentets 
wälsignelsebön: "Wår Herres Jesu Christi nåd, Guds kärlek och den Helige
Andes delaktighet." På sådant sätt sammanställes i Skriften den Helige
Ande med Fadren och Sonen såsom en person i det ewiga
gudomswäsendet. Och huru uttryckligt talar icke Christus om den Helige Ande
såsom en person, och icke en blott kraft, då Han säger: "Jag skall bedja
Fadren, att Han skall gifwa eder en annan Hugswalare (förespråkare),
att Han skall blifwa när eder ewinnerligen, sanningens Ande, den werlden
icke kan undfå, ty hon ser Honom icke och känner Honom icke; men I


kännen Honom, ty Han blir när eder och skall wara i eder." "Hugswalaren,
den Helige Ande, hwilken Fadren skall sända i mitt namn, Han
skall lära eder allting och påminna eder allt, det jag har sagt eder.
Han skall bära wittnesbörd om mig; Han skall leda eder uti all sanning.
Han skall prisa mig; ty af mitt skall Han taga och förkunna eder."
Af dessa ord lära wi ock, hwad som är Hugswalarens egentliga embete
på jorden, nemligen att tillämpa Christi werk och ord på själarna, att
wittna om Honom och upprätta hans rike, att upplysa, kalla, församla,
leda, helga och bewara menniskorna inom Christi rike. Fadren har
gifwit dem åt Sonen, Sonen har återlöst dem, den Helige Ande skall
samla, helga och leda dem i all sanning. Alla menniskor äro döda i
öfwerträdelser och synder, till dess "lifwets Ande" öppnar deras hjertan
att omfatta Honom, som är oss gifwen till det ewiga lifwet, förenar
dem med Honom och werkar i deras inre en ny skapelse.

Apostelen säger nu här, att denne Ande bor i de trogna. Så säger
Han ock annorstädes: "I ären lefwande Guds tempel, såsom Gud
säger: Jag will bo uti dem och wandra uti dem." Stora obegripliga
herrlighet! Man kunde fråga: Huru kan den oändlige bo i sina barns
hjertan? Gud är ju dessutom allestädes närwarande; hwad betyda då
dessa ord, att Gud skall bo och wandra uti sina trogna? Man kan
wisserligen swara: Dessa ord beteckna den innerliga föreningen emellan
Gud och den troende själen, Guds beständiga blifwande i henne med
sitt nådewerk och sin förtroliga umgängelse, hwarom ock Christus säger:
"Till honom will jag ingå och hålla nattward med honom och han med
mig." Men ett annat swar lyder så: Denna hemlighet är stor, den
öfwergår allt wårt förstånd; endast ewighetens ljus skall fullt förklara
den; en sanning är det likwäl, och en hög och herrlig sanning. Guds
Ande bor, lefwer och werkar i de trognas hjertan. Detta är
hemligheten af det besynnerliga förhållande, som wi ock erfara, att med alla
de frestelsestormar och alla de bättre och sämre stunder, som göra en så
mångfaldig wexling i wår utwärtes menniska, förblir dock på själens
djup ett sinne, som alltid är heligt, alltid detsamma, hwilket bedröfwas
öfwer det onda och syndiga, men fröjdas öfwer det goda och heliga.
Detta sinne, hwilket alltid är sig likt, så länge själen icke helt "fallit
ifrån nåden och mist Christus", är intet annat än den höga
inneboende Gästens werksamhet i själen; ty Guds Ande förutan kan intet
sannt heligt röra sig uti oss.

Kom Helge Ande, Herre god,
Bo i wårt hjerta, gif oss mod,
Förläna oss din helga nåd
Och war med oss i råd och dåd.

Gud Fader du oss känna lär.
Du wittnesbörd om Sonen bär.
Bewara oss till sista stund
I nådens saliga förbund.
Den 11 December.

<b>Gud har icke skonat sin egen Son, utan gifwit Honom ut för
oss alla.</b>   Rom. 8: 32.

Här skulle nu wisserligen hwarje hjerta blifwa brinnande af fröjd
och kärlek, om wi blott kunde få andliga ögon och sinnen att se och
betänka, hwad här säges; ty här anföres ett sådant bewis af Guds
oförlikneliga kärlek och barmhertighet, att det öfwergår alla naturliga
tankar. Och detta allrahögsta kärleksbewis består deruti, säger apostelen,
att Gud har för wår skull icke skonat sin egen Son, utan gifwit Honom
ut för oss alla. Detta är nu Skriftens stora hufwudämne och det,
som wi för lif och gudaktighet allramest behöfwa, men på samma gång
det wi allraminst kunna behålla i wåra hjertan, det som af otron,
förnuftet, känslan, synden och djefwulen mest fördunklas; derföre wilja wi
något närmare eftersinna, hwad som ligger i detta språk.

Hwad först sjelfwa gåfwan angår, säger apostelen, att Gud har
gifwit oss sin egen Son. Med de orden "sin egen" uttrycker apostelen,
att Christus är Guds Son i den egentliga betydelsen, Guds Son till
naturen, för att skilja Honom från dem, som äro Guds söner genom
nåd och upptagelse. Det är ock endast i denna händelse, nemligen att
Gud har gifwit oss sin <b>egen</b> Son, i ordets egentliga betydelse, som
gåfwan kan tjena till att bewisa Guds omätliga kärlek. Hade Gud
gifwit oss en ängel eller en högt benådad menniska, hade dermed icke
warit bewisadt, att Han ock will gifwa oss "allting". Här måste wara
en gåfwa, som är större än allting annat, efter apostelen kommer till
den slutsats och wisshet, som han uttrycker med denna fråga: "Huru
skulle Han ock icke gifwa oss allting med Honom?" Lofwad ware Herren.
hans ord är wisst och klart: Christus är Guds sanne och ewige Son,
från tidens begynnelse utlofwad. Men hwilken menniska kan wäl på
jorden fullkomligen tro något så stort? Kunde wi riktigt tro detta, att Gud
werkligen utgifwit sin egen, ewige Son för oss, så skulle wi wäl blifwa
såsom drömmande af idel salig förundran, glädje och kärlek. Eller kan
du tro detta och likwäl ett ögonblick twifla, att Guds hjerta är fullt
af förbarmande kärlek och omsorg om allt, hwad som heter <b>menniska</b>?
Kan du tro, att Gud utgaf sin ende Son att blifwa wår broder och
wår Frälsare, ja, wårt offerlam, och dock på samma gång twifla på
tillräckligheten af Guds nåd och kärlek? Kan du twifla, att Han icke
wille gifwa oss allting med Sonen?

Detta Guds kärleksbewis skall blifwa oss ännu större, om wi fatta
och betänka, hwad som ligger i orden: <b>icke skonat</b>, utan utgifwit. Dessa
ord säga oss något om <b>sättet</b> och <b>ändamålet</b> för Sonens utgifwande.
Då apostelen säger, att Gud har "icke <b>skonat</b>" sin Son, antydes dermed
först, att det warit ett offer, en påkostande sak för Guds faderliga kärlek
till Sonen att utgifwa Honom till att lida och dö; Fadren har 
likasom wåldfört sitt eget hjerta, sin kärlek till den enfödde, och just
dermed gifwit det högsta bewis af sitt djupa förbarmande öfwer menniskan.
Så sade ock Herren Gud till Abraham, när denne stod i begrepp att
offra sin son: "Nu wet jag, att du fruktar Gud och har icke skonat din
ende son för min skull." Att Gud icke hållit sin egen älsklige Son för
dyr att utgifwas för oss till ett offer, war således, enligt detta Guds
eget erkännande till Abraham, det högsta prof af kärlek, som Han kunnat
bewisa. Men isynnerhet derföre, att Han utgaf sin Son till ett offer,
till det bittraste lidande och den ångestfullaste död. Så bära Honom
alla profeterna wittnesbörd. Så sade Han ock sjelf den natten, då
Han gick till sitt lidande: "Mitt blod warder utgjutet för eder till
syndernas förlåtelse." Så wittnar en stor evangelisters skara, att "Honom,
som af ingen synd wisste, har Gud gjort till synd för oss"; att "Han
har förlossat oss ifrån lagens förbannelse, då Han wardt en förbannelse
för oss"; att "Han af Guds nåd skulle smaka döden för alla". Så ropa
ock de saliga skarorna med hög röst inför Lammets thron: "Du är dödad
och har igenlöst oss åt Gud med ditt blod." O, när sådant blir
lefwande och sannt för wåra hjertan, då blifwa wi på en gång saliga och
hafwa nu icke mer ord för att wärdigt prisa denna Guds kärlek, att
Han för wår skull icke skonat sin egen Son, utan gifwit Honom ut för
oss alla.

<b>För oss alla</b>. Detta är nu den tredje punkten i wårt språk, som
bör förklara oss Guds kärlek, i det Han utgaf sin Son för oss. Han
gaf Honom ut för oss alla. Denna omständighet medförer twenne högst
wigtiga lärdomar om Guds kärlek. Den förra är den, som ligger i
sjelfwa uttrycket, att <b>hwar och en</b>, ingen enda utesluten, är försonad i
Christi död, är igenlöst med hans blod ifrån alla sina synder, ifrån
döden och djefwulens wåld, och kan, får och bör annamma denna nåd
och warda salig. Den andra lärdomen är den, att när Christus är
utgifwen för alla, således äfwen för de grufligaste syndare, följer deraf,
att Guds nåd och kärlek måste wara alldeles oberoende af någon wår
wärdighet, och således äfwen oberoende af wåra bättre eller sämre stunder
— den måste således wara en <b>oföränderlig</b> kärlek. Låtom oss ofta och
djupt betrakta sådant.

Ja, detta är wår själatröst,
En källa af all nåde,
Att Jesus har oss återlöst
Och frälsat af all wåde.

<b>O Gud, hur är din kärlek stor</b>.
Hur wille du oss lisa, oss hjelp bewisa;
Den der på jorden bor,
Kan det ej fyllest prisa.
Den 12 December.

<b>Huru skulle Han icke ock gifwa oss allting med Honom</b>?
Rom. 8: 32.

Detta är den mest följdriktiga slutsats af det föregående. Då Gud
gifwit oss den allrastörsta gåfwan, will Han icke förneka oss de mindre.
Hans egen Son är wisst den allrastörsta gåfwa, som någonsin kunde
blifwa gifwen; då skall sannerligen ingenting, som är godt och nyttigt,
undanhållas dem, för hwilka Gud welat gifwa en sådan gåfwa. Han
skall gifwa oss allting <b>med Honom</b>. De orden <b>med Honom</b> gifwa 
tillkänna, att wi få allting för Christi skull och i följd af, att Han blir
oss gifwen; likasom en brud får del i allt, hwad brudgummen eger.
Redan här har Fadren med Sonen gifwit oss de allrastörsta gåfwor:
en ewig nåd och förlåtelse för alla synder, frihet från lagens förbund
och all förbannelse, en ewig rättfärdighet för Gud, den Helige Ande i
hjertat, de heliga änglars tjenst och beskydd, bönhörelse och hjelp i alla
bekymmer, ändtligen seger öfwer döden och arfslott i den himmelska
herrligheten. Och månne detta war för mycket att wänta? Twärtom, säger
apostelen, "då Gud <b>icke skonat sin egen Son</b>, utan gifwit Honom ut
för oss alla, <b>huru</b> skulle Han icke ock gifwa oss allting med Honom?"
Det ordet <b>huru</b> uttrycker det alldeles <b>säkra</b>, ja, <b>nödvändiga</b> i denna
slutsats, att Gud då måste wara sinnad att gifwa oss allting med Honom.

Denna herrliga och orubbliga tröstegrund böra wi nu besinna och
anwända wid alla möjliga behof af Guds nåd och hjelp. Du är t. ex.
mycket nedtryckt af synder, faller och förgår dig ofta och tänker, att Gud
måste tröttna wid dig och öfwergifwa dig i wrångt sinne, men du söker
och beder ännu wid nådestolen om förlåtelse och hjelp; huru skulle Han
då icke gifwa dig den, Han, som icke skonade sin egen Son, blott för
att förskaffa oss en ewig nåd? Huru skulle Han icke ock gifwa dig en
så beständig förlåtelse, att Han aldrig tillräknar dig någon synd, utan
låter det wara afgjordt, att Han under hela tiden skall bära dig, sådan
du är, på sin ewiga nåds armar och endast förswara dig? Huru skulle
Han icke gifwa dig en sådan nåd, då Han <b>icke skonat sin egen Son</b>,
utan gifwit Honom ut för oss på den tid, då wi lågo helt nedsänkta i
alla synder, woro hans owänner och föraktare? Huru skulle Han nu
börja att se på dina synder? — Eller du förskräckes och ängslas öfwer
din otro och hjertas hårdhet, att du icke kan tro och fröjdas öfwer allt
detta, öfwer Guds kärlek och Sonens utgifwande, och du suckar: O,
om jag blott hade mer tro och lif i min själ! Men huru skulle Gud
icke ock wilja gifwa dig det, när Han gifwit dig sin Son? Huru mycket
mer skall wår himmelske Fader nu gifwa den Helige Ande åt dem, som
bedja Honom. — Men klagar du då, att du icke ens kan bedja så flitigt
och allwarligt, som du borde, utan är äfwen i bönen kall och försumlig,
och du önskade, att Gud wille äfwen häruti hjelpa dig: Huru skulle
Han ock icke gifwa dig denna nåd, Han, som icke skonat sin egen Son,
utan gifwit Honom ut för dig? — Om du då derjemte beder om förökad
fattigdom i anden, förökad känsla af din wanmakt och uselhet, skulle Han
då gifwa dig en kännbar rikedom på andliga gåfwor? Nej, då hörer
Han äfwen denna sista bön och låter dig alltmer känna din fattigdom
och stora uselhet, men gifwer dig dock så mycken nåd till tro och till bön,
och hwad mer du behöfwer, att du icke skall komma på skam, icke
behöfwer förgås, utan werkligen skall få ewinnerligt lif. — Misstänker
du omsider hela ditt tillstånd och fruktar, att, efter allt hwad du erfarit,
hört och wet i andliga ting, du sist, hemligt bedragen, skall stanna i
det ewiga förderfwet, och du ropar derföre med David: "Utransaka
mig Gud och få weta mitt hjerta;" huru skulle Han ock icke höra sådan
bön och sörja derför, att du icke får förblifwa i något falskt tillstånd,
Han, som icke skonat sin egen Son, utan gifwit Honom ut för dig, på
den tid då du war hans föraktare? Huru skulle Han icke nu höra din
bön, då du bekymrad ropar till Honom och beder blott om nåd att
blifwa uppriktig och Honom trogen? — Eller du känner och ser framför
dig mycket fruktanswärda frestelser och ser icke, huru du skall komma
lyckligt igenom dessa, men du önskar och beder, att Gud måtte göra
någon hjelp; eller du lider af lekamliga bekymmer, af fattigdom eller
sjukdom, eller af onda tungor och misstankar af menniskor, och du wet
ingen hjelp på jorden, utan wänder dig till din Fader i himmelen:
Huru skulle då Han icke höra dig och gifwa dig all den nåd och hjelp,
som du behöfwer, Han, som icke har skonat sin egen Son, utan gifwit
Honom ut för oss alla? Kortligen: När mitt hjerta af yttre och inre
anfäktning känner sig såsom i en hwirfwelwind kringkastadt i owissa
tankar, och jag wet icke, hwar jag sjelf håller till, eller hwad Gud tänker
om mig; när jag i samwetet fördömes för synd och otrohet: Hwilken
outsäglig tröst och hwila, om jag då kan se upp till Honom, som för wår skull
icke skonade sin egen Son och ifrån werldens begynnelse för hans skull
bönhört och hjelpt alla dem, som Honom åkallat! — Ja, slutligen, när
min stund är kommen, att ock jag skall dö, och kanske ewighetens mörker
omgifwer mig, min själ oroas kanske af skräckfulla tankar på det förflutna
och tillkommande; hwilken tröst, om då någon kan ropa i mitt öra:
Han, som icke skonat sin egen Son, utan gifwit Honom ut för oss alla,
huru skulle icke Han nu hjelpa dig? Huru skulle Han icke äfwen i döden
wara oss en lika trofast wän och hjelpare, som Han warit det i lifwet?
Skall Han icke då, när wår pröfningstid slutas, uppenbara hela
rikedomen af sin nåd och i högsta mening då gifwa oss allting med Sonen?

Pris Gud, all godhetskälla wid,
I himmel och på jord.
O, stämmen in till ewig tid:
Pris Gud för nådens ord!
Den 13 December.

<b>Wandren såsom Christi evangelium är wärdt</b>.   Phil. 1: 27.

Samla i en bild alla de herrliga ting, som i evangelium äro
oss gifna, och se då, huru hög och helig wår kallelse är! Wi äro Guds
barn och arfwingar till den ewiga herrligheten, Christi bröder och 
medarfwingar, de heligas medborgare och Guds husfolk, ett konungsligt
presterskap, den Helige Andes lefwande tempel, ja, helgon på jorden.
Och allt detta är hwar och en skröplig menniska, som lefwer i trons
förening med sin Frälsare. Och detta, så orimligt det synes oss, är 
likwäl så sannt, som Gud sjelf har sagt och gjort det — och på så fast
grund hwilande, att alla de stormar af synd och anfäktning, som gå
öfwer wårt wäsende, icke kunna göra det om intet, så länge wi ännu
blifwa wid Christus och under hans skygd genom tron. Ty Herren sjelf
har sagt och gjort det.

Men då wi nu kastat en blick på wår höga kallelse i Christus, se
då hwilken kraft ligger i apostelens förmaning, att wi skola <b>wandra,
såsom evangelium är wärdt.</b> O, när man rätt besinnar dessa förhållanden,
kan man förgås af förkrosselse öfwer sitt lefwerne, äfwen om
det wore wida bättre, än de flestas är! Det är icke lika, om samma
lefwerne föres af en christen eller af en werldsmenniska. Likasom det
icke skulle anstå konungasöner att uppföra sig lika med gatans barn, så
anstår det icke christna, icke Guds barn att lefwa såsom werldens barn.
Gud hjelpe oss att något bättre betänka och ihågkomma detta! Tänk, om
du warit så lycklig att blifwa utwald af werlden till en Jesu wän och
efterföljare, och du ser, huru hela werlden är stadd i det onda, i andlig död
och förblindelse under den anden, som werkar i otrons barn,
bland hwilka wi alla fordom hafwa wandrat uti wårt kötts begärelser,
men du har blifwit uttagen från denna mörkrets wäldighet och försatt
i Guds älsklige Sons rike och är nu delaktig af de heligas arfwedel i
ljuset, njuter Guds wänskap och umgänge, har en beständig nåd, ja,
ewig rättfärdighet mot alla dina brister, har den Helige Ande i ditt
hjerta och en fast försäkran om den himmelska herrligheten; huru borde
icke då hela ditt lif wara helgadt åt Herren, så att du aldrig mer ansåge 
dig såsom din egen, utan såsom kallad att alltid lefwa för din
Herre och lefwa helt annorlunda än andra menniskor. Ja, hela ditt
lif skulle wara en beständig wandring i Anden, att du måtte dermed
pryda Guds och din Frälsares lära i alla stycken! Det är sannt, Adams
fall i hela wår natur är ock en stor makt, som gör, att du wäl alltid
skall få mycken bedröfwelse öfwer brister och skröpligheter och nödgas med

Paulus bittert klaga: "Det goda, som jag will, det gör jag icke, och
det onda som jag icke will, det gör jag;" men du måste dock alltid stå
i denna heliga öfning och hafwa till ditt beständiga mål att gifwa akt
på din kallelse, såsom en Jesu wän och efterföljare, för att få wandra,
som evangelium är wärdt.

Så skrifwer ock wår lärofader Luther: "Apostelen will härmed säga:
I hafwen nu fått Guds ord och nåd och ären wordna så saliga 
menniskor, att I uti Christus hafwen allt, det I behöfwen. Kommen ihåg
detta och betänken, att I ären kallade till något helt annat och högre
än andra menniskor, och lefwen jemwäl så, att man må se, att I faren
efter ett högre godt, ja, redan hafwen fått det — och att I med edert 
lefwerne mågen wara den Herren till ära och berömmelse, som gifwit eder
en sådan skatt; och sen till, att I icke gifwen någon orsak att försmäda
denna skatt och förakta hans ord, utan att I mycket mer locken och
uppmuntren hwar man dermed, så att de genom eder wandring och
goda gerningar må bewekas till att också tro på Christus och prisa
Honom. Derjemte bör här märkas, att med hwarje synd, som begås
af dem, som heta christna eller Guds folk, warder icke allenast Gud 
förtörnad genom olydnad, utan hwad som gör synden mycket swårare, är,
att äfwen Guds ord och namn derigenom warder försmädadt, och anstöt
gifwes åt andra. Såsom ock Paulus säger: "För eder skull warder Guds
namn försmädadt ibland hedningarna." Derföre bör en christen så lefwa,
att han ändtligen skonar Guds och Christi ära, att Guds namn icke
måtte försmädas och få skuld för det, att han gör ondt. Ja derföre
borde christna flitigt taga sig tillwara, att de med sitt lefwerne ingen
förargelse gifwa, utan låta sin Guds och Herres ära och namn wara
sig kärare, än att de skulle wilja tillskynda det någon försmädelse, utan
böra de hellre lemna sin egen ära, gods, lif och lefwerne i sticket. Här
må nu hwar och en ransaka sitt lefwerne och eftersinna, huru omsorgsfull
han är att förekomma förargelse öfwer evangelium samt att ställa
sina gerningar och lefwerne efter Guds bud, till hans herrliga namns
och evangelii ära. Ja, här må hwar och en, som läser detta, stanna i
sjelfpröfning. <b>Christna och prester</b> skola aldrig förglömma, att alla 
menniskors ögon wakta på hwarje rörelse af dem. Hwad werldens barn
göra, betyder litet, rörer icke Herrens ära, ty de stå icke i någon 
förening med Honom, utan handla för sig sjelfwa; men hwad christna
göra, det skrifwes alltid på evangelii räkning. Måtte wi då se till, att
wi ändtligen skona Herrens ära och derföre så wandra, som det höfwes
i en <b>christens</b> höga kallelse.

Kom Helge Ande till mig in,
Upplys min själ, upptänd mitt sinn´,
Att jag i dig må blifwa!
Låt lysa lifwets ljus för mig
<b>Och led mig på den rätta stig</b>.
Dig will jag helt mig gifwa!
Den 14 December.

<b>Hören, så får eder själ lefwa</b>.   Es. 55: 3.

Se nu, huru profeten här stadfäster hela Skriftens stora hufwudlära,
att wi <b>genom tron warda rättfärdiga inför Gud</b>. Paulus säger: "Tron
är af predikan;" och Christus: I ären rena "genom mitt tal". Icke
mer hafwen I gjort, än att I hafwen hört mitt tal, och så har tron
uppgått i edra hjertan, och så ären I rena. Och detta säger Christus
sjelf, som skall döma på den yttersta dagen. Då nu hela Skriften
binder all salighet blott wid det korta ordet <b>tron</b>, wilja wi samla all wår
uppmärksamhet wid den enda punkten. <b>Huru kommer man till tron?</b>
<b>Och hwad är tron?</b>  Hwarje wäckt och frälsningssökande själ har till
slut i denna punkt allt sitt bekymmer, och all dess salighet beror på denna
fråga. Hör då, hwad Herrens Ande derom säger: "Hören, så får eder
själ lefwa". Endast: <b>hören</b>! Tron kommer af hörandet. Tron
kommer icke af sig sjelf. Det är alla wäcktas förwillelse och skada, att de
blott tänka och tänka och idkeligen tänka, men icke <b>höra</b>, hwad Gud
säger. På detta sätt uppkommer icke tron, icke heller genom att blott
önska och wänta på den Helige Ande, icke heller genom att arbeta på
sitt hjerta för att bringa det till tro. Nej, Christus säger: "genom
mitt tal." Stanna och hör, huru Gud talar, tag Gud på orden och
lita derpå, att Han icke ljuger, det må synas, huru illa det kan med
din förtjenst, eller din eländiga bättring, och kännas, huru litet det kan
i ditt hjerta. Kan du blott taga Gud på orden och med hjertats tro
omfatta hans wittnesbörd om Christus, så har du ock med detsamma
hela Frälsaren och allt, hwad Han förwärfwat. Märk, huru kostligt
apostelen Paulus derom talat i Rom. 10: "Den rättfärdighet, som är
af tron, säger så: Säg icke i ditt hjerta: ho will fara upp i himmelen?
Det är, att hemta Christus här ned; eller ho will fara ned i djupet?
Det är, att hemta Christus upp igen ifrån de döda. Hwad säger 
Skriften? Ordet är hardt när dig, nemligen i din mun och i ditt hjerta;
detta är det ordet om tron, som wi predika." Hör, en sådan lärdom!
Se icke hit eller dit efter Christus, will apostelen säga, speja icke 
omkring i owissa rymder, i ett dunkelt oändligt fjerran! Hwad säger
Skriften! Ordet är hardt när dig. Hör! du har ordet — det
ordet om tron! — Ja, men Christus? Hör du icke! <b>Du har ordet!</b>
Tag ordet, så har du Christus.  Du tycker, att Christus är så långt
borta, likasom Han wore i himmelen eller i djupet, du wet icke, hwar
Han är, eller huru och när Han skall blifwa din. Du sträcker dig i
ett obestämdt fjerran efter Honom. Det behöfwer du icke, säger 
apostelen. Ordet är hardt när dig, nemligen det ordet om tron. Omfattar
du det ordet, så omfattar du Christus. Ty i samma stund det ordet
om Christus får rum i ditt hjerta, i samma stund har du ock Christus
med all hans förjtenst, ja, allt hwad det ordet innehåller. På detta
sätt frälsar tron. Gnd ger dig ett ord, du omfattar det, och på stunden
har du, hwad det ordet innehöll och lofwade. Det war detta, som
Christus wille oupphörligen lära oss, då Han gick omkring och hjelpte
alla endast med ord. Han sade ett ord, de trodde det ordet, och genast
skedde det. Särdeles lärorikt är exemplet af konungsmannen i Joh. 4.
Hans son ligger för döden; då går han bort till Jesus och beder
Honom komma och bota hans son. Men Jesus började med att straffa
otron och säger: "Utan I sen tecken och under, tron I icke." Likwäl
upprepade konungsmannen sin begäran. Men nej, Christus gick icke
med honom. Hwad gjorde Han då i stället? Han gaf honom ett ord
och sade: <b>Gå, din son lefwer</b>. "Då trodde mannen ordet och gick."
Men han war så långt ifrån sitt hem, att han först den andra dagen
mötte de tjenare, som woro utsända till att båda honom: "Din son
lefwer." Och då han utfrågade stunden, när det blef bättre med honom,
fann han, att det war just den stund, då Jesus sade: <b>Gå, din son lefwer</b>
 — således just den stund, då han med tron omfattade ordet. Men
se här, hwad det är att "wandra i tron". Mannen fick ingenting att
se; icke gick Christus med honom, icke heller fick han något läkemedel att
bära och se på; han fick alldeles intet, som kunde ses eller kännas, fick
endast ett ord, och med ordet allena gick han till andra dagen och fick
under den långa natten åtnöja sig blott med ordet; derefter fick han
wittnesbörd igenom tjenarena. Se nu här, på detta sätt skola wi ock
åtnöjas med ett enda ord af denne Herren, wandra i tron och se alls
intet af dess uppfyllelse.

Detta är öfwermåttan wigtigt att djupt inprägla i sitt hjerta; ty
det är alldeles obegripligt, hwilka långwariga och utpinande qwal det
kostar mången själ att komma ifrån sina känslor och fatta denna
hemlighet, att wi måste begynna med att blott höra och omfatta ett ord af
Christus och derpå lita.  Man will oupphörligen känna något i sitt
hjerta och erhålla en märklig erfarenhet af Andens lif, innan man skall
tro. Men sådant kan icke ske oss, förrän wi först omfattat ordet.

Hur saligt att så af <b>Guds ord</b> blott bero,
Att wandra för Honom från tro och till tro!
Att föga förnimma och smaka och se,
Men likwäl ha nog båd´ i wäl och i we.
Den 15 December.

<b>Låtom oss nu icke mer döma hwarandra, utan dömen hellre så, att
ingen förtörnar sin broder eller förargar</b>.   Rom. 14: 13.

Här talar apostelen i en huld bewekande ton och innesluter äfwen
sig sjelf i den önskan, han uttrycker: "Låtom oss nu icke mer döma
hwarandra." Af sådant borde wi wisserligen märka, såwäl att wår
<b>benägenhet</b> för bröders dömande eller föraktande måste wara mycket stark,
som ock att denna synd måste wara mera <b>betydande</b> och <b>förderflig</b>, än
wi wanligen tänka.

Att wår benägenhet dertill är mycket stor, det kunna wi snart finna,
om wi gifwa akt på oss sjelfwa, nemligen huru färdiga wi äro att för
alla möjliga anledningar döma wåra bröder. Denna benägenhet
widlåder oss alla, men är isynnerhet rådande hos obrutna, sjelfkära
menniskor, som icke ännu stannat för Guds kraf på den invärtes menniskan,
derföre icke blifwit rätt tuktade af sitt eget elände, icke heller af Guds
nåd genomträngda. Dock, månne wi icke alla känna hos oss denna
böjelse? Om brodren blott icke har samma sätt att uttrycka sig, som det
wi sjelfwa bruka eller blifwit wana wid, så äro wi genast färdiga att
misstänka sjelfwa lifwet, fastän han ingenting talat, som<b> bewisar 
obotfärdighet</b> eller falskhet i anden. Om han blott har en annan mening
än wi uti en fråga, som dock icke rör lifspunkten, eller ett annat sätt
att wara, att kläda sig, att äta och dricka — ja, genast åter en
misstanke om hans uppriktighet och allwar. Mycket mer om wi påstöta någon
werklig synd och swaghet hos honom; då tro wi oss hafwa fulla skäl att
döma honom, utan att först höra honom, huruwida han hyllar en klart
förstådd synd, eller twärtom ligger i ånger och kamp mot synden. "Wi
äro sådana dåraktiga helgon", säger Luther, "att ehuru wi sjelfwa alla
dagar dragas med synden och för hela wårt lif städse behöfwa förlåtelse,
så wilja wi dock, att brodren skall wara alldeles felfri." Men har han
nu derjemte begått ett fel <b>emot oss</b>, yttrat om <b>oss</b> ett förnärmande ord
eller dylikt, då hafwa wi genast ögon såsom örnens, att se och uppsöka
alla fel hos honom. Sådant är menniskohjertat. Och här är den
egentliga källan, hwarifrån det mångfaldiga dömandet, föraktandet och all
kärlekslöshet härflyta. Det är <b>hjertat</b>, det är wår natur med dess ondska,
sjelfwiskhet och egenkärlek, hwarigenom äfwen de trogna ofta så
förblindas, att de intet annat weta, än att de drifwas blott af heligt nit, då
de döma och förakta sin broder, ehuru de dermed handla twärt emot
denna förmaning — och emot den stora kärlekslagen, efter det de ju icke
kunna med sitt dömande göra sin nästa godt, utan alltid ondt. Denna
wår stora benägenhet att döma war nu wisserligen den ena orsaken,
hwarföre apostelen skrifwit så mycket härom.

Den andra orsaken åter kunna wi tänka oss deruti, att detta 
dömande också är ett mycket <b>större ondt</b>, än wi wanligen mena. Wi hålla
det wanligen för en ringa sak, om icke rentaf för något godt och 
rättfärdigt, att wi döma wår broder; men nu är det twärtom en mycket
ond och förderflig last. Icke dermed nog, att den dömande för sin egen
del föraktar Guds majestätsrätt öfwer sina tjenare och ingriper i sådant,
som endast tillhörer Herren; nej, han förorsakar ock sina medmenniskor
mycket ondt. Huru mycken bitterhet och kärlekslöshet, onda misstankar,
söndring och partier hafwa icke uppkommit blott genom en menniskas
otidiga dömande! Då en ödmjuk och förtrolig förmaning alltid är 
egnad att werka förbättring, är deremot allt dömande öfwer hjertats inre
ställning och hemliga afsigter egnadt att werka bitterhet och ondska, 
afskiljande från bröderna, parti och strid. Kortligen, dömandet är i alla
hänseenden ett afskywärdt ondt; och detta war wäl en orsak, hwarföre
apostelen så uthålligt warnar och slutligen säger: "Derföre, låtom oss
<b>nu icke mer</b> döma hwarandra."

<b>Utan dömen hellre så, att ingen förtörnar sin broder eller förargar</b>.
Här brukar apostelen ordet <b>döma</b> i en särskild betydelse. Förut 
betecknades dermed det alltid för menniskan otillåtna dömandet öfwer bröders
samweten, inre tillstånd och andra hemliga förhållanden; här åter 
betecknar det, att jag gör ett fast domslut öfwer mig sjelf, att jag aldrig
will gifwa en broder anstöt eller anledning till fall. Detta sätt att
tala, då samma ord brukas i olika betydelser, anwändes till att i hast
hänsyfta på något föregående, kort antyda motsatser och åtskilja den
ena saken från den andra. Här will då apostelen säga: I stället för
att anwända edra tankar på ett kärlekslöst dömande, anwänden dem nu
i kärlekens syfte, så att I dömen eller bestämmen eder för, att aldrig
gifwa någon anledning till anstöt för bröderna. Orden "förtörna", 
"förarga" hafwa i gr.-t. enahanda betydelse, nemligen "gifwa anstöt och 
anledning till fall", "bekymra samwetet", föra brodren i oro och
förbryllelse. Sådant kunde nemligen de starkare göra med ett otidigt bruk af
sin frihet, hwarigenom de swaga antingen bragtes i oro och bryderi om
evangelii rätta uppfattande eller ock till att efterfölja ett lefnadssätt,
om hwars oskyldighet de ännu icke hade full wisshet i samwetet. Sådant
borde de christna icke förorsaka, utan hellre fast besluta att aldrig gifwa
brodren anledning till förbryllelse.

Jag blifwe såsom Jesus,
Saktmodig, öm och mild;
Jag blifwe såsom Jesus
I allt hans sanna bild.

Jag komme sist till Jesus
Ibland en skara stor
Att ewigt prisa Jesus
Bland tusen änglars chor.
Den 16 December.

<b>Uti det (ordet) war lifwet</b>.   Joh. 1: 4.

Hwad dessa ordens betydelse angår, är det wisst äfwen sannt, hwad
skarpsinniga tolkare anmärkt, att "lifwet" här måste tagas i dess
allra vidsträcktaste bemärkelse, betecknande allt det lif, som utgått från det
skapande ordet, helst som i gr.- texten icke står "lifwet", utan "lif"; och
wi weta, att när Gud genom ordet skapade allt, hwad lif heter på
jorden, det war ifrån ordet allt detta lif utgick. Men när wi betänka
evangelistens andliga syfte i sina skrifter samt hans talesätt på andra
ställen, såsom i 1 Ep. 5: "Lifwet är i Guds Son;" "den som har Sonen,
han har lifwet, den som icke har Sonen, han har icke lifwet;" så har
han utan twifwel förnämligast tänkt på menniskornas andliga och ewiga
lif, menniskoslägtets frälsning, hwilket war hufwudärendet för Guds
Sons menniskoblifwande.  Det är utmärkande för Johannes, som plägar
framställas med solörnen till sin bild, att hans blick är djup och skarp,
och att han i enkla och ringa ord inlägger mycket höga och djupa tankar.
Uti detta språk är utan twifwel hans blick riktad derpå, huru hela
menniskoslägtet enligt Guds första dom: "På hwad dag du äter deraf, skall
du <b>döden dö</b>", genom syndafallet förlorat allt det lif, som war af Gud,
och att detta lif nu finnes endast i Sonen, åt hwilken enligt hans egna
ord allena är gifwet att hafwa lif i sig sjelf och göra lefwande, hwem
han will. Johannes har här antydt, att allt, hwad någon menniska
kan göra och åstadkomma för sin frälsning, är och förblifwer alltsammans
dödt, eller att ingen menniska äfwen med den högsta ansträngning att
göra Guds wilja och att tillkämpa sig lifwet förmår detta mer, än ett
dödt och stinkande lik kan göra sig sjelft lefwande. Likasom i hela 
skapelsen icke finnes ett grässtrå eller en mask, som icke allenast genom det
skapande ordet fått sitt lif, så har ock ingen i hela menskligheten någon
förmåga att genom sig sjelf lefwa i Gud och förwärfwa det ewiga lifwet,
utan allt, hwad wi göra, lemnar oss ännu alltid i döden, tilldess wi,
förtwiflande på allt eget görande, blott höra Guds Sons röst och 
derigenom blifwa lefwande. Såsom Herren sjelf betygar: "Sannerligen
säger jag eder: Den tid skall komma och är nu allaredan, att de döda
skola höra Guds Sons röst, och de henne höra, de skola lefwa." Och
wi weta, att Christus har på annat ställe så starkt talat om denna 
andliga död, att Han helt enkelt liknade några andligen döda menniskor wid
ett lik, som skulle begrafwas, då Han sade till mannen, som wille
begrafwa sin fader: "Låt de döda begrafwa sina döda." Dermed har Herren
nog starkt uttalat, att lifwet är blott i Guds Son, att den endast som har
Sonen, han har lifwet. Men att hafwa Sonen, det är icke att blott
bedja till Honom eller att arbeta på att tjena Honom, utan det
förutsätter att hafwa blifwit född af Gud, att hafwa blifwit en ny och
lefwande menniska, som kan med Paulus bekänna: "Men jag lefwer
dock icke nu jag, utan Christus lefwer i mig; ty det jag nu lefwer i
köttet, det lefwer jag i Guds Sons tro, som har älskat mig och gifwit
sig sjelf ut för mig." Så säger ock Paulus på annat ställe: "Om en
lag wore gifwen, som kunde göra lefwande, så wore rättfärdigheten 
sannerligen af lagen" — men det har han i sina bref widlyftigt och starkt
bewisat, att ingen lag är gifwen, som kan göra rättfärdig och lefwande.
Det är en wigtig lärdom, att allt, hwad wi göra efter Guds heliga
lag, och all lagens werkan på menniskan icke gifwer lif; ty lagen kan blott
kräfwa, hwad som finns hos menniskan, och det är icke lif. Endast
densamme, som i begynnelsen skapade lif, kan gifwa lifwet, då Han blir
själens lif och frid.  Så är nu detta textens mening, att blott Han
är lifwet. På detta sätt har ock Luther förstått wår text, då han säger:
"Medelst detta enda språk är nu all mensklig förmåga och alla menskliga
gerningar nedslagna. Huru will du nu upphöja den fria wiljan och
egna förtjensten. Gör allt, hwad du förmår, gör alla helgons och
änglars gerningar, så är det dock alltsammans dödt; ty här står dock
klart och otwetydigt, att hwad som icke är i ordet, är idel död."

O, att alla arbetande och betungade själar wille betänka och tro,
att med allt, hwad de någonsin med högsta ansträngning kunna göra
till sin själs omwändelse och helgelse, förblifwa de dock alltid andligen
döda och förtappade, så länge de icke misströsta på allt sitt görande och
komma till Sonen, som allena har lif och gifwer lif; att allt wårt
arbete således är fåfängt. Skall något andligt och ewigt lif winnas,
måste det åter ske blott genom samma allsmäktiga skapareord, som i
begynnelsen sade: "Warde", och det wardt lif. Likasom all
menniskokonst på jorden, huru mästerligt den än till den yttre formen kan efterapa
ett skapadt ting, icke kan skapa något lefwande, skapa lif — allt hwad
som heter lif, det kan endast Gud göra — så är ock all
ansträngning att erhålla ett andligt lif fåfäng. Blott i Honom, som heter
ordet och i begynnelsen gjorde allt lif, blott i Honom är ännu alltid
det andliga och ewiga lifwet. Sådant wille den djupsinnige Johannes
här säga om ordet: <b>I det war lifvet</b>.

Är lifwets furste för mig död,
Hans eget lif utgifwet
För mig, då har det ingen nöd,
<b>Då eger jag ju lifwet</b>.

Hwi fruktar jag, hwi räds jag då?
Jag är ju salig redan,
Och <b>lifwets</b> krona skall jag få
I andra lifwet sedan.
Den 17 December.

<b>Hwilken jag är nådelig, honom är jag nådelig, och öfwer hwilken
jag förbarmar mig, öfwer honom förbarmar jag mig.</b>
Rom. 9: 15.

Gud är stor och sjelfständig, will apostelen säga, ingen menniska.
har något att fordra af Honom; ingen menniska kan ställa Honom till
rätta eller äska skäl, för hwad Han gör. Han gifwer sin nåd, åt hwem
Han will. Så talar ock Christus, äfwen i liknelsen om arbetarena i
wingården, då Han framställer husbondens swar till honom, som 
knorrade öfwer, att de, hwilka kommit i elfte stunden, fått lika mycket som
han, hwilken hade arbetat hela dagen och dragit dess tunga och hettan.
"Min wän", säger husbonden, "<b>jag gör dig ingen orätt</b>, då du erhållit
din dagspenning; men <b>jag will gifwa denne</b> så mycket som dig. <b>Må
jag icke göra i mina ting, hwad jag will?"</b> På detta sätt afwisas
här också judarna och alla sjelfrättfärdiga menniskor blott med det korta
swaret: Gud sjelf säger: "Hwilken jag är nådelig, honom är jag nådelig;
och öfwer hwilken jag förbarmar mig, öfwer honom förbarmar jag mig."
Tänk nu, hwilken outsägligt hög och wäldig tröst här gifwes åt
alla fattiga syndare! Den är ock wäl behöflig. Wi hafwa allesammans
en natur, som ligger alldeles nedsänkt i sjelfrättfärdighet. Hela wår
natur är sådan, att om wi ock hundrade gånger haft den djupaste
erfarenhet deraf, att allt är förtappadt i oss och allt fullkomnadt i Christus,
börja wi dock hwar dag på nytt att söka rättfärdighet i oss sjelfwa,
nemligen så, att om wi sjelfwa få nåd att wara något frommare, då
hoppas wi, att Gud är oss nådig; men om wi warit mer olyckliga och
haft någon swår erfarenhet af wårt förderf, då tycka wi, att Gud måste
wara wred på oss; då äro wi nedslagna och rädda för Gud, alldeles
såsom berodde hans nåd af wår egen rättfärdighet. Emot denna wår
galenskap hjelper ingen upplysning eller erfarenhet; det är en sjukdom
i sjelfwa naturen, som wi icke kunna undkomma. Men det som då skall
uppehålla oss, så att wi icke alldeles följa otrosböjelsen, utan ännu
blifwa i tron, det är endast <b>ordet</b>. Måtte wi då äfwen gömma och
betänka det ord, wi här betrakta, huru Herren Gud så högtidligt 
förklarar: "Hwilken jag är nådelig, honom är <b>jag nådelig</b>; och öfwer
hwilken jag förbarmar mig, öfwer honom förbarmar jag mig." Det är
alldeles slut och förloradt med all mensklig wärdighet, säger oss Herren
här. Hwilken jag är nådelig, honom är jag <b>nådelig</b>. Det är blott
min egen fria nåd, när jag förbarmar mig öfwer någon syndare. Det
finnes ingen menniska, som är wärd min nåd. I ären allesamman 
förtappade, om jag ser på eder wärdighet. Allt är förloradt hos eder,
allt är syndigt och förbannadt; det jag gör, det gör jag för min egen
skull. Så säger Herren Gud äfwen i Es. 43: Icke att du, Jacob,
har kallat mig. Ja, mig har du gjort arbete i dina synder och gjort
mig möda uti dina missgerningar. Jag, jag utstryker din öfwerträdelse
för min skull och kommer intet ihåg dina synder."

Här må wi då något betrakta <b>grunderna</b> för en sådan nådens
frihet. Den första grunden är den, att<b> allt, hwad menniska heter, är
under synden förtappadt;</b> att "intet kött kan af lagens gerningar warda
rättfärdigt för Gud"; att "den är icke till, som är rättfärdig, icke till
en"; att "här är ingen åtskilnad, allesamman äro de syndare". Den
frommaste christen bär ännu i sitt hjerta de största synder, nemligen de
som strida emot de största och yppersta buden, och sedan äfwen en hel
mängd syndiga tankar, lustar och begärelser emot alla Guds bud. När
det nu står så till med alla menniskor, då war det ju alldeles
nödwändigt, att nåden skulle wara fri och oberoende af <b>oss</b>, så wida någon
menniska skulle frälsas; ty Herren Gud fann ingen menniska, som Han kunde
wara nådig för hennes egen skull. Då måste det wisserligen wara så,
som Han här förklarar: "Hwilken jag är nådelig, honom är jag nådelig,
och öfwer hwilken jag förbarmar mig, öfwer honom förbarmar jag mig."

Den andra grunden, hwarföre Guds nåd är så alldeles fri, är den
förlossning, som är skedd i Christus Jesus. För sin stora kärleks skull,
dermed Gud älskade oss, utgaf Han sin ewige Son till att bota
syndafallet, att taga på sig alla menniskors synder och för dem betala med
sitt lif, samt att med sin lydnad tillfredsställa lagens alla fordringar
och förwärfwa oss en fullkomlig rättfärdighet. På denna grund är Guds
nåd så fri, att Gud icke alls ser efter någon menniskas förtjenst eller
synder, när det gäller den saliggörande nåden, utan är alltid fullkomligt
nöjd med alla dem, som äro beklädda med Sonens rättfärdighet, och
det alla stunder, de bättre och de sämre. Ty är det endast i <b>Christi</b>
rättfärdighet, wi äro för Gud rättfärdiga och fria ifrån lagen, då äro
wi wisserligen <b>alla stunder</b> rättfärdiga och fria från all fördömelse, så
länge wi äro i Christus. Skulle Gud ännu se efter wår wärdighet,
då wore icke rättfärdigheten endast i Christus. Sådant säger oss nu
Herren Gud i denna sin högtidliga förklaring: "Hwilken jag är nådelig,
honom är jag nådelig; och öfwer hwilken jag förbarmar mig, öfwer
honom förbarmar jag mig."

Nåden, nåden den är fri,
Alla will den bjuda, kalla,
Alla kunna frälsta bli,
Nåden räcker till för alla;
Märk blott, att wid nådethronen
Är ej fråga om personen.

Salig den, som då går fram
Och på <b>nåden</b> dristigt wågar
Och allena med Guds Lam
Sig i denna sak befrågar;
Ty det är för alla skrifwet,
Att den Sonen har har lifwet.
Den 18 December.

<b>Guds rike är icke mat och dryck, utan rättfärdighet, frid och
fröjd i den Helige Ande.</b>  Rom. 14: 17.

Wilja wi weta, hwad som gör oss till christna, gör oss för Gud
rättfärdiga och till hans rikes medlemmar, då säger här apostelen, att
detta icke är mat och dryck, eller något som wi kunna göra, utan endast
det stora som Gud gjort för oss, endast "Guds rättfärdighet", med tron
annammad. "Den som har Sonen, han har lifwet." Detta är den
rättfärdighet, hwari Guds rike egentligen består. Derföre har ock Luther
kraftfullt och skönt förklarat texten sålunda: "Guds rike, hwarigenom
Christus regerar öfwer alla troende och såsom en trofast konung
beskärmar, straffar, besåldar, leder och regerar dem, och de äfwen deremot
trösta uppå Honom och willigt emottaga hans faderliga tuktan och straff
och följa Honom i lydnad, är icke werldsligt eller timligt, utan <b>andligt</b>.
Det består icke i mat och dryck eller i något yttre ting, utan endast i
<b>rättfärdighet,</b> i tröstande och tillfredsställande af menniskornas hjertan
och samweten. Derföre är det intet annat än <b>förlåtande</b> och 
<b>borttagande af synden</b>, genom hwilken samwetet blir befläckadt, bedröfwadt
och förorenadt. Ty likasom ett werldsligt rike består deruti, att folket
måtte kunna lefwa i ro och fredligt nära sig med hwarandra, så gifwer
Guds rike sådana ting andligen, det förstör syndens rike och är intet
annat än ett <b>beständigt utplånande och förlåtande af synder</b>. Deruti
wisar Gud sin herrlighet och nåd i detta lifwet, att Han från
menniskorna borttager och förlåter synder. Detta är ett <b>nådens rike</b> här på
jorden. Men när synden med sitt hofsällskap, djefwulen, döden och 
helwetet, icke mer kan anfäkta menniskorna, då blir det ett herrlighetens
rike och fullkomlig salighet."

Men när wi sålunda blifwit befriade från synden och beklädda med
Christi rättfärdighet, då följer wisst också deraf ännu en rättfärdighet,
som wi kalla "lefwernets rättfärdighet^ hwilken består deruti, att wi
genom tron och Anden fått nya hjertan, så att wi nu i kärlek och willig
lydnad ställa hela wårt lefwerne efter Guds ord, huru ofullkomligt det
ock lyckas oss. Men wi begynna och fara derefter, att ock wi måtte så
älska och tjena wår nästa, som Christus har älskat och tjenat oss. Wi
wilja nu icke blott göra wår nästa all rätt, utan ock allt godt, och
blifwa så alla menniskors tjenare, äfwen de swagas och oförståndigas,
blott för att wara alla till tjenst och nytta. Och när wi sålunda regeras
af <b>kärleken</b> och se endast på wår nästas nytta, då sker det, som Luther
åter säger, att "en christens gerningar hafwa intet namn", d. ä. han

                                                                                                 
gör icke några wissa gerningar, så att man kunde nämna dem, utan
han gör allehanda, som är för menniskor nyttigt; han är icke mera 
bunden af wissa reglor, utan endast af den, att älska och göra, hwad 
kärleken för hwarje fall bjuder.

Det andra, som apostelen nämner, heter frid. Denna frid består
egentligen uti det goda förhållandet till Gud, att wi nu icke mer äro
under hans wrede, utan i hans fulla wänskap och nåd, äro hans barn
och wänner. Men med detta förlikta tillstånd följer ock genom samma
tro ett saligt medvetande derom, så att wi äfwen hafwa en hjertats
och samwetets frid, hwilken kallas en barnaskapets ande, i hwilken wi
ropa: "Abba, käre Fader." De genom syndafallet förlorade barnen
äro åter i Guds wänskap, kunna åter tala med Honom förtroligt, såsom
barn med sin fader. Sådant kan ju i sanning kallas "Guds rike", ja,
"himmelriket på jorden".

Det tredje stycket, han dertill räknar, är fröjd i den Helige Ande.
En christen har icke blott frid, utan ock fröjd i den Helige Ande, ja,
stundom en "outsäglig glädje i all wår bedröfwelse". Denna glädje "i
den Helige Ande" är wisserligen också en naturlig följd af den lefwande
tron på evangelium, hwilket ju bådar oss en "stor glädje", såsom ängelen
sade wid Jesu födelse; men på samma gång är den äfwen, likasom tron
sjelf, en direkt gåfwa af Gud och ett sådant Guds werk, som ingen
känner utom den, som erfar det. På denna fröjd öfwer evangelii nåd
hafwa wi många exempel i Skriften, såsom de tretusen på pingstdagen,
den ethiopiske kamereraren, fångwaktaren i Philippi m. fl. Den själ,
som ifrån wredens tillstånd kommit i förlikning med Gud och nu i 
Andens ljus ser, uti hwilket himmelrike af nåd och salighet hon då inträdt,
måste ju innerligen glädjas och fröjdas, om hon är wid klar besinning.
Denna fröjd gifwes ock ofta i rikaste mått genast wid den första 
troswissheten och i de ljufliga bröllopsdagarna, då Brudgummen är nära eller
förnimbar, då ännu icke hans fördöljande och andra pröfningar blifwit
för swåra. Dock gifwes fröjden mycket olika, efter Herrens särskilda
uppfostran med olika själar, och wanligen så, att den, som har mindre
bedröfwelser, också har mindre af den öfwernaturliga glädjen, då deremot
efter en större bedröfwelse wanligen gifwes en större fröjd — såsom de
heligas historia och erfarenheten lära oss.

<b>I Jesu namn</b> jag nu har ro,
Så ofta jag får nåd att tro,
Hwad det för Gud betyder.
Då fruktar jag för intet här,
Ty der jag ser, att Herren är
Min käre Gud och Fader.

I <b>Jesu namn</b> jag fröjdar mig,
Fast smal och törnig är den stig,
Hwarpå jag måste wandra.
Wisst kännes det rätt swårt ibland,
Men när det bär till lifwets land,
Hwi skulle jag wäl klaga?
Den 19 December.

<b>Han, som uppwäckte Christus ifrån de döda, skall ock göra eder
dödliga lekamen lefwande för sin Andes skull, som
bor i eder</b>.  Rom. 8: 11.

Han skall <b>göra eder dödliga lekamen lefvande</b>. Dessa ord wisa,
att just wåra egna kroppar, just de kroppar, som nedläggas i jorden,
skola genom Guds allmakt återställas till lifwet, ehuru så förändrade
och förherrligade, att de i afseende derpå skola icke wara desamma som
förut. Sådant war redan för Job uppenbaradt, då han sade: "Jag
skall warda omklädd med denna min hud och skall i mitt kött få se
Gud." Och profeten Esaias säger: "Dina döda skola lefwa och med
lekamen uppstå igen. Waken upp och berömmen eder, I som liggen
under jorden; ty din dagg är en grön marks dagg, och jorden skall gifwa
ifrån sig de döda." Hwarje själ skall på den yttersta dagen återförenas
med sin egen kropp, med hwilken hon i tiden gjort godt eller ondt, 
tjenat Gud eller djefwulen. Ty såsom kroppen här i tiden warit själens
organ eller werktyg, så måste den ock deltaga i den salighet eller de
plågor, som följa i den andra werlden, allt efter som menniskan lefwat i
mörkrets rike och tjenat synden, eller i Christi rike och då gjort det goda
för hans skull. Men, såsom redan är antydt, skola de uppståndna
kropparna wara så förwandlade, att de skola passa för det ewighetslif, i
hwilket de skola ingå. Det förgängliga måste ikläda sig oförgänglighet,
och de, som warit förenade med Christus och hans Ande, skola nu warda
Christi förklarade lekamen lika. Så som de hafwa här i tiden burit
den förste Adams liknelse, hwilken war af jorden jordisk; så skola de i
uppståndelsen bära den andre Adams liknelse, hwilken war himmelsk.
Uti Phil. 3 läsa wi om Christus: "Hwilken skall förklara wår skröpliga
lekamen, på det Han skall göra honom lik med sin förklarade lekamen,
af den kraft dermed Han förmår underlägga sig allting." Likasom när
Christus förklarades på berget, hans ansigte "sken såsom solen, och hans
kläder woro hwita som ett ljus"; så skola ock, enligt Christi egna ord,
"de rättfärdiga skina såsom solen i deras Faders rike." Herren Gud
föröke oss tron! Uppståndelsens hemlighet och herrlighet är så oändligt
mycket högre, än att något menniskoförnuft kan fatta den, att den, som
will härom tillfråga sitt förstånd och tycke, måste stanna i mörka natten
af otro och twifwel. Här fordras att blott weta, på hwem man tror,
weta, om Han är både allsmäktig och sannfärdig, och sedan wet man,
huru det skall tillgå i uppståndelsen. Men då fordras här wisst äfwen,
att mer än en gång bedja Gud om trons gåfwa.

<b>För sin Andes skull, som bor i eder</b>. För ännu mera eftertryck
upprepar apostelen här grunden för deras wisshet om en herrlig
uppståndelse, nemligen att Guds Ande redan bodde uti dem. Han will
säga: Tänk, när Gud redan gifwit eder sin Ande, när edra kroppar
redan på jorden warit Guds tempel, i hwilka Han bott och werkat,
hwilka Han helgat och renat, wisserligen wittnar detta, att Han ärnar
göra något herrligt af dem. Det wore att nedsätta den Helige Andes
majestät och ära, om dessa hans tempel, edra kroppar, skulle såsom
ruiner förläggas och blifwa till intet. Och måtte hwar och en tänka härpå.
Det är wäl och godt, att du i alla fall tror på <b>själens</b> odödlighet;
men det är alldeles icke likgiltigt, om du tror <b>allt</b> Guds ord, eller 
upptager och tror, blott hwad du finner rimligt, och deremot twiflar på
annat. Dermed har du redan afträdt från <b>trons</b> wäg och kan sägas
icke mera <b>tro</b>, blott på Herrens ord <b>tro</b>, utan du tänker fritt, hwad ditt
arma förnuft och tycke förestafwa. Nu är det ju icke själarna, utan
wisserligen kropparna, om hwilka Herren så ofta försäkrade: "Och jag
skall uppwäcka honom på den yttersta dagen." Om nu du icke förstår,
huru förmultnade eller förbrända kroppar skola kunna uppwäckas, eller
huru hafwet skall återgifwa sina döda, eftersinna då, om du förstår,
huru Gud en gång skapat alla ting af intet, eller hwem som gifwit
Honom ämnet till allt. Swara Honom på de frågor, Han ställde till
Job: "Hwar war du, då jag grundade jorden?" Böj dig för den
Höge och Högtbesutne och bekänn, att du förstår intet, och att Han är
en allsmäktig undergörare. Bed om en stråle af hans ljus och skåda
sedan på allt, hwad Han gjort för oss, då Han sändt oss sin Son, sitt
ord, sina sakramenter, sin Ande, och eftersinna, om icke allt detta
wittnar, att Han ärnar göra oss herrliga till både kropp och själ — och
du skall bekänna, att Han, "som har igenfört ifrån de döda den stora
Fåraherden genom det ewiga testamentets blod, wår Herre Jesus", skall
också återföra hans folks kroppar för sin Andes skull, som bor i dem.
Högtlofwad ware hans herrliga namn ewinnerligen!

När min sista stund månd´ wara,
Uppehåll mig med din hand,
Låt min ande salig fara
Hädan till ditt fröjdeland.
Öppna du mig lifwets dörr
Och till Fadrens hus mig för,
Milde Herre Jesu Christe!
Jag din kärlek aldrig miste.

Gud ske pris, att jag är renad
Uti Jesu Christi blod,
Och med Andens pant förenad
Med din Son, min Frälsar´ god,
Du mig nu ser nådigt an,
Att för dig jag framgå kan,
Lof och tack dig gladligt bära
Och ditt namn der ewigt ära.
Den 20 December.

<b>Mig förutan kunnen I intet göra</b>.  Joh. 15. 5.

Det är anmärkningswärdt, att i grundtexten står här ett dubbelt
nekande, som uttrycker: "alldeles intet." Jag will icke glömma, att
Herren sjelf här sagt: "I kunnen<b> alls intet, alls intet göra</b>". Och Han
har ännu härtill lagt en bild, som på det starkaste uttrycker detta "alls
intet", nemligen i den från stammen afbrutna grenen, som ligger på
marken och förtorkas; det är ju omöjligt, att en sådan gren skulle i detta
tillstånd bära frukt. Se, om en sådan gren säger Christus: "Såsom
grenen icke kan bära frukt af sig sjelf, med mindre den blir i winträdet,
så kunnen icke heller I, utan I blifwen i mig." Allt bedjande, allt
allwar, all kamp och strid äro fruktlösa, tilldess I ären först inympade
i mig. Utan I blifwen i mig, kunnen I ingen frukt bära. Så talar
Christus här. Och så säger apostelen: "Wi äro icke ens beqwäma något
tänka, såsom af oss sjelfwa." Besinna, när man icke ens kan regera
sina tankar, hwad kan man då göra? Så säger ock samme apostel, att
Gud äfwen måste gifwa dig den goda uppriktiga wiljan. Han säger:
"Gud är den, som werkar i eder både wilja och gerning efter sitt goda
behag." Och detta werkar Han i de förödmjukade själar, som af sina
egna fruktlösa bemödanden endast lärt, att de sjelfwa allsintet förmå.
När de höra hans röst och låta sig wändas till Jesus, gör Han dem
lefwande i Honom. Men wilja de sjelfwa strida och werka, då måste
ännu allt ondt råda öfwer dem. — Sådant hade en gammal christen
lärt, då han till en yngre broder, hwilken klagade öfwer sin ömkliga
wanmakt i striderna, gaf det underliga swaret: "Det är ju icke möjligt,
att du kan segra, medan du strider." Då detta ansågs alltför kätterskt,
tillade den gamle: "Så länge <b>du</b> strider, menar jag, så länge ditt eget
jag ännu har någon kraft oförsökt och ärnar genom den öfwerwinna."
Nej, du skall blifwa till intet. Då kommer Herren och frågar dig: Har
du ännu någon förmåga att försöka? Kan du ännu göra något sjᚺelf?
Swarar du då af hjertat: Nej, jag är förtappad, det är slut med mig;
så säger Herren: Då kan jag wäl draga dig utur träcken och sätta dina
fötter på ett hälleberg, så att du kan gå wisst.

Så beror då allt lif, all lust och kraft att bära frukt af blifwandet
i Christus. När jag har den saliga hemligheten i mitt hjerta, att jag
är i Guds wänskap, att Gud förlåtit mig alla mina synder, och att jag
har af Christus en sådan outsägligt stor tjenst och nytta, nemligen att
ingen synd tillräknas mig, utan jag lefwer i ett sådant förhållande af
beständig skuldfrihet, som om ingenting wore synd, som om aldrig någon
lag warit oss gifwen, hwarken ett eller tio bud - o, då blir mig
den Herren på allwar dyrbar, och då bryr jag mig föga om hela
werlden, då will jag lefwa för min Herre, då bekänner jag Honom med
ord och exempel och gör nu med nöje, hwad förr warit swårt. Jag
är wäl icke befriad från det orena och motsträfwiga köttet, men i denna
trosförening med Frälsaren ligger dock den egentliga fruktbärande kraften.
Derjemte kan jag nu först rätteligen bedja emot allt ondt, ty jag beder
nu i tron och i Jesu namn, och icke med detta sjelfrättfärdiga syfte, som
förut gjorde, att Herren icke kunde höra mig; ty då hade endast min
sjelfwiska inbillning fått näring. Nu har jag allt uti Herrens nåd och
ser blott på hans wälbehag; och då gäller, hwad Herren säger: "Om
I blifwen i mig, och mina ord blifwa i eder, allt det I wiljen mågen
I bedja, och det skall ske eder." Och hwad du icke får på denna wäg,
nemligen genom blifwandet i Honom, det befall åt hans wishet och
wälbehag. Han kunde wäl, om Han wille, göra dig alldeles helig och
änglaren; men Han wet bäst, hwad som är oss nyttigast.— Du swarar:
"Icke kan den Helige wilja det onda; wisst måste felet wara hos mig,
då jag icke får den och den kraften!" — Sannerligen, felet är wisst hos
dig, men nemligen något sådant fel, som Christus omtalat. Du will
t. ex. lefwa i din egen starkhet och icke i hans nåd, då är det felet.
För en sådan benägenhet lät Han Petrus sållas af satan och Paulus
kindpustas af en sådan, för att lära honom icke förhäfwa sig, och sade:
"Låt dig nöjas åt min nåd; ty min kraft är mäktig i de swaga."
Den gången war swagheten för Paulus helsosammare att lära känna
än starkheten. Eller du will lefwa i fåfänglighet, i en förströdd och
verldslig anda och icke hålla dig tätt intill din Frälsare, men will dock
sjelf föra ett warsamt och christligt lefwerne; då är det felet, ty då
aftaga genast frukterna, och Herren säger: "Såsom grenen kan icke bära
frukt af sig sjelf" o.s.w. Likaså, om du lefwer i otro och trälsinne,
såsom redan är wisadt, då kan du icke bära frukt.

Häraf kommer, att om det ock ser ut än så orimligt, att du skall
fortfara att blifwa i Honom, då det synes dig så skröpligt med din kraft,
så finnes intet annat råd; hwart skall du fly? Han är den ende, som
har all makt i himmelen och på jorden! Han är den ende
ormaförtramparen, som är kommen att förstöra djefwulens gerningar. Sök
då blott att blifwa ännu närmare förenad med Honom och komma till
en ännu wissare tro.

Jag will nu ej ha annan tröst,
Ej annat råd än detta:
<b>Att Jesus har mig återlöst</b>
Och ställt <b>min sak tillrätta</b>.

Ty har jag det, då har jag nog,
Mitt samwet att befreda,
Då skall ock Han, som för mig dog
<b>Mig i sin sanning leda.</b>
Den 21 December

<b>Detta är mitt testamente med dem, då jag borttager deras synder</b>.

Rom. 11: 26.

Här talar den store Herren Gud. Hör hwilket språk! "Detta är
dem testamentet af mig", eller mitt förbund med dem, "då jag borttager
deras synder". Detta är Guds testamente. Ett testamente är det mest
oryggliga förbund, då det är "gilladt" och stadfästadt "genom hans död,
som gjorde testamentet". Det är då dennes yttersta wilja, och man
tager sedan intet derifrån, "man lägger icke heller något till", såsom
apostelen anmärker. Ett sådant oryggligt förbund säger Herren sig ock göra
med det affälliga Israel. Och hwaruti består då detta förbund? Så
säger Herren sjelf: "Att jag borttager deras synder." Så beskrifwer Han
detta förbund i Jer. 31, nemligen att detta nya förbund skulle icke wara
sådant som det förra, det Han gjorde med fäderna, då Han förde dem
utur Egypten, och de kommo till Sinai; nej, detta skulle wara ett nytt
och ett annat förbund. Och skilnaden skulle isynnerhet wara denna, att
då i det förra förbundet lagen war skrifwen på stentaflor, för owilliga
hjertan, så att Han "måste twinga dem", så skulle i det nya förbundet
lagen skrifwas i deras <b>hjerta</b> och <b>sinne</b>; och då i det förra förbundet 
synden icke skulle förlåtas, utan afstraffas, så skulle i det nya förbundet
"missgerningarna förlåtas och synderna aldrig mer ihågkommas". Det
war således <b>syndernas förlåtelse</b> och <b>hjertats förändring</b>, som skulle
utmärka det nya förbundet. Detta skulle wara ett <b>nådeförbund</b>, ett
<b>fridsförbund</b> och ett <b>ewigt</b> förbund, såsom Herren så ofta förklarade.

Och ett sådant förbund wille Herren göra äfwen med sitt affälliga
Israel. Se då åter här den omätliga storheten af Guds nåd! Då
de hade så grufligt syndat, som Israels hela historia wisar, då gör Han
ännu ett sådant förbund med dem, att <b>Han sjelf borttager deras
synder.</b> Wisserligen lät Han först sin rättfärdiga wrede gå öfwer dem,
dels i deras hjertans förstockande, dels i alla yttre straff och plågor, i
Jerusalems förstöring och folkets förskingring; men sedan will Han efter
detta åter bewisa dem en sådan nåd, som det nya förbundet lofwar,
will åter förlåta dem, will sjelf borttaga deras synder och aldrig aflåta
att göra dem godt. Sådan är Herren Gud. Minns, att sådan är
Herren Gud.

Allt detta är skrifwet oss till lärdom. Då Herren Gud benådar
ett sådant folk och förlåter sådana synder, som Israels woro: hwem
skall Han icke då benåda? Hwilka synder skall Han icke då förlåta? De
grufligaste, owärdigaste synder äro wisserligen de, som wi begått, sedan
wi emottagit mycken nåd.  Ingenting förskräcker oss så, som då wi måste
säga oss: <b>Jag wisste</b> Guds wilja, och <b>jag har emottagit så stor nåd</b>, och
likwäl har jag så syndat. Men se nu här! Just så war det med 
Israel. Derjemte woro deras synder så grufligt stora. Och dock will
Herren Gud förlåta alltsammans, om de blott icke "förblifwa i otron".
Han will sjelf "borttaga deras synder", twå dem rena i försoningsblodet
och göra dem allt godt. Är det icke här bewisadt och bekräftadt, hwad
Han säger i Ef. 1: "Kom och låt oss gå med hwarannan till rätta;
och om edra synder än wore blodröda, så skola de dock warda snöhwita;
och om de wore såsom rosenfärg, så skola de dock warda såsom en ull."
Och märkom åter de orden: "Jag borttager deras synder", nemligen att
Han, den förolämpade, will sjelf borttaga synderna. Wi mena 
wanligen, att wi sjelfwa måste först befria oss från synderna, innan Gud kan
wara oss nådig. Men här säger Herren åter, såsom öfwerallt i ordet,
att Han sjelf will borttaga wåra synder. — Och syndens borttagande
är twåfaldigt. Först borttager Han <b>syndernas skuld</b>, genom försoning
och förlåtelse, så att de icke mer skola fördöma oss, utan wi skola för
alltid wara i ett nåderike, det will säga, att alla de synder, som ännu
äro i wårt kött och tywärr ofta utbryta, aldrig skola tillräknas oss, utan
wara för Guds ögon, såsom de icke wore synder, utan blott sjukdomar
och lidanden, för hwilka Han will trösta oss, ja, "medlida med oss".
Sedan skall Han ock borttaga synderna i afseende på deras <b>herravälde</b>,
så att de icke mer skola <b>regera</b> oss, utan wi skola kunna gå en helt 
annan wäg genom lifwet, än hela werlden går. Herren sjelf skall med sin
Ande och sin tuktan döda synden uti oss och helga hela wårt wäsende. 
Betänkom, att äfwen detta skall Herren sjelf göra. Wi mena wanligen,
att om ock Gud för Christi skull förlåter oss wåra synder, skall det dock
wara wår sak att utrensa och döda dem. Men så säger Herren: "Jag
skall gifwa dem min lag uti hjertat, och i deras sinne skall jag skrifwa
den." "Jag skall gifwa dem min fruktan i hjertat, att de icke skola wika
ifrån mig." "Gud är den, som werkar i eder både wilja och gerning
efter sitt goda behag." "Wi äro icke ens beqwäma något tänka, såsom
af oss sjelfwa; men äro wi till något beqwämliga, så är det af Gud."
Alla bestraffningar och förmaningar till oss skola således lära oss att söka
allt hos Gud — och så lära att begära och emottaga all nåd af Gud,
att för allting prisa Gud.

Du köpt mig fri med blod och död,
Jag tror, att det är sannt.
Du har mig frälst från ewig nöd
Och skänkt mig Andens pant.
O, dyra sanning, himlaskatt.
Tröst, ljus i sorgens mörka natt!
Nu är jag hjertligt nöjd.
Den 22 December.

<b>Si, jag lägger i Sion en förtörnelsesten och en förargelseklippa,
och hwar och en som tror på Honom, han skall icke komma,
på skam.</b> Rom. 9: 33.

Huru går nu detta till? Huru kan Christus blifwa oss till skada
och förderf? Huru det tillgick för judarna, det se wi tydligt i 
evangelisternas berättelser. De stötte sig först på hans personliga <b>ringhet</b> och
<b>nesliga död</b>; och för det andra på hans lära och domar, hwilka stridde rakt
emot deras. På samma sätt sker det ännu i dag. Först weta wi, huru
hela den blinda werlden stöter sig på Christus och hans evangelium,
såsom på en "dåraktig predikan", en "galenskap". Guds Sons 
mandomsannammelse och djupa förnedring, läran om försoningen genom
hans död, om sakramenterna m. m., allt är det en galenskap för den
naturliga menniskan. Men den egentliga "förargelsen", hwarpå wår
text måste närmare syfta, då den betraktas i sitt sammanhang, är sjelfwa
den hufwudläran, att Christus benådar och saliggör de owärdigaste 
syndare, under det Han fördömer de frommaste werkhelgon. Detta är den
rätta "stötestenen" i alla tider; så att det ännu alltid heter så: "Denne
undfår syndare" — "wisste Han, <b>hurudan</b> denna qwinnan är, som
handterar Honom; <b>ty hon är en synderska</b>" o.s.w. Christus skulle icke
undfå syndare, utan blott heliga. Denna "förargelse" eller <b>anstöt</b> 
uppstår ännu allestädes, der evangelium i Ande och sanning predikas; och
detta icke blott hos lättsinnigt folk, utan ock hos många som "hafwa
nit om Gud" och "fara efter rättfärdighet", hos många som förut gällde
för de mest upplysta och fromma christna, hwilka nu blifwa alldeles 
förwirrade och börja försmäda det ewangelium, som dock är Christi eget
nådefulla ord. De kalla det då en ny och för helgelsen farlig lära och
blifwa rentaf dess fiender. Det händer dem alldeles så, som hos 
profeten säges: "De skola <b>besnärjas</b> och warda <b>fångna</b>." Ty hade icke 
Christus med sitt evangelium kommit till deras ort, så hade de alltid 
förblifwit ostörda i sin fromhet; men nu blifwa de "besnärjda" och 
uppenbara såsom evangelii fiender, blott derföre att detta kom till dem i ett
klarare ljus samt i kraft och bewisning.

<b>Och hwar och en, som tror på Honom, skall icke komma på
skam</b>. Lofwadt ware Herrens namn! Fastän mängden af Israel och
mängden i christenheten stöta sig och falla på denna stenen, äro dock
andra, för hwilka Han är en "kostlig hörnsten", en salighetsklippa, på
hwilken de bygga all sin tröst i lifwet och i döden; och till sådana säges
nu här slutligen denna försäkran: "Hwar och en, som tror på Honom,
skall icke komma på skam." — "Icke komma på skam", will säga: icke
blifwa swiken i sitt hopp på Honom.  Det skall icke fela, att wi ej
werkligen skola få allt det, som wi i tron på Christus hafwa hoppats.
Men att en särskild försäkran derom gifwes, det wisar, att de troende
också pläga anfäktas med den fruktan och owissheten: Månne jag ock
werkligen eger och uppnår, hwad orden innehålla och lofwa? Att
sådan owisshet beswärat helgonen, se wi ock öfwerallt i deras historia,
likasom wi alla känna det hos oss sjelfwa. Så fördoldt är lifwet i
Gud, så många äro wåra brister och skröpligheter, så swag och
dunkel är wår tro, att wi ofta ej weta, om wi werkligen äro ett saligt
folk, fastän wi tro på Jesus. Då kommer den ewige Fadren här och
försäkrar: Byggen med all trygghet på den stenen, som jag lagt i
Sion. Han swiker aldrig. Hwar och en, som tror på Honom, skall
icke komma på skam. Och måtte wi då synnerligen akta och gömma
de orden:<b> hwar och en</b> — här är ingen åtskilnad; här är ej en enda
menniska undantagen — <b>hwar och en</b> som tror på Honom — <b>hwar och
en</b> som i sin syndanöd flyr till Honom, hwar och en som förtwiflar på
all sin egen rättfärdighet och alla egna försök att frälsa sig, men i
sådan förlägenhet hörer och omfattar evangelium om Christus, d. ä.
som så drages till Honom och fästes wid Honom såsom de syndare och
synderskor, hwilka i Christi kötts dagar blefwo hans folk och nya
menniskor — <b>hwar och en</b>, som så tror på Honom, <b>skall icke komma på skam</b>
— <b>kan</b> icke, <b>får</b> icke komma på skam, utan <b>skall få ewinnerligt lif</b>, så
sannt Gud är trofast och sannfärdig och icke kan bedraga de sina.

Kom till Jesus, kom till Jesus,
Hur eländig du ock är!
"Utan penningar", "för intet"
Allt, ja allt, dig gifwes här!
I sitt blod will Han dig rena,
Pryda och dig göra täck,
Ställa dig inför sin Fader
Utan skrynka eller fläck

Ingen här är utesluten,
"Kommen <b>alla</b>", ropar Han;
Han will wederqwicka alla,
Och Han både will och kan.
För det arma, trötta hjertat
Har ej werlden mycken ro:
I den genomstungna sidan,
Endast der är tryggt att bo.

Lyssna då till bjudningsordet:
"Mästarn låter kalla dig!"
Måtte ingen, då Han kallar,
Hemligt undandraga sig!
"Allt är redo", säger Herren,
Allt är i hans hjerta godt;   
"Den der will", o, må han komma,
"Den der törstar", dricke blott!
Den 23 December.

<b>Ära ware Gud i höjden och frid på jorden, menniskorna en god
wilja</b>. Luc. 2: 14.

Så sjöng den från himmelen utskickade änglaskaran på Jesu
födelsedags morgon, när budskapet war utropadt: "I dag är eder född
Frälsaren." Straxt wardt med ängelen ett stort tal af den himmelska
härskaran, de der lofwade Gud och sade: "Ära ware Gud i höjden och
frid på jorden, menniskorna en god wilja." Huru mycket mer skulle icke
wi, som äro af det så högt wälsignade menniskoslägtet, wi, hwilka den
glada tidningen egentligen angår, böra fröjdas och sjunga detta 
Herrens pris?

Detta ämne är derföre högst glädjande och kärt för trogna hjertan.
Ja, det är wäl i sig sjelft så stort, herrligt och glädjande, att den som
kunde riktigt tro och se det gudomliga under af nåd och kärlek, som ligger
deruti, "att den ewige Guden blir ett menniskobarn, att Skaparen ligger
på hö och skarn och oss helt och hållet sig skänker", skulle wäl för stor
glädje knappt kunna lefwa, skulle wäl af idel outsäglig fröjd beständigt
ropa ett ewigt och oupphörligt: "Ära ware Gud i höjden!" Ingen på
jorden kan wäl rätteligen tro och fulleligen besinna detta; men de trogna
hafwa dock öfwer detta ämne, såsom öfwer allt hwad Christus gjort till
wår frälsning, en sådan glädje, som eljest ingenting annat i hela wida
werlden kan skänka, och en sådan glädje som eljest ingen annan, ingen,
som icke är rättrogen, någonsin haft.

Häraf kommer, att detta ämne äfwen förträffligen tjenar dig, om
du en gång wille rätt allwarligt pröfwa halten och beskaffenheten af din
gudaktighet. En sann julglädje, likasom all werklig glädje öfwer
Christus och i Christus, utmärker werkligen en sann christen. På glädje och
glädje är stor skilnad. Mången kan wäl wid julen wara upprymd för
några ljufwa högtidskänslor, hwartill många anledningar kunna
bidraga; men att werkligen för egen del wara så glad åt sjelfwa 
Frälsaren och hans födelse, att han börjar älska, prisa och omtala Honom,
såsom man ju gör, när man är glad åt något, det kan han icke en
half timme. Mången går ännu längre: han kan wara mycket religiös,
andäktig, nitisk, werksam för Guds rike, tänka och tala klokt i andliga
ämnen, ja, bedja, kämpa och göra många goda werk för att warda
salig. Men att <b>werkligen i sitt hjerta glädjas öfwer Frälsaren</b>, att
med lust tala om Honom, bekänna och prisa hans förtjenst, det kan han
icke en enda timme. Och hwad bewifar detta? Ja, hwad <b>kan</b> detta
bewisa annat, än att Christus icke ännu blifwit sådana menniskors
hjertetröst och skatt; att de icke ännu rätteligen trott på Honom; att de
icke fått Anden, som gifwer lif; att de äro antingen i en köttslig 
säkerhet inwärtes midt under all religiositet, såsom fariseerna — ty då
har icke Christus sådant wärde, att hjertat kan blifwa gladt — eller
ock ligga de för hemliga skötesynder, eller af judiskt egenrättfärdighetsarbete,
ännu i otro. Skriften kan icke warda om intet, hwilken säger:
"Andens frukt är kärlek, fröjd, frid. Guds rike är rättfärdighet och frid
och fröjd i den Helige Ande." Der det nu aldrig blifwit frid och fröjd
i den Helige Ande, der har ännu aldrig Andens lif eller Guds rike 
tillkommit. Och åter säger Skriften: "Jag tror, derföre talar jag." "Der
eder skatt är, der blir ock edert hjerta; och dermed hjertat är fullt, deraf
talar munnen." Häraf åter följer, att den som icke will tala om Christus,
icke har sin lust deri, utan hellre talar om andra ämnen, hwilka wäl ock
kunna wara wigtiga, den har i dessa andra ämnen större skatt, större
glädje och tröst än i Christus; och Christus är då icke hjertats trosgrund,
om ock förståndets och bekännelsens. Ja, häraf följer, att så länge du
aldrig blifwit så tröstad och glad i Christus, att du börjat wilja tala
om Honom, prisa och bekänna Honom, så har du icke ännu rätteligen
trott; du är antingen under <b>syndens träldom</b>, säker och sofwande, eller
under <b>lagens träldom</b> i finare eller gröfre egenrättfärdighetsarbete. Så
sannas ännu alltid andligen, hwad de ifrån babyloniska fångenskapen
frigjorda israeliter om sig bekände: "Då wi woro fångna, då wi sutto
wid de elfwer i Babel, då upphängde wi wåra harpor på de pilträd,
som der när äro; då bådo de oss sjunga och i wår gråt wara glada;
men — huru skulle wi sjunga Herrens wisa i främmande land?" Och så
är det. Att wilja förmå en otrogen själ, som ännu är främmande för
Gud och bunden i sin ande, till andlig glädje, är lika fruktlöst, som
att wilja förmå snö och is att brinna. Sjunga och tala kan man
möjligtwis; men att werkligen glädjas, det är hjertats egen fria sak,
som man icke kan twinga sig till. Och att fröjdas i Frälsaren och 
sjelfmant beprisa hans förtjenst, det är en Andens frukt, är Guds fria
gåfwa. På Sions berg sjunges en sång om Lammet, som är dödadt;
"och ingen kunde lära den sången", förutom de tecknade. Och ingen
kan smaka en rätt julfröjd, förutom de troende.

Detta är egnadt att tjena oss till sjelfpröfning. Detta wisar oss
ock, hwad som egentligen fordras för att få en sann julfröjd, nemligen
att hafwa lärt känna, hwad <b>synden</b> will säga, samt i Christus finna sin
<b>förlossning</b> derifrån — med andra ord: här fordras <b>bättring</b> och <b>tro</b>.

Så må en hwar wara glad
Och gå med herdarna åstad
Att se, hwad Gud har oss beskärt
Och med sin enda Son förärt.

Mitt hjerta, si, ho lades der
I krubban ned? märk, ho det är
Det Jesus är, sann Gud och man:
Ej större under spörjas kan.

Den högsta tröst Han blifwa skall,
Han hjelper oss från synd och fall,
Han är den rätte frälserman
Säll den på Honom trösta kan.

Han förer med sig salighet, 
Den Gud beredt af ewighet
Åt dem, som uti himlens höjd
Guds rike få med ewig fröjd.



Den 24 December.

<b>Ordet wardt kött</b>. Joh. 1: 14.

Ordet, det ewiga ordet wardt kött! Guds ewige Son blir 
menniska, en werklig menniska, blott icke en syndig, utan en <b>ren menniska</b>.
Född af qvinna. Den, som är född af en sann, naturlig qwinna,
måste wara en sann, werklig menniska. En werklig qwinna föder intet
annat än en werklig menniska. Så är då Guds ewige Son werkligen
en medlem af wårt slägte, så att hans stam och slägtingar räknas ibland
Adams afkomlingar, såsom ock första bladet af nya testamentet wisar.
Guds Son är wår slägtinge, wår blodsförwandt, "bröderna lik", synden
undantagen. Obegripliga Guds kärlek, som fattade ett så besynnerligt
och nådefullt råd om wår frälsning!

Men här swartnar det dock för förnuftets öga. Guds ewige Son
wår blodsförwandt, wår broder! Är det sannt? Är det möjligt? Jag
börjar och jag slutar, och jag börjar igen med denna punkt. Är det
sannt? Är det möjligt? Jag kan icke begripa det, men jag kan icke
heller komma ifrån det. Mina tankar snärjas såsom uti ett nät af
ewiga obegripligheter, men också oundkomliga wittnesbörd; och frågan
har den wigt, att med den hela kristendomen står eller faller, och med
den wår frälsning och salighet. Å ena sidan är det alldeles för mycket
stort och herrligt, att wi arma fallna menniskobarn skola wara så högt
skattade och hedrade, att Guds ewige Son skall wara wår broder och
blodsförwandt — det är för mycket stort och herrligt, så att jag icke kan
tro det för dess storhets skull. Å andra sidan är mig denna stötesten
för swår att bortkasta. Der står en hel werld af wittnesbörd om
Honom: Först en hel lång werldsålder af besynnerliga förutsägelser och
sedan en efterföljande werldsålder af besynnerliga uppfyllelser, af de
underbaraste punktliga uppfyllelser af allt, hwad som war förutsagdt.
Kan jag helt bortkasta den personen, som utgör föremålet för alla dessa
förutsägelser och uppfyllelser? Den stenen, som af byggningsmännerna
blef bortkastad, men hwilken Gud dock gjorde till en hörnsten, skall ock
jag försöka att bortkasta honom? Eller kan jag bortkasta, blott hwad
jag ser för ögonen i denna dag af hans rike på jorden? Ja, kan jag
bortkasta allt, hwad jag sjelf erfarit af den trogne Herren? O nej,
Han är en lefwande och närwarande Gud, wi känna Honom ju, och
det blott såsom uppenbarad i köttet; ty ingen känner Fadren utom Sonen.
Men då — kan jag då å andra sidan tro allt detta stora och herrliga,
som ligger deri, att Gud är worden uppenbar i köttet? Det är ju dock
alldeles för mycket stort och herrligt! Och likwäl är det en ewig och
gudomlig sanning — en sanning, som är lika wiss och gudomlig, om
ock alla menniskors förnuft går sönder på densamma. Ja, Gud ware
lof, att wi icke kunna begripa den, d. ä. att wi icke hafwa en så liten
Gud, att wårt arma blinda förnuft kan följa Honom. Gud beware
oss för att hafwa en Gud, som icke skulle öfwergå wårt förstånd!

Men att det arma, fallna och trånga hjertat icke kan behålla denna
outsägliga skatt och glädje, det är dock en plåga, för hwilken man kan
önska sig en snar förlossning. Kunde jag blott behålla denna stora 
herrlighet lefwande i mitt hjerta, att Guds ewige Son är wår
blodsförwandt, wår broder, då wille jag intet mer, då hade jag nog. Ja, för
tid och ewighet nog. Ty då skulle jag dock draga sådana slutsatser af
det saliga förhållandet, att icke mer någon enda sorglig tanke skulle kunna
få rum i mitt hjerta; nej, mitt arma hjerta skulle wäl hellre wilja 
sönderbrista af allt för stor fröjd och glädje. Ty har wårt fallna och 
förnedrade slägte blifwit så hedradt, att Guds ewige Son har gifwit sig
in i wårt slägte, blifwit en af oss, blifwit wår blodsförwandt — o, då
will jag icke mer weta — då har wårt slägte sannerligen blifwit så äradt
och upphöjdt öfwer alla änglathroner, ja, upp till sjelfwa himmelen, att
man må wäl säga, att wår genom syndafallet lidna skada, skymf och
förnedring är mer än rikligen hämnad och ersatt; så att det omsider nu
är den allrastörsta ära att wara menniska — ja så, att de heliga änglar
sannerligen hade skäl att önska: "Ack, den som wore menniska!" Det
är sannt, hwad Luther anmärker, att sedan Guds Son blifwit en 
menniska, borde det dock hafwa den frukt och werkan på oss, att wi skulle
innerligen älska och glädjas åt allt, hwad som heter <b>menniska</b>, och aldrig
mer kunna hysa owänlighet mot någon medlem af det slägtet.

Alla christna borde ock till sin tröst och uppmuntran mot all lifwets
wederwärdighet något djupare försänka sig i denna betraktelse och bedja
Gud om nåd att få den in i hjertat, så att de med stor förundran och
glädje kunde säga: Nu will jag intet mer! Guds Son är en menniska.
Då skall med allting blifwa wäl. Är Guds Son worden wår 
blodsförwandt, då anar jag någon större kärlek i Guds hjerta till oss menniskor,
än wi wanligen tro; då måste det icke wara, såsom det ofta förekommer
oss, att Gud är fjerran och liknöjd om oss, nej, då måste det endast
ligga något djupt fördöljande derunder, något underligt lekande med oss,
när Han så förhåller sig, som om Han intet brydde sig om oss.

Ett barn är oss födt och en Son är oss gifwen,
Den ewige Guden är menniska blifwen;
Ur menniskoslägtet tog Gud sig en moder
Och föddes i armod en menskornas broder.

Hwad salighet nu att en menniska wara,
Då Gud i wårt kött sig så täckts uppenbara!
Nu stige en jublande lofsång från jorden,
<b>Att enfödde Sonen wår broder är worden</b>.
Den 25 December.

<b>Si jag bådar eder en stor glädje, hwilken skall wederfaras
allt folk.</b>  Luc. 2: 10.

Hwilken är den stora, fröjdfulla sak, som ängelen här bebådar?
Swar (Gud ware oss nådelig; Gud öppne wåra sinnen!): Det är ju
intet mindre, än att Gud är worden såsom en af oss, att Gud är 
worden menniska, att Gud är worden wår broder i köttet. Hwad säger
Skriften? "Efter den, som helgar, och de, som warda helgade, äro alla
af en, derföre skämmes Han ock icke kalla dem bröder." Hwilken är
"den, som helgar"? Gud, den helige, höge och högtbesutne. Hwilka
äro "de, som warda helgade"? Menniskorna, de fallna, syndiga 
menniskorna. Och de <b>äro alla af en</b>. Hwad är det? De äro begge af <b>en
natur, af ett slägte</b>. Gud och wi äro begge medlemmar af
menniskoslägtet; Gud är menniska, wi äro menniskor. "Derföre skämmes Han
ock icke kalla dem <b>bröder</b>", efter de werkligen <b>äro</b> bröder, såsom efter
köttet härstammande från samme stamfader. Då tänker Christus: "Hwi
skulle jag skämmas att kalla dem bröder? De äro menniskor som jag,
och jag är menniska som de." Så wisade Han ock i sjelfwa werket, att
Han för ingen skämdes, hwarken för sin himmelske Fader eller för någon
menniska, att kalla dem bröder, utan sade den ena gången till sin Fader:
"Jag will förkunna ditt namn för mina bröder och midt i församlingen
prisa dig;" den andra gången till en qwinna, Maria Magdalena: "Gå
till mina bröder och säg dem: Jag far upp till min Fader och eder
Fader, och till min Gud och eder Gud;" den tredje gången inför hela
werlden: "Det I hafwen gjort en af dessa minsta mina bröder, det
hafwen I gjort mig." Om wi nu betänka, att detta är en werklig och
gudomlig sanning, att <b>Guds Son är worden wår broder</b>, att det icke
är blott en wänlig och kärleksfull titel, utan en sann, stor werklighet,
som grundar sig derpå, att<b> wi äro alla af en</b>, så måste wi medgifwa,
att om wi kunde rätt tro och besinna detta, skulle wi wäl blifwa utom
oss af glädje och förundran, skulle wi wäl knappt kunna lefwa; ja, så
måste wi medgifwa, att wåra hjertan genom Adams fall blifwit 
förskräckligen förderfwade, stendöda, iskalla, förstockade, tillbommade och af
ett tjockt, otrosmörker omslutna, då wi så litet glädjas, älska och prisa.
Wi skulle längta att fara hädan och med ängslan ropa: När skall det
tunga, odrägliga täckelse, som så fördöljer Guds herrlighet, borttagas?
Ho skall lösa mig från denna dödens kropp?

Men ännu mer: Frågar någon efter egentliga orsaken och
ändamålet, hwarföre Guds Son skulle blifwa menniska, så talar Skriften derom
på det allratröstligaste sätt: "Efter barnen hafwa kött och blod, är ock
Han worden delaktig deraf, på det Han skulle genom döden nedlägga
honom, som hade döden i wåld, det är djefwulen, och göra dem fria,
som i allt sitt lefwerne genom dödens räddhåga måste wara trälar."
Och åter: "Derföre måste Han i alla stycken wara lik bröderna, på det 
Han skulle wara barmhertig och en trogen öfwersteprest för Gud att
försona folkens synder." Si här: Han skulle derföre hafwa kött och
blod i likhet med de förlorade barnen, att Han skulle med sin död
nedlägga honom, som hade döden i wåld, djefwulen; att Han skulle frigöra
dödens trälar; att Han skulle försona folkens synder; att Han skulle
wara barmhertig, mild, medlidande och deltagande. Märk:
Menniskoskulder skulle med menniskoblod betalas, såsom med lag och rätt war
enligast; en menniska skulle umgälla, hwad menniskan hade brutit. "Ty
tog Han blod af qwinnans blod, hwarmed Han gjorde saken god, som
qwinnan hade skadat." Derföre war ock Guds första löfte, att
"qwinnans säd skulle söndertrampa ormens hufwud". Guds Son skulle derföre
födas menniska och wara under den lag, som war menniskorna gifwen,
på det att Han skulle förlossa dem, som woro under lagen, samt 
dermedelst göra oss till Guds barn. Guds Son skulle blifwa menniskobarn,
på det menniskobarnen skulle blifwa Guds barn.

Denna förlossning ifrån lagen genom detta barnet hade Guds Ande
redan genom profeten Esaias tydligt och herrligt förutsagt: "Du har
sönderbrutit deras bördas ok och deras skuldrors ris och deras plågares
staf, likasom i Midians tid; ty oss är födt ett barn, en Son är oss
gifwen." Hwad är denna "bördas ok" om icke synden och lagen, som
trycker oss såsom en tung börda och kallas i Gal. 5: "träldomens ok"?
Hwad är wåra "skuldrors ris" och "plågares staf" <b>om</b> icke lagen, som
lik en tuktomästares eller en slafdrifwares gissel slår, drifwer och plågar
oss i samwetet för wåra <b>synder</b>, dömer oss till <b>döden</b>, lemnar oss åt
<b>djefwulen</b> och störtar oss i <b>helwetet</b>? Sådan Guds wrede, sådant
grufligt elände är det "skuldrornas ris" och den "plågares staf", som wår
Gideon skulle sönderbryta, såsom i Midians tid.

Ett barn i dag är oss gifwet,
En Son är skänkt oss i dag;
I Honom finner du lifwet,
I Honom Gud har behag;
I Honom uppgår för jorden
Den nya himmelens sol!
Ack skalle, skalle de orden
Med makt från pol och till pol.

I werlden krigen wäl bullra
Och makt sig spänner mot makt,
Men på den spädaste skullra
<b>Är herradömet</b> dock lagdt;
Och öfweränglarnas skara
Kring Honom prisande stå,
Som är och war och skall wara.
Då jord och himmel förgå.
Den 26 December.

<b>Det gjorde Gud, sändande sin Son i syndigt kötts liknelse</b>.

Rom. 8: 3.

Dessa ord öppna för oss en hel werld af de herrligaste fröjdeämnen
— de ställa på en gång för ett andligt öga den rika uppfyllelsen af hela
den oräkneliga mängd af gudomliga uppenbarelser, löften och förebilder
till Christus, hwaraf hela gamla testamentets långa wäntotid war
uppfylld. "Den tiden, som af Fadren war förelagd", war nu kommen, då
gamla testamentets barnaålder och förmyndare-regering skulle hafwa sin
ända, då alla de profetiska orden och förebilderna skulle gå i fullbordan.
När änglabudskapet ljöd öfwer den bethlehemitiska ängden: "Si, jag
bådar eder en stor glädje, hwilken skall wederfaras allt folk, ty i dag är
eder född Frälsaren", då hade ordet blifwit kött, Gud hade sändt sin Son
i syndeligt kötts liknelse. Då såg man med ögonen, i den dyra krubban,
alla löftens innehåll. Här låg nu för ögonen den "qwinnans säd, som
skulle söndertrampa ormens hufwud"; här låg nu för ögonen den 
"Abrahams säd, i hwilken alla slägter på jorden skulle warda wälsignade";
här nu den "hjelten af Juda, hwilken folken skulle tillfalla"; här nu den
"Davids son", som på samma gång war "Davids Herre"; här nu den
Zemah, telningen af den gamla Jesseroten, och det tecknet,
att en jungfru föder en son, som heter Immanuel, Gud med oss; här det "barnet,
som bär sitt herradöme uppå sina axlar och heter Underlig, Råd, Gud,
Hjelte, Ewig Fader, Fridsfurste; här den Israels Herre, som skulle 
födas i Bethlehem, men — "hwilkens utgång har warit af begynnelsen
och af ewighet", ja, här det lammet, som skulle tagas ur hjorden, och
hwars blod, struket på dörrträden, skyddade mot förderfwaren. Af 
sådana förutsägelser och bilder war gamla testamentets tid uppfylld. O,
hwad betyder dock detta? Hwad betyder detta, att genom en lång
werldsålder af fyratusen år löper en kedja af förutsägelser om en wiss
stor man, som skulle komma, som skulle söndertrampa ormens hufwud,
bära werldens synder, och i hwilken alla slägter på jorden skulle warda
välsignade? Här blifwa dock mitt mörka hjertas twifwel och motsägelser
emot dessa årtusendens oräkneliga wittnesbörd såsom för wädret 
flygande dam och strån emot det gamla fasta berget. Herren Gud ware
ewigt lof och pris och tack för sin outsägliga gåfwa!

<b>Gud sände sin Son</b>. Här är nu sjelfwa hjertepunkten i wårt språk
och i hela wår christna tro. Men här är ock den punkt, som wi aldrig
kunna rätt få in i wårt hjerta. Här är den punkt, öfwer hwilken man
blott borde anställa böner med mycket åkallande, att Gud wille förbarma

                                                                                      
sig öfwer oss och öppna wåra sinnen, att wi måtte kunna se och skåda
något i de omätliga djupen af Guds nådesunder, då Han gaf åt wårt
arma fallna slägte sin ewige Son.

Låtom oss se, huru orden lyda. Det heter: <b>Sändande sin Son</b>.
Märk! det står icke: då <b>föddes</b> Guds Son, utan så: Gud <b>sände</b> sin
Son. Det barnet, som du i anden skådar i krubban, är icke ett barn,
som erhållit ett så stort mått af Guds ande och Guds wälbehag, att
Gud derföre kallar det sin Son — nej, annorlunda talar Skriften.
Hon säger nemligen så, att det barnet war Guds ewige Son, hwilken
"war när Fadren, förr än denna werlden war skapad"; hon säger, att
i Bethlehem skulle födas den, "hwilkens utgång har warit af begynnelsen
och af ewighet"; att i begynnelsen war ordet, och det ordet war Gud,
så att genom det är allting gjordt, och det förutan är intet gjordt, som
är gjordt; och ordet wardt kött och bodde ibland oss, och wi sågo hans
herrlighet, såsom ende Sonens herrlighet af Fadren, full med nåd och
sanning. Sådant ligger i det ordet "sände" — Gud sände sin Son —
således en Son, som war till förut, men som nu i tidens fullbordan
endast blef sänd till jorden. Så säger ock Christus sjelf: "Så älskade
Gud werlden, att Han utgaf sin ende Son." "Fader, förklara din
Son med den herrlighet, som jag hade när dig, förrän denna werlden
war." "Jag gick ut af Fadren och kom till werlden, nu öfwergifwer
jag werlden och går till Fadren." Så säger ock apostelen Johannes:
"Derpå är Guds kärlek till oss worden uppenbar, att Gud har sändt
sin ende Son i werlden, att wi skola lefwa genom Honom — Han har
älskat oss och sändt sin Son till en försoning för wåra synder." Och
åter Paulus: "Det gjorde Gud, sändande sin Son i syndeligt kötts
liknelse". Si, sådant skall du förstå, då du sitter i anden wid krubban i
Bethlehem och skådar det märkwärdiga barnet, hwars födelse bebådas af
hela den himmelska härskaran för fattiga herdar i nejden och af den 
underbara stjernan för wisa män i Österlanden. Tack och lof och ära och
pris och starkhet ware wår Gud ifrån ewighet till ewighet, för hans
outsägliga gåfwa! Gud sände sin Son.

Så låtom oss glädjas och alla tillsamman
Nu hylla det nyfödda barnet med gamman.
Pris ware dig, Herre, som föddes på jorden
Och nu är wår broder och medlare worden!

Ja, låtom oss fröjdas och tacka och lofwa
För denna wår Faders <b>osägliga gåfwa</b>.
Fast hjertat kan derför tillfyllest ej prisa,
Så ware dock <b>Jesus</b> wår sång och wår wisa.
Den 27 December.

<b>Herren har inskänkt eder en swår sömns ande och tillyckt edra
ögon.</b>  Es. 29: 10.

Det, som här är öfwermåttan tänkwärdt och förskräckligt, är, att
det är Gud sjelf, den store kärleksrike Guden, som omsider så straffar
sina föraktare, att Han till deras ewiga ofärd förblindar dem — den
samme nåderike Gud, som så brinner af kärlek till menniskorna, att Han
utgifwit sin ewige Son för oss, och att Han förlåter de owärdigaste
syndare alla deras brott emot Honom, så snart de blott hylla Sonen och
blifwa hans lärjungar — den Gud, som beständigt förlåter de arma
barnen alla deras synder och sist will gifwa dem en ewig herrlighet, fastän
de i sig sjelfwa förtjent idel wrede — denne kärleksrike Gud inskänker åt
några andra menniskor en "swår sömns ande", till ohjelplig förblindelse och
förstockelse, nemligen åt dem, som emotstå hans nådiga kallelse och skrymta
inför Honom med blott yttre gerningar. Och denna förskräckliga
straffdom har Han låtit öfwergå sjelfwa egendomsfolket, sin wän Abrahams
barn, när de började så skrymta inför Honom. Här skola wi se Guds
förskräckliga rättfärdighet — se, att "Gud låter icke gäcka sig" — se att
på samma gång Han är öfwermåttan nådig mot de arma syndare, som
höra hans röst och låta föra sig till bättring och tro, är Han en alldeles
förskräcklig hämnare öfwer sina föraktare, som emotstå hans nådiga kallelse.
Och må ingen tänka, att denna fruktanswärda regering af Gud
tillhörde blott gamla testamentets tid; nej, äfwen den milde Frälsaren,
midt i sin kärleksrika nitälskan om själarna, uttalar samma dom öfwer
dem, som då hörde Honom, men icke woro hans röst lydiga, icke <b>wille</b>
annamma den till bättring och tro. Tänk, hwilka förskräckliga ord af
den nåderike Frälsaren, att Han uttryckligen (Matth. 13) säger sig 
"fördenskull" tala med liknelser, att några af folket <b>skulle</b> icke fatta det —
Han sade: "Dem är det icke gifwet;" "den der icke har, af honom skall
ock warda taget, det han har." Och hwad en sådan "icke har", det är
mottagligheten för Guds röst, när denna tilltalar honom. Och hwad
som då skall tagas ifrån honom, det är sjelfwa ljuset. Så säger ock
apostelen i 2 Thess. 2: "Derföre att de icke annammade kärleken till
sanningen, att de måtte blifwit saliga, fördenskull skall Gud sända dem
kraftig willfarelse, så att de skola tro lögnen." Se, så långt går Guds
rättfärdiga wrede i förblindelsedomen öfwer hans föraktare, att Han icke
blott undanhåller dem ljuset, utan ock <b>sänder dem kraftig willfarelse</b>
att de skola tro lögnen och warda fördömda.

Detta sista ställe förklarar ock en händelse, som ofta bekymrar wälmenta själar, 
nemligen att på wissa tider, isynnerhet då evangelium
blifwit med kraft och wälsignelse predikadt i ett land, äfwen de grufligaste
willfarelser då uppstå och spridas i tal och skrift, ja, uppenbara anfall
göras mot tron på Gud och Christus. Då förskräckas Guds barn wid
tanken på de många, som skola bortföras ifrån sjelfwa hufwudsanningarna och 
förwandlas rentaf till förnekare. Men då böra wi weta, att
sådana händelser utgöra Guds straffdomar öfwer de obotfärdiga, hwilka,
med all den Guds nåd som dem erbjudes, aldrig låta säga sig, utan
alltid stå Guds Ande emot. Och wi få icke klandra Guds domar, äfwen 
då de wisa sig i en så förskräcklig wrede, att Han sänder kraftig
willfarelse till dem, som icke wille tro sanningen. Det är wisserligen
ömmande, ja, en gruflig sak att skåda, huru odödliga själar nu <b>skola</b> 
förwillas och förhärdas, så att de "<b>skola</b> tro lögnen, på det de skola warda
dömda"; men wi måste ock besinna, att det icke heller är något ringa,
det de hafwa begått emot den store Herren, då de emotstått och föraktat
all hans nåd — då de tilläfwentyrs icke blott hört hans ord på det
kraftigaste sätt framställas, utan ock sett hans Andes werk inom landet
uti många menniskors omwändelse, och dock emotstått den kraftiga wäckelse, 
som deri ligger - då de kanske äfwen på sina egna hjertan kännt
hans hulda klappande och dock föraktat allt och gått bort till werlden
och fåfängligheten. På ett så förskräckligt förakt emot Gud måste ju ock
följa någon förskräcklig dom. Gud är större än menniskan. Det är
wisst grufligt, att menniskor skola förtappas, men det är intet mindre,
att den store Guden skall blifwa föraktad och gäckad. Det skall wisst
äfwen blifwa en förskräcklig syn, när Domaren på den yttersta dagen
bortwisar de osaliga till den ewiga pinan; men då skall Gud wara så
stor och herrlig för de rättfärdiga, att de icke skola hålla de obotfärdigas
ondska mindre än deras straff, att de under outsäglig förundran öfwer
Guds stora nåd och långmodighet, som frälst dem sjelfwa wid all deras
synd och owärdighet, skola med afseende på de osaliga bekänna Guds
rättfärdighet och endast säga: "Gud, dina domar äro rätta och allesammans 
rättfärdiga." Sådant böra wi betänka, när kraftiga willfarelser
förwilla menniskor, som hört men föraktat sanningen. Straffdomen är
gruflig, men icke större än deras brott. Om wi tycka, att Guds straffdom 
är för hård, kommer det blott deraf, att wi icke hålla Gud för så
stor, som Han är.

Dyra själ, betänk, hwad Gud dig gifwit,
Hwad din Jesus wunnit har åt dig;
Då Han, tryckt af dina synders börda,
Gick för dig den tunga korsets stig.

O, må Han dig då en gång ej sakna
Bland de frälsta i sin bröllopssal.
Wik ej af, war trofast intill döden,
Om uti hans namn du gjort ditt wal.
Den 28 December.

<b>Guds gåfwa och kallelse äro sådana, att Han icke kan ångra
dem</b>.
 
Rom. 11: 29.

Hwilken mäktig tröst innehålla icke dessa ord! Textens hufwudtanke
är, att en förut af Gud gifwen nåd och utkorelse icke kan af Honom
ångras eller återkallas. Nu hafwa äfwen wi en mycket tidig kallelse
och utkorelse till grund för wårt salighetshopp; oss äro gifna några dyra
och allrastörsta löften. Tillämpom nu derpå: "Guds gåfwor och kallelse
äro sådana, att Han kan icke ångra dem." Han "utwalde oss i <b>Christus,</b>
förr än werldens grund war lagd." Detta Guds frälsningsråd måste
wara alldeles orubbligt — och af oss oberoende, efter Gud fattade det
så tidigt, att ingen menniska kunde dertill medwerka. Det skedde, "förr
än werldens grund war lagd." Då ännu ingen dag war kommen, då
ännu hwarken sol ellrr måne funnos, då Herren Gud i sitt eget ewiga
wädendes fria råd tänkte på att skapa werldar och att på jorden skapa
ett slägte efter sitt beläte, till barn och arfwingar af alla dina gåfwor,
ett slägte, dom skulle kunna beskåda och fröjdas af hans werk och hans
fullkomligheter; och då Han också, på det wi skulle lära att känna äfwen
hans gudomliga <b>rättfärdighet</b> och <b>barmhertighet,</b> beslöt sätta oss på ett
prof, och Han förutsåg, huru wi genom den fallna ängelens afund och
list skulle förledas, falla och förderfwas, ja, förutsåg allt det förderf och
elände, som skulle följa på fallet — si, då fattade Han detta 
frälsningsråd, att gifwa oss till medlare sin egen ewige Son, hwilken skulle
nedstiga till jorden, ikläda sig wårt kött och påtaga sig wår sak, påtaga
sig lagens fullgörande och straffets lidande i wårt ställe, på det hwar
och en, som i sin syndanöd endast flyr till Honom, i tron håller sig
till Honom, skall icke förgås, utan få ewinnerligt lif. Detta war Guds
eget fria frälsningsråd, Guds ewiga nådewal, hwarom apostelen säger:
"Han har utwalt oss i Honom före werldens grundläggning." "Han
har tagit oss sig sjelf till barn genom Jesus Christus efter sin wiljas
goda behag, sin herrliga nåd till lof." Detta sitt råd förkunnade Han
sjelf redan på syndafallets dag; och sedan lät Han genom så många
wittnen och genom millioner förebildande offer beständigt upprepa sitt
löfte, tilldess det i <b>fullbordans</b> tid uppfylldes i Jesu födelse, lidande,
död och uppståndelse.

Då wittnade Johannes Döparen: "Si, Guds Lam, som borttager
werldens synder." Då wittnade Herren sjelf: "Mitt blod warder 
utgjutet för eder till syndernas förlåtelse." Då wittnade en stor 
evangelisters skara, att i Honom allena är salighet; och att hans blod renar
oss från alla synder. Detta frälsningsråd är således mycket tidigt 
fattadt och rikligen förkunnadt. Skulle Herren Gud nu ångra och återtaga
denna sin ewiga kallelse och gåfwa och börja att söka rättfärdigheten
hos oss, samt handla med oss efter wåra synder? Är då den store Herren
Gud icke trofast och oföränderlig i sitt eget ewiga råd, samt wid sina
många och dyra löften? Skulle Han någonsin ändra, hwad Han sjelf
beslutit och förkunnat — märk, "efter sin egen wiljas goda behag"?
Sådant tänka wi icke om den store Guden, eljest än när wår synd
förskräcker oss; då tycka wi, att Gud skall handla med oss efter wåra synder.
Men må wi då wäl besinna, att det war just för wår synds skull,
Herren Gud gaf oss sin Son till wår Frälsare. Skulle Han då nu
kunna se på wåra synder och för deras skull warda oss onådig, oss, som
med allt wårt elände likwäl tro på Sonen och blott i Honom söka wår
frälsning? Skulle Han dock för syndens skull tröttna wid oss och
förkasta oss? Då wore ju hans eget ewighetsråd tillintetgjord. Detta
kan ewinnerligen aldrig ske. "Guds gåfwor och kallelser äro sådana,
att Han kan icke ångra dem." Lofwad och ewinnerligen prisad ware
Gud, som före werldens grundläggning utwalt oss i Christus, eller
beslutit blott i Honom wara oss nådig. Detta sitt ewighetsråd skall Han
aldrig ångra. Detta är det första, wi här borde betänka.

Sedan har Han ock tidigt gjort ett enskildt förbund med hwar och
en af oss, nemligen då Han i dopet, som är "ett godt samwetes förbund
med Gud", upptog oss till sina barn och "iklädde oss Christus", att wi
skulle blott i Honom wara rättfärdiga och "alldeles rena". Skulle wäl
Herren Gud någonsin rygga detta förbund och nu börja döma en
troende själ, efter hwad hon är i sig sjelf? Är jag i otro affallen, så är
jag wisserligen, såwäl som en otrogen jude, nu en från winträdet
"afbruten qwist" och kan icke såsom sådan wara delaktig af stammens saft
och fetma, af Christi nåd; men Herren Gud "tänker ewinnerligen på
sitt förbund" och will på mig anwända en särskild nåd, att föra mig
tillbaka. Kortligen: Wår otrohet kan icke göra Guds trohet om intet.
Herren Gud kan omöjligt ändra och rygga sitt förbund. "Guds gåfwor
och kallelser äro sådana, att Han kan icke ångra dem."

Wisst illa det är, att mot Herren du brutit,
Men hör dock och märk, hwad som ewigt är wäl.
<b>Att nådeförbundet med Christus Han slutit</b>
<b>Och icke med dig</b>, du bekymrade själ.
Den 29 December.

<b>Gud, som gifwer hoppet, uppfylle eder med all frid och fröjd
i tron genom den Helige Andes kraft.</b>  Rom. 15: 13.

Här tillönskar apostelen oss icke något ringa mått af hopp och tröst,
utan en full troswisshet, ända till "fröjd". "Hoppets Gud", säger han,
"<b>uppfylle</b> eder med <b>all fröjd och frid</b> i tron". "<b>Uppfylle</b> eder", säger
han, och med "all fröjd och frid". Uttrycket "all fröjd och frid" 
påminner om de många fröjdeämnen, wi hafwa genom föreningen med
Gud. "Frid och fröjd i <b>tron</b>", säger apostelen. Härmed säges åter, att
det icke är fråga om en glädje, som beror af goda omständigheter, eller
deraf att wi se oss sjelfwa så fromma och goda, att wi kunna deröfwer
glädjas; nej, här talas om en glädje, som beror blott på <b>tron</b>, af wårt
förlitande på Guds ord och löften, under det wi hos oss sjelfwa se idel
sorgeämnen. Att <b>tro</b> är att blott på Guds löften hafwa tröst i något,
som icke synes. Och här menas den saliggörande tron på Christus,
emedan den skall werka "fröjd och frid", och det "genom den Helige Andes
kraft". Denna tro är wisserligen blott en Guds gåfwa, om hwilken 
man wäl må bedja, och ett werk som Gud åstadkommer endast genom
evangelii predikan, när denna träffar utfattiga och wanmäktiga syndare.
Men då se och känna wi hos oss sjelfwa endast de mest nedslående saker.
Och så skall äfwen tron i alla möjliga bekymmer wara ett förlitande på
Guds blotta ord, under det wi se och känna endast, hwad som är hotande
och bedröfligt. Men huru kunna wi då hafwa fröjd och frid? Ja, just
då skall det blifwa en öfwernaturlig fröjd och frid — då skall fröjden
wisserligen wara endast <b>Guds</b> werk. Och ett sådant Guds werk är det,
apostelen här tillönskar oss; såsom han nu ytterligare tillägger:

<b>Att I hafwen ett fullkomligt hopp genom den Helige Andes kraft</b>.
Detta är nu den sista och ljufligaste frukten af allt det goda, Gud gjort
och gör, nemligen att wi hafwa ett fullkomligt säkert hopp om den ewiga
saligheten. Ett sådant hopp är den största kraft i all wår christendom.
Detta hopp gifwer lust och kraft till troget löpande i den kamp, som är
oss förelagd; det gifwer mod och styrka att göra, lida och framhärda i
allt, som hörer till kampen. "Fröjd i Herren skall wara eder starkhet"
— och salighetens hopp är wår <b>hjelm</b> i striden. Hela lifwet är ock eljest
så fullt af bedröfwelse, pröfningar och jämmer, att det fordras wäl ett
fullkomligt hopp till den herrlighet, Gud skall gifwa, om wi icke skola
uppgifwas i wägen, blifwa trötta och försumliga, utan med tålamod
och trohet framhärda.

Men nu: för salighetens hopp hafwa wi wisserligen de starkaste
grunder; ty för det ewiga lifwet äro wi skapade; för det ewiga lifwet
äro wi dyrt återlösta; för det lifwet, och icke för det korta jordiska har
Christus utgifwit sig sjelf till ett försoningsoffer; för det ewiga lifwet
har Gud gifwit oss sabbaten, ordet, sakramenterna och den Helige Andes
werk i själen. Äro wi Guds barn och wänner, wisst blifwa wi ock då
hans arfwingar, wisst skall Han en gång göra sina wänner rätt glada
och lyckliga. Men si, oaktadt grunderna äro så fasta och oswikliga, äro
dock wåra hjertan, genom naturens förderf, så twifwelsjuka och ostadiga,
att wi icke kunna fasthålla detta saliga hopp, såwida icke Gud sjelf 
gifwer oss den dyra gåfwan. Det hopp, som beror af något wårt eget
bemödande, tänkande och slutande, är alltid swagt och osäkert; men när
Gud sjelf, genom den Helige Ande, ingifwer oss wissheten, uppfyller oss
med fröjd och frid i tron, då erhålla wi det fullkomliga hopp, som 
apostelen här omtalar. Derföre tillägger han de orden:<b> genom den Helige
Andes kraft.</b> Här nämner apostelen nu den tredje personen i gudomen 
såsom werksam för wår fulla tröst. Den ewige Fadren, som här kallades
"hoppets Gud", werkar i oss ett fullkomligt hopp <b>genom</b> den Helige Ande,
då Han uppfyller oss med fröjd och frid i tron. Och med detta tillägg,
"genom den Helige Andes kraft", wille apostelen åter erinra, att wi icke
sjelfwa förmå något göra eller taga, utan det warder oss gifwet 
ofwanefter. O, huru wigtigt det är att djupt känna, huru all nåd och kraft
beror af Guds gifwande! All wår frid och tillwäxt i det goda 
förhindras oupphörligt genom den inbillningen, att wi sjelfwa förmå något
göra. Om wi ock kunna utwärtes bruka medlen, samt, när wi höra
förmaningen, ifrigt önska oss det goda, skola wi dock snart erfara, att
wi icke förmå sjelfwa taga det. Och dock sitter den inbillningen om wår
egen förmåga så djupt i wår natur, att den utgör det största hindret för
Guds werk uti oss. Dels måsie Gud då idkeligen nedslå denna inbillning,
genom att lemna oss i wanmakt, dels kommer ock af denna inbillning
allt detta otrosarbete, som så mycket förhindrar Guds werkande
uti oss. Deremot huru warm och willig blir icke själen, när wi djupt
känna och tro, att allt godt kommer af Guds gifwande! Derom handla
ock sådana språk som dessa: "Mig förutan kunnen I intet göra;" "wi
äro icke ens beqwäma något tänka såsom af oss sjelfwa;" "Gud är den,
som werkar i eder både wilja och gerning efter sitt goda behag." Om
sådant wille apostelen erinra med de orden: "genom den Helige Andes kraft."

<b>Mitt hopp står till Jesus</b>, till Jesus allena!
Då wet jag, att allt till mitt bästa skall tjena;
Och kan jag ej fatta hans heliga råd,
Det blir dock derwid, att ock nöden är nåd.

<b>Mitt hopp står till Jesus</b>, till Jesus allena!
Behåll mig, o Herre, alltjemt wid det ena,
Att aldrig jag wäntar det minsta af mig.
Men wäntar, ja wäntar mig <b>allt</b> utaf dig.
Den 30 December.

<b>Ho skall skilja oss ifrån Christi kärlek?</b> Rom. 8:35.

Här möter apostelen det stora hufwudbekymret hos Guds barn,
nemligen om <b>förblifwandet</b> i Christi kärlek. Apostelen har förut i kapitlet
tröstat oss för bekymret om den <b>närvarande</b> nåden mot samwetets 
anklagelser och fruktan för Guds wrede. Nu wänder han sig mot bekymret för
de många <b>farorna för det andliga lifwet</b> och will förwissa oss, att 
ingenting, som någonsin kan möta oss under wandringen, skall wara mäktigt
att skilja oss ifrån Christi kärlek. Och likasom förut, så framställer han
ock här sin tröst i den triumferande tonen af en <b>fråga</b>. Han säger:

<b>Ho kan skilja oss ifrån Christi kärlek?</b> Sjelfwa frågan uttrycker
wisserligen en stark tro och frimodighet hos apostelen; men blott det att
fråga wäckes derom, huruwida wi kunna blifwa skilda från Christi kärlek,
och att ett utförligt tröstrikt swar här gifwes oss, bewisar, att ett sådant
bekymmer plägar oroa de trogna, och att de behöfwa denna tröst — så
wisst wi icke böra tänka, att apostelen skrifwit något endast för att 
tillkännagifwa sin egen frimodighet, förutan någon afsigt att dermed trösta
några, som behöfde sådan tröst. Nej, det är rentaf ett allmänt 
bekymmer hos alla sannt trogna, ja, ett utmärkande tecken på den sanna nåden
i hjertat, att de bekymras om förblifwandet i Christi kärlek, att de icke
åtnöjas med att för närwarande hafwa tröst och wara i Guds nåd,
utan ock tänka på förblifwandet deruti intill ändan. Det är ett godt
tecken, att du så lefwande känner din swaghet och ostadighet, samt 
hindrens och fiendernas makt, att du fruktar för att beröfwas din dyra skatt
— ehuru det är en swaghet i din tro, att du icke har en motswarande
tröst i Guds trofasthet och makt. Men sjelfwa fruktan är ett godt tecken;
ty den utmärker icke blott, att du känner din swaghet och fiendernas
makt, utan ock att sjelfwa gåfwan blifwit dig dyr och oumbärlig. Ty
sådan är ju alltid hjertats natur, att i samma mån något är oss dyrt
och omistligt, känna wi farhågor och fruktan att förlora det. Har jag
en mycket liten skatt att förwara, då känner jag icke mycken fruktan för
tjufwar; men är skatten mycket stor, t. ex. en summa af en half million,
då tycker jag, att alla tjufwar skola weta af den, då finner jag intet
rum nog säkert för dess förwarande. Den, som aldrig fruktar för att
i denna farliga werld förlora sin salighetsskatt, måste icke ännu hålla
dess wärde mycket stort. Bättre tecken är det, om du har en besynnerlig
fruktansande, en böjelse att nästan beständigt rädas för något bedrägeri
och någon andlig fara, och att, såsom en gammal lärare skrifwer, "när
du tänker dig den händelsen, att du en dag skulle förlora gudsfruktan
och tron ur hjertat, du intages såsom af dödsbäfwan". Sådant wittnar
om ett Andens werk i själen, som gjort dig ditt nådestånd rätt dyrt och
omistligt. Men de som bekymras om Guds nåd, de skola tröstas med
Guds nåd. Detta är en hufwudregel i allt Guds ord. Derefter
handlar ock apostelen här: just dem som frukta, dem will han trösta; dem
försäkrar han här, att de hafwa en så mäktig och trofast  Herre och
beskyddare, att ingenting skall kunna skilja dem från Honom. Många
mäktiga fiender och hinder skola wäl lägga sig i wår wäg, "men i allt
detta öfwerwinna wi genom Honom, som har älskat oss". Sådan är
den tröst, apostelen här förkunnar.

<b>Christi kärlek</b>. Den nåd, från hwilken ingenting skall kunna skilja
oss, betecknas här med det korta, men rika uttrycket: <b>Christi kärlek</b>, icke
<b>wår</b> kärlek till Christus, utan <b>Christi kärlek till oss</b>, såsom hela
sammanhanget wisar; ty i näst föregående vers har apostelen beskrifwit blott,
hwad Christus gör och gjort för oss. Men hwad will det då säga att
blifwa skild ifrån Christi kärlek? Utan twifwel, att blifwa skild från
den personliga <b>delaktigheten</b> af Christi kärlek, således från nådeståndet.
Uti nådeståndet utgör Christi kärlek hela wår salighet. Icke dermed
nog, att wi genom Christi kärlek undfått allt, hwad som hör till lif och
salighet, Fadrens ewiga nåd, frihet från all fördömelse, den Helige Ande
i hjertat, barnaskapet och arfsrätten i himmelen; utan det är ock just
Christi kärlek, som redan här utgör de trognas dyraste skatt och sällhet.
För den äkta bruden är brudgummens kärlek mer än alla hans gåfwor
och egodelar. En trogen själ säger med Assaph: "Herre, när jag har
dig, frågar jag intet efter himmel och jord. En trogen själ igenkännes
äfwen derpå, att när hon förgått sig, består hennes bekymmer mest deruti,
att hon fruktar, det hon förtörnat sin Herre och förwerkat hans kärlek.
Derföre är detta uttryck, "Christi kärlek", taget helt och hållet ur ett
troget hjerta.

Och nu säger apostelen: "Ho kan skilja oss ifrån Christi kärlek?"
Såsom förut är anmärkt, ligger redan i frågans ton en tröstfull 
wisshet, att ingen och intet skall kunna skilja oss ifrån denna kärlek.

Och wi måste ju kalla det en stor och gudomlig tröst, att wi hafwa
en så trogen och mäktig Herre, som i alla frestelser och faror skall stå
oss bi och hjelpa oss lyckligen igenom, när wi åkalla Honom, fastän wi
icke få den trösten, som wårt gamla hjerta gerna wille hafwa, nemligen
att wi icke mer äro i sådan fara, att wi skola dagligen behöfwa åkalla
Herren och bero af Honom. Lofwad ware Herren! Wi hafwa dock i
hans makt och trofasthet alltid tröst på den tid, då wi känna behof
deraf. Och endast sådan är den tröst, Herren will gifwa oss.

Hur salig är den lilla flock,
Den gode Herdens hjord,
Som trots allt werldens hot och pock
Dock hör och tror hans ord!

Fast fienden är werksam än,
De hafwa dock en mäktig wän
Och wandra, ledda af hans hand,
Hem till hans eget land.
Den 31 December.

<b>Jag will dagligen lofwa dig och prisa ditt namn alltid och
förutan ände.</b>  Ps. 145: 2.

För att kunna uppwäckas till att rätt lofwa och tacka Herren är
oss af nöden att wäl besinna, hwad godt Han har gjort oss. Tänk då,
att wi hafwa all den <b>Guds faderskärlek</b>, hwarom hela skapelsen wittnar;
all <b>Sonens förtjenst</b> och förswar, så att ingen synd oss tillräknas, ingen
lag eller hotelse oss drabbar; och hafwa den <b>Helige Ande</b> med all hans
nåd, tuktan och hugswalelse i wåra hjertan! Eller kanske det är en
ringa ting att hafwa bara Gud? — bara Gud — hans wänskap och
hans rike? — Herren beware oss, om wi akta sådant ringa, att wi icke
för en sådan otacksamhet råka i något mer grufligt ondt! Upphör
derföre icke förr att bedja Gud, än du fått ett hjerta, som har sin högsta
lycka och frid blott i Honom och hans wänskap. Då har du der en
djup grund för en ewig frid, salighet och tacksamhet.

Sedan kan ditt hjerta också uppwäckas till Guds lof genom otaliga
andra nådesbewis. Om du blott skådar tillbaka på det gamla året,
huru många stora wälgerningar har icke Herren bewisat dig — dig och
hela Guds församling! Huru många prof af hans närwaro och hulda
omsorg har du icke erfarit! Kanske du minns mången dag eller natt, då
du haft bittra bekymmer på ditt hjerta — du såg icke, huru det och det
skulle blifwa wäl; men du ropade till Herren i din nöd, och Han hörde
din bön och hjelpte dig. Och sedan, huru många synder Han har
förlåtit — och hwilken huld herdewård Han haft om din själ och tillskickat
dig än något bittert och bekymrande, till wäckelse och tuktan, när så
behöfdes; än åter någon tröst, wederqwickelse och glädje, när sådant
gjorde godt. Men hans wälgerningar stå icke till att räkna. Och nu
will Gud för allt detta icke hafwa något mer af dig än blott ett 
tacksamt hjerta. Och på samma gång är detta din egen sällhet; hwarjemte
Gud alltid gerna utgjuter ny nåd på de tacksamma själar och gör dem
beständigt mer och mer godt.

Känner du nu tacksamhet i ditt hjerta, då frågar du ock säkert,
huru du skall få <b>bewisa</b> den emot din så gode Gud. Äfwen derom
slutligen några korta ord. Det första, som mycket wäl behagar wår
Gud, är just detta, som du då redan känner, nemligen ett <b>tacksamt och
förnöjdt hjerta.</b> Han will blott, att du skall minnas hans godhet och
din stora lycka i hans wänskap, så att du derföre äfwen kan lida något
obehag under wandringen, så att du icke genast knorrar och klagar, såsom
Israels barn i öknen; helst som du för all hans eget hjertas bewisade 
<b>kärlek</b> bör tro och besinna, att intet bittert händer dig, som icke är till
ditt eget bästa af Honom skickadt. Detta är det första, som tillhör 
tacksamheten, nemligen ett med alla Guds skickelser förnöjdt hjerta.

För det andra bör du ock ofta <b>i bönen säga din gode Gud ett
hjertligt tack och lof</b> för alla hans wälgerningar. Börja alltid bönen
med ett hjertligt lof, än för Guds faderliga kärlek, att Han gaf oss sin
Son, än för all Sonens förtjenst, som gör, att ingen synd fördömer
dig; än för den Helige Andes omwårdnad, tuktan och hugswalelse.
Tala såsom ett barn och säg: Helige, allrakäraste Fader, dig ware ewigt
lof och tack, att du genom din Son uttagit mig från syndens och den
ewiga dödens rike och redan skänkt mig det ewiga lifwet! Dig ware
ewigt lof och tack, att jag icke mer behöfwer bära mina synders tunga
börda eller smaka helwetets eld, utan skall ewigt wara hos dig i det
saliga paradiset o. s. w. Detta är en mycket helsosam, ljuflig och 
styrkande öfning för den inwärtes menniskan. Guds barn böra aldrig 
försumma denna öfning. Och, såsom förut någon gång blifwit sagdt,
skola alla dina böner blifwa helt annorlunda, om du börjar med att
först tacka Gud för det goda, Han redan bewisat dig — din annars
torra och liflösa bön får derigenom ny tillförsigt, glädje och förhoppning,
att Han äfwen nu kan göra dig gott.

För det tredje bör tacksamheten mot Gud också bewisas <b>med 
gerningar</b>, d. ä. att du blott för Guds stora nåd emot dig är willig att
gerna tjena dina medmenniskor, äfwen om icke <b>de</b> förtjena det, utan du
gör det för den gode Gudens skull; att du är willig att gifwa den
hungrige bröd, den nakne kläder, willig att bidraga till Guds ords 
predikan och spridning, och willig att gerna tåla och förlåta det onda, då
Gud så beständigt tål och förlåter dig. Detta är en rätt tacksamhet,
och detta de sannt goda gerningar, hwilka flyta från den rätta källan.
Och häraf skola wi finna, att tacksamheten till Gud är den rätta 
lifssaften och styrkan i hela christendomen.

Men om wi nu wilja icke blott förstå detta, utan ock werkliga
öfwa det, wisst skola wi då erfara, att wi härtill behöfwa Guds Andes
nåd och hjelp. O, huru eländig naturen är! Den will glädjas och
tacka, blott när något behagligt händer oss. Att kunna prisa Gud i
<b>all tid</b>, äfwen då Han tuktar och pröfwar oss, det är blott ett Guds
under, till hwilket wi endast med mycken öfning, kamp och bön blifwa
beredda. Låtom oss flitigt bedja Gud förläna oss allt detta för sin
älsklige Sons skull! Amen.

Herre signe du och råde
Och beware du oss wäl.
Herre ditt ansigt´ i nåde
Lyse alltid för wår själ.

Herre Gud, dig till oss wänd
Och din frid oss alla sänd!
O, Gud Fader, Son och Ande,
Dig ske pris i allo lande!

Register

öfwer de ämnen, som äro behandlade i de serskilda betraktelserna.


<b>Affall</b>, faran derför, 43, warning derför, 437.
<b>Afguderi</b>, af lärare, warning derför, 431.
<b>Aga</b>, Guds mening dermed, 425, 651, dess betydelse, 619, dess wälsignelse, 543.
<b>Ande</b>, den Helige, bor i de trogna, 689, hjelper wår skröplighet, 519, huru hans werk
uppkommer och bewaras, 41, faran att stå Honom emot, 337, förmaning till 
lydnad för hans röst, 463.
<b>Andens</b> och köttets strid, 609.

<b>Barmhertighet,</b> förmaning dertill, 637.
<b>Barn,</b> Guds, äro födda af Gud, 7, hafwa sin umgängelse i himmelen, 177, deras rätta
kännetecken, 325, 331, 599.
<b>Barnaskap</b>, hos Gud, wisshet derom, 9, 335, återstäldt genom Christus, 279.
<b>Bedröfwelse,</b> dess nytta, 65, 311, dess betydelse och frukt, 245.
<b>Bekännelse,</b> dess wigt, 101, 275, 631, är en frukt af tron, 373.
<b>Blod</b>, Christi, dess wärde, 67, 533, dess kraft, 453.
<b>Bröd</b>, dagligt, bön derom, 395.
<b>Bröllopskläder</b>, de rätta, wigten att hafwa dem, 371.
<b>Buden</b>, första, huru wi skola älska Gud, 27, 203, 621, dess innehåll och förbindande
kraft för alla menniskor, 313, andra, 45, fjerde, 315, femte, 117, sjette, 217,
sjunde, 219, åttonde, 221, nionde och tionde, 471.
<b>Bättring</b>, dess ändamål, 85, dess rätta wäsende, 269.
<b>Bön</b>, hwad som fordras till en rätt, 161, hwad som gör wärdig dertill, 261, i Jesu
namn, 521.
<b>Bönhörelse</b>, dess grund, 215, 239.

<b>Christus</b>, är Gud, 157, 491, en herre öfwer lefwande och döda, 23, wår konung, 499,
wår förswarare, 447, wår rättfärdig för Gud, 61, 83, 205, 247, 369, wårt
påskalam, 321, wår gode herde, 131, 289, försoningen för wåra synder, 139, wårt
allt i alla, 57, 129, 709, en förtörnelsesten, 713, har tecknat oss på sina händer,
525, för oss uppfyllt lagen, 15, 329, arbetat för oss, 149, söndertrampat ormens
hufwud, 509, wunnit en förlossning för hela werlden, 181, är i sin kärlek
oföränderlig, 1, uppstånden till wår rättfärdighet, 641, står i Guds åsyn för oss, 661,
blef fullkommengjord genom lidande, 163, blef gjord till synd för oss, 29, till
förbannelse för oss, 171, bär werldens synd, 507, förlåter synder, 403, utstryker
missgerningar, 147, 479, helar brister, 405, handlar icke med oss efter wåra synder,
547, förlöser ifrån förderf, 585, känner de sina, och de känna Honom, 175, försörjer
de sina, 235, bewarar de sina, 333, 729, kallar till sig de betungade, 179, skall
döma oss efter wåra gerningar, 125, will hafwa wår kärlek, 21, hans lydnad är
wår rättfärdighet, 577, wår rättfärdighet i Honom är en oföränderlig rättfärdighet,
249, de trogna äro hans egendom, 409.

<b>Christna</b>, deras rätta kännetecken, 31, äro nya menniskor, 627, äro ett med Gud, 459,
hafwa i Gud sin högsta lycka, 357, lefwa icke sig sjelfwa, utan Honom, som är för
dem död och uppstånden, 23, tänka på Herrens bud till att göra derefter, 191, äro
gäster och främmande på jorden, 73, Christus är deras lifsbehof, 423.

<b>Djefwulen</b>, är en mäktig och listig fiende, 273, 503, hans djuphet, 143.
<b>Dopet,</b> dess saliga förmåner, 207, nådeskatter, 545, kraft och förbindelse, 33, wi iklädas deri Christus, 411.
<b>Död</b>, andlig, alla menniskor äro andligen döda, 587.
<b>Dödsfruktan,</b> tröst deremot, 475.
<b>Dömande</b>, warning derför, 699.

<b>Efterföljelse,</b> Christi, förmaning dertill, 285, det är Christi lust, att wi följa Honom. 141, Christi får följa Honom, 303. 
                                                               
<b>Egenrättfärdighet,</b> olika grader deraf, 679.
<b>Ewangelium</b>, en hemlighet, 201, förmaning att icke skämmas derwid, 601.

<b>Frestelse</b>, dess nytta,  613, wigten att wara uppriktig deri, 237, huru wi frälsas derur,673.
<b>Frid</b>, Guds, är wår starkhet, 527, dess grund och källa, 487, huru wi få den, 47, hwari den består, 663.
<b>Fridsamhet</b>, i umgängelsen, 89.
<b>Frihet</b> från lagen, ett oundgänglig wilkor för helgelsen, 81, trons, bör wårdas, 231.
<b>Förakt</b>, för nåden, följden deraf, 669, warning derför, 173.
<b>Förbund</b>, Guds, med sin Son, 193, det nya, 711.
<b>Förbön</b>, wigten af de trognas, 293.                                              ^
<b>Förderf</b>, det medfödda, djupet deraf, 629.
<b>Förhärdelse</b>, warning derför, 723.
<b>Förlåtelse</b>, den inbördes, en nödwändig följd af förlåtelsen inför Gud, 53, 551, 
syndernas, den fasta grunden derför, 583, sträcker sig öfwer hela wårt wäsende, 439,
wisshet derom, 223, hwad bönen derom har att lära oss, 549.
<b>Förmaning</b>, dess nödwändighet, 225.
<b>Försoning</b>, Christus försoningen för wåra synder, 139.
<b>Förtal</b>, förmaning deremot, 593.

<b>Gerning</b>, det wigtigaste i wår, 301.
<b>Girighet</b>, warning derför, 657.
<b>Glädje</b>, i Gud, är större än sorgen i köttet, 449, förmaning dertill, 569.
<b>Gud,</b> är allwetande och bär omsorg om alla, 3, 167, helig, 203, barmhertig och 
nådelig, 183, är wår Fader, 197, wår Herre och rättmätige egare, 165, har behag till
sina werk, 109, har i Christus utwalt oss till barn, 5, 97, 127, utwalt trons wäg
och icke gerningarnas, 71, 91, skapade menniskan till sitt beläte, 113, älskar menniskan,
341, ser till allt, hwad Han skapat, 363, regerar wår wäg, 317, kallar oss
genom tålamod till bättring, 121, styr och regerar öfwer allting, 427, kan göra
allt och hjelper allt, 385, hjelper i nöden, 529, rättfärdiggör syndare, 559, gifwer
oss allting med Sonen, 693, ser efter hjertats lydnad, 345, will blifwa ärad, 515,
är lika stor i sin hämnande rättfärdighet som i sin nåd, 677.

<b>Helgelsen</b>, dess wigt, 579, dess källa, 287, 441, 469, dess kraft och hemlighet. 571, 665,är en frukt af föreningen med Christus, 119, farandet derefter, 565.
<b>Herre</b>, wi kunna icke tjena twå herrar, 49.
<b>Hopp</b>, salighetens, följer med tron, 387, tager sin näring ur ordet, 435, dess fasthet, 727, tröst deraf, 133, skall wara war hjelm i striden, 563, uppmaning till glädje deri, 493.
<b>Hustruns</b> pligter, 481.
<b>Hämnden</b>, är Guds, 415.
<b>Högmod</b>, warning derför, 267.

<b>Julbetraktelser</b>: Ordet wardt kött, 717, Guds Son wår broder, 719, uppfyllelsen af  Skriftens löften, 721.
<b>Julglädje</b>, huru jag får en sådan, 715.

<b>Kallelse</b>, Guds, till syndaren,349, den jordiska, wigten af wår lydnad deri, 523, wi
böra fördraga dess beswärligheter, 531.
<b>Kärlek,</b> Guds, dess källa och bewis, 307, 365, 489, 691, är fri och oberoende af 
syndaren, 309, wår, till Gud, huru den uppkommer, 353, den första, Christus ser derefter,
229, till bröderna, är en frukt af tron, 305, 467, ett wigtigt tecken till den
sanna nåden, 69, förmaning dertill, 51, 295, 375, 687.
<b>Köttet</b> är korsfäst hos en christen, 227, 597, segerkraften deröfwer, 557, dess dödande, 209, 255, 361, 419, 497, 581, hwad det är att lefwa derefter, 555.

<b>Lagen</b>, ett fängelse deri wi äro inneslutna, 643, dess rätta werk, 11, 505, dess wäg, faran att finnas derpå, 573, de, som tro, äro fria derifrån, 79, 623, 649, huru wi
komma till denna frihet, 439, grunden derför, 465.
<b>Lagens gerningar</b>, hwarför intet kött kan frälsas derigenom, 383.
<b>Lefwerne,</b> heligt, wigten deraf, 241, rätta grunden derför, 99, förmaning dertill,695.
<b>Lidande</b>, ett kännetecken på de rätta arfwingarna, 645.
<b>Lif</b>, det ewiga, är i Christus, 701, dess herrlighet, 397, de christnas, i Gud, är fördoldt, 539, 651.
<b>Ljumhet,</b> andlig, dess utmärkande drag, 653.
<b>Ljus,</b> christna, werldens, 291.
<b>Lydnad</b> mot föräldrar, 111.
<b>Löften</b>, Guds, kunna icke swika, 103.

<b>Mannens</b> pligter, 483.
<b>Mörker,</b> wandra deri, 299, dess gerningar böra bortkastas, 535.

<b>Namn</b>, Guds, dess helgande, 391.
<b>Nattwarden</b>, ett nådemedel, 75, ett föreningsmedel med Gud, 417, en hemlighet, 225,
en åminnelse af Christi försoningsdöd, 595.
<b>Nattwardsgäst</b>, huru man blir en wärdig, 567.
<b>Nya födelsen</b>, dess kraft, 59.
<b>Nykterhet</b>, andlig, förmaning dertill, 485.
<b>Nytt hjerta</b>, huru man får det, 185.
<b>Nåden</b>, dess egentliga wäsende, 513, är fri och oberoende, 703, enda orsaken till wår
frälsning, 685, dess fasthet, 603, förändras ej genom synden, 135, orsaken till dess
oföränderlighet, 431, 475.

<b>Offer</b>, de trogna gifwa dertill sina kroppar åt Gud, 63.
<b>Olydnad</b> mot Anden, 87.
<b>Omwändelsen</b>, dess rätta wäsende, 263.
<b>Ordet</b>, är de trognas rättesnöre, 647, blifwer ewinnerligen, 137, dess rätta bruk, 77,
351, wigten af dess flitiga bruk, 297, 635, förmaning dertill, 445, nyttan deraf,
511, wigten af att hålla sig fast derwid, 421.
<b>Otron</b>, enda orsaken till fördömelsen, 37.

<b>Renhet</b>, andlig, de som tro äro rena för Gud, 233, 257.
<b>Rensning,</b> de goda grenarnas, ändamålet dermed, 379.
<b>Rike</b>, Christi, dess egentliga wäsende, 705, hwilka som höra dertill, 607, är ett trons
rike, 95, ett nåderike, wäldigt öfwer gerningarne 473, är icke af denna werlden,
633, står icke i ord utan i kraft, 93, bön m dess tillkommelse, 199, i Abrahams
hus äro twå andliga, ett lagrike, ett nåderike, 589.

<b>Sabbaten</b>, dess rätta bruk, 107, en wälsignelse, 55.
<b>Salig</b>, hwilken som är det, 115, wi äro det redan här i tiden, 655.
<b>Salighet</b>, de trognas ewiga, hwari den består, 281, 659, huru stor den är, 639.
<b>Sanningen</b>, wi skola omgjorda oss dermed, 541.
<b>Samwetet</b> bör wara frttt från lagen, 13, dess frid en frukt af tron, 243, ett godt kan
icke finnas, der man hyllar synden, 389.
<b>Skrymteri</b>, dess art och utmärkande drag, 105, 413, 451.
<b>Sköld</b>, trons, dess rätta bruk, 561.
<b>Sjelfpröfning</b>, dess wigt, 211, maning dertill, 399.
<b>Ståndaktighet</b>, förmaning dertill, 477, 615.
<b>Suckan</b>, kreaturens, 495.
<b>Syndare</b>, alla, inför Gud, 17, 327, 367.
<b>Synden</b>, dess utrensande, 343, dess kännedom kommer af lagen, 159, tecknet på, att
denna är rättskaffens, 259, 377, skilnad att <sp>hafwa</sp> synd och <sp>göra</sp> synd, 617.
<b>Säkerhet</b>, köttslig, warning derför, 251.

<b>Tacksamhet</b>, mot Gud, huru den bewisar sig, 731, uppmaning dertill, 283, 455.
<b>Tjenares</b> pligter, 443.
<b>Trygghet,</b> Guds församlings, 277, hwar och en troendes, 623.
<b>Tron</b> frälsar 355, medför salighet, 35, 123, gör oss till nya menniskor, 145, ger äran
åt Gud, 401, hwilar på ordet, icke på känslan, 271, är död, då hon är utan
kärlek, 575, huru hon uppkommer, 347, 359, 697, dess art och wäsende, 195, kraft,
213, pröfning, 151, kamp mot förnuftet, 575, tillwäxt, 339, bewisning i lefwernet,
39, 319, 381, förmaning dertill, 461, dess offer behagliga för Gud, 153, förmaning
till beständighet deri, 169.

<b>Undergifwenhet</b> för Guds behag, 611.
<b>Uppståndelse,</b> wår med Christus, 707, de dödas, är Christi werk, 187, ett skapelsewerk,
591, den fasta grunden för wårt hopp derpå, 553, wigten af ett fast hopp derpå,
189, wåra kroppars, 675.

<b>Waksamhet,</b> förmaning dertill, 501, 519.
<b>Werlden,</b> de trogna böra utgå derifrån, 19, hålla sig icke derefter, 265.
<b>Wilje,</b> Guds, de trogna älska den, 393, wår, är ond och wanmäktig, 681.
<b>Wisdom,</b> förmaning dertill, 457.
<b>Wäntan,</b> efter Herrens tillkommelse, 322.

<b>Ödmjukhet,</b> förmaning dertill, 155.
<b>Öfwerheten,</b> förhållande dertill, 671.
<b>Öfwerwinnande</b> af det onda med det goda, 537.


Register

öfwer de bibelspråk, som ligga till grund för de särskilda betraktelserna.

1 Mosebok.

Kap. Vers. Sid.

 1: 26. ... 113.
 2:  3. ... 55.
 2: 16, 17. ... 345.
 3:  1. ... 421.
 3:  4. ... 503.
 3:  5. ... 143.
 3:  8. ... 309.
 3:  9. ... 349.
 3: 12. ... 629.
 3: 15. ... 509.
l8: 23, 24. ... 293.

2 Mosebok.

12: 11. ... 73.
20:  2. ... 165.
20:  3. ... 313.
20:  7. ... 45.
20:  8. ... 107.
20: 13. ... 117.
20: 14. ... 217.
20: 15. ... 219.
20: 16. ... 221.
20: 17. ... 471.

3 Mosebok.

l9:  2. ... 203.

1 Samuelsbok.

15: 22. ... 523.

Jobs bok.

15: 14. ... 621.

Psalmerna.

14:  3. ... 367.
32:  5. ... 377.
34:  2. ... 283.
46:  4, 5. ... 277.
50: 15. ... 239.
66: 18. ... 389.
68: 21. ... 475.
81: 12, 13. ... 337.
89: 31, 34. ... 619.
103:  1. ... 185.
103:  2. ... 403.
103:  3. ... 405.
103:  4. ... 585.
103:  8. ... 183.
103: 10. ... 547.
103: 17, 18. ... 191.
104: 31. ... 109.
119: 105. ... 635.
130:  6. ... 151.
145:  2. ... 731.

Ordspråksboken.

 8: 31. ... 307.
16:  2. ... 331.

Esaias.

 1: 18. ... 583.
29: 10. ... 723.
30: 15. ... 347.
32: 17. ... 243.
33: 24. ... 439.
40:  6. ... 327.
40: 11. ... 289.
42:  8. ... 429.
43: 24. ... 149.
43: 25. ... 147.
44: 22. ... 479.
49: 15. ... 341.
49: 16. ... 525.
53:  6. ... 139.
54: 10. ... 359.
55:  3. ... 697.
59:  1. ... 529.

Jeremias.

10: 23. ... 317.
15: 16. ... 511.
31: 31–33. ... 469.

Jeremie Klagowisa.

 3: 40. ... 683.

Hesekiel.

37: 26. ... 193.

<b>Sacharias</b>.

Kap. Vers     Sid

9:11    ...    67.
9:12    ...   179.


<b>Syrachs bok.</b>

2:4     ...    65
2:7     ...   427
9:22    ...   647


<b>Mattheus.</b>

5:13    ...   101
5:14    ...   291
5:16    ...   241
5:44    ...   319
6:9     ...   197
6:10    ...   199
6:11    ...   395
6:12    ...   549
6:13    ...   237
6:26    ...   363
10:30   ...   167
11:28,29...   195
13:22   ...   657
19:20   ...   263
22:12   ...   371
24:13   ...   477
25:5    ...   251
25:40   ...   381
26:28   ...   249




<b>Marcus</b>.

11:24.   ...   215.
14:22.   ...   225.
16:16.   ...   411.



<b>Lucas.</b>

2:10.    ...   719.
2:14.    ...   715.
9:25     ...   43.
10:27    ...   27.
11:2.    ...   391.
11:2.    ...   393.
11:4.    ...   637.
12:32.   ...   607.
12:36.   ...   519.
12:37.   ...   639.
12:39.   ...   501.
13:3.    ...    85.
13:24.   ...   437.
22:3.    ...   4l3.
22:19.   ...   595.
22:24.   ...   135.
22:42.   ...   611.



<b>Johannes</b>.

1:4.     ...    701                                                      
1: 12,13. ..      7.
1:14.    ...    717.
1:29.    ...    507
3:16.    ...      5.
3:19.    ...    463.
3:36     ...     37.
5:28,29. ...    189.
6:11.    ...    235.
6:53.    ...    423.
6:57.    ...    325.
10:11.   ...    131
10:14.   ...    175.
10:27.   ...    303.
13:10.   ...    233.
14:13.   ...    521.
15:2.    ...    211.
15:3     ...    257.
15:4.    ...    441.
15:5.    ...    709.
15:9.    ...    287.
16:8,9.  ...     35.
16: 10.  ...     61.
16: 23.  ...    261.
18:36.   ...    633.
18:37.   ...    499.
20:17.   ...    279.
21:16.   ...     21.
21:17.   ...    467.
21:19.   ...    141.
21:22.   ...    301.



<b>Apostlagerningar</b>.

10:43.  ...    473.
10:44.  ...     41.
14:22.  ...    311.
16:30.  ...    351.


Brefwet till de Romare.

1:7.   ...    663.
1:16.  ...    601.
1:21.  ...    515.
1:24.  ...    669.
2:4.   ...    121.
2:23,24...    399.
3:20.  ...    383.
3:21.  ...    205.
3:22.  ...    123.
3:24.  ...     17.
3:25.  ...     25.
4:3.   ...     83.
4:4.   ...    573.
4:6.   ...    369.
4:8.   ...    115.
4:17.  ...    385.
4:19   ...    575.
4:20.  ...    401.
4:25.  ...    641.
5:1.   ...     47.
5:2.   ...    603.
5:2.   ...    387.

Kap Vers  Sida
                                                             

5:3.   ...  245.
5:8.   ...  489.
5:9.   ...  247.
5:11.  ...  365.
5:19.  ...  577.
5:20.  ...  505.
6:2.   ...   59.
6:3.   ...   33.
6:5.   ...  119.
6:5.   ...  665.
6:12.  ...  209.
6:13.  ...  497.
6: 14. ...  571.
6:18.  ...   49.
7:4.   ...   81.
7:4.   ...   79.
7:6.   ...  643.
7:7.   ...  159.
7:13.  ...   11.
7:15.  ...  681.
7:25.  ...  609.
8:3.   ...  721.
8:9.   ...  689.
8:10.  ...  605.
8:11.  ...  707.
8:13.  ...  555.
8:13.  ...  557.
8:14.  ...  599.
8:16.  ...    9.
8:17.  ...  645.
8:19,21...  495.
8:24.  ...  655.
8:26.  ...  517.
8:32.  ...  691.
8:32.  ...  693.
8:33.  ...  559.
8:35.  ...  729.
9:5.   ...  491.
9:15.  ...  703.
9:31,32...   71.
9:33.  ...  713.
10:3.  ...  579.
10:4.  ...  623.
10:8.  ...  271.
10:9.  ...  373.
10:11. ...  625.
10:21. ...  677.
11:6.  ...  685.
11:26. ...  711.
11:29. ...  725.
12:1.  ...   63.
12:2.  ...  265.
12:3.  ...  267.
12:10. ...  687.
12:12  ...  493.
12:13. ...  375.
12:18. ...   89.
12:19. ...  415.
12:21. ...  537.
13:1.  ...  671.
13:12. ...  535.

                                                                              
14:8.  ...  409.
14:9.  ...   23.
14:13. ...  599.
14:17. ...  705.
14:23. ...   99.
15:2,3...    51.
15:4. ...   435
15:13 ...   727.


<b>1 Brefwet till de Corinthier</b>.

1:30.  ...  129.
2:2.   ...   31.
4:20.  ...   93.
5:7.   ...   321.
5:8.   ...   343.
10:16. ...   417.
11:23,24..    75.
11:29. ...   567.
13:2.  ...   407.
15:4.  ...   553.
15:21,22..   187
15:40. ...   675.
15:36,38..   591.
15:49. ...   397.
15:58. ...   615.


<b>2 Brevet till de Corlnthier.</b>

1:5.   ...   449.
4:13.  ...   631.
5:7.   ...    95.
5:15.  ...   255.
5:17.  ...   145.
5:21.  ...    29.
6:15,17...    19.
13:11. ...   155.


<b>Brefwet till de Galater</b>.

2:19.  ...  227.
2:19.  ...  433.
3:5.   ...  353.
3:13.  ...  171.
3:24.  ...  259.
3:25.  ...  649.
3:27.  ...  207.
4:4.   ...  465.
4:5.   ...   15.
4:30.  ...  589.
5:1.   ...  231.
5:24.  ...  597.


<b>Brefwet till de Epheser</b>.

1:4.  ...   97.
1:9.  ...   91.
2:5.  ...  587.
2:8.  ...  513.
4:1,2 ...  285.
4:22,24..  581.
4:30. ...   87


Kap.Vers. Sida                                                

4:32.   ...  53.
6:2,3.  ...  315.
6:12.   ...  273.
6:14.   ...  541.
6:15.   ...  275.
6:16.   ...  561.
6:17.   ...  563.


<b>Brefwet till de Philipper</b>.

1:27.  ...  695.
3:9.   ...  329.
3:12   ...  201.
3:13.  ...  565.
3:20.  ...  177.
4:7.   ...  529.


<b>Brefwet till de Colosser</b>.

1:14.  ...   181.
2:6.   ...   419.
3:2.   ...   357.
3:3.   ...   539.
3:5.   ...   361.
3:11.  ...    57.
3:12.  ...   637.
3:14.  ...   461.
3:15.  ...   487.
3:16.  ...   445.
3:18.  ...   481.
3:19.  ...   483.
3:20.  ...   111.


<b>1 Brefwet till de Thessalonicer</b>.

2:13.  ...    77.
4:7.   ...   579.
5:16.  ...   569.
5:18.  ...   455.


<b>1  Brefwet till Timotheus</b>.

1:5.   ...   105.


<b>2  Brefwet till Timotheus</b>.

1:9.   ...   127.


<b>Brefwet till Titus</b>.

2:9,10.  ...   443.
2:11,13. ...   323.
3:5.     ...   545.


<b>Brefwet till de Ebreer.</b>

2:3.    ...   173.
2:10.   ...   163.
4:1.    ...   333.
4:12.   ...   351.
9:24.   ...   661

l0:22.  ...    13.
10:37.  ...   133.
12:5.   ...   543.
12:6.   ...   379.
12:8.   ...   425.
13:8.   ...     1.
13:9.   ...   169.
13:22.  ...   253.


<b>Petri 1:sta Bref.</b>

1:22,23....   295.
1:25.   ...   137.
2:1.    ...   593.
2:5.    ...   153.
2:19.   ...   531.
5:8.   ...    485.


<b>Petri 2:dra Bref.</b>


1:2.  ...   667.
1:4.  ...   103.
1:5.  ...   457.
1:5.  ...    39.
3:18. ...   339.


<b>Johannis 1:sta Bref</b>.

1:1.   ...   297.
1:3.   ...   459.
1:6.   ...   299.
1:7.   ...   453.
1:9.   ...   269.
2:1.   ...   447.
3:2.   ...   659.
3:8.   ...   617.
3:14.  ...    69.
3:19.  ...   223.
3:20.  ...   431.
4:7.   ...   305.
4:14.  ...   157.
4:17.  ...   651.
5:4.   ...   213.
5:10.  ...   335.
5:14.  ...   161.


<b>Jacobs Bref</b>.

1:12.  ...   613.


<b>Uppenbarelseboken.</b>

2:4.   ...   229.
2:23.  ...   125.
3:1.   ...   451.
3:16.  ...   653.
3:18.  ...   533.
5:1.   ...     3.
21:4.  ...   281.
21:5.  ...   627.
