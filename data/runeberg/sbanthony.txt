<chapter name="Huvud">
<table o>
<td c><big><b>LANDSFÖRENINGEN FÖR KVINNANS POLITISKA RÖSTRÄTT.</b></big><br>================================================================
</table>
</chapter>
<chapter name="Susan B. Anthony">
<img></img>

<h2>SUSAN B. ANTHONY</h2>


Susan Anthony föddes den 15 februari 1820 i Adams i
Massachusetts, den andra i ordningen av åtta barn. Fadern
ägde en textilfabrik och en handelsbod. Han överflyttade år
1826 sin verksamhet till Battenville i staten Newyork. När
den stora handelskrison 1837–38 hotade familjens välstånd,
flyttade han till Rochester, som alltsedan förblev Susan
Anthonys hemort. Då man i hennes biografi läser om hennes
föräldrar, ser man att hon haft gott att brås på och att
hennes barndom och uppväxt saväl som hela hennes liv
förflutit under de mest idealiska familjeförhållanden. Man förstår
varifrån hon fått sin energi, sin rättskänsla, sin osläckliga
humor och sin stora människokärlek.

Mr Anthony var kväkare och ådrog sig vid flera tillfällen
skrapor av församlingens äldste för sin självrådighet, såsom
då han ålades att göra offentlig avbön för att han gift sig
med en kvinna som var baptist. Denna avbön fick följande
form: »Det gör mig ont att samfundets regler äro sådana, att
jag genom att äkta den kvinna jag älskar brutit mot desamma.»
En annan förbrytelse var att han köpt en kappa med krage,
men den största var dock att han upplåtit en sal i sitt hus
åt ungdomens dansövningar för att rädda dem från krogens
frestelse. För denna handling, som han kallar »den bästa i
sitt liv», blev han utesluten ur samfundet, som han kallar
»det bästa i världen» — en åtgärd som gick honom djupt
till sinnes. Han övergick sedermera till unitarierna. Han
var socialt och politiskt intresserad, umgicks med sin tids
framstående män och kvinnor och var angelägen att bereda
sina döttrar den bästa undervisning som kunde erhållas.

Då Susan var 15 år blev hon lärarinna i en sommarskola
för mindre barn. Senare kom hon till en uppfostringsanstalt,
som förestods av en kväkerska. Hennes barndoms och ungdoms
dröm var att bli kväkarpräst och det var först efter
många inre strider hon uppgav sin plan. Anledningen härtill
förstår man av hennes brev till hemmet, sedan hon 19 år
gammal fått anställning som biträdande lärarinna i en
flickpension i New Rochester. Hon skriver att hon åhört en


predikan av Stephen Archer, en bekant kväkarpredikant och
föreståndare för en »Vännernas helpension» i Tarrytown: — —
»Människorna här äro anti-abolitionister (emot slaveriets
upphävande) och anti allting annat som är gott. 'Vännerna'
bråkade härom dagen därför att en neger kom och satte sig
i församlingshuset och några av dem gingo sin väg. Mannen
var rik, välklädd och uppförde sig oklanderligt, men de
ödmjuka Kristi efterföljarna kunde inte dyrka sin gud i sällskap
med denna mörkhyade medmänniska. Vilken brist på
kristendom! Det finns tre färgade flickor här, som brukat besöka
'Vännernas' möten därhemma, men här få de inte ens sitta
på nedersta bänken. En långnäst 'äldste' dammade av en
bänk på läktaren och tillsade dem att sätta sig där. Deras
far var frigiven av sin ägare och lämnade efter sig 60,000
dollars och dessa flickor äro fina och bildade.» I ett annat
brev till föräldrarna skriver hon: »Efter skolans slut hade jag
den stora tillfredsställelsen att besöka fyra färgade personer
och dricka te med dem. Att i detta hedningaland visa dessa
människor aktning är mig en obeskrivlig glädje.»

Dessa exempel, som skulle kunna mångfaldigas, visar av
vad stoff den unga flickan var — vidsynt tolerans och modig
opposition i harmonisk förening.

Denna tids största sociala frågor voro nykterhets- och
antislaverirörelsen, vilka gåvo Susan Anthony tillfälle att gagna
även utom hemmets och skolsalens väggar. Det hade vid
denna tidpunkt uppstått en mängd nykterhetsföreningar, även
kvinnliga, vilkas uppgift bested i att samla pengar åt de
manliga föreningarna och springa omkring för att skaffa
namnunderskrifter på deras petitioner. Det föll ingen in att
kvinnorna skulle tala eller uppträda offentligt för saken. Detta
blev anledningen till Susans första revolt.

År 1849 blev hon vald till sekreterare i föreningen
»Daughters of Temperance» i Canajoharie, och hon fattade nu det
djärva beslutet att inbjuda traktens folk till ett sammanträde,
varvid hon höll föredrag om nykterhet. Försöket avlopp
lyckligt och hon blev kallad »den dugtigaste kvinnan i Canajoharie».


I juli 1848 ägde det världshistoriska mötet i Seneca Falls
rum, varvid kvinnorna för första gången framställde krav på
politisk rösträtt. Miss Anthonys far, mor och systrar hade
varit närvarande och voro fulla av entusiasm för saken och
för de ledande kvinnorna, särskilt Lucretia Mott och Elizabeth
Cady Stanton, men de lyckades icke väcka Susans intresse.
Därtill hehövdes kraftigare medel, vilka emellertid icke läto
länge vänta på sig.

Snart därefter hölls ett allmänt skolmöte i Rochester
för staten Newyorks lärare. Två tredjedelar av deltagarna
voro kvinnor, som anspråkslöst intagit de nedersta bänkraderna
i salen. Det föll varken dem eller deras manliga kolleger in
att de kunde deltaga i förhandlingarna eller i omröstningen
angående gemensamma angelägenheter, då Susan Anthony
plötsligt bragte oro i lägret genom att begära ordet. Mötets
ordförande, en professor i matematik vid namn Davis, frågade
ironiskt »vad fruntimret önskade», och då miss Anthony svarade
att hon ville yttra sig i den föreliggande frågan, vände
han sig till lärarna och frågade om deras mening. Det uppstod
en livlig debatt, under vilken miss Anthony förblev
stående. Hon hade en känsla av att om hon satte sig skulle
slaget vara förlorat. Efter en halvtimmes förlopp skreds till
omröstning – endast mellan lärarna, förstås — och med en
knapp majoritet tilläts hon att tala.

Följande dag häntydde ordföranden till vad som passerat
och framhöll sina egna åsikter i följandc ordalag: »Betrakta
denna sköna sal, se på dessa pelare, dessa fotstycken och
deras rika kapitäler, kronan på denna härliga arkitektur, se
huru de olika beståndsdelarna, var och en på sin plats
bidrager till det helas styrka, skönhet och symetri. Skulle jag
nedtaga de präktiga kapitälerna från deras höga plats och
sätta dem i dammet och smutsen som omgiver fotstyckena?
Nej! Lika litet skola vi draga våra mödrar, hustrur och
döttrar, vilka vi hedra som högre väsen, ned i våra förhandlingar.»

Några av kvinnorna hade emellertid tagit mod till sig och
framställde ett förslag till resolution, att lärarinnorna skulle
ha samma rättigheter inom föreningen som lärarna och att
man skulle verka för att de erhölle en anständig betalning
för sitt arbete. Tack vare ett energiskt försvar av miss Anthony
blevo båda resolutionerna enhälligt antagna, till stor
missräkning för ordföranden.

Nästa möte blev Susan Anthony mycket hövligt bemött
när hon begärde ordet och följande år blev hon till och med
anmodad att föreläsa om samundervisning. Efter föredraget
kom en av mötets anordnare till henne och sade: »Så
mycket jag än beundrar er vältalighet och klara logik, så ville
jag hellre följa min dotter till graven än höra henne tala
inför en offentlig församling.» Varpå en annan av dem svarade,
att han skulle känna sig stolt om hans dotter kunde tala
sålunda inför denna eller vilken som helst församling.

Året efter föreslog hon en resolution om samundervisning
i skolorna och om kvinnornas tillträde till högre
läroanstalter och universitet. Över detta blev gamle professor
Davis lika häpen, som då hon första gången begärde ordet
i skolföreningen. Han var emot allt som kunde skada den
kvinnliga naturens medfödda finhet och renhet, sade ban.
Denna fråga var snarare ett socialt än ett pedagogiskt
spörsmål. Det var första steget till äktenskapets avskaffande och
skulle verka upplösande på samhällets moral. »Skall eken
och rosen ha samma vård?» frågade en annan.

Susan Anthony deltog i flera år i dessa möten och talade
för förbättring av lärarinnornas löner, deras rätu till
överordnade platser samt för färgade barns tillträde till högre
bildningsanstalter.

Det gick henne som det går nästan alla socialt arbetande
kvinnor, vilka börja fundera över orsaken till det speciella
missförhållande de vilja avhjälpa — de lära sig förstå att
bakom reformkravet måste stå politisk makt. Mötet i Seneca
Falls blev även för Susan Anthony den stora väckelsen genom
bekantskapen med Elizabeth Cady Stanton — den nya
rörelsens ivrigaste förkämpe. Inom få år blev hon genom sina
ledareegenskaper den främsta i arbetet. Att hon icke skulle
svalna i sin tro, därför sörjde de sociala missförhållanden,
under vilka kvinnoma ledo övervåld, sarskilt såsom hustrur
och mödrar.

Ett av de många exemplen må visa av vad art den
dåvarande äktenskapslagen var.

Miss Anthony uppehöll sig i slutet av 1860 hos en vän
i Albany, kväkerskan Lydia Mott, en av de ivrigaste i
kampen för negrernas frigörelse. En afton erhöllo de besök av
en tätt beslöjad dam, som bad om deras hjälp. Hon tillhörde
en av Newyorks förnämsta familjer, den ene av hennes bröder
var en framstående jurist, den andre senator i Washington,
själv var hon en bildad och kunskapsrik författarinna. Hon
var gift med en ansedd senator i Massachusetts, med vilken
lion hade tre barn, två söner och en dotter. Hon hade
erhållit bevis på att mannen var henne otrogen, och då hon
förelade honom dessa, blev han ursinnig och lät spärra in
henne på en privat sinnessjukanstalt, vilket den tiden var
ganska lätt. Efter ett och ett halvt års förlopp lyckades
hennes bror få henne därifrån och tog henne till sitt hem. Här
fick hon tillåtelse att mottaga besök av sina barn, först av
sönerna och sedan av dottern. Då flickan skulle hem igen,
bad modern sin bror att han skulle hjälpa henne att få behålla
dottern, men han svarade, att barnet tillhörde fadern
och när han återfordrade det, så fanns intet att göra åt saken.
Om hon bråkade blev hon återsänd till sinnessjukanstalten.
I sin förtvivlan rymde hon med barnet och sökte tillflykt hos
en kväkarfamilj, men hennes gömställe upptäcktes och hon
visste sig ingen råd. När miss Anthony hört hennes historia,
lovade hon att hjälpa henne. Under många och stora
svårigheter förde hon modern och hennes barn förklädda till
Newyork. Sedan de till sent på natten vandrat från hotell till
hotell, överallt avspisade med det besked att ensamma
fruntimmer ej emottagas, funno de en tillflykt hos en vän till
miss Anthony.

Det spordes emellertid snart att miss Anthony hade hjälpt
dem, och då hon nekade att uppgiva deras gömställe hotade
familjen att låta arrestera henne vid ett av antislaverimötena.
Hänvändelsen gjordes till hennes vänner, ledarna av
antislaverirörelsen Lloyd Garrison och Wendell Phillips, vilka enträget
besvuro henne att söka formå hustrun återvända till sina anhöriga
och utlämna barnet till fadern. Hon skadade både
kvinnosaken och antislaverirörelsen genom sina överilade, om
an välmenta handlingar och hon finge ej utsätta sig för risken
att bli arresterad vid ett antislaverimöte på grund av en olaglig
handling. Hon svarade dem: »Om jag svek denna kvinna
skulle jag förakta mig själv. Då jag gav henne skydd och
tröst, tänkte jag endast på att jag var en mänsklig varelse,
som man bad om hjälp. Jag gav mig icke tid att överväga
om jag därigenom skadade någon 'saks' goda namn och rykte,
och det slags betänkligheter skali ej heller nu formå mig att
utlämna henne till hennes släktingars grymma behandling.
Likaväl som jag trotsar lagen för att hjälpa en slav, trotsar
jag den för att hjälpa en förslavad kvinna.» Men varken
Garrison eller Phillips kunde se saken från en kvinnas eller
moders ståndpunkt. De kunde icke känna för den vita
kvinnans som för den svarte mannens övervåld. Sådan är
könssolidariteten hos männen.

Då hon kort därefter träffade Garrison i Albany, frågade
han: »Vet ni ej att Massachusetts lagar ge fadern rätt över
barnet?» — »Vet ej ni», svarade hon, »att Förenta Staternas
lagar ger slavägaren rätt över slaven? Ni själv bryter ju mot
lagen varje gång ni hjälper en slav till Kanada. Ni säger att
ni vill hellre dö än utlämna en slav till hans herre. Jag vill
hellre dö än taga detta barn från modern och utlämna det
till fadern.» En man stod dock uppmuntrande vid hennes
sida. Fadern skrev till henne: »Juridiskt sett har du
handlat orätt, men moraliskt har du handlat rätt, och jag skall
inte svika dig.»

Modern bodde hos en läkarefamilj i Newyork och hon
försörjde sig och barnet med sömnad; de pengar hon haft
innestående i en bank hade mannen uppburit och förbjudit
hennes förlaggare att till henne utbetala vad hon hade
tillgodo på sina böcker. Med tiden blev hon mindre försiktig
och lät flickan gå ensam till söndagsskolan. Så blev hon en
dag uppsnappad, kastades in i en vagn och återfördes till fadern.
Alla försök att få henne tillbaka till modern misslyckades.

Läkaren, hos vilken hon bodde, försäkrade att hon var
fullkomligt frisk till själen, vilket även andra som kände
henne intygade.

Susan Anthony var den födde organisatorn och som
sådan såg hon genast vad som erfordrades. De få reformer
som genomförts för kvinnor och barn hade varit nådesmulor
utan erkännande av kvinnornas likställighet med männen
inför lagen; men i och med det organiserade kvinnosaksarbetet
blev frågan om kvinnans ställning inför lag och sed en
samhällsfråga av vital betydelse — en som inte längre kunde
ignoreras.

Många av deltagarna i Seneca-Falls-mötet drogo sig
tillbaka, då åtlöje, förakt och förföljelse började hagla över dem.
Det hände vid mötena att ursinniga folkhopar trängde sig in
i lokalen, kastade sten och ruttna ägg på talarna, slogo
sönder fönsterrutorna och bänkarna, ja, tände eld på byggnaden
till och med.

Trots allt detta motstånd, med den rika arsenal av löje,
hån och råhet, som det absoluta oförståndet förfogar över, gav
Susan Anthony och hennes modiga arbetskamrater — främst
av alla mrs Stanton — icke tappt. När vi svenska kvinnor
stundom känna oss missmodiga över det sätt varpå vår
rösträttsfråga behandlas i Första kammaren och i högerpressen,
så ligger det kanske ett slags tröst i att andra länders
kvinnor haft det lika svårt eller ännu värre innan de nått målet.

Några enstaka episoder från Susan Anthonys långa
kampanj belysa kanske bäst hennes storslagna personlighet och
enastående egenskaper som agitator och organisatör. Hennes
absoluta oräddhet inför vad hon ansåg vara rätt att förfäkta
är ett av de mest framträdande dragen. Aldrig en dagtingan
av fruktan för personliga obehag eller svårigheter för henne
själv, då det gällde de ideal hon stred för.


Såväl nykterhets- som antislaveriföreningarna sågo med
ovilja kvinnosaksrörelsen, i all synnerhet rösträttsfrågan.
Bland enskilda kårer voro präster och lärare de svåraste
motståndarne för att ej tala om pressen, vars grovkorniga
smädelser och svamliga sentimentalitet vi här i landet ej
kunna göra oss ett begrepp om — fast vi just ej äro
bortskämda av överdrivet gillande. Vad som på l850-talet i
Amerika skrevs om kvinnorörelsen kan anständigtvis ej
återges. Och då jag här gör en liten axplockning ur referatet
av ett rösträttsmöte i Syracuse 1852, så vill jag nämna att
skribenten ej är bland de värsta. Det är »Newyork Herald»
som skriver:

»Farsen i Syracuse har spelat ut sin roll. Vi
offentliggöra i dag sista akten, varav framgår, att Bibelns auktoritet
som obetingat rättesnöre för människornas tro och handlingar
har blivit nedröstad och vad man kallar 'Naturens Lagar'
har satts upp i stället för den kristna moralen. – – Dessa
möten biraga ej att öka kvinnornas inflytande, att höja
deras ställning eller förskaffa dem aktning bos det andra
könet. Vilka äro dessa kvinnor? Vad vilja de? Vilka motiv
drivas de av? Personerna i denna fars erbjuda ett
egendomligt skådespel av en sammanrafsad skara av båda könen.
Några av dem äro gamla nuckor, vilkas personliga behag
aldrig ägt någon lockelse och som blivit åsidosatta av det
andra könet. Så är det kvinnor, vilkas äktenskap blivit
olyckligt genom deras eller deras mäns omedgörligbet. Andra
återigen äro manhaftiga, naturens missfoster, liksom hönor
som gala. (Rösträttsmötena kallades också »Hönsmöten»).
Så är det dem som drivas av en gränslös äregirighet, som
tro att de i intellektuellt hänseende stå över alla andra och
njuta av att se sina tal och föredrag i tryck. Utom dessa
vi redan ha nämnt, finns det ett slags vilt entusiastiska
kvinnor, ärliga men totalt förryckta, liksom de fanatiska
antislaveriivrarna och största delen av dem ha även
antislaverifeber i blodet. De flesta av dessa kvinnor äro ytliga, fåfänga
och skrävlande. Männen som deltaga i dessa möten äro
nattmösssor och borde bära kjolar. Varför blev kvinnan från
första början männen underdånig? På grund av sin natur,
sitt kön, liksom negern är och i alla tider skall bliva ringare
än den vita rasen och dömd till underkastelse. Och just
därför att det är kvinnans natur är hon lyckligast så.
Kvinnorna själva vilja icke hava denna lag omstörtad. Vad
begära dessa kvinnor? De vilja ha rätt att rösta, att bli medlemmar
i senaten för att i debatternas hetta utsätta sig för
samma råa skämt och opassande språk som de vid mötet
måste höra av pastor Hatch. De önska bekläda alla de
ställningar männen nu intaga, såsom jurister, läkare, sjökaptener,
generaler. Det skulle vara trevligt om vi i tidningen skulle
läsa att Lucy Stone under det hon inför rätten förde en
klients talan plötsligt nedkom med en präktig, sprattlande
pojke eller att pastor Antoinette Brown av samma skäl blev
hejdad mitt i en predikan» o. s. v. som ej kan återges i
anständigt sällskap.

En annan tidning — »The Syracuse Star» — skriver:
» — — — De eländiga varelser som deltaga i dessa möten
äro tjutande kvinnor och gamla käringar i byxor, doktrinärer
av renaste vatten, antislaverianhängare av värsta slag,
förkunnare av så fördomliga lärdomar och förbannade kätterier,
att alia djävlarna i helvetet skulle rysa om de hörde dem.»

Kvinnorna behövde ej frukta att deras sak skulle tigas
ihjäl, därom drog pressen försorg. När man läser de hätska
utfallen tycker man att Nya Dagligt Allehanda är riktigt
städad och fin.

Den av »Newyork Herald» omnämnde pastor Hatch blev
nedtystad av Susan Anthony genom frågan, hur det kom sig
att »nåldynepräster» alltid voro de svåraste motståndarne till
kvinnornas rösträtt? »Nåldynepräst» var en sådan, vars
studier bekostats av syföreningar.

Under kampanjen i Syd-Dakota besökte en gång Susan
Anthony och Elizabeth Stanton en kyrka, där en ung präst
tog heder och ära av hela kvinnokönet. Efter predikan gingo
de båda damerna fram och skakade hand med honom, varvid
miss Anthony sade: »Om ni har en mor, så borde hon lägga
er över sina knän och ge er en ordentlig risbasta.» Här
inföll mrs Stanton: »För min del tackar jag er för den
utmärkta illustration ni givit till mitt påstående att de
ortodoxa prästerna äro våra största motståndare.»

Den nyss så vältalige mannen hade ej ett ord till sitt
försvar.

Kvinnorna saknade dock ej stöd bland kyrkans män:
Henry Ward Beecher ensam uppväger i personligt anseende
alla motståndarna. När slaveriet var upphävt, kom frågan
om negrernas politiska rättigheter. Kvinnosakens ledare hade
genast ställningen klar. Nu när negrernas rösträttsfråga stod
på dagordningen borde kvinnornas fråga lösas samtidigt. På
Antislaveriföreningens möte i Newyork 1866 föreslog
Kvinnosaksföreningens styrelse, att man skulle sammansmälta de
båda föreningarna till en »Likställighetsförening», som skulle
kräva politisk rösträtt för alla utan hänsyn till färg, ras eller
kön. Många av Antislaveriföreningens ledare talade för saken.
Stephen Foster förklarade att kvinnornas rösträtt var en ännu
viktigare fråga än negrernas. Man kunde icke begära att
kvinnorna skulle agitera för andras politiska rättigheter landet
runt, så länge deras egna krav på rättigheter åsidosattes.

Vid detta tillfälle talade även Henry Ward Beecher —
bror till Harriett Beecher Stowe, forfattarinna till »Onkel
Toms stuga» — dessa uppmuntrande ord: »Våga vi verkligen
ej giva rösträtt till Nya Englands upplysta kvinnor,
när vi törs giva den till hela skaror av frigivna afrikaner,
hela svärmar av irländska emigranter – – – –. De stora
samhällsintressena i Amerika behöva kvinnornas medverkan.
Samhället må taga sig av de miljoner som komma utifrån
och ge vård och fostran åt deras barn. Det är kvinnornas
plikt att deltaga i detta arbete. Män och kvinnor böra
samarbeta i det offentliga livet som i alla andra förhållanden.
Ty vad Gud har sammanfogat skola människor ej åtskilja.

Nationen når icke sitt mål, och kvinnorna når icke sitt
mål, förrän där ej längre göres skillnad mellan könen rörande
medborgarrätt och mcdborgarplikt, förrän där ej längre finnes
jude eller grek, fri eller träl, man eller kvinna.

Det säges att kvinnan bar tillräckligt verksamhetsfält
för anlag och förmåga, när hon stoppar sin mans strumpor
— om hon har en man — och sköte sina barn - om
hon har några barn. Men den kvinna som icke lever för
något utom sitt hem är icke en fullvuxen kvinna. Hon duger
icke att uppfostra amerikanska medborgare. Kvinnans
verksamhetsområde får ej inskränkas till hemmet, det skall
omfatta hela samhället.»

Mötet beslöt att insända en rösträttspetition till
kongressen. På samma gång beslöts en kraftig agitation i staten
Newyork, vars författning skulle revideras följande år.

I spetsen for agitationen står Susan Anthony och
Elizabeth Cady Stanton. Men nu kommer den gamla vanliga
historien, när det gäller kvinnorna — densamma som vi här
i Sverige fått kännas vid när det gällde införandet av den
s. k. allmänna rösträtten — <i>kvinnorna skulle vänta.</i>

»Nu är negrernas timme» — sedan kommer kvinnornas.
Tiden var inte mogen, hette det. Mrs Stanton var nära att
ge vika för övertalningarna, men Susan Anthony blev förbittrad
över förslaget och förklarade att hon förr ville hugga
av sin högra hand än agitera för negrernas rösträtt och icke
samtidigt för kvinnornas. Hon — och många med henne —
kände det som en blodig orätt och förnedring att man nekade
dem — landets egna döttrar, trots alla deras förtjänster —
vad man ej fruktade för att giva slavarna från igår, den av
alla amerikanare så föraktade negerrasen — människosläktets
paria.

De flesta kvinnosaksföreningar efterkommo uppmaningen
att agitera för negerns rösträtt och själva vänta, utom
Likställighetsföreningen med Susan Anthony i spetsen. Det blev
hon som ordnade agitationsarbetet i staten Newyork, skaffade
lokaler till mötena, utsände inbjudningar och uppmaningar
att medverka, sörjde för notiser i pressen, skickade omkring
flygblad o. s. v. Och det svåraste av allt — hon skaffade
pengar. Då det fattades sådana, tog hon ur sin egen knappa
kassa eller vände sig till fadern, som alltid var villig att
hjälpa, fast hans tillgångar ej voro stora.

I över 50 år ledde hon agitationen för kvinnornas
rösträtt. År efter år har hon rest från stat till stat, i österns
tätbefolkade städer och byar, såväl som i västerns öde nejder,
där man knappt hade en aning om rörelsen. Intill sin sena
ålderdom har hon genomplöjt unionens stater från öster till
väster, från norr till söder och hållit tusentals möten.
Varhelst kvinnornas rösträtt har haft minsta lilla utsikt, har hon
varit den ledande och aldrig låtit sig hejdas av nederlag
utan fortsatt kampen med samma outtröttliga energi. »Det
finns knappast någon stad om än så obetydlig, mellan
Newyork och San Francisko, där hennes röst icke hörts», skriver
mrs Stanton. »Vem kan räkna alla föredrag hon hållit, i
församlingshus, i kyrkor, i skolor, från järnvägsplattformar,
i lador och skjul och under bar himmel, i eleganta hotell
och i ruskiga kroglokaler. Eller beskriva de olikartade
åhörarskaror av alla sociala lager, som hon hänryckt och
intresserat. Än se vi henne på en avlägsen prärie tala enkla och
lättfattliga ord till en samling män, kvinnor och barn, sittande
på ohyvlade bräder i en ofärdig byggnad och än i en salong
diskuterande med vetenskapsmän och journalister. Så seglar
hon uppför Columbiafloden och klättrar over Oregons och
Washingtons branta berg för att komma tids nog till ett möte.
Slutligen se vi henne träda fram för lagstiftande församlingar,
författningskommittéer och kongressutskott och debattera med
senatorer och jurister om författningens anda och bokstav.»

»Hennes sätt att tala», fortsätter mrs Stanton, »är raskt
ncli kraftigt. Hon ar slagfärdig i debatten och varje
situation vuxen. Många gånger under vår resa i västern, särskilt
på vår första tur i Kansas och Kalifornien kunde vi plötsligt
bliva uppmanade att tala till kvinnorna som samlats på
stationen. Jag blev orolig och bad henne börja. Utan ett
ögonblicks besinning fann hon de ord och uttryck som passade
bäst och ingav mig mod att understödja henne. Då vi
besökte dövstuminstitutet i Michigan, yttrade jag till henne:
'Så skönt, här slippa vi att tala åtminstone.' I detsamma
kom anstaltens föreståndare och frågade om vi ej ville tala
för eleverna, som samlats i kapellet för att höra oss. Miss
Anthony gick raskt kyrkgången fram och steg upp på
talarestolen, som om det var den naturligaste sak i världen.
Föreståndaren tolkade i tecken hennes ord och åhörarnes skratt,
tårar och bifall visade att de uppskattade hennes humor,
patos och argumentering. Men en enda gång under alla dessa
resor lät miss Anthony sig förbluffas, det var då hon
anmodades tala på en sinnessjukanstalt. En vän som var med
henne viskade: Försumma ej ögonblicket - det är kanske
första och sista gången du har tillfälle att tala till dina likar,
enligt Förenta Staternas uppfattning av kvinnornas politiska
kompetens.»

Om motståndet från männen var tungt att bära, när
partierna — demokraterna, republikanerna och folkpartiet,
alla lika — sveko sina löften för de respektive programmen:
negrerna först, så nykterheten, så 8-timmarsarhetsdagen, så
männen på Hawaii och Filippinerna och <i>sedan</i>
kvinnorösträtten, så var dock motståndet från kvinnorna själva den
tyngsta bördan. Till och med inom »Likställighetsföreningen»
var man på sina håll chockerad av miss Anthonys och mrs
Stantons radikala idéer. Den förra yttrar därom: »Försiktiga
människor, som alltid äro rädda för vad ’folk skall säga’ och
med oro tänka på sitt anseende och sin sociala ställning,
åstadkomma aldrig reformer. De som taga saken på allvar
måste vara beredda att bli allt eller intet i världens ögon,
de måste offentligt och privat, i tid och otid visa sin
sympati med föraktade och förföljda idéer och dessas bärare samt
taga följderna.»

Om ett kvinnligt rösträttsmöte, anordnat av »de
försiktiga», skriver hon: »Vackert som en salongsunderhållning,
men som ett rop på frihet eller en protest mot tyranniska
lagar, kunde inte en sparv på taket vara mera ofarlig.»

Kvinnornas ständiga eftergifter för de politiska partiernas
uppmaningar att vänta, tills den eller den frågan först blivit
löst — <i>sedan</i> skulle deras tur komma — för staten Newyorks
räkning »bara» 67 år — från 1848 till 1917 — vållade miss
Anthony många bekymmer. Hon visste av lång erfarenhet,
att när ett parti väl kommit till makten glömmer det så lätt
de vackra löftena som byggts på principer och
rättfärdighetskänsla och som utbytas mot partiintressen, så snart makt
står bakom dessa. lion skriver härom år 1870:

»Jag önskar inte att någon människa eller något parti
skall begå våldshandlingar, men jag ber enträget och
allvarligt att något måtte hända som förmådde väcka denna nations
kvinnor till så pass självaktning, att de insågo den förnedring
de leva i; något som knnde tvinga dem att bryta oket och
ge dem en gnista tro på sig själva, som kunde lära dem att
först och främst vara trogna mot kvinnosaken; något som
kunde lära dem inse att man lika litet kunna känna, tala
eller handla för kvinnor, som den gamla slavägaren för sina
slavar. Faktum är att kvinnorna bära slavbojor och det är
så mycket mer förödmjukande, som de ej veta om det. 0,
att förmå dem att se och att känna, att förmå ge dem mod
och väcka deras samvete att tala och handla för deras egan
frihet, om än hela världen hånar och föraktar dem därför.»

Få kvinnor kunde som hon överse situationen och
genomskåda partipolitikens beräkningar.

Vid rösträttsföreningens årsmöte i Washington 1871 voro
några av medlemmarna så oroliga för »vad Susan kunde
komma att säga», att en av dem, mrs Hooker, åtog sig
ledningen och bad »lilla rara Susan» och mrs Stanton att ej
närvara, då detta var ett mycket viktigt möte – antagligen
det sista som behövdes – och krävde diskretion och
kvinnlig takt. Till slut såg hon sig dock tvungen att anlita deras
hjälp och bad mrs Stanton om »argument» och miss Anthony
om adress på en manlig talare, sedan alia hon vänt sig till
svarat nej.

Men miss Anthony tyckte icke om att bli undanskjuten,
där hon visste att hennes rätta plats var och skrev härom
till mrs Stanton, föreningens ordförande:

»Mrs Hookers hållning överraskar mig inte. Hon är lik
varje nyomvänd i en rörelse. Jag är säker om att varenda
en av apostlarna i tur och ordning efter sitt intrede i ledet,
ansåg sig kunna förbättra Kristus’ metoder. Det enda som
förvånar mig är att du, pionjären, skulle niga och säga till
alla dessa nyomvända: Varsågoda och styr om det. Jag vet
ju att era kunskaper, ert omdöme, er takt och bildning är
överlägsna mina. Jag överlämnar helt och hållet åt er det
goda gamla skeppet. Jag har aldrig sett en så brottslig
efterlåtenhet som din dessa senaste två år. — — - — —
Så jag har sörjt över min oförmåga att forma dig att känna
och inse vikten av att stå fast och själv hålla rodret på vårt
goda gamla skepp, tills det kommit i hamn efter
stormbyarna.»

Mrs Hooker måste förödmjuka sig och be miss Anthony
om hjälp, när hon förstod att hon tagit sig vatten över
huvudet. Hon blev sedermera en god kraft i arbetet för
rösträtten, när hon lärt sig litet mer av dess historia.

Under de senaste 10-tal åren hade mötena i allmänhet
varit lugnare och pressen välvilligare. Men så kunde det
hända genom en eller annan tillfällighet att mrs Stanton och
miss Anthony utmanade den allmänna meningem och så hade
de stormen över sig i all dess gamla våldsamhet. Vid ett
möte i San Francisko, där de blivit ytterst vänligt emottagna
av publiken och erhållit gillande referat i tidningarna, skedde
ett häftigt omslag i stämningen, därför att de båda damerna
besökt en kvinna i fängelset för att erfara närmare
omständigheter rörande det mord på sin älskare, som hon gjort sig
skyldig till. Aftontidningarna uttalade sig skarpt om
fängelsebesöket och vid miss Anthonys föredrag samma dag var
lokalen fylld till trängsel; många av den mördades vänner
voro närvarande, beslutna att intet ord till den brottsligas
försvar skulle få uttalas.

Miss Anthonys ämne var: »Rösträttssedelns makt», och
föredraget emottogs ytterst välvilligt tills hon kom till
tillämpningen. Hennes avsikt var att visa hur falskt påståendet
var, att alla kvinnor försörjas och skyddas av män. Hon
hade tydligt och klart framhållit att i nästan varje kvinnas
liv kom en tidpunkt, då hon måste lita på sig själv. Även
om hon medgav att varje man beskyddade sin hustru och
dotter, sin mor och syster, så visade de dagliga tidningarnas
spalter att mannen beskyddade icke kvinnan som kvinna.
Hon gav flera exempel ur verkligheten som belyste påståendet,
bland dessa de erfarenheter Syster Irene gjort vid det
hittebarnshus hon för ett par år sedan upprättade i Newyork.
Under dess första verksamhetsår nedlades, enligt årsberättelsen,
1,300 spädbarn i korgen vid dörren. »Dessa siffror», sade
hon, »visade att det åtminstone fanns 1,300 kvinnor i den
staden, vilka icke voro beskyddade av män.» – – »Om alla
män» – slutade hon med eftertryck på varje ord – »hade
beskyddat alla kvinnor så som de ville ha beskyddat sin egen
hustru och dotter, så skulle ni ej denna natt ha en Laura
Fair i ert fängelse.»

En storm av visslingar bröt lös från varje hörn av den
stora salen. Ljudet var henne välbekant sedan de gamla
antislaverimötena och de första rösträttsmötena och hon stod
lugnt kvar till oväsendet lagt sig, då hon upprepade satsen.
Visslingarna började åter men denna gång blandade med
applåder. Åter väntade hon en stund och upprepade för tredje
gången sina ord. Hennes mod väckte publikens beundran,
visslingarna kvävdes av applåderna och hon slöt sitt föredrag
med orden: »Jag säger er att kvinnan får icke vara
beroende av mannens beskydd, utan måste läras att beskydda sig
själv, och denna åsikt står jag fast vid.»

Nästa morgon beskylldes hon i tidningarna för att ha
försvarat mordet och gillat det liv mrs Fair hade fört. Ryktet
spreds över hela landet och pressen i östern som i västern
enades i att klandra och fordöma. — »Aldrig under hela min
bittra erfarenhet har jag varit i hetare eld», skriver miss
Anthony i sin dagbok. Icke ett ord till hennes försvar eller i
sanningens intresse förmärktes, och då hon talade å platser i
närheten av San Francisko »hängde» – som hon uttryckte
det – »tidningarnas skugga över mig».

Skuggan var dock av övergående art, och då hon ett
par veckor senare talade i San Jose hade hon ett ytterst
tacksamt auditorium under en timme och fyrtio minuter. Men
själv hade hon svårt att glömma den och då hon någon tid
därefter var på en föredragsturné i Oregon, skriver hon till
sin vän och själsfrände mrs Stanton:

»Jag emotser min avrättning onsdag afton med en fasa
och förskräckelse som jag aldrig förr drömt om, men till
stupstocken måste jag, även om en ny San Franciskotortyr
väntar mig. — Egentligen borde vi blygas över att vi ej sade
hela sanningen och illustrerade den med det ohyggliga
exemplet från fängelset. Det skulle ha gjort att vi båda blivit
utvisslade och jagade ur den gudlösa staden — gudlös i att
trampa kvinnokönet under sin fot. Då jag förra veckan
rullade över oceanen och trodde att nästa våg skulle uppsluka
skeppet, gjorde jag ett överslag av mina underlåtenhetssynder
och kom till det resultatet att ingen var så oförlåtlig som att
jag ej talade ut i San Francisko. Jag ville hellre ha
medvetandet att ha sagt vad som borde sägas om Laura Fair och
det sociala eländet, med San Franciskos och hela nationens
visslingar och tjut omkring mig, än lovord och applåder med
detta ord osagt. Det var som att tala i Syd-Karolina och
inte illustrera mänskligt förtryck med negerslaveriet. Gud
hjälpe mig, men jag måste befria min själ från denna börda.»

Den fruktade censuren uteblev och hon blev väl refererad,
även om vederbörande kallade hennes doktriner »farliga,
upproriska och outförbara, ledande till anarki i hemmet och kaos
i samhället».

En episod som ej bör förbigås då Susan Anthonys liv
och gärning omnämnes är följande:

År 1867 genomfördes en lag i territoriet Washington som
gav rösträtt åt alla vita amerikanska medborgare över 21 år.
Enligt denna ansågo de ledande rösträttskvinnorna,
understödda av framstående jurister, att de voro berättigade att
rösta. Miss Anthony beslöt att göra försöket och avgav sin
röst kl. 7 på morgonen den 5 november 1872. Flera
kvinnor följde exemplet. Men då det demokratiska partiet
misstänkte att kvinnorna röstade med republikanarna — som de
också gjorde, därför att partiet sade sig gynna deras sak —
protesterade de mot tilltaget, fast de förut tillrått detsamma. —
Två veckor senare infann sig en poliskommissarie hos miss
Anthony med en arresteringsorder. Han avböjde dock hennes
förslag att sätta handklovar på henne. Hennes förhör
försiggick i samma lilla ruskiga lokal, där i forna dagar
förrymda slavar brukade förhöras innan de återsändes till sina
ägare. När domaren överlade med åklagaren om dagen för
vittnens inkallande, anmärkte miss Anthony, att hon var
upptagen av föredrag i Ohio till den 10 december. »Men ni är
ju i fängsligt förvar den tiden.» — »Jaså, det hade jag glömt»,
svarade hon.

Andra förhöret ägde rum den 23 december i den vanliga
domsalen inför ett stort auditorium. Ett par av Amerikas
skickligaste och mest ansedda jurister hade erbjudit henne sin
hjälp. Domaren förklarade alla de röstande kvinnorna
skyldiga, dock fingo de vistas på fri fot mot borgen av 500
dollars vardera. Alla betalade utom miss Anthony. Det
hjälpte icke med de mest vältaliga och logiska försvar av
hennes advokater. Hon nekades till och med rätten att dömas
av en jury. De 100 dollars hon dömdes att erlägga i böter,
förklarade hon sig ej ämna betala — »motstånd av orättvisa
är lydnad mot Gud». Pengarna blevo aldrig utkrävda.

Sålunda slutade rättegången i Amerikas Förenta Stater
versus Susan B. Anthony.

Om de strapatser hon hade att utstå under sina
agitationsturnéer, ofta utsträckta till flera månader med föredrag
varje dag, stundom två, får man en föreställning genom
utdrag ur ett brev hon skrev från Olympia: »Här är jag nu,
den 22 oktober. Min resplan var: Portland, nedför
Villamettefloden tolv mil till Columbia, sedan nedför floden hundra
mil till mynningen av Cowlitz, Monticello: sedan nittio mil i
diligens, sextio av dem den knaggligaste väg jag tänkt mig.
Tjugofem mil till Pumphreys hotell, kom dit kl. 6, superade
och gick till sängs; väcktes kl. 2 och ut igen 2.<small>30</small> — i
djupaste mörker — lykta på varje sida av vagnen — fjorton
mil och så frukost kl. 7, hästarna släpade sig fram hela
vägen; vidare aderton mil, vägen oländig, måste gå långa
sträckor; sedan trettio mil god väg och kom hit 5.<small>30</small>. –
Följande dag skriver hon: Jag reser till Port Madison i kväll
och på måndag till Port Gamble, sedan tillbaka för
territorialmötet onsdag, sedan ned till Portland och därifrån söderut.
Jag har färdats 1,800 mil på femtiosex dagar, talat fyrtiotvå
aftnar och många dagar och jag är trött, trött. Gott
agitationsarbete men dåligt ekonomiskt resultat.

Ett moment i motståndarnes taktik — använt ännu, som
d:r Anna Shaw även har fått erfara — var att beskylla
rösträttskvinnorna för att agitera för »fri kärlek». När miss
Anthony talade om brister i äktenskapslagen, så var det
endast för att försvara »fri kärlek» och väcka färakt för
äktenskapets helgd. »Under förevändning att försvara kvinnorna
mot föregivna orättvisor, försöker miss Anthony att ingjuta i
deras sinnen ringaktning för allt som är rätt och hävdvunnet
i den nuvarande samhällsordningen», skriver en tidning.

Att skribenten skulle få tacksamma insändare,
undertecknade »En hustru och en moder», »En äkta man» o. s. v. var
ju att vänta och bars med jämnmod.

Stat efter stat har miss Anthony bearbetat med hela
styrkan av sin vältalighet och sitt brinnande nit för kvinnornas
upprättelse och hon hade glädjen uppleva segertimmen i fyra
av dem. Det federala rösträttsförslaget, som väntar sista
avgörandet i höst, kallas »Susan B. Anthonys admendment» och
framställdes för 20 år sedan. Hennes förvissning om att
rättvisa slutligen skall skipas åt kvinnorna i hela landet, i hela
världen, var orubblig. Sista gången hon talade offentligt —
det var vid festen pa hennes 86:te födelsedag — slutade hon
sitt anförande med orden: »Failure is impossible» — att
misslyckas är omöjligt.

Det var under hennes ordförandeskap som Internationella
rösträttsalliansen bildades i Washington år 1902, och då
alliansen två år senare avhöll en kongress i Berlin tvekade hon
ej ett ögonblick, trots sina 84 år, att företaga den långa
resan, och ingen som såg henne, där hon alternerade med
mrs Catt som ordförande, märkte ett spår till andlig eller
fvsisk svaghet. Det var med mer än entusiasm, det var med
andakt vi delegerade sågo upp till henne vid tanken på det
stora oöverskådliga livsverk hon utfört. Med den ytterliga
anspråkslösheten i hennes natur var vördnad det hon sist
väntade eller önskade. Vänlig, enkel och rättfram bemötte
hon oss som gamla vänner och arbetskamrater och vann kärlek
i lika hög grad som beundran oeh tacksamhet.

Innan hon företog resan till Berlin framförde hon för
sista gången kvinnornas krav på rösträtt inför senatskommittèn,
och då hon slutade sitt anförande var det med en skälvning
på rösten hon erinrade om, att hon varje år sedan 1869
framställt samma begäran och att hon en gång fått till svar:
Vänta tills negern fått rösträtt. Efter en paus tillade hon:
»Vi ha väntat — vi gingo åt sidan för negern: vi väntade
för att miljoner emigranter skulle få rösträtt, nu måste vi
vänta tills männen på Havaii, Filippinerna och Porto Rico ha
fått rösträtt; sedan kommer otvivelaktigt turen till Kuba.
For alia dessa okunniga främlingar skola bildade och upplysta
amerikanska kvinnor stå tillbaka och vänta. Huru länge skall
denna upprörande orättvisa fortgå?»

Det finns i »Pearsons Magazine» en artikel, skriven 1903,
som heter »Susan Anthony i sitt hem», och då vi hittills
mest sett henne i det offentliga arbetet, bör hennes privatliv
även ha sitt intresse. — »Den tiden får väl nu anses vara
förbi, att en kvinna endast därför att hon begär politisk
rösträtt skall frånkännas de traditionella kvinnliga dygderna.
De fyra ursprungliga ledarne av rörelsen mer än 50 år
tillbaka voro Lucretia Mott, Elizabeth Cady Stanton, Lucy Stone
och Susan B. Anthony. De tre förstnämnda gifte sig, skötte
hushåll och uppfostrade barn och kunde sålunda praktiskt
tillbakavisa beskyllningen att kravet på rösträtt förstörde alla
kvinnliga instinkter rörande hem och familjeliv. Men miss
Anthony, som förblev ogift ehuru ingalunda av brist på
giftermålsanbud – blev därigenom skottavla för alla kritikens
och elakhetens pilar.

Författaren av artikeln levde sex år under miss Anthonys
tak och bör därför ha insikt i sitt ämne. — »Då jag bläddrar
i en gammal dagbok», skriver hon, »finner jag följande från
de första dagarna efter min ankomst till hennes hem:
«Vilken husmor Susan Anthony är! Vad skulle världen säga, om
den såg henne så som jag sett henne denna vecka, från vind
till källare på upptäoktsfärd efter spindelvävar och damm,
som ingen annan sett, sedan rådgjorde hon med kokerskan
om matordningen, tog fram lakan och handdukar ur de
lavendeldoftande lådorna för sina gäster — en oöverträfflig
husmor. Hennes ordningssinne och omtanke för sin omgivning
fröjdar min själ.» — På ett annat ställe heter det: »Vi ha
satt ihop en tidningsartikel och under det jag skrev och vi
överlade om innehållet, satt hon vid brasan och fållade
handdukar.» »Jag önskar att jag inget annat hade att göra under
mitt återstående liv än sitta stilla här hemma och stoppa
strumpor och fålla handdukar och samla mina vänner omkring
mig och en av dem skulle läsa högt och så skulle vi
diskutera.» — Miss Anthonys dagliga liv är mycket enkelt, nästan
asketiskt. Hon stiger upp kl. 7 och hurudan temperaturen
än är, stiger hon genast i badkaret. Först efter sitt åttionde
år har hon låtit övertala sig att kylslå vattnet. När hon
kommer ned till frukosten med det silvervita håret
slätkammat över öronen och ett stort vitt förkläde knutet om livet
ser hon ut som en rar gammal mormor och det vill stark
inbillningskraft till för att tänka sig henne på en plattform,
utmanande en visslande och skränande pöbelskara, eller i en
domsal, försvarande sin sak inför en Förenta Staternas domare.
Hon är kvinnlig i varje instinkt, i de vackra toalettsaker hon
tycker om att ha på sitt toaletthord, i spetsarna på hennes
klänningar, i kärleken till det lugna, förfinade och
konstnärliga i allt. Hennes diet är av den feminina sorten – te och
kaffe, smör och bröd, grönsaker, efterrätter – helst frukt.
Hennes hem är enkelt som ett kväkarhem, mycket hygieniskt
och mycket hekvämt, med tjocka mattor och gungstolar,
gammaldags soffor och de mest sömningivande sängar.

Men i denna fridens boning är arbetet allenahärskare.
Där finns ingen plats for lättja. Överallt äro böcker,
tidskrifter, tidningar och skrivsaker. Flera gånger om dagen
kommer den tungt lastade brevbäraren med post. – – –
Den som ej sett miss Anthony i hennes hem har ingen aning
om en sida i hennes karaktär, den mjuka, ömma,
hänsynsfulla och moderliga sidan. För den som råkar fälla ett
överilat ord eller begå en självisk handling har hon alltid en
ursäkt — det enda hon har svårt att tåla är <i>planlöshet.</i> Hon
har större fördrag med en skälm än med en person som
handlar utan plan. Hennes fördragsamhet gent emot kvinnor
kan ej beskrivas. Vilka deras laster, svagheter, dårskaper
eller fel än äro, så har hon alltid ett ursäktande ord: folk
har ej rätt att vänta mer av sådana som blivit behandlade
som barn, som dockor, som slavar: kvinnorna måste bliva fria
och självständiga och först efter generationer av frihet och
oberoende kunna de anses för självansvariga varelser. Hennes
givmildhet åstadkommer ofta komplikationer i
hushållsordningen, som när steken försvinner ur skafferiet, luffaren
bakom trädgårdshäcken och miss Anthony ser skuldmedveten ut
under den köttlösa middagen.

Många kvinnor ha sagt, att de kunna ej se på miss
Anthonys porträtt utan att röras till tårar vid tanken på vad
hon gjort för dem och deras barn. Det är sant att ingen kan
se i hennes ansikte, där varje drag, varje fåra förtäljer sin
historia om tålamod, ståndaktighet, mod och uthållighet utan
en känsla av djupaste tacksamhet och beuudran, blandad med
bitterhet över den förföljelse hon lidit och de falska
beskyllningarna under alla de många åren. För dessa som känna
henne är hon förkroppsligandet av husliga dygder och
kvinnlig charm, älskaren och försvararen av hemmets härd; en som
har givit ett helt långt liv i ädel strävan för att bygga
hemmet på en rättvisare och lyckligare grundval, att göra
kvinnorna starkare och ädlare, att förmå denna stora republik till
harmoni mellan praktik och teori, att skapa förhållanden som
tillförsäkra oss bättre medborgare och en ärligare styrelse —
en kvinna, vars alla handlingar och syften ha gällt en högre
civilisation.

Efter en kort sjukdom insomnade Susan B. Anthony
vid 86 års ålder den 13 mars 1906.

När hon fördes till den sista vilan, var det många av
hennes närmaste vänner som vittnade om hennes storslagna
personlighet och bland dem de två som stodo henne närmast
i arbetet, d:r Anna Shaw och mrs Chapman Catt, ur vilkas
tal slutorden må anföras.

Mrs Catt slöt sitt anförande sålunda: »Vi sörja över
henne i dag och det smärtar vårt hjärta att mista henne.
Vi beundra, vi vörda och ära henne, därför att hon var stor,
men vi sörja över henne därför att vi älska henne. Vem kan
säga varför vi älska? Det var något hos henne som ej kan
beskrivas men som vann våra hjärtan. Var det kanske hennes
anspråkslöshet, hennes osjälviskhet, hennes omtanke för andra
som kom oss att älska henne. Vi ha ej endast förlorat en
ledare utan en kär, dyrbar vän, vars plats ingen kan ersätta.
Vi skola aldrig mera se hennes like.

Mottot för hennes livsgärning och den anda som alltid
ledde benne innefattas i skaldens ord:
<poem>»För det onda som skall dödas,
för det goda som skall stödas.
för en framtid i det fjärran
<tab><tab>giv dig själv.»</poem>
Vi kunna icke giva henne ett bättre tack eller bygga
henne ett värdigare monument än att inrista dessa ord i
våra hjärtan och göra dem till vår ledstjärna för våra
återstående dagar, under fortsättande av det verk hon nu slutat.»

D:r Anna Shaw, som de senaste åren stått miss Anthony
mycket nära, yttrade under djup rörelse:

»Edra flaggor på halv stång tolka en nations förlust,
men inga symboler och inga ord kunna uttrycka den kärlek
och sorg som fyller våra hjärtan. Och likväl, ur djupet av
var sorg stiga känslor av sannaste tacksamhet för skönheten,
ömheten och det ädla föredömet av vår Ledares liv. Det
gives ingen död för sådana som hon. Det gives inga sista
kärleksord. Tidevarv skola vörda hennes namn. Otaliga
generationer av människors barn skola resa sig upp och kalla
henne välsignad. Hennes ord, hennes verk och hennes
karaktär skola fortfara att lysa upp vägen och välsigna deras
liv. Hennes arbete är icke slutat och hennes sista ord icke
uttalade, så länge det på hela jorden återstår en orättvisa att
bekämpa eller en i kedjor slagen att befria. — — — »

Slutorden i d:r Shaws tal var ett yttrande av miss
Anthony på dödsbädden: »Jag lämnar mitt arbete till dig och
andra som ha varit så trofasta. Lova att uppehålla det och
att icke slå av på våra fordringar. Det är så mycket att
göra — betänk detta! Jag har kämpat 60 år for en liten
smula rättvisa och dör utan att ha vunnit den.»

Hur outsägligt bittert är ej detta! Den tid skall komma
då varje hjärta i Amerika skall känna harm och blygsel över
ett sådant martyrskap. — Det är genom detta vi närma oss
Löftets land. Vi ha endast att gå framåt och taga det i
besittning. Utan tvekan, utan att lämna ledet, utan att
uppehålla oss med att begråta förlusten av vår Ledare, går den
trogna skaran framåt. Uppropet ljuder redan längs linjen.
En av de unga skriver: »Det finns hundra av oss nu som
vilja fortsätta det verk hon började och nästan förde till slut.
Vi skola arbeta så mycket ihärdigare för att gottgöra världen
förlusten av henne.» En annan säger: »Rösträttskvinnorna
förnya sin trohetsed till den sak för vilken Susan Anthony
levde och dog. Hennes profetiska ord »Failure is impossible»
— att misslyckas är omöjligt — skall läsas på vårt banér
och inristas i vara hjartan. — — — — — — »

Hennes storhet var en alltomfattande kärlek, en kärlek
som varken likgiltighet eller förföljelse, hat eller orättvisa
kunde döda, och det mål för vilka sådana som hon arbeta,
det måste segra.

På ett porträtt av Susan Anthony vid 86 år, det sista
av henne, står: <i>Hon gav sitt liv för kvinnorna.</i>

<tab><tab><tab><tab><tab><tab><tab><tab><i>Frigga Carlberg.</i>

*
</chapter>
<chapter name="Pris, tryckning">
<table o>
<td c>Pris 40 öre.
<td>
<td c><small>Stockholm, Oskar Eklunds boktryckeri, 1918</small>
</table>
</chapter>


