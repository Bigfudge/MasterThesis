<table o><td c>
OM<br>
<h1>WALLE HÄRAD I WESTERGÖTLAND.</h1>
--------------<br>
<b>Akademisk afhandling,</b><br>
som,<br>
med vidtberömda Philosophiska Facultetens samtycke,<br> 
under inseende af<br>
<big>MAG. <big>WILHELM ERIK SVEDELIUS</big></big><br>
Adjunct i Historia och Statistik<br>
<b>för Philosophiska Graden</b><br>
författad och utgifven<br>
af<br>
<big>AUGUST FLORÉN</big><br>
af Westgöta Nation.<br>
till offentlig granskning framställes <br>
å den mindre Gustavianska lärosalen den 11 Febr. 1854<br>
p. v. t. f. m.<br>

-------------------

UPSALA,<br>
<small>C. A. LEFFLER.</small> 1854.
</table>

<chapter name="[Avhandling]">

Walle Härad, beläget i medlersta delen af Skaraborgs Län
på Billingens vestra sluttning, intager en areal af omkring
47,600 tunnland d. v. s. något öfver två quadratmil <footnote>Orsaken till detta härads ringa arealinnehåll i jemförelse med andra häraders är förmodligen den, att, då vid krigshärars upprättande i forna tider den landsträcka, som kunde uppsätta ett visst antal (100) krigare, fick namnet härad, denna trakt, såsom af ålder odlad och starkt befolkad, inom sitt ringa område kunnat uppställa lika mycket folk, som långt större sträckor i öfriga delar af landet, hvarföre till ett härads (af här) bildande vida mindre land behöfts här än på andra trakter. </footnote> och
gränsar i n. och n.o. till Kinne och Wadsbo <footnote>Gränspunkterna mot Wadsbo i början af 1500-talet synas af ett Thure Jönssons 1505 utgifna dombref (se Th. Bergmans beskrifning öfver Wadsbo härad) och voro desamma som de nuvarande. Från slutet af 1500-talet till och med 1691 föres i jordeboken Bergs församling till Walle härad. </footnote> härader, i ö. till Kåkinds, i s. till Gudhems härad, hvarifrån det skiljes genom Hornborga-sjön och Flian, och i v. till Skånings härad.

Billingen, som utgör den östligaste delen af häradet och
hvars södra fortsättning kallas Möije eller Tovatorpsberget samt Brunnhemsberget <footnote>Hvarest på sluttningen af Billingen mot Falbygden Häggums socken är belägen, nästan afskild från det öfriga Walle härad. </footnote>, bildar öfverst en jemn slätt af inemot 950 fots höjd öfver hafsytan och sänker sig temligen brant utan några afsatser åt Walle härad till slätten, hvars medelhöjd är omkring 400 fot.  I berget är en betydlig dalsänkning i hvilken vägen mellan Sköfde och Skara går fram, och på flera ställen finner man stora stenfyllda vägar, troligen uppkomna genom vattnets inverkan eller genom jordras.

Nedanför Billingen är marken mycket ojemn, uppfylld af en otalig mängd åsar och kullar, hvilka till en del bestå af samma stenarter som Billingen, och mellan höjderna finnas 
öfverallt dalar och hålor till större delen fyllda af sjöar och kärr. På något längre afstånd vesterut är marken jemn,
hvarföre den också blifvit använd till en af de förnämsta
exercisplatser i Sverge.

Det myckna vatten, som här finnes, i synnerhet på Billingens vestra sluttning, har sitt utlopp åt 4 håll, neml. åt Longen, Svartån, Wenern och Hornborga-sjön, genom: 1) Lerdalabäcken, som vid Sjöråsen utfaller i Longen, hvars
vatten genom Tidan går ut i Wenern, 2) en bäck, som från
Fläm-sjön, Ax-sjön, Fus-sjön och Röd-sjön går förbi Lilla
Bjurum ut i Svartån, hvilken från sjön Wristulfven utfaller i Wenern, 3) Öglunda-bäcken, som från Skemossen genom sjön
Emten förbi Bro och Istrum vid Källby utfaller i Wenern,
4) Ulunda-bäcken, <footnote>Dess vatten går genom en natarlig remma vid pass 200 alnar under Jorden.</footnote> som uppkommer på Billingen i dalen mellan Sköfde och Klostret och utfaller genom Wing-sjön i Horn-borga-sjön, och med denna bäck förenar sig en annan, som kommer från Hus-sjön, Skärfva-Longen och flere andra sjöar i trakten af Höjentorp, 5) Bulums-bäcken, som kommer från Igel—sjön och genom Bjersjö utfaller i Hornborga-sjön, 6) en bäck, som från Billingen går genom Häggum vid Waltorp ut i Hornborga-ån.

Flera mossar, hvaribland några med god tillgång på bränntorf, finnas inom häradet. De betydligaste äro Stenums-mossen och Häggums-mossen. Tillsammans med sjöarne intaga mossarne en areal af 5,897 tunnland.

Skogar funnos här fordom i öfverflöd, hvaribland Krono-parken Billingen <footnote>Öfver Kronoparken Billingen finnas i Landtmäteri-Cont. kartor från 1659.</footnote> samt den lilla Kronoparken Himmelsberget. Öfversta delen af Billingen är ännu skogbeväxt, men skogarne äro på sluttningen för det mesta utödda och i allmänhet i starkt aftagande.

Stenlagren i Billingen äro hufvudsakllgen lika med Kinne-kulles. På granitgrunden hvilar ett lager af sandsten, vidare
alunskiffer med orsten, derpå grå kalk, sedan de yngre
skifferlagren, beslående af ler- och mergelskiffer samt öfverst trapp eller diorit. Mellan sandstenen och alunskiffern förekommer stundom gröngrå mergel och dels i sjelfva alunskiffern dels i den närmast alunskiffern belägna grå kalken finnes ett slags stenkol kalladt kolm t. ex. vid Ulunda, hvarest äfven den grå kalken synes blottad. Äfven träffar man brokig mergelskiffer.

Bland mindre vanliga växter, som finnas i denna trakt, må nämnas <i>Schoenus mariscus,</i> som vexer i sjöarne vid
Ö-kull och i Nyckelsjön vid Hushagen; <i>Salix hastata</i> nära Himmelskällan, i en serdeles yppig form ända till 3 alnars höjd; <i>Atamanta libanotis</i> vid Ulunda och <i>Scabinsa columbaria</i> vid Warnhem; hvilka 3:ne sistnämnda ej finnas på Kinnekulle. Såsom eget må äfven anföras, att <i>Dentaria bulbifera</i> utbildar fruktskidor i denna nejd.

Jordmånen, som öfver hela häradet hufvudsakligen består
af svartmylla eller sandmylla med klappersten <footnote>Endast vid Ölanda Tinnes lerjord.</footnote>, är mycket bördig, serdeles på sluttningen och foten af Billingen, emedan berget der skyddar nejden för de skarpa östanvindarne. Också äro ängarne här betäckta af den blomsterrikaste gräsmatta och den stora rikedomen på fruktträd af hvarjehanda slag gifver landet utseende af en trädgård. Denna trakt utgör största delen af häradet och företer den vackraste anblick. En oräknelig mängd sjöar  <footnote>Enl. folkets sägen skall det vara lika många sjöar i Walle härad, som det är dagar på året, en uppgift, som, ehuru visserligen öfverdrifven, för den, som från Billingen betraktar Walle härad, ej synes alldeles otrolig. Endast inom Warnhems församling finnas 93 sjöar. De förnämste inom häradet äro: Hornborga-sjön, som med sin norra del ligger inom Walle härad, Wing-sjön, Spån-sjön, Huse-sjön, Skärfva-Longen, Tåg-sjön, Kusen, Ökull-sjön, Orm-sjön, Eggby-sjön, Emten, Flämsjön,Ax-sjön m. fl.</footnote>, framskymtande mellan lummiga ängar och skogrika höjder, bilda de skönaste och mest omvexlande utsigter och låta ögat med förtjusning dröja på denna af naturen rikt begåfvade nejd. Egendomlig för Walle härad är denna naturbildning. Ingen annan del af Westergötland
eger en sådan rikedom på sjöar.	Liksom ett nät utgrena de sig öfver hela trakten och bilda en så mycket egnare och vackrare tafla, som de delvis bortskymmas af grönskande kullar, uddar och holmar, hvarigenom deras stora antal synes
ännu större. Som landet, hvilket åtskiljer sjöarne, på flera
ställen är ganska lågt, synes ej otroligt, att många af  dessa fordom utgjort en sammanhängande vattenmassa, tills de, genom torfbildning och de deraf uppkommande mossfälten, till en del igenväxt och antagit sin nuvarande form. En stor del af dem är utan synligt aflopp. En, neml. Flämsjön, tyckes hafva tillväxt genom det forna afloppets tilltäppning; ty å grunda ställen synas trädrötter, utvisande att der fordom varit fast mark.

Att traktens bördighet, naturskönhet och öfriga fördelar
redan tidigt lockat till bosättning synes utaf halfkorsgrafvarne på Axvall samt af de många forntidsminnesmärken, bestående af stenkummel, grafkullar och domare-ringar, som finnas på flera ställen inom häradet; och att landet äfven i början af de Christna tiderna varit starkt befolkadt kan man sluta af de många kyrkor, som funnos. Utom de nuvarande funnos här i forntiden: Skarkes kyrka, som skall hafva varit belägen vid nuvarande rusthållet Kyrkebo och hvilken Johan III lät nedrifva <footnote>Enl. Messenius.</footnote>; Istrums kyrka, efter hvilken synas ruiner på hemmanen Backgårdens och Smedjegårdens egor i Istrums by; Ölanda kyrka på den så kallade Kapellsbacken nära Ölanda säteri, samt Ökulls kyrka; hvilka 3:ne sistnämnda vid reformationstiden förstördes. I denna nejd bosatte sig, inseende ortens värde, en af de äldsta och mest ansedda munkordnarne och anlade i närheten ännu ett kloster och Biskopen	i Skara skaffade sig här det sköna Höjentorp. Här uppstod Axwall, hvilket, såsom ett af rikets förnämsta slott, under medeltiden ofta gjorde Walle härad till en skådeplats för vigtiga tilldragelser, och, sedan Höjentorp efter reformationen blifvit indraget till kronan, blef ortens naturskönhet en anledning, att så väl Gustaf I som hans söner och sonsöner der ofta uppehöllo sig. 
Enligt Gustaf I:stes testamente 1560 skulle Hertig Magnus
inne-hafva Walle jemte Wadsbo och Kåkinds härader, men som
han blef svagsint, fick Hertig Carl den 29 Aug. 1571 sitt
furstendöme förökt med Walle och Wadsbo härader "tills
Magnus fått sitt förnuft igen". Sedermera utgjorde Walle
härad en del af hans sons, Carl Philips, hertigdöme och styrdes i början af Gustaf Adolfs regering utaf hans moder
Enke-drottning Christina <footnote>Under denna tid utarrenderades de flesta gårdarne i Walle härad hvarigenom bönderna så förtrycktes, att de ingingo med en begäran att
arrendena måtte upphöra och fogdar i stället återinsättas.</footnote>. Vid Carl Philips död 1622 tillföll det kronan. Magnus Gabriel De la Gardie erhöll af Drottning Christina Höjentorp och förskönade på allt sätt så väl denna egendom som den kringliggande trakten, och efter att åter hafva blifvit kronans tillhörighet blef Höjentorp med kringliggande upplåtet åt Alströmer för anläggandet af Schefferi m. m. Trakten, som under medeltiden mycket led af fiendtliga ströftåg, har efter unionstiden ej mer än tvenne gånger, nemligen 1566 och 1612, varit utsatt för fiendtligheter. 1566 brände Danskarne inom Walle härad i Bulums socken 27, i Lundlby 22, i skärf ett, i Ek by 3, i Öglunda 3 och i Wing ett hemman, då till följe af deras härjningar 91 ödeshemman uppstodo och betydliga afkortningar på skatterna i flera år
erhöllos. 1612 härjade och brände fienden här äfven, så att
omkring 40 hemman, till största delen belägna i Skarke, Lundby, Häggum och Bulum, följande året fingo afkortning
och 31 kronohemman inom häradet af Ståthållaren Bo Ribbing
till Säby den 6 Aug. 1613 förmedlades, hvarjemte 21 hemman
belägee i Skärf, Skarke och Bulum samt 4 quarnar i Lundby
blefvo öde <footnote>Kammar-archivet V.G. Handl, för 1566. 1570 och 1613. Med hemman menas ej hela hemman utan snarare hvad vi kalla gårdar.</footnote>.

Walle härad hörer till Skaraborgs Län, Höjentorps Fögderi och utgör med Wilske, Gudhems och Kåkinds härader en
domsaga <footnote>Genom öppet bref af den 6 Dec. 1622 till Gabriel Oxenstjerna lade.</footnote>. Enligt Kungliga brefvet af den 30 Apr. 1850
skall framdeles, i den mån Häradshöfdingarne afgå, Länets
domsagor förändras från 5 till 7, då Walle härad, jemte
Skånings och Wilske, kommer att utgöra en domsaga. Innevånarnes antal, som i forntiden otvifvelaktigt var ganska stort, utgjorde i slutet af 1700-talet knappt 4000 personer. Så väl den långvariga freden som åkerbrukets framåtskridande och lyckligare förhållanden i alla afseenden hafva dock nu betydligt ökat folkmängden, så att den är serdeles stor i förhållande till arealen, synnerligen som denna till en betydlig del intages af de många sjöarne.

Hemmanen äro ovanligt små. De flesta ega ej mer än något öfver 20 tunnland öppen jord.

Bland hufvudprodukter må nämnas tobak, hvars odling infördes af Commercerådet Alströmer och nu utgör en bland
de väsendtligaste inkomsterna för landet <footnote>Ett hemman kan erhålla omkring 60 Lpd Tobak årligen.</footnote>. Den inverkar dock menligt på trädgårdsskötseln, hvilken eljest skulle kunna drifvas med mera framgång i denna trakt der fruktträd på flera ställen växa vildt.

Häradet består af 10 socknar nemligen:

<table o>
<td c><td c>Tunnland.<td c><sp>Hemman</sp><td c> Uppskattningsvärde<td c><sp>Folkmängd</sp>Besuttne Bönder 1558 <td c>Egare och Arrendatorer
<td d><td d><td d>Krono<tab>Skatte<tab>Frälse<td d><td d>1805<tab>1830<tab>1852<td d><td d>1631<tab>1852
<td e>Wing .. <td e>2,476<td e>4<tab>4,5<tab>4 7/8<td e>40,030<td e>200<tab>247<tab>279<td e>22<td e>14<tab>17
<td f>Stenum .<td f>6,225<td f>2 1/2 <tab>9 7/8<tab>3 1/2<td f>66,050<td f>426<tab>450<tab>536<td f>30<td f>20<tab>37
<td g>Skärf . .<td g>4,953<td g>4 5/16<tab>10 1/2<tab>1/2<td g>73,175<td g>380<tab>450<tab>561<td g>33<td g>28<tab>34
<td h>Skarke.<td h>3,032<td h>5 1/2<tab>15 7/8<tab>2 3/4<td h>101,453<td h>549<tab>625<tab>862<td h>42<td h>47<tab>62
<td i>Istrum<td i>15,645<td i>3 1/4<tab>4<tab>4<td i>52,500<td i>780 <tab>414<tab>410<td i>11<td i>14<tab>17
<td j>Ekby<td j>15,645<td j>9 1/4<tab>9 1/2<tab>4 3/4<td j>71,630<td j>780<tab>491<tab>594<td j>20<td j>23<tab>25
<td k>Öglunda<td k>15,645<td k>1 17/32 <tab>9 1/2<tab>2 3/8<td k>54,727<td k>372<tab>380<tab>403<td k>19<td k>23<tab>34
<td l>Lundby<td l>6,040<td l>8 1/8 <tab>14 3/8<tab>3 1/4<td l>93,788<td l>540<tab>588<tab>727<td l>37<td l>37<tab>63
<td m>Bulum .<td m>5,161<td m>12 1/8<tab>11 3/4<tab>9<td m>123,826<td m>463<tab>521<tab>783<td m>42<td m>43<tab>123
<td n>Häggum<td n>4,050<td n>2<tab>9 3/4<tab>5 1/4 <td n>60,671<td n>371<tab>443<tab>400<td n>32<td n>34<tab>861
<td o>Summa<td o>47,582<td o>52 19/32<tab>99 3/8<tab>31 1/4<td o>737,850<td o>4,081<tab>4,609<tab>5,645<td o>288<td o>283<tab>498
</table>

Walle och Wadsbo härader under Westgöta Lagmansdöme, och enligt Kammar-Collegii protocoll för den 5 April 1647 skulle Walle och Kåkinds härader läggas under Wadsbo och utgöra «en befallning«.
Under hemmanen finnas:

Gräisgälder 7.
Torp 93.
Utjordar eller Tomter 5.
Soldat och Dragontorp 50.
lntägter 19.
Åker 4.
Qvarnar	18.
Allmänningar 2.
Sågar 2.
Lyckor 4.
Mossar 4.
Trädgårdar och platser	2.

Inom häradet ligga pastoraterna: Wing, Warnhem och Häggum samt en socken af Broddetorp, hvilket till större delen hörer till Gudhems härad.

Wing i Winköls Kontrakt hörer till 3:dje Klassens regala pastorater och är sedan 1775 <footnote>Då Brogården, som förut varit præbende anslogs till vetrinärinrättningen.
</footnote> Lectorspræbende till Skara <footnote>Fullmakt utfördas af Konungen för den Lector vid Gymnasium i Skara, hvilken Consistorium anmäler.</footnote>. I alla tre socknarne finnas kyrkor, af hvilka den i Wing är moderkyrkan.

Warnhem i Billings Kontrakt är ett första Klassens pastorat och sedan 1714 præbende till Biskopen i Skara Stift <footnote>Genom Kongl. Maj:ts resolution från Demotica d. 19 Juni 1714. Det gafs Biskopen i utbyte mot elt mindre (Synnerby). Ryzel.</footnote>. Inom pastoratet finnas 4 kyrkor. Warnheras är moderkyrka. Häggum, i Billings Kontrakt, är ett konsistorielt pastorat af 3:dje Klassen och Broddetorp, till hvilket Bulum är annex, ett pastorat af 2:dra Klassen och hörer till Winköls Kontrakt.

Inom Walle härad ligga flera i historiskt hänseende märkvärdiga ställen. <i>Axvall</i> nämnes i historien såsom ett af Westergötlands äldsta Konungasäten, ehuruväl Ökull
troligen var den urgamla Kungsgården, alldenstund det i
Bihanget till Westgötalagen nämnes såsom ett Upsala ödes gods. Med fullkomlig visshet omtalas Axvall ej förr än under
krigen 1277 och 1278. Waldemar och Eric Glipping intogo då Axvalla slott, «härjade hela landet och förderfvade det i
grund» <footnote>Olaus Pelri Krön. s. 281. Ryzel. Sviog. munita.</footnote>. Peder Porse hade under den derpå följande freden fått Axvalla i pant för sina fordringar och tvingade Konung
Magnus vid ett besök härstädes att betala skulden <footnote>Ol. Petri Krön. s. 252.</footnote>. 1309 under striden mellan Hertigarne och Konung Birger förekommer det äfven <footnote>Ol. Petri Krön. s. 262.</footnote> och lurer vid den tiden hafva blifvit flyttadt, förmodligen efter de härjningar det under krigen utstått; ty vid delningen af landskaperna mellan Hertigarne Erik och Waldemar 1315 <footnote>i Lödöse enl. Ryzel.</footnote> benämnes det <i>«Novum Castrum in Axsavaldhn»</i> hvilket tillföll Hertig Erik <i>«cum tota Vesgocian»</i> <footnote>Dipl. Svec. D. 3. s. 227.</footnote>. Hvar det äldsta Axvall legat är svårt att med visshet afgöra. Gissningarne stadna vid Hushagen eller Trojenborg. Troligare
vid Hushagen, hvarest, just der nu sjelfva boningshuset
ligger, är en ganska vidsträckt platå, som med branta sidor
stupar ned mot det omgifvande vattnet, hvarföre här tyckes
hafva varit en ganska passande plats för en fästning. Man
får då antaga, att ruinerna efter befästningar i grannskapet af Trojenborg härleda sig från belägrandes läger. Att Axvall blifvit flyltadt till det nuvarande Husgärdet är temligen afgjordt, alldenstund der synas tydliga spår efter en fästning.

Vid Hertig Eriks död tillföll Axvall hans gemål Ingeborg, hvilken egde så väl detta slott, som hela Walle härad m. m. <footnote>Hon egde 5 härader i Westergötlnnd och Wermland. Se Dipl. Sv.</footnote> till 1326, då, enligt förlikningsbrefvet mellan Magnus och hans moder, hon afstod <i>Castrum Nyhusæt</i> <footnote>Diplom. Sv. Del. 3. s. 709.</footnote> m. m. Några år förut 1323 belägrades det äfven <footnote>Script, rer. Svec. 1, 1, 57.</footnote>. Efter den tiden låg det i förfall till 1362, då det iståndsattes såsom ett nödvändigt försvar mot Danskarne <footnote>Script, rer. Svec. 1.1. 29. Ryzel. Sviog. mun.</footnote>. När Albrecht anföll Magnus Eriksson lät denne 1364 sätta i fullkomligt skick Axvalla slott, hvars belägring man dagligen väntade <footnote>Reuterdahls Kyrkohist. 2: 133.</footnote>, och sedermera vid förlikningen mellan Håkan, Magnus och Albrecht 1371, då Magnus erhöll Westergötland för sin lifstid, nämnes det bland
de slott, som Albrecht skulle lemna i Riks-Rådets händer <footnote>Hadorphs bihang till Rimkrönikan. s. 35.</footnote>. Under Drottning Margaretas och Erik XII:s tid innehades Axvalla slott af Danska Slottsfogdar, hvilka mycket förtryckte dem kringliggande trakten. Från 1396 innehade Drottning Margareta Walle härad såsom morgongåfva <footnote>Hadorph.</footnote>.

Då Engelbrecht befriade landet från Danskarne, angreps
Axvall 1434 af honom och Erik Puke, som fick befälet då
Engelbrecht tågade till Wermland <footnote>Er. Olai Krön. s. 181.</footnote>, och tvenne år derefter belägrade Engelbrecht ånyo Axvall, men tvangs af sjukdom att begifva sig från belägringen, då han lät föra sig till Örebro <footnote>Laur. Petr. Kr. s. 115.</footnote> Axvalla slott, jemte flera andra fästen, gaf sig likväl snart derefter genom dagtingan åt Carl Knutsson <footnote>Laur. Petri Krön. s. 117. Ryzel. Sv. mun, s. 15.</footnote>. Under
hans krig med Christian, hade denne sednare 1452 stämt de
förnämsta Westgöterna till Warnhem och fick der deras löfte
om trohets-ed, så vida Carl ej undsatte dem inom skördemånaden. Till denna trolöshet hade Westgöterna blifvit
förledde af Kromedik och Ture Tursson, hvilken sednare innehade Axvall. Thord Bonde, som emedlertid fått del af
brefvexlingen mellan Ture Tursson och de Danske, bemäktigade sig slottet och tog Ture Tursson till fånga <footnote>Ol. Petri Kr. s. 303.</footnote>.

I slutet af Carl Knutssons regering innehades slottet af
Iwar Green, hvilken var Konung Christian tillgifven och med
dennes tillhjelp tvingade Carl, som belägrade slottet, att draga sig tillbaka <footnote>Script, rer. Sv. Diar. Wasten. s. 189.</footnote>. Westgöta allmogen, som mycket lidit af den beständiga kampen om Axvall, samlade sig ändtligen kort
efter midsommar 1469, antände slottet, dödade nästan hela
besättningen och förstörde borgen från grunden, så att de ej
lemnade sten på sten <footnote>Script, rer. Sv. Diar. Wasten. s. 190.</footnote>). Slottet lärer varit i sådant anseende, att trakten benämndes Axvalla Län.




Vid Husgärdet synas ännu, på en udde i den derstädes belägna sjön, ruinerna efter Axvalla slott; och ännu tydligare spår efter slottet funnos före 1786, emedan, då Skärfs kyrka detta år ombyggdes, nästan all den erforderliga stenen hämtades frän dessa ruiner, hvarigenom föga lemningar efter slottet återstå. Borgen synes hafva varit fyrkantig, innantill från ö. till v. 60 steg och från n. till s. 50; murarnes omkrets vid pass 300 steg. Sjelfva ön eller udden, på hvilken borgen låg, håller i omkrets ungefär 620 steg. Vid vägen åt Tranum finner man äfven lemningar efter befästningar.

Strax härintill mellan landsvägarne, som från Skara leda
till Mariestad och Sköfde, och på den plats, som förut intogs af Kronoparken Wallen, ligger Axvalla hed, exercis- och mönstringsplats för Kongl. Skaraborgs och Westgöta
regementen. Kronoparken uthöggs och planerades i början af
1800-talet, och dertill inköptes 1802 för Kronans räkning det på Kronoparken belägna hemmanet Wallen, 1/4 mantal krono, och bebyggdes för Konungens vistande härstädes vid större läger samt försågs med magasiner och flera hus för
Passevo-lanceinrättningen.

Hedens längd är 3/8 och bredd 1/4 mil. Den innehåller omkring 500 tunnl., är en bland de största i Sverige samt märkvärdig för sin ovanliga jemnhet. Mycket arbete är
också påkostadt för dess planerande, 8 större och mindre
mossar äro igenfyllda och med stentrummor försedde till vattnets aflopp åt Wing-sjön <footnote>Vid hedens rödjande och planerande 1805 öppnades och undersöktes den så kallade Odensgrafven, i hvilken man fann flera skeletter, jemte vapen och prydnader. Fyra andra grafvar upptäcktes äfven då. Angående grafvarne på Axvall får jag hänvisa till vitterhets och vetenskapssamhällets i Göteborg handlingar. Vid Husgärdet, Lundby och på flera
ställen i dessa trakter finnes grafvar från urminnes tid.</footnote>.

Redan långt tillbaka förekommer namnet <i>Warnhem</i>. Sverker d. ä. och hans gemål Vluidis eller Ulvildis 
<footnote>Af Ulvildis (Alvilda) skulle Alvastra kloster hafva fått sitt namn. Se Messenii Scondia. Ryzel. Monast. p. 127.</footnote> begärde hos den helige Bernhard munkar från Clairvaux. Denne hitsände 


då flere af sina lärjungar, medförande altarkäril, messeskrudar m. m., som till ett kloster fordrades, och desse nedsatte sig i Alvastra omkring 1143 <footnote>Script, rer. Dan. (Enl. Wieselgren och Reuterd. 1144].</footnote>. En del af dessa eller också en ny sändning munkar begaf sig till Ludhræ, troligen nuvarande
Lurö, en ö i Wenern, hvarest finnes spår efter ett kloster <footnote>Ryzel. Monast. p. 191. Andra kalla det ställe dit de flyttat Imterö.</footnote>. För fattigdoms skull flyttade de derifrån till Lugnås <footnote>Script, rer. Dan. Enl. Reuterdahl var Lugnås en ö.</footnote> i Kinnehärad, hvarifrån de slutligen kommo till byen Skarke, den de fått af «en förnäm qvinna vid namn Sigrid» <footnote>Script, rer. Dan. De lära fått de hemman som nu utgöra klosterbyn jemte Öfverbo gårdar, tillsammans utgörande 14 hela hemman.</footnote>. På detta ställe anlades då 1150 <footnote>Benzel. chronol. velus.</footnote> ett kloster, som efter den helige
Bernhard kallades Bernhardshem, deraf Warnhem <footnote>Berhardshem — Bernhem — Barnhem — Warnhem (enl. Brunius).</footnote>. Munkarne fördrefvos en tid derefter af Sigrid, men hon ångrade sig vid en sjukdom och återkallade dem. Efter hennes död förföljdes de af hennes slägting, Drottning Christina <footnote>Er. d. Heliges gemål (enl. Brunius).</footnote>, hvarföre de flyttade till Danmark, der de jemte andra munkar fingo Konung Waldemars egendom Vitsköl <footnote>Vitæ schola.</footnote> för att der anlägga ett kloster. 22 munkar uttågade då, medförande silfver, böcker, m. m. <footnote>Script, rer. Dan.</footnote>. Sedermera, då Drottningen blifvit mildare stämd mot klostret, återvände de flesta till Warnhem och deras antal ökades med några bröder från Alvastra dem Abboten Gerhard ditsändt <footnote>Script, rer. Dan.</footnote>. Nu fingo de ändtligen fast fot och vunno, såsom i allmänhet munkarne af Cistercienserorden, stort anseende <footnote>Script, rer. Dan.</footnote>, så att ej sällan inträffade, att Abboten upphöjdes på Biskopsstolen <footnote>t. ex. Bernardus, Biskop 1206. Ulpho Biskop 1263 m. fl. (Ryzel.)</footnote>. Klostret kallades äfven Mariae eller Wårfruklostret <footnote>Se Carl Knutsons gåfvobref på Årås, daterat Axvall 1456.</footnote>. Det begåfvades rikligen af Konungar och enskilda personer. Konung Erik XI utgaf 1248 ett bref till invånarne i Amnehärad och



Wisnum angående munkarnes i Warnhem ostörda eganderätt
till deras uti berörde församlingar belägna fisken, skogar och öfriga lägenheter <footnote>Dipi. Svec. I. 337.</footnote> och 1249 ytterligare ett till samma
invånare angående munkarnes rätt till ett hemman i Amn samt
fisket i ån, äfvensom förberörde hemmans råmärken <footnote>Dipl. Svec. t. 338.</footnote>.

Konung Magnus skänkte 1289 till klostret en skogslott vid Wettern <footnote>Dipl. Svec. N:o 1096.</footnote> och hans söner Hertigarne Erik och Waldemar glömde det icke i sitt testamehte <footnote>Dipl. Svec. N:o 2390.</footnote>. Riddaren Laurens Ulfson skränkte 1413 Aaros i Ampnahärad och 1467 confirmerade Riddaren Åke Axelson denna donation. Den öfriga, kronan tillhöriga, andelen i Aaros gafs till klostret 1456 af Carl Knutsson, hvilken äfven stadfästade hvad framfarne Konungar gifvit klostret i Ampnehärad, och 1279 confirmerade Sten Sture på Brunsbo Kon. Carls donation af 3.dje delen i Ampnehärad <footnote>Stjermans häfdaminne.</footnote>. Från 1469 finnes ett bref, daterat Skara d. 13 Dec. <footnote>Original i Riksarch.</footnote> enligt hvilket Aaros i Ampnehärad, med qvarn och sikfiske, en gård i Härenedstorp i Kindahärad, med ränta 4 pund smör, ett gods Röhr i Hassle, med ränta 200 jern, en ödeqvarn i
Aladal i Skånings härad, samt klostrets rättigheter i Ludbra i Wenern utbytas mot Lundby, undantagande Riskopsrättigheterna. Qvarnarne vid Ullervad nära Mariestad lära äfven hafva varit dess tillhörighet <footnote>Breanders disput, de Mon. Warnhem.</footnote>. Inom Walle härad egde klostret mellan 70 och 80 gårdar, som sedermera tillföllo kronan <footnote>Kammararch. H. G. handl.</footnote>.

Ett hospital <footnote>Hospitalets äfvensom klosterträdgårdens inkomster tillades Skara hospital enligt Kungl. brefvet af den 25 Jan. 1689.</footnote> anlades vid klostret äfvensom en skön trädgård, hvilken var strängt fridlyst till och med i en sednare tid <footnote>Så måste en Ryttare vid namn Hans Månsson från Hanaskede 1641 gå i landsflykt för åverkan på några äppelträd (Walle härads Dombok).</footnote>.  Klostret var ganska stort och munkarne hade






flera byggnader åt Klosterträdgården till samt s. v. om kyrkan. Både kloster och kyrka uppbrändes 1394 under striden
mellan Margaretas och Albrechts anhängare, men sattes snart äter i stånd <footnote>Ryzel. monaster Spegels Hist. Eccles. s. 302.</footnote>. Genom Westerås recess fick Warnhem samma öde, som de öfriga klostren i riket. Dess gods indrogos. Dock fingo munkarne mot skatt till kronan vara i besittning deraf. Sednare utdelades klostret såsom förläning mot villkor att underhålla munkarne och erlägga skatt <footnote>Olof Ericsson fick Klostret i förläning 1537 mot tillhandahållandet af goda rustningar, hästar och glafven. 1541 lemnades det till Abr. Ericsson Leijonhufvud mot förbindelse att erlägga skatt och underhålla munkarne. Ryzel. monast.</footnote>. Under denna tid förföll så väl kyrkan som klostret allt mer och mer och brändes slutligen 1566 af Danskarne, som då härjade i Westergötland <footnote>Spegels Hist. Eccles. p. 302.</footnote>. De lemnades derefter åt sitt öde tills Hertig Carl, hvilken, såsom nämndt är, fått Walle härad sig tillagdt, fästade sin uppmärksamhet vid att denna märkvärdiga kyrka lemnades åt glömskan, och aflät till Kon. Johan derom ett bref <footnote>Dateradt Örebro d. 21 .Jan. 1574. Registratur, f. 1.</footnote> af följande innehåll: «Wår broderligh kärligh helsen medh hvadh mere kärtt som wij förmåghe E. K. M:tt med Gud then alzmectig:te altidh tilförende Stormechtig:te Högborne Konungh Elschelige Käre Her Brodher. Wij kunne E. K. M:tt broderligen och kärligen icke förholle att medan wij nhu udi Westergötland wore besåghe wij Warnums kloster kyrckie, som ligger udi Walle härad, hvilkitt ähr ett herligitt Tempell, Effter som E. K. M:tt tilförende wäll kan wetterligitt ware. Och hwar samme kyrkie snartt med Tack icke holpen warder, förfaller både mur och hwalff, hwilkit ehn stoor och dråpeligh skadhe wore. Wore förthenskuldh nyttigdtt att samme herlighe Tempell motte udi tidh med tack försörgtt bliffwe, synnerligen för then store ombekostnedtt ther opå udi förtijden anwendtt är, så ock för the Konungar och månge andre aff Rigs:s Adell ther udi begraflne liggie. Och thet will falle wåre undersåther, som i för:ne Walle häredh boo




förswårtt allene oftaber:de kyrkie att täckie. E. K. M:tt will förthenskuldh låthe förordne någre häreder the ther udi
Westergötland närmest förhanden låghe, som ock ther till hielpe kunne. Wij wele ock på wår sidhe hielpe till oftaber:de kyrkies oprättilse, bräder spijck och annedtt som behöffwes will, thett meste mögeligitt ware kan. Thette wij E. K. M.tt broderligen och kärligen icke haffwe weledtt förholle Befalendes E. K. M:tt samptt E. K. M:ltz Elschelige huusfru och käre barn udi Gudz thens Alzmectig:tes nådiga skydd och beskärm, så och till ett lyckesamptt longhwarachtigtt och roligtt regemente altidh ganske broderligen och kärligen.« Att detta bref haft åsyftad verkan kan man se af Kon. Johans bref <footnote>Dat. d. 24 Febr. 1574. Registr. f. 28.</footnote>
till Lasse Mattsson, fogde i Skånings och Gudhems härader,
att låta bönderna i hans «befallning» hugga trävirke och
medan »åkeföret påstår» föra det till Warnhems kloster. Kyrkans iståndsättande i fullkomligt skick skedde dock ej förr än många år derefter genom Riks-Drotset Magnus Gabriel De la Gardie <footnote>Ett bref finnes dock af d. 31 Mars 1648 från Dr. Christina hvarigenom hon till reparation af Warnhems klosterkyrka, »hvilken varit så konstrikt väl och zirligen bygd alt åtskilliga Swenska Konungar hafva för dess namnkunnighet och konstrijka bygnads skulldh der uthwall deras lägerstäder» skänker för del året 1000 R:dr kyrkotionde efter en speciell anordning, samt förordnar en stambok (benämningen kollekt eller stambok begagnas dock ej). Troligen det första exempel på denna sistnämnda method att befordra kyrkobyggnad.</footnote>. Denne lät från år 1068 till 1671, enligt hvad en inskription på kyrkan omförmäler, fullkomligt iståndsätta kyrkan, upprätta dyrbara grafkor och derpå anbringa inskriptioner <footnote>Författade af Professor Scheffer i Upsala enl. Brunius.</footnote> öfver de Furstar som der blifvit begrafne. Till grafkor åt sig och sin familj inrättade han hela södra korset De la Gardie, troligen hindrad genom reduktionen, gick ej i författning om något anslag till kyrkans och grafkorens underhållande, men hans slägting, Elisabeth Oxenstjerna gjorde sedermera en disposition till De la Gardieska grafkoret <footnote>Donationsbrefvet är serdeles vidlyftigt. Hon skänkte ett halft frälsehemman , Per Thoresgården, i Lugnås socken.</footnote>.

Kyrkan är en Latinsk korsbygnad, uppförd af täljsten,



samt genom sin sköna stil <footnote>Rundbågestil blandad med spetsbågestil. Brunius.</footnote> en bland de herrligaste byggnader i vårt land <footnote>Kyrkan finnes aftecknad i Dahlbergs Svec. ant. et bod.</footnote>. Carl d. XI gjorde den till moderkyrka i församlingen genom ett bref af d. 23 Febr. 1695, der bland annat förekommer: «Ehuruväl Kungsgården Höjentorp är belägen uti Eggby socken, hafve Wi dock förunt Warnhems socken, enkannerligen för den herrliga kyrkans skull, som ther finnes, förmonen för them alla»

Som de noggrannaste beskrifningar <footnote>I synnerhet af Prof. Brunius i hans Archit. resa kring Sverige.</footnote> öfver kyrkan äro att tillgå, må här blott nämnas, att Birger Jarl, Inge Sten-kilsson <footnote>Inge lärer långt efter sin död blifvit flyttad hit enl. Messenius. som säger: «— — non coenobio Warnhemensi, ut communiter historia teslatur Succana, cum illud nec dum prima fundationis sortilum sit primordia, quod in vita Suercheri regis probandum est; sed in coemiterio ecclesiae Hongriensis, prope curiam regiam Ingetorp et monasterium Gudhemense humatur.» Analect. Tom. XII p. 68.</footnote>, Knut Eriksson, Erik Knutsson och Erik Läspe skola
här ligga begrafne <footnote>Deras grafehor stå genom rundbetäckta dörröppningar i sammanhang med gången bakom choret.</footnote> samt att i De la Gardieska grafchoret
ligga Grefve M. G. De la Gardie och hans gemål Maria
Euphrosina och, i ett grafrum på andra sidan af galleriet,
Gustaf Adolph De la Gardie och hans gemål Elisabeth
Oxenstjerna. I sjelfva kyrkan under golfstenarne ligga Bero Näf, Riksråd och Lagman i Södermanland, samt några andra,
obetydligare personer. Flera Biskopar äro äfven härstädes
begrafne.

Innevarande år skall kyrkan repareras, samt ett fönster
upptagas på södra korset; och, som medlen till kyrkans underhåll äro ringa, kommer, enligt Consistorii i Skara
resolution, en del af de räntor, som El. Oxenstjerna donerat till De la Gardieska grafchoret och som nu vext till en betydlig summa, att dertill användas.

Ruiner efter det gamla klostret synas på södra sidan af
kyrkan, straxt utom kyrkvallen. Nära intill Warnhem, på
hemmanet Ulundas egor, ligger den så kallade Himmelskällan,
en temligen myckel begagnad helsokälla <footnote>Dess medicinska nytta upptäcktes år 1775.</footnote>, i närheten af hvilken äfven en helsosam gyttja finnes.

<i>Höjentorp</i> i Ekby socken kallas i gamla krönikor
Ogna-torp, Agnatorp och Högnatorp och är ursprungligen en
gammal Kungsgård <footnote>Ryzel. Sviog. mun. p. 90. Enl. honom skulle det hört till Upsala ödes gods. Detta nämnes dock ej i additamentet till W. G. lagen.</footnote> eller har från början varit enskild egendom och tillhört Bonde-ätten, tills det af Biskop Bengt den Gode, som var af denna ätt och dog år 1190, lades till Skara Biskopsstol <footnote>Tidegren W. G. historia.</footnote>. Huru än härmed må förhålla sig — säkert är att en vid namn Magnus Johansson (Ängel), S. R. R. 1284 bortgaf Höjentorp till Biskopsstolen i Skara <footnote>Dipl. Sv. s. 640.</footnote>, hvarifrån det vid det vid reformationen kom under kronan <footnote>År 1305 skref sig dock en vid namn Bengt Algotsson Lagman, såsom herre till Höjentorp. Lagerbring Sv. Hist. 3. 25.</footnote>. År 1566 <footnote>I Kammararchivet. W. G. Handl. f. 1566 N:o 10 finnes en utförlig förteckning på hvad som det året af fienden röfvades.</footnote> härjades Höjentorp af Danskarne och äfven år 1612 led egendomen betydligt af deras ströftåg <footnote>Handlingar till Gust. Ad. Hist. af Hallenherg. s. 41.</footnote>.

Drottning Christina skänkte Höjentorp jemte 70 hemman i Walle härad åt Grefve M. G. De la Gardie och hans gemål
Maria Euphrosina den 18 Mars 1647, och stadfästade gåfvan
ytterligare den 10 Juli 1648 <footnote>Länets Höfdingar fortforo dock att besitta det till 1660. Se Tidegrens W. G. historia, s. 221.</footnote>. Denne uppförde der ett vackert
slott <footnote>Finnes aftaget i Dahlbergs Suecia ant. et hod. Tyckes enligt den teckningen hafva varit ett 2-vånings hus med 9 fönster i bredd på framsidan samt fristående flyglar.</footnote> vid samma tid, som han lät uppbygga Warnhems kyrka, och förskönade på allt sätt den kringliggande nejden. Reductionen under Carl XI be öfvada honom denna herrliga egendom och lade den 1681 under Kronan. Hans gemål fick dock af Carl tillåtelse att besitta Höjentorp till sin död 
<footnote>Hvilken inträffade på Höjentorp d. 24 Oct. 1687.</footnote>, då det fullkomligt tillföll Kronan.

På Höjentorp hade under besök i orten flera Furstliga





personer sin bostad. Har firade Hertig Erik Magnusson sin
Jul innan han med sin broder Waldemar reste till Nyköping
och der fick ett sorgligt slut <footnote>Rimkrönikan p. 122.</footnote>. Här vistades ofta Carl IX och säges, såsom Hertig, härstädes hafva planterat fyra lindar, hvilka ännu lefva; och här uppehöll sig ännu oftare Carl XI och vårdade sig synnerligen om denna trakt. Den djurgård, som låg här mellan Höjentorp och Hushagen lät han betydligt förbättra i det han anbefallde  
<footnote>Genom Kongl. bref af den 23 Aug. 1690 dateradt Mariæholm. Riksarch. Registrat, för 1690.</footnote> att, alldenstund det vore onödigt att 2:ne djurgårdar så nära hvarandra underhöllos, Skara djurgård skulle ödeläggas och djuren till Höjentorps djurgård förflyttas, samt den äng, af hvilken djuren om vintern haft sin föda, läggas under Höjentorps djurgård <footnote>Enligt en karta öfver djurgården af 1520 tvekas flera ängar ej tillhöriga Höjentorp hafva legat inom djurgårdens område och inom stängslet för densamma.</footnote>.

Genom bref till Landshöfding Örnelou <footnote>Dateradt Stockholm den 3:dje Augusti 1689. Riksarch. Registrat. f. 1689.</footnote> befallde han att camperingen skall hållas vid Höjentorp strax der i nejden på Äggby ängar <footnote>Förmodligen hörde då dit den slätt, som nu utgör åkerjord till Foxerna.</footnote> hvarest vi för detta 1673 Regementerna exercerat" <footnote>Förut exerceradcs det vid Ljung.</footnote>.

Nästan hvarje år mönstrade han sedan vid Höjentorp sina
Westgöta Regementen och utgaf der åtskilliga resolutioner m. m. Indelningsverket med Westgöta Regemente fullbordades här 1695 och lärer Carl XI hafva underskrifvit handlingarne derom inom fyrkanten af de lindar, hvilka Carl IX planterat.

Ifrån 1688 till 1726 innehades egendomen af arrendatorer <footnote>Stjernman.</footnote>. 1722 i September, under det Fredrik I och hans gemål vistades här, uppkom en eldsvåda , som i grund förstörde slottet. Ännu synas i den gamla trädgården närmast åt sjön flera murade afsatser, hvilka utgjort grundvalarne till slottet, som, beläget på denna ansenliga höjd, haft den vidsträcktaste utsigt

öfver den kringliggande sköna nejden. Nära intill de nu
alldeles öfverväxta slottsruinerna finnas ännu de 4 förut nämnde lindarne. Den nuvarande byggnaden ligger norrut pä
betydligt afstånd från det gamla slottet och är ett vanligt 2-vånings hus. Efter branden uppläts Höjentorp med alla de lägenheter, som derunder lydde <footnote>Hvaribland, såsom något ovanligt, må nämnas fiske i 58 sjnar, hvilka till större delen ligga innom egorna.</footnote>
, åt Alströmer och hans ätt till perpetuelt arrende, med vissa vilkor, hvaribland del att han skulle inrätta och underhälla ett Schäferi <footnote>Kongl. Maj:ts förklaring af den 6 Nov. 1725.</footnote>. Detta arrende har emedlertid upphört, och egendomen är nu för kronans räkning
utarrenderad.

Af Konung Gustaf I:s bref ser man att han varit betänkt på att till denna ort förlägga en stad. Skara hade undergått
betydliga härjningar af vådeld, hvarföre Kon. Gustaf ville
begagna tillfället att flytta staden till ett mera passande ställe. Valet föll då på Hornborg, en oansenlig plats vid sjön af samma namn, antingen inom Stenums socken, eller på gränsen mellan Gudhems och Walle härader. Konungen aflät, rörande denna sak, 2:ne bref till Gustaf Olofson Stenbock, det ena af den 12 Maj 1545 <footnote>"Och effther wij förnimme alt i Schare By sådan schade afT wådeld sked är, synes oss föge nyttiga ware, all på den platz någet mere bygtt blifver effther staden ther, som hvar man weet szå ilde belägen är. Och haffwer Steen Erickzson underwist oss om Hornborg, alt ther en meelig skön legenheet till en köpstad ware schall. Dherföre må j handle med the Schare Borgere, och råde them att the wilde flyttie sig till för:de Hornborg, Ther the och för allehande saker schuldh fast bettre och schickeligere boo och byggie kunde. J måtte och well förbiude them som nu er brentt före att the eller andre ther i Schare icke mere byggie för än man ytterligere ther om förtencht bliffwer. The aff Bogesundh effter the beswäre sig fast att flyttia ått Jöneköpungh, måge och well drage till för:de Hornhorgh. sammelunde the aff Faleköpung och the andre små städer”. Riksarch. Regisir. 1. f. 149.</footnote>, det andra af den 29 Juni samma år 
<footnote>" — — — Szom i och schriffwe att the Boghesunds och Schare Borgares störste beswäringh är, att them icke giffz stå godh tillfelle till åker och ängh ther widh Hornhorgh, som the vaue äre alt haffwa vedh Schare eller Boghesundh etc. Szå kan samme theres beswäringh föge förslå, effther wij hafwe nu stå well rådh all hielpe och försee them wed samme Hornhorgh med wåre och Cronones ägher som wed Schare och Boghesundh, ther the och haffwe hafft och nutit Cronones ägher. Thette måge och i giffwe them ilkenne". Riksarch. Registrat. f. 218.</footnote>.




Detta förslag kom dock aldrig till verkställighet, förmodligen för borgarnes ovillighet att flytta från sina gamla hem. Också tyckes Gustaf I snart hafva slagit det	ur hågen; ty redan följande året gaf han betydligt anslag till Skara kyrkas iståndsättande <footnote>Gustaf I:s öppna bref för Skara Domkyrka på tredjedelen af allt kyrkotionde från Skara stift för år 1546 samt på tomtören ro. m. till uppbyggande af samma Domkyrka. Dateradt Gripsholm d. 15 Sept. 1546. Thys handlingar till Ref. hist. D. I. s. 303.</footnote>.

De förnämsta och bäst bebyggda gårdar inom häradet äro: <i>Härlingstorp</i> 3 1/2 mant. Säteri, har öfver 100 år
tillhört Gyllenhaalska slägten. Lars Johansson, som 1612 slog Danskarne, skref sig till Härlingstorp. <i>Tubbetorp</i>, fordom Towarp 2 mantal säteri, har varit præbende till Domprosten i Skara <footnote>Spegels Kyrkohistoria.</footnote>. 1574 förlänades det åt Erik Falk, ordinarius (Biskop). <i>Ölanda</i> <footnote>I Red. Coll. BytesAct. N:o 172 finnes en karta öfver Orlanda, upprättad 1662 af Kjeltil Claesson Feltero, utvisande att å egorna på kapellsbacken varit en kyrka, «på hvars kyrkogård Kjetel Runske ligger begrafven med sitt kjefle i grafstenen uthuggin«.</footnote> rättare Örlanda, som det fordom skrefs, 1 mantal säteri. <i>Prinshaga</i> 1/2 frälse. <i>Hanaskede</i> 1 kronoskatte, <i>Skålltorp</i>, Öfversteboställe, <i>Husgärdet</i>, <i>Attorp,
Hushagen</i> hvilka 6 sistnämnda ligga omkring Axwalla hed,
<i>Engarås, Torp</i> med flera.





***
</chapter>

