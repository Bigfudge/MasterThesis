<table o c>
<td><h2>SOMMARKURSERNA I UPSALA 1897.</h2>
<td><tab>
<td><h2>GRUNDLINJER TILL FÖRELÄSNINGAR</h2>
<td><tab>
<td>————
<td><tab>
<td><h2>HARALD HJÄRNE</h2>
<td><tab>
<td><h1>SKANDINAVISKA UNIONER</h1>
<td><h1>UNDER MEDELTIDEN</h1>
<td><tab>
<td><tab>
<td>UPSALA 1897      
<td><sc>almqvist & wiksells boktryckeri-aktiebolag</sc>
</table>

<chapter name="I. Unionsbref under Magnus Eriksson.</">

<h2>I.</h2>
<h2>Unionsbref under Magnus Eriksson.</h2>

<b>Allmänna synpunkter.</b> Unionstidens historia
omöjlig att förstå, om <i>moderna synpunkter</i> tillämpas. Källorna
bristfälliga: sparsamma inhemska och utländska
krönikenotiser; <i>urkunder</i>, ofullständigt bevarade, dels blott i
afskrifter eller utkast, dels blott från endera partens sida.
Urkunderna viktigast (ss. framgångna ur själfva det
politiska lifvet); men måste tolkas med hänsyn till tidens
sedvanor och former. Deras tydning tillika bidrag till
uppfattning af den <i>historiska forskningens metod.</i> —
Vanligt <i>misstag</i> att betrakta sådana urkunder ss.
<i>lagstiftningsbeslut</i> i nyare mening. Osäkerhet i äldre tider om
lagstiftnings <i>rättmätighet</i> och dess vederbörliga <i>faktorer</i> och
<i>omfattning</i>. Urkunderna intyga närmast <i>personliga
förpliktelser</i>. Därur utvecklas småningom vissa <i>grundsatser</i>
om rättslig myndighet; med tvekan tillämpade, ofta
bestridda. — <i>Lagar</i> i de skandinaviska länderna endast
gällande <i>med folkets samtycke</i> i de <i>särskilda landskapen</i>.
<i>Konungsstadgar</i> gällande för <i>riksstyrelsen;</i> deras
begränsning i förhållande till lagarna tvifvelsam. Ingen häfd för
utveckling af en rättsordning <i>utöfver</i> det särskilda riket.
Unionstidens politiska problem = frågan om en sådan
rättsordning.

<b>Unionen med Norge.</b> Efter Birger Magnussons
fördrifvande och Håkan Magnussons död (1319) tronen ledig
både i Sverge och Norge. Riket upprätthållet af
<i>stormansförbund</i> (riksrådet ännu ej fullt konstitueradt): i
Sverge för att göra den omyndige Magnus Eriksson till
konung, i Norge för att bevaka hans arfsrätt till kronan
(rättarbot 1302; förmyndarestyrelse).

<sp>Aftalet i Oslo 1319</sp> (26—28 juni). Urkund
endast i <i>norsk öfversättning</i> af <i>latinskt original</i>, utfärdadt
från <i>svensk sida</i>. Olika meningar om dess betydelse.
<i>Vittnesbörd</i> om <i>edsvurna löften</i>. Gällande blott <i>tills
konungen själf kunde regera</i>. — Löfte att välja Magnus till
svensk konung, att inom viss tid föra honom till Norge
att där hyllas. Konungen skulle ömsom vistas lika lång
tid i hvartdera riket (undantag på grund af <i>nödtvång</i> och
<i>ömsesidigt samtycke</i>). Ingen <i>skyldighet</i> för det ena rikets
män att följa konungen längre än till gränsen (men
<i>tillstånd</i> för norrmän att tjäna honom äfven i Sverge).
Norges kronoinkomster skulle användas till <i>konungens</i>
underhåll och hjälp (med <i>lika stor kostnad</i> från Sverges sida).
— <i>Bekräftelse</i> genom <i>stormännens eder; garanti</i> genom
svenske och norske <i>biskopars dom</i> och <i>bannlysning</i>.

Missbruk af regeringsmakten (genom hertiginnan
Ingeborg och Knut Porse); ny riksstyrelse i hvartdera
riket genom <i>riksråd</i> och <i>riksämbetsmän</i> (1322—23).
Magnus Erikssons egen regering; särskild riksstyrelse i Norge
i hans son Håkans namn (1343—44).

<b>Unionen med Skåne.</b> Danska riket splittradt
under inhemske och utländske länsinnehafvare. <i>Skåne</i> (med
Blekinge, Lister och Hven) reste sig mot grefve Johan
af Holstein och hyllade konung Magnus såsom "rätt
herre och konung" (genom ärkebiskop Karl af Lund,
prelater, stormän, städer och allmoge, juni 1332;
<i>skyddsbref</i> af konungen för hela Skåne och för ärbebiskopen
och hans kyrka). Öfverlåtelsen godkänd genom <i>traktat</i>
mellan konungen och holst. hertt. (nov. 1332; mot en
penningsumma). <i>Bekräftad</i> genom: <i>hyllningsbref</i> af
ärkebiskop Peter af Lund m. fl. juni 1340; <i>skyddsbref</i> af
konung Magnus, juni 1340; flere <i>stadfästelsebref</i> af konung
Valdemar af Danmark, 1341—43; <i>förpliktelsebref</i> af
ärkebiskoparne af Lund och Upsala m. fl. prelater att
upprätthålla föreningen mellan Skåne och Sverge, nov. 1343.
Skånes hyllning gällde konung Magnus <i>och hans arfvingar</i>
(upptaget i konungatiteln jämte Sverge och Norge). —
Skånes förlust omkring 1360.
</chapter>

<chapter name="II. Kalmarunionen.">

<h2>II.</h2>
<h2>Kalmarunionen.</h2>

<b>Kröningsmötet i Kalmar.</b> Erik af Pommern
kröntes samtidigt <i>för alla tre rikena</i> i Kalmar (17 juni 1397).
Därvid förhandlades emellan <i>alla tre rikenas råd</i> såsom
en <i>samfäld korporation</i> och drottning Margareta (jämte
konung Erik) om <i>unionen</i> och den <i>gemensamma
konungamakten</i>. Fullt <i>authentisk urkund</i> (13 juli 1397; danskt
original; med 67 insegel af andliga och världsliga riksråd)
= <i>förpliktelsebref</i> till konungen och drottningen:
kröningen betecknas såsom <i>gemensam</i> och förrättad <i>med alla
rikenas samtycke;</i> bekräftelse af alla särskildt gifna
villkor för <i>slott och län</i> med giltighet såväl i konungens och
drottningens lifstid som <i>efter deras död;</i> tacksägelser till
drottningen.

<b>Unionsbrefvet</b> (20 juli 1397). Först i nyare tider
betraktadt såsom unionens rättsliga grundval. Dess
senare åberopande under medeltiden. Olika meningar om
dess betydelse och innebörd (Georgii; Paludan-Müller;
Rydberg; Erslev). — <i>Pappersurkund</i> med <i>påtryckta</i>
insegel, färre än de i brefvet omnämnde utställarne (10 af
17), som sägas <i>vidhänga</i> sina insegel. Försök att
förklara denna bristfällighet (förkastadt förslag?;
norrmännens vägran?). Lösning genom brefvets <i>formulering</i>. —
<i>Vittnesbörd</i> om verkligen <i>fattade beslut</i> vid <i>kröningsmötet</i>
(omöjligt att antaga, att de beseglande velat intyga en
osanning). <i>Koncept</i>, hvars riktighet intygas till 
<i>utskrifning i kansliet</i> (hvarefter <i>samtlige</i> utställare skulle
vidhänga sina insegel). — Beslutens <i>förpliktande kraft</i>
beroende af <i>ytterligare bekräftelse</i> genom <i>dubbla bref af
hvarje rike</i> (för de båda andra), beseglade af <i>konungen,
drottningen, rikets råd och män och köpstäder</i>. —
Beslutens <i>innehåll:</i> rikenas <i>evärdliga</i> förening under en
konung; <i>gemensamt konungaval</i>, först bland <i>konungasöner;
gemensamt krig;</i> konungens förfogande öfver <i>slott</i> och
<i>rättskipning</i> enligt hvarje rikes <i>särskilda</i> lag; det <i>anfallna
riket</i> skall <i>underhålla</i> de andra rikenas <i>hjälptrupper</i>, men
konungen skall ansvara för <i>ersättning af krigsskadan;
upphäfvande</i> af befrielsen från <i>krigstjänst utom landamäret;
fridlöshet</i> gällande <i>inom alla tre rikena; förhandlingar</i> med
främmande makter skötas af <i>konungen jämte närvarande
riksråd</i>, dock alltid <i>några från hvarje rike; alla rikena</i>
förpliktade att <i>gemensamt häfda dessa stadgar;</i> garantier
för drottningens särskilda rättigheter. — Konceptet <i>icke</i>
utskrifvet (vidimationen af 1425) och de sex
bekräftelsebrefven <i>icke</i> utfärdade.

<b>Unionsförhandlingarnas sannolika förlopp.</b>
Öfverläggningar och beslut om unionens bestånd och
organisation. <i>Svenskt inflytande</i> starkt skönjbart (likheter
mellan unionsbrefvets och svenska landslagens uttryckssätt).
Tveksamhet om rådsmötets rätt att fatta bindande
beslut <i>för framtiden</i> och <i>å de hemmavarandes vägnar;</i>
därför uppskof med beslutens redaktion. Drottningen emot
<i>norska arfrikets upphäfvande</i> och <i>inskränkningarna i
konungamakten</i>. Nöjde sig med bekräftelse af <i>rätten att
fritt förfoga öfver länen</i>. Efteråt påtryckning från svensk
sida angående unionsbeslutens stadfästelse. Saken
öfverlemnad åt drottningen, som lät den förfalla.
</chapter>
<chapter name="III. Förhandlingar mellan konung Erik och svenskarne.">

<h2>III.</h2>
<h2>Förhandlingar mellan konung Erik och svenskarne.</h2>

<b>Rättskipning i unionstvister.</b> Efter den svenska
resningens utbrott kom det gemensamma konungadömet
i en annan ställning till rikena än förut. I stället för
att uppträda såsom herskare måste konungen såsom <i>part
i en rättstvist</i> förhandla med Sverge (representeradt än af
ett väpnadt parti, än af riksrådet); därigenom hans
myndighet försvagad äfven i de <i>andra rikena</i> och inför
<i>utlandet</i> såsom underkastad <i>skiljedomares, borgesmäns</i> och
<i>mäklares</i> kontroll. — <i>Eriks löfte om skiljedomstol</i>
(Stockholm, 15 nov. 1434): parter <i>konungen</i> och <i>Sverge</i> ("rikets
män och inbyggare och mene allmoge"; "Engelbrekt
Engelbrektsson och Erik Puke och deras medhjälpare");
domare <i>riksrådsledamöter af alla tre rikena</i> (4 från hvarje
rike; rättegång i Stockholm, 8 sept. 1435); utslag efter
<i>Sverges lag;</i> borgesmän för konungens löfte <i>Danmarks
riksråd</i>. — <i>Halmstadsfördraget</i> (3 maj 1435) mellan
fullmäktige för <i>konung Erik</i> och <i>Sverge:</i> skiljedomarnes
uppdrag ändras från rättegång till <i>definitiv förlikning</i>
(Stockholm, 29 juli); tills vidare vissa <i>stilleståndsvillkor</i> gällande
(de svenska slottens fördelning mellan konungen och hans
motståndare; ersättning för skada under fejden;
"sambindelsebrefvets" företeende, m. m.); såsom vittnen några
danska riksråd. — Halmstadsfördragets <i>bekräftelse</i> af
<i>Sverges riksråd</i> (Stockholm, 3 juni 1435). Sedan konung
Erik uteblifvit, <i>borgen</i> af <i>ombud för Danmark och Norge</i>
och <i>Stockholms borgmästare och råd</i> (Norrmalm, 7 aug.
1439) för konungens uppfyllelse af Halmstadsfördraget,
men med ändrad förhandlingstid (8 sept.). <i>Svenska
rådets</i> förnyade <i>bekräftelse</i> af <i>Halmstadsfördraget</i>
(Långholmen, 12 aug. 1435). — <i>Förlikningsbref</i> mellan <i>konung Erik</i>
och <i>Sverge</i> (riksråd "å menige rikets inbyggares och
allmogens vägnar"), med <i>borgen</i> af <i>dansk-norske</i> och <i>svenske
herrar</i> (Stockholm, 14 okt. 1435): riksstyrelse enligt
<i>Sverges lag;</i> slottslofven efter konungens död till <i>vald
Sverges konung;</i> "förbindelsebrefvens" <i>utfärdande</i> till hvarje
rike; tillsättning af <i>svenska riksämbeten</i>, m. m.; andra
artiklar hänskjutna till <i>skiljedomarne</i>. — <i>Skiljedom</i> (af
förut utsedde domare) mellan <i>konung Erik</i> och <i>Sverge</i>
("rikets råd och alla inbyggare"), såsom supplement till
förlikningen (Stockholm, 14 okt. 1435): ersättning af skada;
om riksrådets hörande vid slottens förläning, m. m. —
<i>Vittnesbörd</i> af <i>ombud för Lybeck, Hamburg, Wismar och
Lüneburg</i> (såsom <i>mäklare</i>) om <i>aftal</i> mellan <i>konung Erik</i>
och <i>Sverges råd</i> (Vadstena, 3 juni 1436); <i>stillestånd</i> (till
29 juli); <i>förlikningsmöte</i> i Kalmar (15 juli). —
<i>Förlikningsbref</i> emellan <i>konung Erik</i> och <i>Sverge</i>, utfärdadt af <i>danska
riksråd</i> och <i>de fyra tyska städernas ombud</i> såsom
<i>skiljedomare</i> (Kalmar, 1 sept. 1436): konung Erik återtager
Sverges regering, men <i>efter Sverges lag</i> (slottens förläning
endast till <i>inländske</i> män); ersättning af skada, m. m.

<b>Unionsfrågans behandling.</b> Kalmarunionsbrefvet af
1397 företedt och diskuteradt vid Kalmarmötet 1436.
Svenska riksrådets utlåtande om hvad som borde enligt
svensk lag förstås med <i>inländske</i> män. <i>Förslag till ett
nytt unionsbref</i>. Olika meningar om dess tillkomst och
betydelse. Dess innehåll förutsätter 1397 års bref, men
utmärker sig genom <i>mera detaljerade bestämmelser</i> och
<i>skarpare betoning af konungamaktens inskränkning</i> (i svenskt
intresse). — <i>Fördrag</i> emellan <i>Sverges råd</i> och <i>Danmarks
råd</i> (Kalmar, 9 juli 1438) om <i>Eriks återinsättning</i> och
<i>unionsvillkor:</i> evärdelig förening (men <i>icke</i> ovillkorligen
gemensam konung); gemensamt krig; hjälptrupper; fredlöshet
gällande inom alla rikena; föreningens gemensamma
häfdande (= väsentligen 1397 års bref). Hänvisning till
Norges deltagande i unionsförhandlingarna. —
Kalmarfördragets <i>bekräftelse</i> (genom sändebud å de båda riksrådens
vägnar), men <i>Erik förklarad afsatt</i> (Jönköping, 3 nov.
1439). — Riksrådens (i Sverge och Danmark) myndighet
öfver unionsförhållandena (genom valrikets betryggande)
<i>stärkt och häfdad</i>. Försöket att grundlägga ett <i>unionellt
arfrike</i> (genom fri disposition öfver slottslänen)
tillbakaträngdt.
</chapter>

<chapter name="IV. Striden om Norges unionella ställning.">

<h2>IV.</h2>
<h2>Striden om Norges unionella ställning.</h2>

<b>Valrikets införande i Norge.</b> Konung Erik
fortfarande <i>erkänd i Norge;</i> svenska riksrådet icke sinnadt att
bryta unionen (bref af juni 1439). Kristoffers <i>särskilda val</i>
i Danmark (1440) icke betraktadt såsom bindande för de
båda andra rikena. <i>Förberedelser</i> till <i>förbund mellan
Sverge och Norge: provisoriskt fördrag</i> mellan båda
rikenas <i>sändebud</i> (Lödöse, 9 febr. 1441: fred mellan rikena;
ömsesidig hjälp mot anfall enligt "bebindelsebrefven");
<i>fördrag</i> mellan <i>ombud för båda rikenas råd</i> (Kalmar,
midsommar(?) 1441: närmare utveckling af föregående, äfven
under förutsättning af <i>särskilda konungar;</i> slottslän
endast åt <i>infödde</i> män i hvartdera riket; förbehåll af
samtliga riksrådens bekräftelse, som uteblef). Sverges
särskilda val af Kristoffer (Sverges rättigheter inom unionen
bekräftade gonom hans <i>särskilda konungaförsäkran</i> för
Sverge, Köpenhamn 26 april 1441). Kristoffer <i>vald</i> till
Norges konung <i>å möte af alla tre riksråden</i> (Lödöse,
sommaren 1442; <i>formellt</i> genom <i>Norges riksråd</i> och <i>norska
allmogens fullmäktige</i>).

<b>Frågan om svensk-norsk eller dansk-norsk union.</b>
<i>Skilda konungaval</i> i Danmark och Sverge (1448).
<i>Dubbelt konungaval</i> i Norge (1449). <i>Karl Knutsson:
förklaring</i> af <i>norska riksrådsledamöter</i> (Bohus, 26 febr.; till
Norges bästa att hafva samma konung som Sverge);
<i>allmogens samtycke</i> till hans val (Frostating, 17 juni; Voss,
21 sept.; Hedemarken och Uplanden, 25 okt.; Romarike,
4 nov.); <i>Karls norska konungaförsäkran</i> (Trondhjem, 20
nov.; rikets styrelse genom <i>infödde</i> män). <i>Kristiern af
Oldenburg: norska riksrådets val</i>, (Oslo, 3 juni); <i>Kristierns
norska konungaförsäkran</i> (Marstrand, 3 juli). I båda
konungaförsäkringarna <i>norska valriket bekräftadt</i>. —
<i>Svenska</i> och <i>danska</i> riksrådens ingripande till <i>Kristierns</i>
förmån. <i>Halmstadsmötet</i> (13 maj 1450); konung Karls och
rådets sändebud förpliktade honom att afstå sin rätt till
Norge. <i>Arbogamötet</i> (10 juni 1450): konung Karls
<i>bekräftelse</i> af Halmstadsaftalet (med förbehåll af sin norska
<i>konungatitel</i>); riksrådets förklaring om konungens
<i>ansvarsbefrielse</i> för denna afsägelse. Danska riksrådets
<i>protest</i> mot konung Karls förbehåll (Köpenhamn, 29 nov.
1450). — <i>Norska riksrådets bekräftelse</i> af konung
Kristierns val (1 aug. 1450). <i>Norska</i> och <i>danska riksrådens
beslut</i> om <i>Norges ständiga union</i> med <i>Danmark</i> (Bergen
29 aug. 1450): båda rikenas styrelse med <i>infödde</i> män;
gemensamt krig, ömsesidig hjälp; <i>gemensamt
konungaval</i> i <i>Halmstad</i>, genom <i>båda rikenas råd</i>, närmast bland
<i>konungasöner</i> (jfr 1397 års bref). — <i>Konung Karls vad</i>
till <i>påfven</i> (dennes undvikande utslag, 1 april 1452).

<b>Frågan om de tre rikenas union.</b> <i>Halmstadsbrefvet</i>
(13 maj 1450): efter <i>endera</i> konungens död <i>möte i
Halmstad</i> af <i>tolf riksråd</i> från hvardera riket; antingen den
<i>efterlefvandes hyllning</i> eller tills vidare <i>riksföreståndare</i> i det
andra riket; efter <i>båda</i> konungarnes död vid nytt sådant
möte <i>gemensamt konungaval</i>, närmast bland <i>konungasöner;</i>
rikenas styrelse med <i>infödde</i> män; gemensamt krig och
försvar; om fridlöshet m. m. (jfr 1397 års bref);
förbehåll för <i>Norges tillträde</i>. — <i>Riksrådens</i> unionella
myndighet ytterligare <i>stärkt</i> och <i>utsträckt till Norge</i>.
</chapter>

<chapter name="V. Oldenburgska arfrikesplaner.">

<h2>V.</h2>
<h2>Oldenburgska arfrikesplaner.</h2>

<b>Unionens återupprättande.</b> Konung Karls
fördrifvande (1457). Konung Kristierns <i>framställningar</i> (1457)
om sin <i>svenska tronkandidatur</i> (med erkännande af
<i>valriket</i>): 1) Köpenhamn, 25 mars: löfte om styrelse efter
<i>Sverges lag; stadfästelse af unionsvillkoren</i>
("bebindningsbrefven"); återlemnande af svenska gods och afsöndrade
landskap; borgen af <i>konungens bröder</i> och <i>danska riksråd;</i>
2) Köpenhamn, 3 april: = föregående, men <i>förstärkt
borgen</i> af <i>flere riksråd</i> och <i>hertigen i Slesvig;</i> 3) Djurhamn,
3 juni: försäkran, att han ej kommit för att <i>framtvinga
konungaval</i>, utan till konungens skydd mot konung Karl;
4) Kungshamn, 22 juni: <i>bekräftelse</i> af 1) och 2),
<i>unionsvillkoren</i> inbegripna, dock med <i>undantag af
Halmstadsbrefvet;</i> löfte att <i>ej förena några län med kronan</i>, m. m.
Konung Kristiern <i>vald</i> till Sverges konung (Stockholm,
23 juni, <i>möte af frälse och allmoge</i>, utlyst af <i>riksrådet;</i>
vid Mora, 2 juli); <i>krönt</i> i Upsala, 3 juli. Hans
<i>stadfästelsebref</i> å <i>unionen</i> mellan de tre rikena enligt "artiklarna i
bebindningsbrefven" (Stockholm, 16 juli 1457), med <i>borgen</i>
af <i>svenska riksrådet</i>.

<b>Nya garantier för tronföljden.</b> Konung Kristierns
son <i>Hans</i> hyllad å <i>danska landstingen</i> (1455; emot
konungaförsäkran). <i>Möte af de tre rikenas råd i Skara</i>
(jan. 1458); <i>norska riksrådets</i> löfte att efter konungens
död <i>taga hans äldste son till konung</i>, med erkännande af
<i>drottningens förmyndarskap</i> (19 jan.); närvarande <i>svenska
riksråds</i> löfte om det samma, jämte <i>trohetsförpliktelse till
drottningen</i> (21 jan.). Instämmande <i>förpliktelsebref</i> af:
andra <i>svenska riksråd</i> och <i>stormän</i> (Upsala, 6 febr; Vexiö,
9 april; Linköping, 17 april; <i>Stockholms stad</i>, 17 mars;
<i>Helsinglands allmoge</i>, 3 maj; <i>Kalmar stad</i>, 17 juli). Hans
formligen <i>vald</i> af <i>riksråd, lagmän, frälse</i> och <i>allmoge</i> i
Stockholm (28 maj 1458). <i>Drottningens</i> maktställning
garanterad genom vidsträckta <i>lifstidslän</i> (med åberopande
af Kristoffers morgongåfvebref och med <i>borgen</i> af <i>svenska
riksrådet;</i> Stockholm, 29 maj 1458).

<b>Unionens sönderfallande.</b> Resning i Sverge mot
konung Kristiern (1463); inbördes krig och konung Kristierns
anfall (1464—71). Sverges splittring i stormanslän (Karl
Knutsson och hans fiender; Axelssönerna; Sten Stures
riksföreståndarskap). — Unionella <i>processaftal</i> och
<i>stilleståndsfördrag</i> (Jönköping och Nyköping, 1466; Stockholm, 1468;
Kungssäter och Stockholm, 1471; Kalmar, 1472, 1473,
1474). <i>Rättegång</i> i <i>Kalmar</i> emellan <i>konungens</i> och <i>svenska
regeringens prokuratorer</i> inför <i>utskott</i> af <i>svenska</i> och
<i>dansk-norska riksråden;</i> domstolens <i>utslag</i> (26 aug. 1476): målets
hänskjutande till <i>förhandlingar</i> emellan <i>konungen</i> och <i>fyra
svenska riksråd; uppgörelse</i> emellan dem angående
konungens erkännande i Sverge (Ronneby, 30 aug. 1476):
<i>konungens försäkran</i> (<i>förläningar</i> endast med <i>svenska
rådets samtycke; årliga unionella rådsmöten; unionellt
konungaval</i> i <i>Halmstad</i> eller <i>Kalmar</i>, m. m.) och <i>de fyra
svenska riksrådens försäkran</i> (att arbeta för konungens
återinsättning 1477). <i>Intet faktiskt resultat</i>. — Process
emellan konungen och Sverge inför <i>påfven</i> om <i>drottningens
morgongåfva</i>. — Unionen <i>formellt erkänd</i>, men <i>inskränkt</i>
till garanti för stormännens godsbesittning och fria
samfärdsel inom rikena. <i>Riksrådens</i> myndighet å nyo häfdad
emot konungadömets maktsträfvan.
</chapter>

<chapter name="VI. Riksrådens unionsplaner.">

<h2>VI.</h2>
<h2>Riksrådens unionsplaner.</h2>


<b>Förhandlingar om unionens återupprättande.</b> Efter
konung Kristierns död (1481) fästes i intet af rikena
något afseende vid hans sons föregående val, utan tronen
betraktades såsom <i>ledig</i> (ehuru konung Hans själf genast
antog full konungatitel). Svenska sändebud i Danmark
och Norge (hösten 1481). <i>Fördrag</i> mellan <i>svenska</i> och
<i>norska riksråden</i> (Oslo, 1 febr. 1482): till förebyggande
af krig mellan rikena och utländske mäns intrång
ömsesidigt försvar och <i>gemensamma förhandlingar om
konungavalet</i> (norska klagomål öfver <i>regeringsmissbruk</i>). <i>Danska
rådet</i> sökte förhandla <i>särskildt</i> med hvartdera af de båda
andra rikena. <i>Fördrag</i> emellan <i>svenska</i> och <i>danska
riksråden</i> (Kalmar, 17 aug. 1482): <i>bekräftelsen</i> af <i>rikenas
förening under en lag</i>, men valet <i>uppskjutet</i> till möte af <i>alla
tre riksråden</i> (<i>norskt förslag</i> till "artiklar om regementet"
framställdt af <i>svenska rådet</i>). <i>Svenska</i> och <i>danska
riksrådet</i> utlyste (Köpenhamn, 14 okt. 1482) <i>unionellt
rådsmöte</i> till <i>Halmstad</i> (13 jan. 1483). Förvecklingar emellan
<i>danska</i> och <i>norska råden</i> bilagda genom <i>svensk medling</i>.

<b>Halmstadsrecessen.</b> Mötet i Halmstad ledde endast
till uppgörelse mellan <i>danska</i> och <i>norska råden;</i> de
svenska ombuden <i>utan valfullmakt</i> (Sten Stures
"ögonsjukdom"). <i>Gemensamt danskt-norskt konungaval</i>. Konungens
<i>gemensamma handfästning</i> (1 febr. 1483) för <i>Danmark</i> och
<i>Norge</i>, med förebehåll af dess giltighet äfven för <i>Sverge</i>.
— <i>Unionen</i> emellan de tre rikena <i>stadfäst</i> i <i>samma
omfattning</i> som enligt 1397 års bref: gemensamt krig och
ömsesidig hjälp; fridlöshet gällande i alla rikena;
unionens häfdande, etc. Men unionskonugen bunden af <i>de tre
riksråden</i> vid <i>krigsförklaring</i> och eljes af <i>årliga
utskottsmöten</i> (af de tre riksråden). — Hvarje rikes <i>särskilda
styrelse</i> garanterad genom <i>rådets samtycke</i> till <i>förläningar,
utnämningar</i> af <i>riksråd</i> och <i>rättartingsdomare, förbud</i> (af
varor till ut- eller införsel), <i>beskattning</i> (jämte
"ridderskapet och <i>någon</i> allmoge"), <i>användning utom riket</i> af
dess inkomster, <i>betalning</i> af konungens gäld. <i>Särskild
drätsel</i> i hvarje rike med räkenskap inför <i>rådet</i>. Län
och ämbeten endast åt <i>infödde</i> män (äfven i <i>städerna</i>).
Ingen skyldig att svara inför <i>domstol utom riket</i>.
Konungen skall vistas <i>ett år i sänder</i> i hvarje rike (undantag
med <i>rådets samtycke); fyra riksråd regenter</i> i konungens
frånvaro. <i>Slottslofven</i> efter konungens död till <i>rådet</i>. —
<i>Stormansväldet</i> ytterligare garanteradt genom <i>rådets
domsrätt</i> öfver <i>sina medlemmar</i> och <i>ridderskapet;</i> genom "gode
mäns" rätt att <i>befästa sina gårdar;</i> genom
upprätthållandet af <i>pantelän utan tjänst;</i> genom <i>stadfästelse</i> af alla
<i>kronans jordabyten med frälset;</i> genom förbud mot
konungens och <i>ofrälse</i> ("ofri") mans <i>panttagande</i> eller <i>köp af</i>
<i>frälsegods</i> och mot förläningar åt "vanbördingar";
<i>länsinnehafvarne</i> frie från <i>inkvartering</i>. — <i>Biskopsväldet</i>
garanteradt genom förbud mot konungens intrång i
<i>kyrkliga val</i> (äfven påfliga privilegier <i>ogiltiga</i>), i <i>kyrkans
domsrätt</i> och <i>egendomsförvaltning;</i> ingen inkvarter<i>ing af
knektar</i> hos <i>biskopar</i> eller <i>kloster</i>. — Särskilda löften
angående Sverge och Norge (bland annat om afsöndrade
landskap; om nedläggandet af drottningens process). —
Om konungen bryter handfästningen, ega <i>de tre rikenas
gode män</i> (= råden) att "undervisa" honom och i nödfall
<i>afvärja rättskränkningen</i> med <i>alla rikenas inbyggares
hjälp = unionell garanti</i> för <i>rådsväldet</i> i hvarje <i>särskildt</i>
rike.

<b>Kalmarrecessen.</b> Enligt konungens löfte i Halmstad
hölls möte mellan <i>danska</i> och <i>svenska riksråd</i> i <i>Kalmar</i>
(aug.—sept. 1483). <i>Halmstadsrecessen</i> antagen (och af
båda riksråden beseglad) äfven såsom <i>svensk
handfästning</i>, men med <i>ytterligare inskränkningar i konungamakten</i>.
— <i>Kalmarrecessens tillägg: andlig</i> och <i>världslig husbonde</i>
"konung öfver sin landbo" (= rätt till sakören); ingen
<i>inkvartering af knektar</i> i <i>köpstäder; fyra svenska riksråd</i>
(2 andl. och 2 världsl.) utnämnas <i>omedelbart</i> af <i>konungen</i>
till <i>regenter</i> i hans frånvaro och <i>riksföreståndare</i> efter hans
död (komplettering genom <i>rådets</i> val); "gode män" ega
<i>neka konungen tillträde</i> till sina befästa gårdar äfvensom
<i>gifva skydd</i> åt dem, som råkat ut för konungens vrede.
Efter recessens besegling äfven af <i>konungen, hans moder</i>
och <i>broder</i> skulle konungen hyllas i Sverge <i>1484</i>.
</chapter>

<chapter name="VII. Arfrikesplanerna återupptagna.">

<h2>VII.</h2>
<h2>Arfrikesplanerna återupptagna.</h2>

<b>Sverges motstånd mot riksrådsunionen.</b> Det
<i>svenska riksföreståndarskapets</i> kraf på <i>konungadömets
rättigheter</i> (välde öfver länen m. m.) och dess konflikt med 
riksrådet. <i>Rådets förhandlingar</i> med unionskonungen om hans
erkännande på <i>Kalmarrecessens villkor</i> (fördrag i Kalmar
1484, Nya Lödöse 1494, Stockholm 1494, Kalmar 1495).
<i>Riksföreståndarens afsättning</i> (rådsmöte i Kalmar, febr. —
mars 1497); konung Hans' <i>uppfordran till svenskarne</i> att
erkänna hans rätt enligt Kalmarrecessen (Köpenhamn, 28
maj 1497); Sten Stures <i>afsägelse</i> (utanför Stockholm, 6
okt. 1497). <i>Svenska riksrådets</i> hyllning af konung Hans
på grund af Kalmarrecessen och "rikenas eviga
förbindelse" (Stockholm 18 okt. 1497).

<b>Försök att häfda arfriket.</b> Konung Hans' son
Kristiern vald och hyllad i <i>Danmark</i> (1487, af <i>riksrådet</i> och
<i>landstingen</i>; bekräftelse 1497) och <i>Norge</i> (1489, af
riksrådet). <i>Svenska rådets vittnesbörd</i> (Stockholm 29 nov.
1497) om konung Hans' val af lagmännen och
landskapsnämnderna (i Stockholm, 25 nov. och kröning 26 nov);
med åberopande af <i>hans val under konung Kristierns tid</i>
(jfr dess <i>öppna bref</i>, 1 dec. 1497). <i>Svenska rådets
samtycke</i> (Stockholm 5 dec. 1497) till <i>Kristierns erkännande</i>
såsom <i>Sverges konung</i> efter fadrens död; med åberopande af
hans <i>danska</i> och <i>norska val</i>, och med utlysning af <i>valmöte</i>
(i Stockholm midsommar 1498) enligt <i>Sverges lag</i>
(lagmännen; 12 frälsemän och odalbönder af hvarje lagsaga; en
borgmästare, en rådman och 2 borgare af hvarje stad).
<i>Svenska rådets samtycke</i> till konungens utdelning af
<i>svenska fataburslän</i> åt <i>danskar</i> och <i>norrmän</i> (Stockholm, 17
dec. 1497). <i>Stockholms stads trohetsförpliktelse</i> till konung 
Hans och <i>hans efterkommande</i> (2 jan. 1498). <i>Sten Stures</i>
och <i>svenska rådets trohetsförpliktelser</i> till konung Hans
och <i>hans son Kristiern</i> (Stockholm, 16 febr. 1499);
instämmande af <i>Stockholms stad</i> (2 mars 1499). Det
<i>formliga valet</i> af Kristiern förrättadt i Stockholm, 29 maj
1499 (<i>kungörelse</i> af <i>svenska riksrådet</i>, Stockholm 22 juni,
1499, med åberopande af konung Hans' val under fadrens
lifstid, "gamle bebindinger" emellan rikena <i>under
Margareta</i>, Kalmarrecessen, <i>Sverges lag</i> och dansk-norska 
föredömen). <i>Slottslofven</i> efter konungens död ställd till
<i>konung Kristiern</i>.

<b>Sverges resning emot arfriket.</b> Konung Hans
fördrifven och Sten Sture vald till riksföreståndare (1501);
Svante Nilssons och Sten Sture den yngres
riksföreståndarskap. <i>Stilleståndsfördrag</i> och <i>rättegångsaftal</i> emellan
<i>Sverge</i> och <i>konung Hans</i> (i Kalmar 1504). <i>Process</i> inför
<i>kejsaren</i> (hans <i>utslag</i>, 13 nov. 1505; <i>aktförklaring</i> mot
svenskarne, 2 okt. 1506; <i>exekutionsdekret</i>, 23 okt. 1506).
Nya <i>fördrag</i> emellan konung Hans och Sverge (Köpenhamn,
april 1508; Varberg, 30 juni 1508; Helsingborg, 14 jan.
1509; Köpenhamn, 17 aug. 1509, om <i>provisorisk tribut;</i>
Malmö, 23 april 1512). Tronskiftet i Danmark (1513);
Kristierns <i>dansk-norska handfästning</i>. <i>Fördrag</i> emellan
<i>Sverge</i> och <i>konung Kristiern</i> (Köpenhamn, 15 juli 1513 och
29 juli 1515; Stockholm och Stäkesund, 12 sept. 1518).
<i>Process</i> inför <i>påfven</i> och <i>svenskarnes bannlysning</i> (1519).

<b>Arfrikets erkännande i Sverge.</b> Efter konung
Kristierns seger <i>fredsfördrag</i> med <i>svenska riksrådet</i> (Upsala,
6 mars 1520; Köpenhamn, 31 mars), med löfte om
styrelse efter <i>Sverges lag</i> och Kalmarrecessen. Konung
Kristierns <i>svenska riksdagskallelse</i> (utanför Stockholm, 15
maj 1520). <i>Stockholms kapitulation</i> (5 sept. 1520).
<i>Stockholms slottslofven</i> efter konungens död ställd till <i>hans son</i>
och <i>gemål (riksrådets förklaring</i>, 7 sept. 1580; <i>Stockholms
stads hyllningsbref</i>, 8 sept. och 22 nov. 1520). <i>Svenska
riksrådets förklaring</i> (Stockholm, 31 okt. 1520), att Sverges
rike tillhör konung Kristiern <i>med arfsrätt</i> "och icke efter
någon utväljelse"; med åberopande af kejserliga
sändebudets tolkning af S:t Eriks lag och konungens
härkomst af S:t Eriks rätta blod. — <i>Unionsstridernas
resultat för Sverge = vägen banad för ett starkt
arfkonungadöme</i>.
</chapter>
