<b>EN KORT HISTORIK</b>
ÖFVER
<b>WIKNINGSKOMMISSIONENS</b>
UPPKOMST OCH UTVECKLING.

AF
<b>CARL HENRIK WALLBERG.</b>


LINKÖPING 1889,
ÖSTGÖTA CORRESPONDENTENS BOKTRYCKERI.

EN KORT HISTORIK
ÖFVER
WIKNINGSKOMMISSIONENS
UPPKOMST OCH UTVECKLING.

FÖR
KOMMISSIONENS FEMTIOÅRSJUBILEUM
DEN 27 JULI 1889

UPPGJORD AF
ERKEHEDERSLEDAMOTEN QVIPPE WALLVIK,

I ALLMÄNNA LIFVET
CARL HENRIK WALLBERG.


LINKÖPING 1889,
ÖSTGÖTA CORRESPONDENTENS BOKTRYCKERI.


Då jag till tjensteåren är, näst stiftarens broder,
Apotekaren H. Wikblad, den äldste nu lefvande aktive
ledamoten af Wikningskommissionen, tillkommer det mig,
såväl på grund derutaf, som äfven på grund af den
hedersgrad, jag inom kommissionen innehar, att på
denna årsdag af kommissionens femtioåriga tillvaro,
och då den sjufaldt store Öfvervikningsmästaren
förlänat mig ännu krafter dertill, för den nuvarande
generationen af kommissionens ledamöter i korthet
tolka dess uppkomst, syfte, utveckling och öden intill
denna dag, och jag utbeder mig Wikningsbrödernes
öfverseende, om denna historik icke skulle befinnas
fullt tillfredsställande.

Sjusofvaredagen år 1839 hade tre landskontorister
och en fältskär eller badaremästare, såsom de då
benämndes, på aftonen en liten kolifej i ett gammalt
lusthus, beläget under några höga träd, som jag
tror ännu stå qvar, ett stycke bortom kyrkogården,
till venster om landsvägen, från staden räknadt,
och detta lusthus tillhörde bagareåldermannen
Siljeström. Landskontoristerne voro Lars Gideon
Wikblad, Nils Magnus Winnerstrand och Carl Gustaf
Lindeberg och badaremästaren E. T. Berggren. Lifvet
och själen i detta lilla lag var den qvicke och
lefnadsglade, men icke så litet cyniske Lasse Wikblad,
såsom hans förtroliga benämning var inom hans ovanligt
talrika, icke allenast inom hela länet och stiftet,
utan vida utom deras gränser spridda vänkrets;
nöjd med litet, glad och obekymrad samt alls icke
ärelysten, var han så belåten med sin ställning såsom
e. o. landskontorist och ungkarl, att han aldrig
sökte någon bättre, fastän den var föga lönande, men
den mängd kommissioner, som anförtroddes honom,
isynnerhet från vestra och södra delen af länet,
gaf honom en inkomst, fullt tillräcklig för hans
anspråkslösa lefnadsbehof, så att han aldrig var
skuldsatt; vid den riksbekanta Olofsmesso marknad
i Skeninge satte han möte med sina kommittenter och
höll sin årliga uppbörd, och då gick der muntert till
ett par dagar. Närmast Wikblad i lynne och åsigter,
men ett mönster af snygghet och ordentlighet, var
Winnerstrand. Den tredje i ordningen, Lindeberg,
var en godmodig, fridsam och genomhederlig varelse,
men den personifierade overksamheten och så passiv,
att han alltjemt måste fösas framåt, annars stod han
eller låg han stilla. Sålunda föstes han af vänner och
kamrater, efter att hafva åratal i ordets egentligaste
bemärkelse legat vid akademien och gjort slut på
sin ärfda förmögenhet, till att taga kameralexamen,
föstes vidare till Stockholm och in i verken, och
slutligen af en trogen vän, den ännu i Stockholm
lefvande Doktor C. E. Hagdahl, från Stockholm till
landskontoret, och slutligen, då han höll på att komma
på total dekadans, tog den blifvande herskarinnan
å stora hotellet, den i ekonomiskt och praktiskt
hänseende snillrika och energiska restauratrisen
Johanna Pettersson honom till man och föste honom till
välstånd samt ett beqvämt och komfortabelt lif. Äfven
i ett gladt lag gjorde sig hans passivitet gällande,
liksom Didrik teg och drack han, samt vek sig sedan
grundligt och till och med i Wikningskommissionen,
ehuru en af dess första stiftande ledamöter, vek
han sig efter någon tid undan dess sammanträden,
så att han slutligen förklarades för lefvande lik,
och jag hade den äran att parentera öfver honom,
såsom sådant. Den fjerde af kommissionens instiftare,
Berggren, var en glad, godmodig, vänlig och fridsam
personlighet, som icke hyste ovilja mot någon,
liflig och rörlig samt var gerna med öfverallt,
der det gick trefligt och gladt till. Gemensamt med
dessa trenne medbröder var det, som Lasse Wikblad
den nämnde Sjusofvaredagen 1839 realiserade en
i hans lifliga, på humor samt icke så litet satir rika 
hjerna uppsprungen idé och stiftade Wikningskommissionen, 
som från en ringa början med ett fyratal ledamöter nu 
efter femtio års förlopp räknar ledamöter, icke allenast 
i hela vårt land från Haparanda till Ystad, utan äfven i 
andra länder, till och med i andra verldsdelar. Dess 
ursprungliga syfte var till en början endast och allenast 
att befrämja veck och vikning genom att i ett gladt lag 
taga sig ett mer eller mindre grundligt rus samt derefter,
obekymrad om verldens bråk och bestyr, vika sig åtskilliga 
timmar, helst tjugufyra. Blickar man litet djupare, så 
finner man dock, att i grund och botten innebar denna idé 
en ganska skarp satir öfver det gängse ordensväsendet och 
ordensvurmarne. Sjelf var Wikblad, såsom dess skapare, 
gifven till "Wikningskommissionens förste stormästare med 
namnet Lars Wiknell; Winnerstrand blef premiervikare under
namn af Kias Wikell; Lindebergs vikningsnamn finnes icke 
antecknadt i matrikeln, men jag vill erinra mig att det var 
Kalle Långvik, och Berggren benämndes Barbis Wiklin.

Benämningen Wikningskommission och begreppet veck- och 
vikning tarfvar en förklaring och den bästa har Stormästaren 
sjelf gifvit i det festtal, som han år 1840 höll vid 
kommissionens högtidssammanträde på årsdagen af dess stiftelse. 
Denna förklaring lyder sålunda:

"Huru mången oinvigd och oskicklig har ej påstått, att Veck och 
Vikning hörer till nutidens kram och att den är ett årsbarn med 
ångbåtar, skidlöperier, Daguerreotyper, Grefenbergska kurmetoder 
och fosforiska svafvelstickor -- men, utan att behöfva ingå i någon 
onödig ordstrid med dem derom, vill jag endast hänvisa dessa 
kortsynta, profana personer till såväl våra egna, som alla andra 
länders och folkslags skrifter och traditioner.

Bibeln, urkunden för allt högt, skönt och sant, visar ju och 
framställer tydligen, att till och med 
Verldsalltets Skapare efter fullbordadt arbete vek och
hvilade Sig. -- Vårt lands historia omtalar våra
förfäder under namn af Vikingar -- en benämning,
känd i alla land och alla verldsdelar; hvarifrån har
den väl kommit, om de ej genom sina strider och sitt
obesegrade mod visat en ännu slumrande tid, hvarifrån
mannakraft och styrka skulle sökas och erhållas. Allt
i naturen är underkastadt och beroende af den äldsta,
den sannaste af alla lagar -- Vikningslagen. Från
klippan till sandkornet, från menniskan till den
osynliga insekten äro alla deraf beroende -- mörkret
vek för ljuset, natten viker för dagen -- och hvem
finnes väl, som kan framstå och säga, att han icke
förr eller senare måste göra slutveck? Derföre,
värdaste Herrar och Wikningsbröder, kunna vi, som äro
skapare af den inom vårt samhälle nu bildade orden,
anse oss lyckliga, som uti system förmått sätta och
till utveckling bringa en sak, som är jemnårig med
sjelfva tiden."
                 
-

Den femte af Wikningskommissionens förste ledamöter blef
handlanden Fr. Götherström, och omständigheterna vid hans 
intagande äro så egendomliga, att jag icke kan underlåta, 
att i sin helhet meddela det dervid förda protokoll. Det 
lyder sålunda:

<tab>"Utdrag af protokoll, hållet inför Wiknings-kommissionen 
<tab>i Koskramleriet (i parenthes sagdt Wikblads bostad i 
<tab>veterinärläkaren Berzelii gård) den 15 och 16 April 1840.

<tab>§ 1. <i>S. D.</i> Uppå derom gjord anmälan instälde sig nu
efter förutgången kallelse ynglingen Fr. Götherström,
för att inför Ledamöterne af Wiknings-kommissionen 
aflägga prof på skicklighet i vikning till inträde i
Trippelvecket, och hvarvid han en så lydande skrift
aflemnade:

<tab>"Höggunstige Wikningsledamöter! 

<tab>Ända ifrån Adams tider, då han antingen af instinkt 
eller händelse kom att göra första vecket på Eva,
har uti menniskans natur legat ett frö till
ernående af fullkomlighet i veck och vikning. 
-- Min natur, icke olik andra belätens, har under
senare dagar visat en åtrå och ett anlag att på
denna väg hinna en fullkomlighet och ett omfång,
som kunde göra mig värdig ett rum bland ledamöterne
i ett samfund, så kändt för sin skicklighet,
oöfverträfflighet och ryktbarhet, som höggunstiga
vikningssamhället. Af sådan anledning och i
detta ändamål har jag vågat anhålla att inför
höggunstiga Viknings-kommissionen få aflägga prof
på den skicklighet och de ringa framsteg jag genom
egna anlag och flitigt praktiserande kunnat uppnå;
öfvertygad att Kommissionen höggunstigt öfverser med
de fel och brister, som genom flit och öfning af en
ännu oskicklig lärjunge kunna begås, men hvilka af
en outtröttlig ledamot med tiden både kunna och skola
öfvervinnas och besegras.

                             <i>Götherström.</i>"

Efter uppläsande häraf och sedan ynglingen Götherström
blifvit anmodad, att in Scamnio Vikiano intaga sin
plats, började han, då vikningsuret gjorde första
halfvecket (det vill säga kl. 1/2 till 1 e. m.), att
undergå det föreskrifna præliminervecket. Ledamöterne
funno genast af de yttre tecknen, att han visade
anlag till sådan skicklighet, att han med tiden
skulle göra stora framsteg och att hans framsteg med
nogaste öfvervägande borde skärskådas, hvarföre
premiervikaren Kias anmodades, att observera
Vikningens utveckling. Efter ett dubbelveck +
halfveck återkom premierobservatorn med Novicen och
enligt den rapport han om utvecklingen afgaf, funno
ledamöterne ynglingen Götherström fullt skicklig,
att i samfundet upptagas, och att han i rullan skulle
näst efter Vikmästaren Barbis Viklin inskrifvas under
namn och titel af Vikmästare Wimmer, och erhåller
han ej högre grad eller inträde i Qvadrupeln förr
än styrkt blifvit, att vid nytt profs undergående
han af 48 timmar oafbrutet vikit sig 43, hvilket
allt i protokollet skulle intagas och genom utdrag
honom meddelas."

År 1840 fans vid Ågatan, just der Vestra Torggatan
eller, som den numera kallas, Platensgatan, skär
densamma, en gård med tillhörande trädgård, hvilken då
innehades af källarmästaren Joh. Lundgren, i dagligt
tal af stamkunderna helt förtroligt benämnd Klusse,
f. d. bastrumslagare vid Lifgrenadiererne och fransk
krigsfånge vid Lübeck 1806, men som tillika med
en klarinettblåsare Nystedt rymde ur den franska
fångenskapen eller, såsom han sjelf uttryckte sig,
"eh we, ransonerade" sig hem. I nämnde trädgård
hade sjusofvaredagen 1840 den nu fem man starka
Wiknings-kommissionen slagit sig ned, för att fira
årsdagen af kommissionens instiftelse. Ur det festtal,
som dervid af stormästaren hölls har redan anförts
förklaringen öfver veck och vikning och, såsom på
ett särdeles talande sätt skildrande kommissionens
ställning vid denna tid och dess började framåtgående,
meddelas deraf ytterligare följande:

"Kommissionen räknar bland sina nu arbetande ledamöter
män, som med hvarje dag fästa en eternell i sin
odödlighets krans, och utan att hvarken förbigå eller
utmärka någon före de andre, får jag endast fästa
kommissionens uppmärksamhet på de observationer,
som under året blifvit gjorda.

Premiervikaren Kias Wikell, som visat en outtröttlighet 
och ett nit för vår sak, som gör honom så väl värdig den 
plats han i orden innehar, som af kommissionens tacksamhet, 
har anmält, att han under sina observationer funnit åtskillige
hedervärde män fullt skicklige att upptagas till arbetande 
ledamöter i vårt brödraskap och bisittare i kommissionen. I 
anledning häraf har kommissionen inbjudit herrar Askenbeck, 
Wastesson, Sandin, Östergren, Vikblad och Sjöstrand, att på 
årsdagen af Vikningskommissionens allmänna sammankomst hedras
och upptagas i vårt förbund, hvartill de, såväl genom outtröttligt 
arbete och sträfvande 
befunnits värdige, som ock, enligt premiervikarens
lemnade intyg, orden af dem kan för framtiden påräkna,
betydliga framsteg och förbättringar i veck och
vikning.

Utan att förringa någon, måste jag dock särskildt
nämna och frambära kommissionens tacksamhet till
Fabrikör Lars Wastesson, som, utan att hittills vara,
ledamot af orden, likväl på mångfaldigt sätt alltid
visat sig vara dess gynnare och vän. -- Orden anser
sig derföre till honom stå uti så stor förbindelse,
att den nu på dess årsdag velat utnämna honom till
dess ceremonimästare med rättighet att bära laxér-rock
och rund vikningsmössa.

Han, såväl som de öfriga nu invalde ledamöterne skola
genom framdeles utfärdade vikningspatent närmare
införlifvas med sin befattning och sina arbetande
medbröder."

Af de ofvannämnde nyvalde, blefvo dåvarande
källarmästaren å stadshuset L. Sandin, ännu lefvande
apotekaren Herman Wikblad, stormästarens broder,
fabrikören L. Wastesson, och bokhållaren, sedermera
fyrmästaren på Pater-Nosterfyren, Sjöstrand på denna 
högtidsdag, enligt matrikeln, intagna i kommissionen, 
men konditor Askenbeck och handlanden Östergren 
recipierade först följande år. Deremot intogs denna dag 
fanjunkaren Magnus Tollin, och det tvärtemot stormästarens 
inom sig fattade beslut, att prester och militärer icke 
skulle vinna inträde i kommissionen. Sannolikt gjordes 
undantaget med Tollin, icke allenast för hans ådagalagda
odisputabla skicklighet i veck och vikning samt hans
glada lynne och öfriga för kommissionens syfte och
ändamål beaktansvärda och värdefulla egenskaper,
utan äfven derför, att hans Goliatslika och ståtliga
gestalt för öfrigt skulle göra ett veck af honom
mera effektfullt och uppseendeväckande än af mången
annan. -- Kommissionen räknade sålunda nu 10 ledamöter.

-
För att göra denna lilla historik så innehållsrik 
och noggrann, som möjligt, anser jag det vara 
tjenligast att fortfarande anföra utdrag ur 
stormästarens anföranden och årsberättelser under 
de första åren af Wikningskommissionens tillvaro, 
allrahelst som de ingalunda äro långtrådiga och 
tröttsamma.

Sålunda må här ur en årsberättelse, som icke är
daterad, men som tydligen är för år 1841, anföras
följande:

"Liksom allt här i verlden har en mörk och en
ljus, en fullkomlig och en ofullkomlig sida,
så äfven med ställningar och förhållanden inom
Wikningskom-missionen under förflutna år. Kommissionen
har bland sina ledamöter medlemmar, som alltid visat
en fullkomlighet och ihärdighet, som gjort dem vuxna
att bekämpa och öfvervinna hindren, striderna och
motgångarne på den bana, der de ingått, och till
ernående af det mål, hvartill vi alla sträfva, men
beklagligtvis beskuggas denna ljuspunkt hos en och
annan af en nonchalance för den gemensamma saken,
som föranlåter kommissionen, att genom mig uppmana
desse oskicklige till mera kraft, ihärdighet och
nit för det kall, de förbundit sig att uppfylla,
och att värdigt fullgöra sina åligganden på de poster
de inom kommissionen innehafva. Förmodande en god
verkan häraf och för att ej blotta någon svag sida hos
äldre arbetande medbröder, kasta vi nu en slöja öfver
dessa mörka och mindre tillfredsställande förhållanden
och öfvergå till den gladare och för framtiden mera
upptyftande delen af årsberättelsen.

Naturen sjelf har under förflutna vikningsår uppmanat
oss till veck och vikning och besannat, hvad jag
hade äran vid sista årssammankomsten framställa,
nemligen "att allt från det högsta till det lägsta är
underkastadt och beroende af den äldsta, den sannaste
af alla lagar, vikningslagen". Vi hafva så nyligen
derpå haft ett ytterligare bevis, att helt säkert
ingen af de äldre vikningsbröderne kan undvika,
att med en inre
ljuf känsla observera utvecklingen och fortgången
deraf. Jag menar dagen den 8 dennes, som i
vikningsannalerne alltid kommer att intaga ett så
frejdadt rum och som för alla arbetande bröder skall
utgöra en uppmuntran och föresyn för deras sträfvande
till fullkomlighet, den dagen nemligen, då solen
sjelf kl. 6 på morgonen afklädde sig sitt majestät
och inför våra ögon gjorde ett trippelveck. För
de yngre bröderne bör det vara ett exempel och en
kraftig uppmaning till sträfvande efter fullkomning
på den plats, som de af kommissionen ansetts värdige
att bekläda.

För de nyare upptäckter och förbättringar i veck
och vikning, som under året blifvit gjorda, och
hvilka kommissionen ansett förtjena att i dess
annaler upptagas och förvaras till kommande tiders
upplysning och föresyn hafva vi att tacka tvenne äldre
förtjenstfulla arbetande bröder. Kommissionen anser
sig pligtig, att på dess årsdag inför ordensbröderne
i korthet nämna något derom. Dubbelvikaren Wikegren,
som genom outtröttlig praktik och utmärkt skicklighet
gjort sig så värdig det rum han i kommissionen
innehar, har nemligen anmält, att i afseende på
veck och viknings förhållande till tiden före
och efter solens ståndpunkt, skall ett dubbelveck,
adderadt till 3:ne enkelvikningar, plus 1/2 trippel på
förmiddagen ungefärligen svara emot ett enkelveck
i första qvadrupeln af 2:dra decimalen vid en
eftermiddagsvikning. Kommissionen får för denna
upptäckt hembära sin tacksamhet och anser den böra
i annalerna intagas.

Ceremonimästaren Amuritius Wiklund har under året
funnit och kommit i erfarenhet af att skapade varelser
utaf feminina slaget, gemenligen qvinnor, kunna i
afseende på veck och vikning användas och blifva
skickliga endast vid dupplett-vikning. -- Upptäckten
är egen och af mycken vigt. -- Ceremonimästaren
har derpå användt mycken möda, arbete och sömnlösa
nätter. Kommissionen har ansett den böra upptagas och
införas i annalerna under rubrik: "Dubbbelvikning
sans ceremonie".

Observationerna i afseende på vikningens utveckling
hafva under förflutna vikningsår varit särdeles
gynnande. -- Premiervikaren Kias Wikell har inför
kommissionen anmält, att han inom vårt samhälle
äfven under året funnit åtskillige hedervärde män,
fullt skicklige att upptagas till arbetande ledamöter
i vårt brödraskap och bisittare i kommissionen.

I anledning häraf har kommissionen inbjudit och
kallat herrar <i>Lars Zander, Jonas Salander, Jonas
Fr. Lindeberg, Carl Valenkamph, Joh. Lundgren,
L. Sundstedt, Adolf Dahl, Nils Askenbeck, Carl
Jacob Andersson och Axel Kuhlers</i>, att på årsdagen af
Wikningskommissionens allmänna sammankomst hedras och
upptagas i vårt förbund, hvartill de genom naturliga
anlag och ett outtröttligt sträfvande befunnits
värdige, och enligt premiervikarens lemnade intyg,
orden af dem hoppas påräkna betydliga upptäckter och
förbättringar i veck och vikning.

Men som lika anlag och natur icke kan rinnas
hos alla, har ibland dem olika skicklighet äfven
utvecklats. Utan att förnärma någon, måste jag
dock för kommissionen särskildt nämna och fästa
dess uppmärksamhet på en af våra nya ledamöter,
om hvilken vi kunna hysa det hopp, att han med
tiden för vår orden skall blifva en föresyn och
stödjepelare. Herr <i>L. Zander</i> har nemligen under
året gjort en vikning och kommit upp i ett veck,
dit få af oss, oaktadt allt arbete och sträfvan,
hunnit. Det skulle derföre varit en oförlåtlighet,
om kommissionen med tystnad och liknöjdhet icke
uppmärksammat en sådan förtjenst och uppmuntrat till
vidare förkofran. -- Kommissionen vill derföre, såsom
bevis på sin aktning och tillfredsställelse tilldela
honom värdighet af Viksvärdets Riddare, med rättighet
att bära diarrhé-rock och trekantig vikningsmössa. De
öfrige nya bröderne skola, sedan anteckning i rullan
försiggått, blifva underrättade om sina namn inom 
orden, och om den befattning och värdighet de der städse
komma att bekläda.

Slutligen får jag, mine herrar och vikningsbröder,
frambära den helsning, som Vikningsmästaren
Joh. Wimmervik till samtlige bröderne anmodat
mig frambära. Med saknad och sorg motsåg han denna
dag, som för honom i år är en omöjlighet att bland
vänner och vikningsbröder få tillbringa. -- Men han
skickar derföre bröderne härmed sin helsning med
den fägnande underrättelsen, att äfven på den
ort, der han nu vistas, residensstaden Wimmerby,
åtskillige ammatörer i veck och vikning uppstått,
och att hopp är, att orden äfven der kan påräkna en
Vikningskommission, underordnad dess moderkommission
i Linköping."

Af de nu kallade hade till intagning eller reception,
enligt matrikeln, infunnit sig sergeanten <i>L. Zander</i>,
visserligen militär, men med sådana meriter i veck och
vikning, att de omkullkastade alla hinder, auditören
<i>Jonas Salander</i>, också särdeles välmeriterad,
dåvarande länsbokhållaren, slutligen landträntmästaren
<i>J. F. Lindeberg</i>, bagaremästaren <i>A. Dahl</i>, konditorn
<i>Askenbeck</i>, handlanden <i>C. J. Andersson</i>, ännu lefvande
härstädes, men kan anses som lefvande lik, enär han
icke på många år bevistat kommissionens sammankomster,
källarmästaren <i>Joh. Lundgren</i>, som genast erhöll
vikningsnamnet <i>Clousse Wiclou</i>, samt handlanden
<i>F. Östergren</i>, som var kallad till 1840 års högtid, men
då var hindrad. Af de öfrige kallade uteblef då och
äfven sedermera sekreteraren Carl Walenkamph, temligen
allmänt känd såsom ett stort original och en mer och mindre 
klyftig advokat, samt var författarens af denna historik 
företrädare såsom sekreterare i stadens brandstodskomité 
för fastigheter. Likaledes uteblefvo handlanden L. Sundstedt, 
som först längre fram tog inträde, samt vice kronofogden 
Axel Kuhlers, som redan följande år recipierades.

Ledamöternes antal hade emellertid nu blifvit ökadt
med 8 och var hela antalet således redan 18. Hvarest
högtidsdagen firades år 1841, kan icke med full
visshet sägas, emedan derom icke finnes någon
anteckning, och förf. var då ännu icke medlem af
kommissionen. Men 1842 firades högtidsdagen vid
Nyqvarn i det gamla, temligen förfallna värdshuset
derstädes, och begagnades denna lokal sedan under
flere år. -- Att organisationen af Wikningskommissionen
redan nu icke gjort så obetydliga framsteg, synes
deraf att stadgar funnos, ehuru mycket primitiva
och endast kända af stormästaren och premiervikaren
samt de vikmästare, som utgjorde det ursprungliga
ordenskapitlet, att embetsbefattningar funnos, såsom
premiervikare- och ceremonimästarebefattningarne, att
veckvärdigheter utdelades, såsom riddarevärdigheten
af Viksvärdet med rättighet att bära diarrhé-rock
och trekantig vikningsmössa, samt, att dekorationer
begagnades, visserligen icke band och stjernor, men
i form af nattmössor eller s. k. florshufvor samt
nattrockar. Stormästaren begagnade, såsom tecken till
sin värdighet, en toppig nattmössa af brokigt tyg,
prydd med guldgaloner och rosetter, en storrosig
nattrock samt en storrutig sammetsväst. Öfrige
ledamöter pryddes med florshufvor af gröfre tyll och
de, som så kunde hafva, begagnade nattrockar. Att
kommissionen redan börjat indelas i grader, finner
man deraf, att på mössorna funnos gradbeteckningar
af band i olika färger. Premiervikarens mössa var
naturligtvis mycket utsirad.

Årsberättelsen 1842 är af den betydelse, att den
förtjenar i sin helhet meddelas och lyder sålunda:

"För tredje gången, sedan inom vårt samhälle Veck och
Vikning blifvit så utvecklade och i system satte, att
en Kommission kunnat af skicklige och förtjenstfulle
män bildas för bedömandet och ordnandet deraf till
något helt, får jag härmed på dess årsdag helsa Eder,
Värdaste Vikningsbröder, och, enligt stadgarne för
vår Orden, afgifva en kort berättelse om utvecklingen
och fortgången af veck och vikning under nu förflutna
Vikningsår.
Få sällskap kunna, vid betraktandet af fortgången
för deras sträfvan, med så tillfredsstäld och
förnöjd blick se tillbaka på den tid, hvilken
förflutit, som Wiknings-kommissionen detta år. -- Från 
alla håll hafva tillfredsställande och hugnande
underrättelser ingått från Ordens arbetande ledamöter,
att hvar och en inom sitt distrikt funnit sina
bemödanden med all möjlig framgång krönas. -- Så
har t. ex. från Vikningsamatören Joh. Wimmervik,
jemte helsningar till bröderne, berättelse ingått,
att icke allenast veck och vikning så blifvit
utvecklade och hindren undanröjda inom det distrikt,
der han under början af förra året arbetade,
utan äfven att på den ort, der han nu vistas,
allt hopp är att med tiden en Wiknings-Kommission
äfven der kan bildas och varaktighet gifvas åt hans
bemödanden. <i>Wiknings-kommissarien Jonas Fredrik
Vikeberg</i> (Lindeberg) låter äfven helsa samtlige
vikningsbröderne och meddelar den underrättelsen,
att vid de observationer, som han på senare tiden
inom sitt distrikt medhunnit, allt lofvar bästa
framgång, och att utvecklingen synnerligast under
de varma dagarne på ett förunderligt sätt visat sig
verksam. <i>Svärdsbäraren Lasse Wikander</i> (Zander) har
icke allenast sjelf med eget exempel och outtröttligt
nit arbetat till ernående af fullkomlighet, utan
äfven på allt sätt inom sin omgifning gjort sig
förtjent af kommissionens tacksamhet. -- Han, jemte
ceremonimästaren <i>Amuritius Wiklund</i> (Wastesson),
hvilken under förra året inkom med utvecklad upptäckt
om qvinnors användande i veck och vikning, har under
hela detta vikningsår med oafbrutet nit arbetat i
<i>Dubbelvikning sans Ceremonie</i> -- och väntar Kommissionen
af desse herrar en utförlig berättelse om sättet,
tiden och rummet, hvarest och huru ett dylikt veck
bäst kan tillämpas.

Inom vårt eget samhälle hafva samtlige ledamöterne
i gemen och hvar och en isynnerhet visat sig på det
högsta verksamma, och kan jag, enligt de rapporter,
som Premiervikaren Kias Wikell afgifvit, fägna 
kommissionen med det intyg, att alla de ledamöter, mot
hvilka under förra året något varit att anmärka, nu
på allt sätt reparerat sin försummelse och fullgjort
sina åligganden såsom värdige ledamöter.

Premiervikaren har till denna årssammankomst äfven
anmält, att han funnit åtskillige hedervärde
vikningsamatörer fullt skicklige att upptagas
till arbetande ledamöter i Orden och bisittare i
Kommissionen.

Men innan vi helsa desse bröder värdige och välkomne
torde det tillåtas mig, att först för ledamöterne få
uppläsa ett till kommissionen insändt anförande af
en supplikant, hvilket anförande lyder sålunda:

"Djupt nedlagde och djupt inlullade Herr Ordförande
Mästare samt Commeiidör af den högst välgörande
Viknings-Commitéen. Thesslikes djupt insöfde och
medvetslöse samtlige Herrar Ledamöter!

Redan förlidet år, då jag bodde på landet, blef jag
af en vän, som jag tror vara den högt beprisade
Viknings-Commitéens skicklige Ceremonimästare,
genom vinkningar och blinkningar uppmanad, att söka
inträde uppå den högt beprisade Viknings-Commitéens
Högtidsdag den 27 Juli, som i vår Svenska Almanacka
är benämnd 7-sofvaredagen. Ehuru alldeles oinvigd i
Edra djupa hemligheter, gaf denna dagens benämning mig
en viss aning om Edert höga syftemål -- och bestämd
för detta -- tycktes liksom andan falla öfver mig
med en förfärlig tyngd öfver mina matta ögonlock,
som inlullade mig uti en djup eftermiddagslur till
kl. 8 på aftonen; och hade jag således försofvit
mig. -- Då alltmera denna ingifvelse ökats, vågar jag
med all menlöshet åberopa mig detta, för att till
en början synas rekommendera mig till en medlem i
Edert hedervärda samhälle -- förpligtande mig med
svafvelstickor uppehålla mina dåsiga ögonlock, för
att om det Eder behagar bifalla min ödmjuka önskan,
ej ytterligare försumma mig.

Då jag härjemte anhåller, att i någon mån hos den
hedervärda Committéen få recommendera mitt nit
och min uppmärksamhet, får jag anföra ett prof på den
välgörande kraft och det djupa inflytande edra vigtiga
bemödanden synas åsyfta, medelst följande berättelse;

Då jag nyligen i sällskap med 3:ne, som jag tror,
Committéens värdige ledamöter gjorde en resa norr
ut, inträffade vi till nytt möte på ångfartyget
Cometen, hvars dunkla stjerna med ty åtföljande
svans neddrog oss till en, som vi trodde, behaglig
vikningsperiod. Tvenne af vännerne tycktes,
efter förut undergången kroppsskakning ytterligare
intagna fluidaämne, blifvit mäktigt angripne,
och då de lossat de besvärliga seldon och koppel,
som kallas hängslen och halsduk, nedsjönko de
genast med en förfärlig duns, som skakade hela
Cometens innamäte. Tystnaden bebådade, att de
föregående ansträngningarne utkräfde sin rättmätiga
fordran. Allt mer och mer ökade sig den mäktiga
kraften och utbrast slutligen med ett dån, som liknade
dragningen af stora timmerstockar, med ett ord de
snarkade. Men dessa näs- och struptoners varierande
harmoni behagade icke de 2:ne sofkamrater, som
äfven intogo en del af hvilorummet. De åstadkommo
genom dumt snack en förhatlig effekt på den 3:dje
ledamoten, så att han, oaktadt försök med alla
Wiknings-Committéens förmodligen begagnade medel, ej
kunde inlullas, utan fast mer inom tänderna underhöll
ett, som man kallar, dämpadt flin eller grin till sin
vederqvickelse. Dock, huru otacksamt blifver icke den
ihärdige och trogne arbetaren belönad! Följande morgon
fick den mest nitiske af desse vikningsledamöter under
tyst harm uppbära de mest oförtjenta utgjutelser,
såsom den satans snarkarn, den grobian m. m., till
hvilket allt jag måste vara åhörande vittne och af
lutter välvilja dölja hans namn. då den belackaren
icke för mörkrets skull kunde urskilja personens
utseende.

Emellertid vågar jag hoppas, att dessa mina reskamrater 
af den värdiga Committéens Ordförande-Mästare samt 
öfrige ledamöter billigtvis erhålla en belöning och 
uppmuntran för deras oförtjenta lidande. 
I fall mitt antagande gunstigt skulle beviljas, och då
jag förmodar, att Committéen tilldelar sina ledamöter
ett passande namn, så, för att ej besvära och betrycka
Committéens tankeförmåga med att uppfinna något nytt,
torde det härmedelst tillåtas mig att få underteckna

<i>Wikblom.</i>"


Att den värde insändaren hos Wikningskommissionen på
allt sätt söker insinuera sig, genom det bemödande,
arbete och flit han uppgifver sig hafva användt, för
att göra sig till en värdig ledamot, är berömvärdt
och har af kommissionen tagits i betraktande; men att
han, såsom ännu oerfaren och oinvigd, tror sig kunna
bedöma andan och meningen af vikningens utveckling
och tror sig kunna fälla omdöme om äldre och arbetande
ledamöters skicklighet och utvecklingssätt, visar för
mycket sjelfförtroende och att han ännu icke uppfattat
andemeningen med Wikningskommissionens instiftelse. --
Först synes han hänsyfta på att kommissionens enda
ändamål är att observera, utveckla och bedöma den råa,
djuriska sömnen, men, upptagen som ledamot, skall
han, efter inhemtad skicklighet, finna sitt misstag
och anse sig lycklig, som kommit i erfarenhet af det
sanna och rätta i kommissionens syfte.

Sedan gör han en anspelning på ledamöterne för deras
intagande af fluida, men huru mörk idé har han ej då
om en sann vikningsmästares förmåga, då han tilltror
honom behöfva tillgripa dylika medel. Han känner
således icke att den förste vikmästaren Adam, då han
gjorde sina dubbelveck med Eva, aldrig använde dylikt,
och att detta är första och rätta kännetecknet på en
rätt och sann vikningsledamot.

Slutligen uppmanar han kommissionen, att gifva, de,
som han tror, förorättade ledamöterne upprättelse
eller belöning för de tillmälen, som dem blifvit
gjorda. Men insändaren känner ej då att en skicklig
vikningsbroder aldrig kan förorättas af en oskicklig
varelse,
och att en invigd är så mycket öfver den oinvigde,
att något försvar à la Wieselgren eller Hernqvist
icke behöfver framställas.

Men som hvarken tiden medgifver eller det egentligen
tillhör mig, att vid detta sammanträde vidare
utveckla, vederlägga och bevisa satser, som för hvarje
arbetande ledamot redan äro eller blifva tydliga och
klara, återgå vi således till årsberättelsen och de
observationer, som premiervikaren under vikningsåret
gjort.

I följd af hans rapporter, har kommissionen
inbjudit och kallat herrar <i>D. W. Blom,
Axel Petré, Axel Kuhlers, O. Nordvall, Lars
Lönnberg, Carl Henrik Wallberg, M. Pettersson,
Fr. Carlström, C. J. Waicrinsky, A. E. Waicrinsky,
J. Åberg,</i> och <i>L. G. Siljeström</i>, att på, 
årsdagen af Vikningskommissionens allmänna sammankomst 
hedras och upptagas till värdige arbetande ledamöter 
i vårt förbund, och hoppas kommissionen att genom dessa
herrars skicklighet och outtröttlighet för framtiden
kunna påräkna nya upptäckter och förbättringar i veck
och vikning."

Några egentliga receptioner funnos ännu icke,
utan intogos de kallade medelst ett kort helsningstal
af stormästaren. Af de kallade hade infunnit sig
och intogos nu ritläraren vid Linköpings läroverk,
konduktören <i>D. W. Blom</i>, boktryckaren <i>Axel Petré</i>,
t. f. kronofogden <i>Axel Kuhlers</i>, sämskmakaren
<i>Otto Nordvall</i>, källarmästaren <i>L. G. Sjöberg</i>,
då varande magistratssekreterareu, sedermera
rådmannen <i>L. J. Lönnberg</i>, handlanden <i>Marcus
Pettersson</i>, handlanden <i>Fr. Carlström</i>, hvilken
redan 1857 förklarades vara lefvande lik, bryggaren
<i>A. E. Watcrinsky</i>, bagaremästaren <i>L. G. Siljeström</i>,
källarmästaren <i>J. Åberg</i> och notarien <i>C. H. Wallberg</i>,
som då genast erhöll vikningsnamnet <i>Qvippe Wallvik</i>. 
Ledamötemes antal ökades således med 12 och var hela antalet nu 30.

Högtidsdagarne 1842 och 1843 voro epokgörande i
Wikningskommissionens annaler, enär stora framsteg
då gjordes till fulländningen af kommissionens 
organisation. Då ljödo första gången musikens toner inom
kommissionen: nu infördes ordentliga receptioner,
hvilka prof icke alltid voro så lätta att genomgå;
vidare beslöts utfärdandet af ordentliga, i den
högre stilen författade kallelsebref, undertecknade
af stormästaren och kapitelledamöterne Kias Wikell,
C. G. Lindeberg och Barbis Wiklin, samt försedde
med kommissionens af Barbis graverade stora signet,
föreställande en på en soffa på rygg liggande helt
naken man, som sof helt lugnt, oaktadt solen lyste
honom midt i ansigtet, och hade till inskrift den
latinska sentensen: Non semper otium (Icke alltid
hvila); ett standar anskaffades också med derpå målade
samma figur och samma inskrift, som signetets. Clousse
Wiklon utnämndes till kommissionens proviantmästare,
och mamma Lundgren, såsom hans i matlagning skickliga
och i alla hänseenden dugtiga hustru benämndes,
tillagade vikningssexan under en tid af ungefär 30 år
så länge helsa och krafter stodo henne bi. I afseende
på sexan föreskrefs särskildt, att den framför allt
skulle lysa med årets färskaste produkter, färsk
potatis, släpärter och kräftor.

Bland de ar 1842 intagne var primus, konduktören Blom
en stor vikningskapacitet och erhöll vikningsnamnet
Flos Florens Floribundus Flosvik, och att denna
hans kapacitet tillbörligt uppskattades, synes
deraf, att han så nybakad vikningsbroder som
han var, fick det hedrande uppdraget, att redan
följande året 1843 hålla vikningstalet, hvarom
stormästaren afgaf det hedrande vitsordet, att
talaren på ett hedrande, djupsinnigt och för orden
tillfredsställande sätt framstält en afhandling
om magnetismens och somnambulismens inverkan, på
veck och vikning. Ultimus Qvippe Wallvik blef genast
efter intagningen utnämnd till andre ceremonimästare
och förordnad att, enär förste ceremonimästaren
Amuritius Wiklund befann sig på annan ort, förestå
ceremonimästarebefattningen, hvilken befattning han
sedan innehade ända till 1875 eller 33 år, under
hvilken långa tid han recipierat hela
generationer af vikningsbröder.

Tyvärr hafva stormästarens årsberättelser för 1843
och 1844 gått förlorade, så att några utdrag derur
ej kunnat göras, utan måste förf. inskränka sig
till att, enligt matrikeln, uppgifva de personer,
som vid de då inträffande högtidsdagarna blefvo
intagna. Valen af ledamöter berodde nu icke endast
af premiervikarens rapporter, utan hade nu redan
anordnats förvikningar, som vanligen höllos någon
dag i Juni och vid hvilka, efter uppgjordt förslag,
nya ledamöter valdes. Märkligt nog intogos vid
1843 års högtidsdag endast 2:ne ledamöter, nemligen
stadsbokhållaren <i>C. J. Wawrinsky</i>, kallad redan
1842, och landskanslisten <i>C. J. V. Duse</i>, sedermera
fängelsedirektör och slutligen kronofogde. 1844
intogs likaledes ett mindre antal, nemligen ett
urval af 3:ne: vice Häradshöfdingen <i>L. Hollberg</i>,
landskanslisten, notarien <i>Gust. Söderbergh</i> och
t. f. postmästaren <i>P. C. Fagerström</i>, alla tre
särdeles meriterade. När kommissionen fick sin ende
hedersledamot, finnes icke antecknadt, men ur mitt
minnes gömmor framträder den omständigheten, att
det var vid 1843 års högtidsdag, som stormästaren
förkunnade, att han till denna höga plats utsett
och kallat den dertill värdigaste, nemligen
vice häradshöfdingen <i>Per Anders Stuart</i>, hvilket
tillkännagifvande emottogs med allmänt bifall
och jubel. Häradshöfding Stuart var nemligen en
älskvärd, glad och jovialisk samt kunskapsrik och fint
bildad personlighet, som kunde uppträda med glans
i hvilket sällskap och hvilken societet som helst;
derjemte var han till sin karakter sjelfva hedern
och äran, begåfvad med godt omdöme och synnerligt
goda juridiska kunskaper, förvärfvade under ledning
af Sveriges dåvarande skickligaste lagtolkare, den
lärde och vidtberömde professor Holmbergsson i Lund,
var han en mycket eftersökt advokat, men han åtog sig
aldrig annat än hederliga mål, der han var öfvertygad,
att hans klient hade rätten på sin sida, och vann
derigenom allmän aktning
och anseende, hvilket anseende äfven gaf en reflex åt 
det sällskap, som kallat honom till sin hedersledamot.

För år 1845 hafva vi nöjet att återfinna en årsberättelse 
af den oförliknelige stormästaren, och meddelas densamma, 
så lydande:

"För sjunde gången sammanträder nu Wiknings-kommissionen. 
för att enligt de stadgar, som af ålder blifvit antagna, 
fira sin årsdag på ett sätt, värdigt hvarje sann och skicklig
vikningsbroder. Med hvilka känslor vi denna gång öppna
årssammankomsten och afgifva den vanliga berättelsen om 
vikningens utveckling under det förflutna året, bör af 
hvarje nitisk och värdig vikningsbroder bättre kännas, än 
det af någon annan kan tolkas, då han erfar, att från alla 
arbetande bröder i de sju väderstrecken så hugnande och 
tillfredsställande underrättelser ingått, att vi med visshet 
kunna våga motse en framtid, värdig våra bemödanden och det
mål, hvarför vi sträfvat.

Enligt de beslut, som blifvit vid förvikningen fattade, är 
herr andre ceremonimästaren Qvippe Wallvik anmodad att 
afhandla de utvecklingar i veck och vikning, som under 
tidernas lopp blifvit gjorda och torde derför hr andre 
ceremonimästaren häruti gå kommissionens önskan till mötes."

Sedan detta uppdrag blifvit fullgjordt, behagade hr stormästaren 
derom uttala ett yttrande, som blygsamheten visserligen borde 
förbjuda historikens författare att anföra, men för att vara 
sanningen trogen, må blygsamheten för denna gång läggas å sido
och yttrandet medddelas, så lydande:

"Sedan herr andre ceremonimästaren på ett sätt,
värdigt så väl talaren sjelf som det ämne han
afhandlat, uppfylt kommissionens önskan, få samtlige
dess ledamöter genom mig icke blott hembära honom sin
tacksamhet, utan äfven tillkännagifva, att de anse
för en heder, att bland sina ledamöter räkna en man,
som så djupsinnigt uppfattat betydelsen och syftet
af kommissionens andemening.
Det återstår oss nu ingenting annat, än att tillägga,
det kommissionen i år, liksom de föregående, tagit i
öfvervägande de rapporter, som premiervikaren Kias
Wikell till kommissionen inlemnat -- och ehuru han
upplyser att, enligt de observationer, han varit
i tillfälle att göra, flere inom vårt samhälle
befunnits värdige och skicklige att till arbetande
ledamöter blifva upptagne, så har kommissionen
likväl ansett, att ett urval af de mest skicklige
skulle göras, och derför endast kallat och inbjudit
herr Regementsskrifvaren <i>Ekeman</i>, herr ingeniören
<i>Alexander Stuart</i>, herr konsistorii-amanueusen,
magister <i>Friedleif</i>, herr ålderman <i>Törnbom</i>
och herr källarmästaren <i>A. Åberg</i> att såsom 
arbetande ledamöter i Wikningskommissionen ingå och 
upptagas. Öfvertygade om herrarnes sträfvan till 
ernående af fullkomlighet på den bana ni nu beträdt, 
helsa vi Eder såsom nya ledamöter härmed värdige!"

Att häradshöfning Stuart denna högtidsdag redan befann
sig på sin plats som hedersledamot, synes af det
sätt, hvarpå stormästaren afslutade förhandlingarna,
han yttrar nemligen:

"Jemte hembärande af vår aktning för vår ende
hedersledamot, få vi härmed upplösa sammankomsten
och förklara Wikningskommissionens förhandlingar för
denna gång afslutade."

Af de ofvannämnde kallade hade vid högtidsdagen
infunnit sig och intagits trenne, nemligen
regementsskrifvaren <i>C. A. Ekeman</i>, som sedan gjorde
stora framsteg och steg högt inom kommissionen, och
som ännu i dag vid den höga åldern af 84 år värdigt
innehafver den höga platsen af hedersledamot, och,
ehuru han, giktbruten som han är, icke kan personligen
bevista kommissionens sammankomster, deltager han
likväl i andanom med gladt mod i dess förhandlingar.

De öfriga trenne voro ingeniören <i>Alexander Stuart</i> och
konsistorii-amanuensen, sedermera konsistoriinotarien
<i>J. Friedleif</i>, båda nu ur detta lifvet hädanvikne.

Af det vid förvikningen den 27 Juni 1846 hållna
protokoll inhemtas, att dervid blifvit till ledamöter
invalde handlanden <i>Niklas Berggren</i>, redan då en 
54 års man och vid sin död, 1876, 84 år gammal, godsegaren
<i>Leonard Westman</i>, handlanden, sedermera bankdirektören
<i>Reinhard Westman</i>, då varande possessionaten
<i>Theodor Bäckström</i>, då och ännu alltjemt en glad
lax, som icke lär något tillfälle till ett muntert
upptåg gå obegagnadt förbi, hypotekskamreraren
<i>K. G. Bodin</i>, då t. f. kronolänsmannen, sedermera
ord. kronolänsmannen och landsfiskalen <i>P. S. Pihl</i>;
ett i alla hänseenden lysande samt för kommissionens
framtid ödesdigert och fördelaktigt val, enär tvenne
af de invalde, herrar Bodin och Pihl, slutade sin
bana såsom Wikningskommissionens stormästare,
och båda herrarne Westman innehaft höga platser
inom kommissionen, L. Westman såsom hedersledamot
i survivance och R. Westman såsom ledamot af det
sjuvikta kapitlet, samt Bäckström såsom en outtröttlig
rolighetsmakare.

Ur den vid högtidsdagssammankomsten på Sjusofvaredagen 
afgifna årsberättelse, må, såsom särdeles upplysande, 
anföras följande:

"Wikningspligt och inbördes brödraförbindelse kalla 
oss nu åter tillsammans på detta rum, för att, enligt 
de stadgar, som från sjelfva urtiden varit hos oss 
gällande, i år på denna dag öppna Wikningskommissionens 
årssammankomst och firandet af dess högtidsdag. De milda, 
solklara strålar, som under det förflutna vikningsåret 
spridt sitt sken öfver hvarje af Wikningskommissionens 
åtgöranden, hafva väl af en och annan molnsky blifvit 
fördunklade, men enligt de berättelser, som från våra 
arbetande missionsbröder i allmänhet till moderkommissionen
härstädes ingått, hafva de dock visat sitt huldrika
inflytande i den utveckling af veck och vikning, som
oafbrutet varit fortgående, och som styrker oss i det
hopp vi hittills vågat hysa, att våra bemödanden och
sträfvanden slutligen skola uppnå det mål, hvarför
och hvartill vi alla arbeta och kämpa. Att våra
sammankomster och årsmöten blifva af många oinvigde
och till vikningoskicklige misskända och endast
ansedda för Sardanapaliska och Luculliska fester,
är något hvardagligt, som af okunnigheten och
afundsjukan dikteras och utsprides, men låtom oss så
väl genom endrägt visa styrkan af vår förening, som
genom vårt handlingssätt vederlägga dessa ogrundade
rykten och misstankar."

Såsom af denna inledning till årsberättelsen synes,
har den oförliknelige och strålande stormästaren med
hvarje år blifvit allt vältaligare och sublimare. Han
fortsätter derefter sålunda: "Uti den i korthet
härhos afgifvande årsberättelsen får kommissionens
bestyrelse inför samtlige vikningsledamöterne anmäla,
att 2:ne af dess hittills värdige arbetande bröder,
herr ceremonimästaren <i>Amuritius Wiklund</i> (Wastesson)
och arkivarien och sigillbevararen <i>C. Wikman</i>
(C. G. Lindeberg) anhållit om permission på obestämd
längre tid. Den saknad och förlust, som kommissionen
genom desse herrars frånvaro måste vidkännas, är
väl smärtsam och kan endast lindras genom de löften
de gifvit, att ändock alltid anse sig qvarstå såsom
arbetande bröder, och att lemna kommissionen del af de
resultat, som blifva följden af deras vidare forskning
och sträfvan -- Ceremonimästaren <i>A. Wiklund</i> ämnar
ännn fortfarande praktisera i dubbelvikning "sans
ceremonie", och hoppas ännu på möjligheten att med
qvinnovikning kunna uppnå decimalvecket. -- Arkivarien
och sigillbevararen <i>C. Wikman</i> har redan börjat,
att genom en maskinmessig behandling af veck och
vikning söka ernå en högre, angenämare och solidare
utveckling än den hittills kända, och vill derför,
genom separation från all yttre beröring och rörelse,
icke störa eller afbryta det lugn och den overksamhet,
som för honom är så behaglig och nödvändig.

Kommissionen har i den förstnämnde af desse
vikningsembetsmäns ställe utvalt och antagit
tjenstförrättande Ceremonimästaren <i>Qvippe Wallvik</i>
till efterträdare och får härmed utnämna honom,
Wallvik, till ordinarie Ceremonimästare.
Till arkivarie efter emeritus Wikman har
notarien <i>G. Söderbergh</i> blifvit utsedd med vice
häradshöfdingeu Hollberg till suppleant.

Enligt det vid förvikningen förda protokoll hafva
till bisittare i kommissionens kapitel blifvit
i de frånvarandes ställe invalde standarföraren
<i>Måsse Tollin</i>, ingeniören och vikningsåldermannen
<i>Alexander Stuart</i>, vikningsauditören <i>Jonas Salander</i>,
samt vikningsmästarne <i>Askenbeck</i> och <i>J. Åberg</i>, och
ega desse herrar hädanefter bära den antagna Wik- och Toffsmössan."

Alla de vid förvikningen invalde hade infunnit sig
till intagning vid högtidsdagen, och må bland dem
ännu en gång särskildt framhållas hr K. G. Bodin, som
med sitt särdeles goda och på planer och förslag rika
hufvud, sin energiska förmåga att fatta initiativ och
utföra dessa, blef kommissionen till stor nytta,
och genast från början kraftigt ingrep i dess
angelägenheter och förhållanden, samt väsentligt
bidrog dertill, att dess verksamhet riktades mot ett
högre mål och var icke endast till lyst. -- Anförare
för musiken var nu Sveriges kanske vid den tiden
utmärktaste flöjtblåsare, den nu åttiotvå eller
åttiotreårige <i>Olof Westerdahl</i>, som visserligen nu
icke blåser flöjt, men ännu skickligt sköter sin
violoncell.

Intagningen eller receptionen hade nu blifvit mera
ordensmessig, och högtidsdagsfesterna hade fått en
allt högtidligare prägel. Vid receptionen, som äldre
personer och af högre samhällsställning dock icke
voro underkastade, tjenstgjorde nu proviantvikaren
Clousse Wiklou såsom mönstervikare, iklädd en
från topp till tå gående florshufva af entränning,
och tillgick receptionen sålunda, att recipienten,
liggande på en temligen hård bänk eller på tomma, med
ett täcke betäckta och emellanåt i rullning försatta
strömmingsfjerdingar, besvarade de mer eller mindre
kinkiga frågor, som till honom af ceremonimästaren
framstäldes, hvarefter han förklarades värdig och
ikläddes florshufvan, då för hvar och en blåstes en
fanfar och aflossades ett kanonskott. Sedan
förhandlingarne voro afslutade och innan den dråpliga
sexan serverades gjorde kommissionens samtlige
ledamöter under flygande fana och klingande spel
i procession en promenad till den ett stycke från
det gamla värdshuset belägna hamnen, på hvars andra
sida eller Kallerstadsstranden, sedan skymningen
inträdt, tjärtunnor brunno och fyrverkeripjeser
uppkastades. Wikningskommissionens högtidsdagar hade
derigenom blifvit verkliga folkfester, som från staden
utlockade till Nyqvarn hundratals menniskor. Sedan
sexan med ty åtföljande öl och svagdricka
inmundigats, framsattes bålar och nu började det
egentliga festandet med skålar och skåltal; vid de
officiella skålarne blåstes fanfarer och aflossades
kanonskott. Festen afslutades icke då klockan
slog tolf på natten, utan fortsattes af en stor
del till dess solen gick upp, och föreföllo dervid
understundom ganska komiska händelser. Emellertid
gick allt trefligt, fridsamt och gemytligt till. Om
någon försökte att ställa till bråk och gräl, så
aflägsnades han genast, och en sådan bråkmakare blef
till och med utesluten ur kommissionen.

Vi återgå nu till årsberättelserna, såsom det
hufvudsakliga historiska materialet.

Alla årsberättelser från kommissionens sista år
utgöra en fortgående skildring af dess utveckling och
framåtgående och äro således intressanta bidrag till
dess historik. Så äfven 1847 års. Må derför deraf
meddelas följande, hvaruti stormästaren till en del
sysselsätter sig med att filosofera.

"Uti en tid, då menskliga skaplynnet är lika så
benäget att omstörta och omhvälfva häfdvunna och af
ålder antagna och stiftade inrättningar, gillen,
sällskap och ordnar, som rikt och produktivt på
uppfinningar, att på ruinerna af de gamla och, i
deras okynnes tanke förslitna, tillskapa nya, under
benämning af bildningscirklar, förbättringsföreningar
och andra nutidens moderna sällskap och komitéer, är
det verkligen för oss, här samlade vikningsbröder, ett
märkligt tidens tecken
att se den kommission, som här i dag sammanträder,
för att fira den af fädren påbjudna och stiftade
högtiden <i>så talrikt besökt, så väl ordnad</i> och så
lugnt blicka en oviss framtid till mötes.

Orsaken härtill ligger väl icke blott i det
närvarande och ensamt i vår förtjenst, ty idén
om veck och vikning kunna vi ej tillräkna oss,
utan måste vi söka den tillbaka ända i urtiden. Ja,
uti det chaotiska virrvarr, som en gång existerat,
framskimrade gnistan dertill. Det är väl icke eller
så utan sin betydelse, sitt ändamål, inrättadt, att
under det den ena hälften af de synliga varelserna
äro uti full verksamhet, den andra, hvar i sin stad,
utöfvar veck och vikiiing, men <i>vi</i> få derför icke helt
och hållet grunda Wikningskommissionens fasthet och
samband på några anor, hvilka, huru lysande de än
kunnat vara, likväl under tidernas lopp mången gång i
en efterverld blott skimra såsom ett dunkelt återsken
af sin forna glans. Icke heller kunna vi härleda den
från de för naturen stiftade lagarne, utan måste vi
således i sambandet med dessa båda, i förening med
den kraft och den vilja, som hos oss är inneboende,
söka grunden till Wikningskommissioriens styrka,
fasthet och fortfarande bestånd.

Derföre, värdaste vikningsbröder, låtom oss med
förenade krafter möta hvarje intrång på området för
vår verksamhet och alltid söka, att från oss utesluta
och aflägsna dessa parvenyer, dessa uppkomlingar,
hvilkas enda sträfvan är att på andras öfvertygelse
och genom omstörtande af gamla, häfdvunna och på
naturskäl grundade sällskap och ordnar, bland hvilka
Wikningskommissionen intager ett så värdigt rum,
åt sig sjelfva vilja söka att gifva en betydenhet
och en storhet uti inrättandet af dessa nutidens
lösa och chimära föreningar. Detta är, hvad jag om
Wikningskommissionens ställning till det allmänna
och dess förhållande till framtiden velat anföra.

Uti den nu afgifvande årsberättelsen får kommissionens
bestyrelse med fägnad tillkännagifva, att från
alla de arbetande ledamöterne i de 7 vikningsväderstrecken 
hugnande underrättelser ingått, och att, till trots af alla 
brandvakter, Julottevakare, spanntröskare och politicerande 
kannstöpare. utvecklingen af veck och vikning sa oafbrutet 
och med kraft blifvit praktiserad, att de lyckligaste resultat 
deraf ligga inom framtidsförhoppningarnes område. Flere af de 
på aflägsnare orter arbetande bröderne se vi dock i dag äfven 
ibland oss, och far kommissionen, hembära desse bröder, 
regementsöfvervikaren Ekeman, vikmästaren Wikström och 
vikningsöfverkommissarien Pihlvik sin erkänsla, icke allenast 
för deras förtjenstfulla bemödanden i veck och vikning, utan 
äfven för den attention de genom sin närvaro här i dag velat visa
den orden, hvari de så värdigt framstå såsom verklige grundpelare.

Ehuru kommissionen under detta vikningsår kan i det hela glädja sig 
åt "de mest tillfredsställande ställningar och förhållanden, är 
likväl inom den, liksom i allmänna lifvet, något, som utgör skuggan 
deruti, något, som ger ämne till sorgliga betraktelser. Så äfven nu, 
då ibland oss någon ledamot saknas, hvars förtjenster, nit och
outtröttlighet för kommissionens gemensamma bästa framstår såsom ett 
exempel för oss alla, såsom högsta beviset på uppfattningsförmåga af 
vikningens andemening och är det vid tanken på dessa sorgliga
förluster, som vi rätt inse andemeningen af hvad en
af vår tids författare menar, då han yttrar: <i>"Ödet är
en underkastelse</i> -- det är efter vikningens tolkning:
<i>"Ingen undgår slutstrecket"</i>.

Minnet af vår oförgätlige och oförliknelige, nu mera bortvikne 
Ceremonimästare <i>Am. Wikklund</i>, inom
det verkliga samhället benämnd <i>Lars Wastesson</i>,
gemenligen "farbror", framkallar dessa sorgliga
betraktelser. Wikningskommissionen, lika villig
att upptäcka förtjensten, som att erkänna och hylla
den, har derför, enligt å Förvikningen fattadt beslut,
velat åt hans efterträdare, ceremonimästaren Qvippe
Wallvik 
uppdraga att med några ord hedra den bortvikne
företrädarens minne."

Sedan detta uppdrag blifvit af nämnde ceremonimästare
fullgjordt och han derför komplimenterats, yttrade
stormästaren:

"Enligt § 14 i förvikningsprotokollet, får jag
härefter anmoda viknings-kamereraren Charles Bouvik
(Bodin) att i år hålla det öfliga vikningstalet."

Att denne talare på ett lysande sätt fullgjorde
uppdraget synes bäst deraf, att stormästaren derom
yttrade följande:

"Sällan har af en yngre ledamot meningen och
tendensen af kommissionens åtgöranden så lifligt,
så sant och så öfverensstämmande med vikningens
anda blifvit framstälda och tolkade; som nu skett
af kamreraren Bouvik. De grundade förhoppningar,
som Wikningskommissionen vid hr kamrerarens
inväljande till dess ledamot vågade hysa, hafva genom
kamrerarens såväl outtröttliga bemödande, som dess
ifriga sträfvan till ernående af fullkomlighet i
veck och vikning, så tillfredsställande blifvit af
kamreraren förverkligade, att Wikningskommissionen
anser för sin högsta och käraste pligt, att genom
kamrerarens utnämning till tredje Premiervikare
uttrycka sin tacksamhet. Herr kamreraren eger derför
att hädanefter bära den tredubbla vikningsmössan och
enkla laxérrocken. Var värdig!"

Vid detta års förvikning hade till ledamöter blifvit
kallade och nu infunnit sig för att recipieras,
i första rummet den både såsom menniska och
konstnär utomordentligt älsklige, utmärkte
kompositören och musikern, konsertmästaren vid
kongl. teatern och dåvarande direktören för Andra
Lifgrenadierregementets musikcorps <i>Anders Randel</i>
samt vidare: notarien <i>Israel Abrahamsson</i>, handlanden
<i>John Flohr</i>, bokhållaren i Östgöta hypoteksförening
<i>Wilh. Siljeström</i>, grosshandlaren <i>Gust. Holm</i>,
källarmästaren <i>Anders Åberg</i> och länsbokhållaren
<i>J. W. Hammar</i>.
Sedan Stormästaren anmodat recipienterne, att på
en stund aflägsna sig, för att sedermera inkallas
en och en i sender och af ceremonimästaren med
öfliga ceremonier recipieras, vände han sig till hr
konsertmästaren Randel med följande yttrande:

"Herr konsertmästaren Randel behagade qvarstanna. 
Den kännedom Wikningskommissionen eger om herr 
konsertmästarens delaktighet och upptagande
i flere florerande och välkända ordnar, som med
Wikningskommissionen hafva något gemensamt och
någon likhet, befriar herr konsertmästaren från
vidare profs afläggande. Ceremonimästaren torde
blott låta recepienten intaga den föreskrifna
vikningsställningen och sedermera fortfara med de
öfrige."

Efter receptionens slut yttrade Stormästaren till de
recipierade: "Sedan nu alla öfliga ceremonier och
prof för inträde, i Wikningskommissionen blifvit
iakttagne och på ett värdigt sätt aflagde, helsa vi
våra nya ledamöter <i>värdige</i> och upptaga dem härmed
såsom medlemmar af den stora, outgrundliga och
lysande Wikningskommissionen inom Östergötland,
med delaktighet af alla kommissionens rättigheter
och förmåner, och hoppas de äldre ledamöterne att
på herrarnes skicklighet och verksamhet kunna påräkna
förbättringar i veck och vikning."

Derefter fortsattes sjelfva årsberättelsen sålunda:

"Efter vår hittills tjenstgörande förtjenstfulle och
värdige Standarförare Tolle Wikstam, hvilken genom
angelägna och troligen icke blott för honom sjelf
vigtiga, utan för hela staten och samhället högst
maktpåliggande och gagnande orsaker, anmält sig
urstådsatt att i dag närvara och här tjenstgöra,
har kommissionen velat anmoda regements-öfvervikaren
i Södra missionen, herr Carl Ekeman att i den
förhindrade Wikstams frånvaro i dag som standarförare
officiera.

Det ringa hopp kommissionen hade, att bland de i
dag närvarande vikningsbröderne varda hugnad med sin
vördade hedersledamots åsyn har genom hans egen
fasta kraft och hans, så i tanke som handling, alltid
visade välvilja för kommissionens bästa och anseende,
blifvit till vår glädje förverkligadt och har jag
derför nu endast att å Wikningskommissionens och
samtlige brödernes vägnar härmed äran hembära vår ende
och värdige hedersledamot vår aktning och erkänsla."

Detta var sista gången, som Wikningskommissionens
högtidsdag firades vid Nyqvarn, alldenstund det
gamla värdshuset, som under de närmast föregående
sjusofvaredagarne upplysts af kommissionens
outgrundligt strålande glans, sedan refs ned och
jemnades med jorden. Ledamöternes antal var nu 51.

-

Revolutionsåret 1848 hade icke någon annan synnerlig
inverkan på Wikningskommissionens ställningar och
förhållanden än den, att kommissionen var förvisad
från sitt forna residens, hvilket, som här ofvan redan
är nämndt, blifvit jemnadt med jorden, så att den
nu måste taga sin tillflykt till campementsplatsen
Malmen, der den då varande, nu i Wernerska trädgården 
härstädes befintliga officerspaviljongen benäget blifvit 
åt kommissionen upplåten till dess högtidsdags firande. 
Förvikning hölls d. 20 Juli i proviantvikmästaren Clousse 
Wiklons lokal härstädes och förde t. f. sekreteraren 
Abrahamitius Vikingson (Abrahamsson) dervid protokollet, 
hvars paragrafer utmärka sig genom åtskilliga pikanta
småtrefligheter. Bland dervid fattade beslut må 
nämnas följande: Proviantmästarinnan Clonciea Viclon 
antogs att mot kontant erlagda 2 rdr 16 sk. banko hålla 
kommissionens ledamöter skadeslösa i mat- och dricksväg. 
Till Wikningskommissionens ständige vaktmästare antogs 
kanslivaktmästaren Carlsson med årlig ordinarie lön af 
4 rdr b:ko. Ceremonimästaren Qvippe Wallvik och 
premiervikaren Bouvik utsågos att hålla de öfliga talen. 
Till nya ledamöter invaldes: e. o. kammarskrifvaren och 
landskontoristen <i>J. Metzén</i>, hvars qvickhet och 
humoristiska natur samt öfriga goda
egenskaper gjorde honom till en verklig acqvisition, 
hvilket särskildt visade sig vid konstitutionens 
uppsättande och författande; vidare: läroverksadjunkten, 
fil. magistern <i>J. F. Sahlström</i>, hofrättskommissarierne 
<i>P. Dahlstedt</i> och <i>A. Wissler</i>, postmästaren 
<i>Hallberg</i>, rådmannen <i>Widoff</i>, fabrikören <i>C. J. 
Philipson</i>, sekreteraren, sedermera bryggaren <i>Henr. Holm</i>, bokhandlaren <i>C. F. Nathell</i>, landskamreraren <i>Ygberg</i>, länsbokhållaren <i>J. Delphin</i> och handlanden <i>H. J. Blomberg</i>. 
Afresan till Malmen skulle ske med musik kl. 5 e. m.

På sjelfva högtidsdagen gick affärden till Malmen
lyckligt och väl för sig. Salongen var prydligt
dekorerad och på en estrad voro stolar placerade för
Stormästaren och hedersledamoten, och kanondunder
tillkännagaf högtidssammankomstens öppnande, hvilket
skedde med följande föredrag af Stormästaren:

"För hvarje sann, skicklig och värdig vikningsledamot 
skall det alltid i tidernas tider vara en tillfredsställelse, 
en lifvande känsla att erfara, det den anda, som från Nordens 
vagga bland de Skandinaviska folken städse gjort sig gällande,
äfven i dessa orons och reformernas tider ännu bland oss 
efterkommande fortfar, att i helgd hålla vördnadsvärda förfäders 
seder och bruk.

Med känslor af en högre lyftning helsar jag derför
Eder Värdaste Vikningsbröder vid denna högtid,
då vi här äro samlade, att fira årsdagen af det
första decennium, som förflutit, sedan tanken om en
förbrödring emellan vikningsmedlemmar första gången
här inom samhället uppstod.

Enighet, kärlek och förtroende hafva från uråldriga
tider varit de band, som i förening med allvaret,
glädjen och nöjet knutit de fastaste, de varaktigaste
och på de mest säkra grunder hvilande förbindelser
bröder emellan. Blifve dessa derför alltid våra 
valspråk och de sporrar, som lifva oss, att outtröttligt 
fortgå på den bana, som inom hvarje äkta vikningsbroders 
bröst af naturen redan är utstakad, och vi skola
då med förakt och medömkan kunna lika lugnt blicka
mot desse profane och oinvigde, som i sin okunnighet
söka misstyda och förlöjliga andemeningen af vårt
brödraförbund, som med lugn möta och besegra de nya
idéer, hvilka möjligen kunna uppstå bland det unga
Linköping.

Våra stadgar bjuda, att i korthet på årsdagen
afgifva berättelse om ställningen och utvecklingen
af veck och vikning under förflutna vikningsår. --
Af de till kommissionen från missionäreme inom
de 7 vikningsdistrikten inkomna rapporter synes,
att vikningen under året med en otrolig utveckling
varit fortgående, och att de arbetande ledamöterne på
aflägsnare orter icke blott rätt uppfattat meningen
och betydelsen af sitt ansvarsfulla kall, utan äfven,
med blygsamt tillkännagifvande af sin ofullkomlighet,
sökt på allt sätt befordra Wikningskommissonens
fördelar och anseende.

Projekt att på andra orter få stifta kommissioner,
underordnade moder-kommissionen härstädes, hafva väl
blifvit framkastade, men har kommissionen, innan mera
fasthet och omfång ännu vunnits, deråt icke lemnat
något afseende, än mindre något bifall.

Bland våra här arbetande bröder hafva åtskillige under
vikningsåret på ett frappant sätt sökt utveckling
i veck och vikning. -- Wikningskommissionen, hvars blick 
städse söker upptäcka och belöna förtjensten, kan derför 
icke underlåta att till bröderne <i>Winnerstrand, Salander, 
R. Westman</i> och <i>G. Holm</i><footnote>Om förf. icke allt 
för mycket misstager sig, hade desse bröder under året gjort 
giftermålsveck.</footnote>  hembära sin tacksamhet för deras
förtjenstfulla bemödanden att ernå det mål, hvaruti
vår oöfverträfflige ceremonimästare Amuritius Wiklund,
född Wastesson, här i lifstiden hunnit så stor fullkomlighet. 
Wikningskommissionen får derför såsom en uppmuntran till vidare 
sträfvan och outtröttlighet, härmed utnämna desse bröder till 
Erkevikmästare sans ceremonie, och tillönska dem all

-
styrka, all flit i deras ädla fortgående. Kommissionen
väntar och hoppas i samma väg äfven mycket af sin
för närvarande hänvikne standarförare <i>Måsse Stråvik</i>
(fanjunkaren M. Tollin).

Till öfverofficianter har kommissionen på denna
sin högtidsdag härmed velat utnämna herrar
vikningskommissarier <i>L. Wikman</i> (Westman),
<i>Th. Wikström</i> (Bäckström) och <i>P. Pihlvik</i> (Pihl)
samt till standarförare i suvivance vikmästaren
<i>Abrahamitius Wikingson</i> (Abrahamsson)."

Herr tredje premiervikaren Charles Bouvik uppmanades
derefter att hålla vikningstalet, efter hvars slut
talaren af Stormästaren erhöll högst smickrande
loford.

Stormästaren yttrade derefter: "Af kommissionens
förtjenstfulle och nitiske premiervikare, hr
observatorn Kias Wikell, för hvars örnblick
intet ligger doldt, har äfven i år åtskillige
vikningsamatörer blifvit anmälde, såsom fullt
skicklige och värdige att till vikningsmedborgare
och ledamöter af Wikningskommissionen upptagas. 
Fattningsförmågan och snillet äro dock icke hos 
alla lika, hvarför kommissionen i år med sitt val 
velat stanna vid de mest förtjenstfulle och derför 
kallat följande herrar: rådman <i>Widoff</i>
(infann sig dock icke nu eller sedermera), fabrikör
<i>Philipson</i>, hofrättskommissarien <i>Wissler</i>, 
handlanden <i>L. C. Sundstedt</i>, t. f. landskamrer 
<i>Ygberg</i> (infann sig icke), magister <i>Sahlström</i>,
notarierne <i>Delphin</i> och <i>Jac, Metzén</i>, 
bokhandlanden <i>Nathell</i>, kommissarien <i>Dahlstedt</i>, 
handlandene <i>Beckman, Brandt</i> och <i>Malmberg</i> samt
bryggaren <i>H. Holm</i>, och komma desse herrar att
underkastas de öfliga ceremonierna, för att blifva
fullt värdiga att mottaga tecknet af förbrödring
med kommissionen. Herrarne torde derför aflägsna
sig, för att inkallas en och en, och behagade hr
ceremonimästaren, biträdd af herrar öfverofficianter,
företaga med recipienterne sjelfva ceremonien." 
-- Sedan de ålderstigne recipienterne Philipson och
Wissler blifvit först inkallade, yttrade 
Stormästaren till dem: "Herrarnes inre skicklighet är för
väl känd, att några yttre prof icke anses nödiga, utan
anmodas ceremonimästaren att försätta recipienterne
i den föreskrifna vikningsställningen och meddela
dem tecknet."

Sedan receptionen i vanlig ordning försiggått och
recipienterne blifvit dekorerade med florshufvan samt
af Stormästaren helsade och uppmanade till fortsatta
bemödanden att ernå fullkomlighet, afslutades
förhandlingarne med den vanliga aktningsbetygelsen
för hedersledamoten.

-

Under tiden emellan högtidsdagarna år 1848 och år 
1849 fullbordades ett verk som för Wikningskommissionen 
var af största och vigtigaste betydelse och som således gör en 
oförgätlig epok i kommissionens historia. Då fullbordades nemligen
det åt tredje premiervikaren Charles Bouvik och ceremonimästaren 
Qvippe Wallvik gifna uppdrag, att med biträde af vikmästaren 
Metzenius Wikstadius (landskontoristen Metzén), på grund af urgamla 
häfder och traditioner, uppgöra den för kommissionen ännu gällande 
Konstitution, som, sedan den på förvikningen blifvit vederbörligen 
och noggrant granskad och antagen, på högtidsdagen 1849 högtidligen 
antogs till evärdlig efterrättelse. Som detta märkvärdiga dokument 
aldrig blifvit i sin helhet publiceradt, införes det här in extenso.

<b>Första Boken.</b>

<b>1:a Kapitlet. Om Wiknings-Kommissionens ursprung och ändamål</b>

§ 1. Kommissionens ursprung är för hvarje oinvigd, 
likasom Skapelsens för menniskoförståndet, hitintills outredt.

§ 2. Kommissionen är egen i sitt slag, en och oupplöslig, 

§ 3. Kommissionens ändamål är dyrbart, intressant och öfverraskande.

<b>2:a Kapitlet. Om Kommissionens nödvändighet.</b>

§ 1.   Kommissionen är alldeles oumbärlig.
<b>3:dje Kapitlet. Om Kommissionens förhållande till Staten.</b>

§ 1. Kommissionen står till staten uti ett intimt och insinuant förhållande.

§ 2. Kommissionen fruktar Gud och ärar Konungen.

§ 3. Kommissionen är oberoende af republikanska författningar.

§ 4. Kommissionen afstår från delaktighet i National-Representation.

§ 5. Och tillåter således det nya representationsförslaget att grundlagsenligt
     behandlas, på sätt 1809 års Regeringsform i dess 56 § föreskrifver.

§ 6. Kommissionen underkastar sig skatteförenklingen.

§ 7. Trots polisförbud, tillåter Kommissionen cigarrökning under bar himmel, 
     dock mot böter efter lag.

<b>4:de Kapitlet. Om Kommissionens förhållande till Kyrkan.</b>

§ 1. Kommissionen har hitintills icke funnit fog att till ledamot invälja  
     någon till Presta-Embetet vigd person.

§ 2. Sådant lärer hädanefter icke heller ifrågakomma.

§ 3 Kommissionen vill icke göra någon invändning mot kyrkans emanciperande 
    från skolan.

§ 4. Wikningstecknet har en ogemen likhet med biskopsmössan.

<b>5:te Kapitlet. Om Kommissionens förhållande till främmande makter.</b>

§ 1. Kommissionen hyser för dem mer eller mindre ömma känslor.

<b>6:te Kapitlet. Om Kommissionens förhållande till familjen.</b>

§ 1. Kommissionens sträfvande inom familjen är dess förökande.

§ 2. Kommissionen befrämjar denna förökning på hvarje åtbärligt och beqvämt  
     sätt.

§ 3. Kommissionen hyser dock aktning för <i>dygden</i> och respekterar 
     <i>blygsamheten.</i>

§ 4. Kommissionen tolererar icke tvegifte.

§ 5. Kommissionen anser barn, aflade i lönskaläge, såsom andra menskliga 
     varelser.

§ 6. Och understödjer förslaget att sådana må taga arf efter sin moder.
<b>Andra Boken.</b>

<b>1:sta Kapitlet. Om Kommissionens verksamhet.</b>

§ 1. Kommissionen verkar i ett välgörande syfte:

a) för sig sjelf,

b) för andra.

§ 2. Kommissionens verksamhet är medborgerlig verksamhet i alla riktningar.

§ 3. Och afser derför, att den, efter mödor och arbete, framåtsträfvanden 
och uppoffringar tröttade medborgaren må i veck- och vikningskonstens ljufva
behag skörda en välförtjent lön.

§ 4. Kommissionen vill, så vidt dess krafter tillåta, belöna förtjensten och 
uppmuntra talangerna.

§ 5. Kommissionen antager såsom eget barn hvarje yngling, som med redigt 
hufvud och redbar karakter, förenar hjerta, kraft och vettgirighet.

§ 6. All annan girighet sträfvar Kommissionen att utrota.

§ 7. Kommissionen verkar äfven i qvinnan.

§ 8. Hvarje Kommissionens Ledamot är förpligtad att uti sistnämnde hänseende ega sin särskilda verkningskrets.

§ 9. Dock vare icke otillåtet att två heller flere Viknings-Ledamöter gemensamt odla samma fält, likväl aldrig på samma gång.

<b>2:dra Kapitlet. Om Kommissionens organisation.</b>

§ 1. Kommissionen utgöres af ett oinskränkt antal genom förtroendevotum utsedde medlemmar.

§ 2. Kommissionens medlemmar äro sjugradige.

§ 3. Kommissionens vigtiga värf och djupa mysterier handhafvas i högsta instansen af Kommissionens outgrundlige och sjufaldt genomvikne stormästare.

§ 4. Stormästaren biträdes i utöfvandet af sitt kall af det outgrundliga Kapitlets Sju ledamöter; memligen:

Qvadrupel-Vikaren, (Kias Wikell).

Tripel-Vikaren, (Barbis Wiklin).

Dubbel-Vikaren. (Laur. Sandin).

Öfver-Vikmästaren. (Jonas Salander).

1:ste Premier-Vikmästaren, (G. Askenbeck).

2:dre     Dito     Dito    (J. Åberg).

3:dje     Dito     Dito    (G. Siljeström).

§ 5. Utom dess eger Stormästaren att till hemlig
rådgifvare inkalla en Hedersledamot.

§ 6. Till lika rang och värdighet som det outgrundliga
Kapitlets genomvikne ledamöter samt med skyldighet att, på 
kallelse, deruti inträda, utses följande Stor-Officianter; nemligen:
1:o)   Standar-Öfvervikmästaren.

2:o)   Ceremoni-Vikmästaren.

3:o)   Harmoni-Vikmästaren.

4:o)   Skatt-Vikmästaren.

5:o)   Storsigill-Vikmästaren.

6:o)   Öfver- Veck- och Viknings-Sekreteraren.

7:o)   Öfver-Viknings-Härolden.

§ 7. Hvarförutom, för vården af Kommissionens
angelägenheter, det outgrundliga Kapitlet eger
att påräkna biträde af följande Under-Officianter:
nemligen:

1:o)   Arkiv-Vikaren.

2:o)   Historiograf-Vikaren.

3:o)   Registrat-Vikaren.

4:o)   Proviant-Vikaren.

5:o)   Uppbörds-Vikaren.

6:o)   Fyrverk-Vikaren.

7:o)   Viknings-Härolden.

§ 8. Förutnämnde Kommissionens Ledamöter samt
Öfver-och Under-Officianter äro, i den ordning de
här finnas upptagne, främste medlemmar i hvardera
af Kommissionens tre högsta grader samt utgöra
Kommissionens <i>Bestyrelse</i>.

§ 9. För öfrigt kunna i dessa grader jemväl inväljas
ledamöter utan Embete inom Kommissionen.

§ 10. De öfriga fyra graderna utgöras af mer eller
mindre <i>arbetande ledamöter</i>.

<b>3:dje Kapitlet. Om kompetens till ledamot i 
Wiknings-Kommissionen.</b>

§ 1. Till ledamöter uti Wiknings-Kommissionen
kunna inkallas personer af mankönet, som

a) bekänna sig till någon religion.

b) äro födde i eller utom äktenskap.

c) äro eller hafva varit gifta.

d) inom de förenade Nordiska rikena eller på
något annat ställe af vår planet egt, ega eller
kunna komma att ega medborgerliga rättigheter.

§ 2. Och derjemte:

a) äro redbare och aktningsvärde samt för öfrigt besitta 
de egenskaper, som i denna boks 1:a Kapitel 2 och 5 §§ 
antydas. 
b) äro gladlynta, trefliga och oförargeliga. 
c) icke äro medlemmar af någon nykterhetsförening.

§ 3. Äfvensom:

a) äro af naturen begåfvade med erkända anlag för veck och vikning, samt

b) äro beryktade för mer eller mindre stora framsteg deruti.
<b>4:de Kapitlet. Om ledamots inväljande.</b>

§ 1. Nya ledamöter inväljas å Förvikningsdagen.

§ 2. N. B. Den dagen sexas först.

§ 3. Anmälan om nya ledamöter föredrages af medlemmar
inom 7:de, 6:te och 5:te graderna.

§ 4. Äfven de öfriga gradernas ledamöter kunna anmäla
nya ledamöter.

§ 5. Antagandet af ny ledamot sker genom öppen
omröstning af Kommissionens samtlige medlemmar.

§ 6. Att rösta tigande är icke heller förbjudet.

§ 7. Efter 1850 års ingång inväljas högst sju nya
ledamöter årligen.

§ 8. Skulle antalet blifva större, bör deremot icke
läggas något hinder.


<b>5:te Kapitlet. Om Wikningsedens vigtighet och värde.</b>

§ 1. Hvarje Wiknings-Kommissionens ledamot bör kunna svärja.

§ 2. Item tillhör det hvarje nyinvigd att aflägga den ed, som 
af Kommissionens Ceremoni-Vikmästare honom förestafvas.

§ 3. Aflagd ed kan ej återtagas.

§ 4. Och ej heller återgifvas annorlunda än in natura.


<b>6:te Kapitlet. Om konsten att kunna stiga i graderna.</b>

§ 1. Hvar och en, som har en lägre grad, eger rätt
att önska sig komma högre upp.

§ 2. Han eger jemväl rättighet att derom hysa förhoppning.

§ 3. En sådan förhoppning kan realiseras.

a) genom eget förvållande, samt 

b) äfven genom andras.

§ 4. Framgång genom eget förvållande kan ernås:

1:o) genom skicklighet och bedrifter, 

2:o) genom frikostigt befrämjande af Kommissionens ändamål.

§ 5. Och genom andras förvållande påräknas: 

1:o) Genom vigilance och påstötning. 

2:o) Genom kolera och annan dödlighet.



<b>Tredje Boken.</b>

<b>1:sta Kapitlet. Om Stormästaren.</b>

§ 1. Stormästaren är öfver all rang och upphöjd öfver alla personligheter.
§ 2. Han är ock oantastlig för sina åtgärder, såsom
det höfves en Chef för ett fritt och konstitutionelt
samfund.

§ 3. Stormästaren eger att utdela titlar och hedersvedermälen.

§ 4. Äfven hans hustru, eller den i hennes ställe träder, står 
under samma kategori.


<b>2:dra Kapitlet. Om Heders-Ledamoten.</b>

§ 1. Hedersledamoten är i rang och värdighet ett strå 
hvassare än Deras Excellenser Rikets Herrar.

§ 2. Han utgör Stormästarens fröjd och förtjusning, men 
tillåtes icke gå till höger om sig sjelf.

§ 3. Han bör vara stor fruntimmerskarl, men föröfrigt icke 
stort större än Stormästaren.


<b>3:dje Kapitlet. Om det outgrundliga kapitlets durchvikne ledamöter.</b>

§ 1. Samtlige Ledamöterne af det outgrundliga kapitlet innehafva 
högsta rangen inom Kommissionen.

§ 2. Men kunna dock vara utsatte för personligheter.

§ 3. De styra och ställa, gemensamt med Stormästaren,
om Kommissionens angelägenheter och afgöra frågor i
första rummet:

a) om högtidsdagens firande,

b) om högtidsdagens firande och

c) om högtidsdagens firande, samt

§ 4. Vidare om:

a) andra glada och trefliga sammankomster.

b) af- och tillsättande af Proviantvikaren.

§ 5. Hvarförutan, och i synnerhet i mera maktpåliggande fall, 
Kapitlets Ledamöter behandla frågor:

a) rörande ekonomien,

b) Financerna,

c) Klagomål öfver oskicklighet i veck- och vikning.

§ 6. Deras hustrur och döttrar åtnjuta Kommissionens beundran.


<b>4:de Kapitlet. Om Stor-Officianterne.</b>

§ 1. Stor-Officianterne äro nästan lika. goda som
Kapitlets ledamöter.

§ 2. Men ega dock ej mer än 6:te graden inom Kommissionen.
§ 3. Med deras hustrur och döttrar tager Kommissionen icke någon befattning.

§ 4. Dem tillåtas likväl att hålla husmamseller.


<b>5:te Kapitlet. Om Stor-Officianternas Embetsbedrifter.</b>

§ 1. <i>Standaröfvervikmästaren</i> förer Fanan med stadig
arm och vandrar i processionen främst med hurtig mine.

§ 2. Han kan dock få vara en smula talg-ögd.

§ 3. <i>Ceremoni-Vikmästaren</i> agerar hufvudsakligast:

a)   såsom vägvis.
 
b)   såsom frågvis, 

c)   såsom högvis.

§ 4. Han förekommer äfven såsom Pratmakare.

§ 5. <i>Harmoni-Vikmästaren</i> regerar i tonernas verld.

§ 6. <i>Skatt-Vikmästaren</i> har åtskilliga dyrbara åligganden, 
enligt särskildt stadgande uti denna konstitution.

§ 7. Skattmästaren tillåtes icke att i embetsutöfningen vara kladdig.

§ 8. <i>Stor-Sigill-Vikmästaren</i> har egentligen ingenting att göra.

§ 9. <i>Öfver- Veck- och Viknings-Sekreteraren</i> har deremot göromål 
öfver hufvudet, synnerligast utom Kommissionen.

§ 10. <i>Öfverviknings-Härolden</i> förekommer såsom namnförvrängare.

§ 11. Storofficianterne kunna icke afsättas, men väl afläggas.


<b>6:te Kapitlet. Om Under-Officianterne.</b>

§ 1. Under-Officianterne innehafva Kommissionens 5:te grad.

§ 2. De hafva få, men angenäma göromål.

§ 3. De handhafva sina embeten med synnerlig uppmärksamhet.

§ 4. Uti frågor, som röra embetet, ega de att yttra sig fritt 
och obehindradt.

§ 5. De kunna möjligen erhålla tjenstledighet, då de af sjukdom 
eller dödsorsaker få laga förfall.

§ 6. Under-Officianterne ega rättighet att nyttja pigor.


<b>7:de Kapitlet. Om de öfriga graderna.</b>

§ 1. Näst den femte graden kommer den fjerde-, som
är ett pinnhål bättre än den tredje.

§ 2. De tre sista graderna äro aldra lägst.
<b>8:de Kapitlet. Om den inbördes kärleken.</b>

§ 1. Vid bränvinsbordet och vid Bålen eger icke någon rangskilnad rum.

§ 2. Ty inför Gudi äro vi alla Småländingar. 

<b>Fjerde Boken.</b>

<b>1:sta Kapitlet. Om Finanserna.</b>

§ 1. Kassan förvaltas af Skattvikmästaren och räkenskaperna 
granskas på förvikningen.

§ 2. Den dagen får uti Skattmästarens ego icke finnas
rep eller spik.

§ 3. Till kassan ingå följande medel:

a)   Afgifter vid uppflyttning i högre grad.

b)   Frivilliga gåfvor vid inträde i Kommissionen.

c)   Dylika gåfvor af resande Vikningsbröder.

d)   Räntor på utestående kapital.

§ 4. Den behållning, som ledamöterna särskildt
leverera, inflyter icke i kassan.

§ 5. Kassans tillgångar insättas och förräntas å
Linköpings Sparbank.

§ 6. Härtill uttages en Wikningsbok.

§ 7. Skattmästaren åligger att å dessa kapital
anskaffa en oerhördt hög ränta.

§ 8 Vid hvarje Kommissionens sammankomst bör alltid
något samlas till kassan.

§ 9. Dock emottagas icke löspenningar.

§ 10. Af hvad sålunda kan insamlas bör framdeles
bildas en stipendiifond och ett, om ej ringa,
stipendium anslås till uppmuntran åt någon sig i
knappa omständigheter befinnande redbar yngling med
lefvande anlag och född inom Östergötlands län.

§ 11. Afkomlingar af Wikningsledamöter ega dertill
förmånsrätt.


<b>2:dra Kapitlet. Om Ekonomien.</b>

§ 1. Wiknings-Kommissionens ekonomi ombesörjes af
Proviantvikaren.

§ 2. För provianteringen i våto och tårro njuter
Proviantvikaren kontant erkänsla.

§ 3. Denna känsla delas af Kommissionens samtlige
ledamöter, repartitionsvis.

§ 4. Hedersledamoten är i detta fall känslolös.
§ 5. Äfven andra utgifter i och för Kommissionens
framgång och anseende, delas mark om mark
Kommissionens ledamöter emellan.

§ 6. Öfver alla Kommissionens utgifter och omkostnader
afger Skattmästaren noggrann och verificerad räkning.


<b>3:dje Kapitlet. Om Uppbörden.</b>

§ 1. Uppbörden är djefvelaktig.

§ 2. Ergo bör uppbörden handhafvas med ett sjuhelvetes
nit och en rent af förbannad skyndsamhet.

§ 3. Uppbördsvikaren bör således vara en knif.


<b>Femte Boken.</b>

<b>1:sta. Kapitlet. Om Högtidsdagens betydelse och
sammankomsternas nödvändighet.</b>

§ 1. Å den för sin djupa betydelse i urkunden
erkända och såsom en stor högtid af förfädren antagna
Sjusofvaredagen firar Wiknings-Kommissionen sin årliga
högtidsfest.

§ 2. Derjemte håller Kommissionen sammankomster den
13 Januari och den 30 April.

<b>2:dra Kapitlet. Om Högtidsdagens firande.</b>

§ 1. Högtidsdagen firas på ett pompöst och lysande sätt. 

§ 2.   Nemligen:

a)   genom Musik och Sång.

b)   genom intagande af en enkel Sexa.

c)   genom antagande af nya ledamöter,

d)   genom uppläsande af årsberättelsen, parentationer öfver 
utvikne Ledamöter och genom högtidligt Wikningstal.

e)   genom intagande af den <i>Stora Viknings-Sexan</i>.

f)   genom Skålar och Kanondunder.

§ 3. Kommissionen utser årligen en Storskräflare,
som på ett populärt och humoristiskt sätt afhåller
det stora Wikningstalet.

§ 4. Likaledes vid förvikningar utses de medlemmar,
som böra hålla parentation öfver afvikne lefvande
och döde.


<b>3:dje Kapitlet. Om öfriga sammankomster.</b>

§ 1. Kommissionens Ledamöter äta: 

den 13 Januari Middag, 

den 30 April Sexa -- gemensamt.

§ 2. Vidare skaffar sig Kommissionen så roligt den förmår.
<b>Sjette Boken.</b>

<b>1:sta Kapitlet. Om Receptionen.</b>

§ 1. Receptionen är särdeles hemlighetsfull.

§ 2. Receptionen är dels andlig och dels lekamlig. 

§ 3. Dervid förekomma hufvudsakligen såsom verkande
vikningspersoner:

a) Stormästaren.

b) Ceremoni-Vikmästaren.

c) Öfver-Vikningshärolden.

d) 1:ste och 2:dre Vikningshärolden.

§ 4. Sedan de af Ceremoni-Vikmästaren framstälda
frågor blifvit på mer eller mindre lysande sätt
besvarade samt andra betänkliga prof aflagda,
förkunnar Kapitlet, genom Stormästaren, huruvida
recipienten antages eller ej.

§5 Antagen medlem erhåller af Ceremoni-Vikmästaren
Kommissionens förbrödrande förbundstecken.

§ 6 Och Öfver-Vikningshärolden utropar den nye
medlemmens Vikningsnamn.

§ 7. Härvid höres Viknings-harmoniska fanfarer ljuda
och kanonerna dundra.

§ 8. Den nye Vikningsmedlemmen rodnar.

§ 9. Han bockar sig derefter och försvinner bland mängden.

<b>2:dra Kapitlet. Om Wikningstecknet.</b>

§ 1. Vikningstecknet är enfaldigt. 

§ 2. Det kan ock vara tvåfaldigt. 

§ 3. Det utgöres hufvudsakligast af en florshufva:

a) dels fodrad och någorlunda bastant.

b) dels tunn och helt luftig.

§ 4. Stormästaren förekommer merendels i sin egen florshufva.

§ 5. Det outgrundliga Kapitlets ledamöter göra sig heller sällan utan.

§ 6. Deras Vikningsuniform är mer eller mindre lysande och beqväm.

§ 7. Öfver-Officianterne nyttja briljanta och lysande, uppvikna tecken.

§ 8. Under-0fficianterne nyttja Vikningsmössor med ljusrödt undertyg.

§ 9. Fjerde gradens medlemmar hafva Vikningsmössor,
fodrade med blått.

§ 10. Tredje gradens Vikningsmössor äro fodrade med gult undertyg.
§ 11. Andra gradens Vikningsmössor äro omslingrade
med en trefärgad cordon.

§ 12. Första gradens Vikningstecken är en hvit florshufva med röda kanter.

<b>Sjunde Boken.</b>

<b>l:sta Kapitlet. Om utvikning med rim och reson.</b>

§ 1. Afliden medlem är för alltid utviken.

<b>2:dra Kapitlet. Om utvikning utan rim och reson.</b>

§ 1. Ur Kommissionen utvikes:

a) Den som formerar gräl eller eljest bär sig ovärdigt åt.

b) Den, som i staden eller orten boende, på trenne år icke, utan att   resonligt förfall kan ådagaläggas, deltager i Kommissionens sammankomster.

§ 2. Dessa förklaras för lefvande lik och öfver sådana hålles lämplig parentation vid näst derpå infallande högtidsdag.

§ 3. Hvarförutom hvar och en, som förråder Kommissionens hemligheter, förklaras för sig och hela sin slägt ovärdig att någonsin uti Kommissionens visa
och alltfördunklande samfund <i>varda upptagen</i>.
          
                          ______________


All omröstning sker öppet per capita och vid lika vota eger 
ordföranden votum decisivum.

Ändringar i denna konstitution kunna föreslås vid allmänna 
sammankomster och blifva diskuterade vid nästa förvikning.

                          ________________

1849 års högtidsdag, hvilken, liksom föregående året
och flere följande år, firades i officerssalongen å
Malmen, öppnades, som vanligt, af stormästaren med en
välkomsthelsning till bröderne samt konstitutionens
uppläsande och antagande, hvarefter Stormästaren höll
följande föredrag:

"Till följd af den från urgamla häfder och traditioner, 
samlade och i system nu satta, i dag af Wikningskommissionen 
antagna konstitution, får jag, enligt 
stadgandet i 5:te boken, 2 kap. § 2 mom. 4 af
nämnde konstitution å Wikningskommissionens
bestyrelses vägnar i korthet afgifva berättelse om
Wikningskommissionens utveckling och förkofran under
förflutna år.

Lika mörk och beslöjad, som hvarje sak, hvarje
handling här i verlden måste förefalla den, som derom
aldrig förmått göra sig någon idé eller något begrepp,
lika mysteriös och dunkel skall föreställningen
alltid vara för den, som oinvigd tager första steget
på vikningsbanan. Det är visserligen en sanning,
att, enligt naturens ordning och lagar, finnes hos
alla skapade varelser ett frö, ett något, hvilket
<i>liksom talar till dem om</i>, att <i>detta</i> oförklarliga,
detta oförnimbara väl finnes och ligger inom dem,
liksom <i>medfödt inneboende</i>, men, ehuruväl detta något
genom egen eftertanke, begrundande och sträfvan
möjligen kan komma till en viss grad af klarhet --
är likväl den sjufalt lycklig, som gjort sig värdig
och skicklig att här i tiden förnimma ljusets glans
och klarhet, hela betydelsen och syftet med veck
och vikning, hvilket höga mål endast kan vinnas
såsom ledamot och medborgare i denna stora, denna
oomkullstötliga, till sitt ursprung outgrundliga, här
instiftade Wikningskommissionen. En medlem af densamma
blifver icke blott delaktig af det för hvar och en
oinvigd oförklarliga och dunkla, utan han kommer i
besittning och erfarenhet af vikningens betydelse,
dess ändamål, och att äfven här på jorden allt mörker
slutligen förr eller senare måste vika för ljuset.

Dessa tankar och yttranden höra väl egentligen icke
till omfånget för den påbjudna årsberättelsen, helst
som tiden nu hastar, men för de nyinvigde bland oss
torde det vara nyttigt och nödvändigt, att de meddelas
första stråten och gången, hvilken en sann och värdig
vikningsbroder måste följa för att i en framtid blifva
skicklig att vinna vikningens fullkomlighet.

Från de arbetande bröderne i de 7 vikningsdistrikten
hafva hugnande och tillfredsställande underrättelser
ingått, att utvecklingen af veck och vikning under
året utan hinder och svårigheter oafbrutet fortgått.

Hvad kommissionen af sina härvarande vikningsbröder
väntat har så fullkomligt realiserats, att jag
icke kan med tystnad och liknöjdhet förbigå, att å
vikningskapitlets och bestyrelsens vägnar hembära
samtlige härvarande vikningsbröder och arbetande
medlemmar dess tacksamhet samt förklara dess hugnad
och tillfredsställelse.

Särskildt får jag dock å bestyrelsens vägnar omnämna
och tillkännagifva dem, som under vikningsåret
synnerligast utmärkt sig för outtröttlighet och
verksamhet, så väl i veck och vikning i gemen, som
äfven genom ett varmare och mera nitiskt deltagande
i Wikningskommissionens inre angelägenheter och
mödosamma bestyrelse.

Jag hembär derför bröderne <i>Qvippe Wallvik</i> och <i>Charles
Bouvik</i> icke blott Wikningsbestyrelsens, utan äfven
hela Wikningskommissionens tacksamhet för deras
medverkan att befordra kommissionens ordnande och
vidmakthållande.

Hand i hand med allvaret är glädjen alltid den,
som hos en sann vikningsledamot stämmer sinnet
humoristiskt till njutning och fröjd; men denna
glädje, denna njutning förskönas, förhöjes genom
musikens allt förtjusande makt. Kommissionen får
derför genom mig framföra sin aktning och beundran
för Harmoni-vikmästaren <i>Randelvik</i> för den uppoffring
af både tid och möda, som han gjort genom beredandet
af en högre njutning för det sällskap, hvaraf herr
Harmonivikmästaren är en så värdig och talangfull
medbroder. <i>Hans minne kommer att i Vikningens
annaler inristas med lika outplånliga anglosachser,
som Ulphilas, hvilka trotsa sekler.</i>

Liberalitet och beredvillighet för kommissionens
befrämjande och bästa äro dygder, som hos hvarje
vikningsbröder måste finnas, men då de framstå
öfvervägande och fördunklande mängden, måste de
äfven 
betraktas såsom prof på ledamotens allt uppoffrande
för kommissionens syfte och ändamål. Kommissionen
viker och omhuldar derför med synnerlig vänskap och
förbrödring herrar <i>A. Petervik</i> (Axel Petré) och 
<i>Barbis Wiklin</i> (Berggren) för deras trofasthet 
och nit, icke blott som värdige vikningsbröder, utan 
derför att de genom droiture och skicklighet visa en 
efterverld, hvad af värdige vikningsmedlemmar kan genom 
uppoffring och välvilja åstadkommas och ernås.

Icke minst bland alla, utan intagande ett ganska
framstående rum, må nämnas bröderne <i>Salandervik</i> och
<i>G. Holmvik</i>. Kommissionen, hvilken med fröjd och
förtjusning alltid fäst sin blick på hvarje handling,
hvarigenom en vikningsbröder befordrar dess förkofran
och tillväxt, har icke kunnat lemnas obemärkt, att
de förhoppningar; kommissionen sistl. högtidsdag
egde, af desse herrar på så värdigt sätt blifvit
realiserade, att de under förflutna vikningsåret
i den rena vikningskonsten aflagt prof på så
fullständig skicklighet, att de lemnat nya bidrag
af nya vikningsmedborgare, hvilka, om de träda
i fadrens fotspår, skola i tidernas tider alltid
framstå såsom stödjepelare inom den outgrundliga
Wikningskommissionen".

Vid denna högtidsdag intogos 14 nya ledamöter,
hvaribland såsom mera framstående och af större 
betydelse för kommissionen samt synnerligt meriterade, 
må nämnas kronofogden <i>A. Joachimsson</i>, bankkamreraren 
<i>C. Bergentz</i>, handlandene <i>J. J. Kullgren</i> och 
<i>A. G. Möller</i>, häradshöfdingen <i>J. O. Söderholm</i>, 
handlanden <i>C. W. Åhgren</i> i Skeninge, notarien 
<i>C. F. Åderman</i>, den utmärkte musikern, musikdirektören 
<i>W. T. Gnospelius</i>, vice häradshöfdingen <i>N. F. Nibelius</i>, 
kallad <i>Nibbe af Vestervik</i>, och apotekaren <i>G. A. Lindqvist</i>.

-

Då genom den vid 1849 års högtidsdag antagna
konstitutionen Wikningskommissionens organisation kan
anses hafva nått sin hufvudsakligaste fulländning,
kan denna historik i väsentlig mån förkortas, enär
nu icke 
alltjemt behöfver göras så vidlyftiga utdrag ur
årsberättelserna, alldenstund de naturligtvis i
afseende på uppställning och uttryck börja få mycket
syskontycke, utan kan författaren inskränka sig till
omnämnande af det antal nya ledamöter, som hvarje
år intogs samt tilldragelser och omständigheter
inom kommissionen, som äro af anmärkningsvärdare
beskaffenhet.

Vid högtidsdagen 1850 hade Stormästaren den hugnaden,
att i sin årsberättelse, liksom i de föregående,
meddela de mest glädjande och tillfredsställande
underrättelser om utvecklingen af veck och vikning,
men han hade också den sorgliga pligten att förkunna,
det kommissionen under det förflutna året genom bortgången 
och slutvecket af 2:ne dess mest aktade ledamöter, kronofogden 
<i>A. Joachimsson</i> och åldermannen <i>Otto Nordvall</i>, 
gjort en förlust, den alla vikningsbröderne, vid minnet af 
den trefnad och glädje de inom kommissionen spridt, måste 
djupt känna. Öfver den hädanvikne brodern Joachimsson parenterade
den till öfverviknings-härold utnämnde, brodern Charles Bouvik 
och öfver brodern Nordvall ristades minnesrunan af ceremonimästaren 
Qvippe Wallvik. -- Vikningstalet hölls på ett förtjenstfullt
sätt af vikmästaren, länsbokhållaren Hammar. Till högre grader 
befordrades några bröder, hvaribland Söderbergh, Fagerström, 
Pihl och Sundstedt till 5:te samt Duse, Abrahamsson och Metzén 
till 6:te och i kommissionen intogos icke mindre än 22 nya 
ledamöter, bland hvilka, såsom mera framstående och som genom 
sina förtjenster slutligen vunnit 7:de graden, må nämnas handl. 
<i>E. G. Becker</i>, stadsläkaren doktor <i>J. G. Svedenborg</i>, 
löjtnanten <i>C. Kruse<i>, kapten <i>F. Rosin</i>, kamreraren 
<i>O. Sundvall</i>, fabrikören <i>Adolf Stånggren</i>, källarmästaren 
i Skeninge, sedermera fattigvårdsombudsmannen härstädes <i>L. Wikblad<i> 
samt fanjunkaren <i>J. Wadsberg</i>. Dessutom må såsom förtjenstfull 
och i flere hänseenden meriterade, ehuru de icke uppnått högsta graden, 
nämnas v. Häradshöfdingen och rådmannen <i>C. A. Håkansson,</i>
sedermera medicinalrådet <i>F. O. Hallin</i>, den jovialiske
patron <i>A. Sköldberg</i>, med. doktorn <i>A. J. Cnattingius</i>,
den jovialiske och glade sångaren <i>J. W. De Bruyn</i>,
kontrollör vid ullmagasinet i Norrköping, och den
lärde och vittre tullkontrollören i Göteborg, doktor
<i>Jacob Björklund</i>. 

Vid 1851 års högtidsdag intogos 18 nya ledamöter, 
hvaribland i första rummet anföras kamreraren 
<i>Axel Lundblad</i>, hvilken sedermera, såsom
Wiknings-kommissionens oförliknelige skattmästare
och förvaltare af dess stipendiifond, gjort sig
förtjent af kommissionens evärdliga tacksamhet och
berömmelse, för hvilken tacksamhet kommissionen
knappast kan finna uttryck, och måtte en mild försyn
förläna honom krafter och lust att ännu länge
till kommissionens båtnad med denna befattning
fortfara. Vidare förtjena bland de nyinvalde
uppräknas: den nu 79-årige f. d. regementsläkaren
doktor <i>Åke Hvitfelt</i>, handlanden <i>A. G. Dedering</i>,
en gammal hedersman, den till omfång digre och, då
han vek sig, väldigt snarkande f. d. löjtnanten och
godsegaren <i>J. Wimmermark</i>, samt den menniskovänlige,
godmodige, jovialiske och blide borgmästaren
<i>P. Blidberg</i> (Petronius Blidvik). -- Under året
hade slutveck gjorts af vikningsbrodern handlanden
<i>L. C. Sundstedt</i>, öfver hvilken öfvervikningshärolden
Bouvik parenterade. Ett ypperligt skräfveltal
hölls af öfvervikningssekreteraren Metzenius
Wikstadius. För öfrigt tillkännagaf stormästaren,
att särdeles hugnande underrättelser ingått från på
Helgoland och i Skottland vistande bröder.

Stormästarens årsberättelser följdes visserligen
alltjemt med nöje och uppmärksamhet, men naturligt
är, att de i vissa uttryck och termer icke kunde
undgå att blifva stereotypa och sig lika, hvaremot
de berättelser som sekreterarne nu blifvit ålagde
att afgifva, började ådraga sig mycken uppmärksamhet
såsom i allmänhet mera omvexlande. Angeläget var
derför, att till sekreterare utse personer, som å
hufvudets vägnar voro väl begåfvade, och den förste
öfvervikningssekreteraren Jacob Metzén var också
såsom sådan fullt mönstergill,
hvarom bland annat vittnar 1852 års
förvikningsprotokoll, hvars sjutton paragrafer
innehålla åtskilliga pikanta saker.

Högtidsdagen 1852 firades, liksom under föregående
år, på Malmen, och intogos nu, liksom 1851, 18 nya
ledamöter, bland hvilka må nämnas, såsom sedermera
synnerligt trogne och nitiske och åt kommissionens
tjenst sig egnande vikningsbröder, stadskassören
i Vadstena <i>A. Tingvall</i>, vice Häradshöfdingen 
<i>Pelle Arnander</i> och apotekaren <i>A. F. Wigander</i>. 
Ingen broder hade under året gjort slutveck. Brodren <i>Löthvik
Krusius</i> (löjtnant Kruse) utsågs att parentera öfver 
<i>lefvande lik</i>, det vill säga ledamöter, som blifvit invalde 
och recipierade, men utan laga skäl uteblifvit, samt öfver 
<i>dödfödde medlemmar</i> eller sådane, som blifvit invalde, men 
aldrig instält sig till reception.

Vid förvikningen den 7 Juli 1853 fördes ordet af
öfvervikningsceremonimästaren Wallvik, alldenstund
stormästarens lekamliga ledamöter för tillfället
nekade honom sin tjenst, och i anseende till ordinarie
sekreterarens frånvaro förde brodren Löthvik Krusius
protokollet, hvilket på ett talande sätt vittnar om
författarens humoristiska lynne och anlag.

Vid högtidsdagen å Malmen voro stormästarens
ledamöter åter så tjenstbara, att han kunde fungera
såsom ordförande, men årsberättelsen var författad
och upplästes af storsekreteraren Metzenius. Slutveck 
hade under året gjorts af bataljonsläkaren <i>Mörth</i> 
(Mörthvik) och parenterade öfver honom ceremonimästaren 
Wallvik. Skräfveltalet hölls af brödren Blidvik. -- De 
nu invalde nya ledamöternes antal var 22, bland hvilka 
särskildt förtjenar nämnas skalden <i>Johan Nybom</i> 
och den treflige notarien, numera häradsskrifvareu <i>Axel 
Wikbom</i> (Axelius Balettvik), då för tiden en äkta muntergök.

1854 hölls förvikning d. 2 Juli i det nya värdshuset
vid Nyqvarn och fördes protokollet dervid af
den föregående år invigde Axelius Balettvik, som
dervid aflade ganska tillfredsställande prof på sin 
skriftställareförmåga. Nu beslöts, att dekorationerna
hädanefter skulle utgöras af band i olika färger
att bäras öfver axeln. De gamla florshufvorna skulle
bibehållas, men inga nya anskaffas. Åt bokhållaren
Wilh. Siljeström uppdrogs, att med sin prydliga
handstil upprätta och utskrifva matrikel öfver
kommissionens samtlige ledamöter och alltjemt
fortsätta densamma. -- Vid högtidsdagen intogos
14 nya ledamöter, hvaribland filosofie magistern,
numera domprosten <i>C. W. Charleville</i>, och handlanden,
nuvarande kapitelsledamoten <i>F. W. Österberg</i>. Icke
mindre än 6 vikningsbröder hade gjort slutveck,
nemligen vice häradshöfdingen <i>Hollberg, löjtnanten
<i>Wimmermark</i>, magasinsförvaltaren <i>Hesselman</i>,
handlanden <i>Jonas Kullgren</i>, vagnfabrikören
<i>Cassel</i> och handlanden i Skeninge <i>J. Thamsten</i>,
öfver hvilka öfvervikningshärolden Bouvik parenterade. 
Skräfveltalet hölls till allmän belåtenhet af Axelius Balettvik.
 
-

För kommissionen hade vid denna tidpunkt, i afseende
på dess egentliga syfte och ändarnål, vidtagits den
vigtigaste förändring, alldenstund detta ändamål
icke längre var att endast bereda ledamöterne lust
och nöje, utan tagit en riktning till det högre och
ädlare, nemligen utöfvande af välgörenhet, genom det
beslut, som fattats, och redan i konstitutionen är
infördt, att genom frivilliga bidrag bilda en fond för
stipendier, att tilldelas behöfvande och välartade
lärjungar vid härvarande högre allmänna läroverk
vid deras afgång till akademien. Angående sjelfva
ändamålet och vilkoren för erhållande af stipendium
innehåller reglementet följande:

§ 4. För erhållande af detta stipendium erfordras,
att ynglingen skall vara i <i>behöfvande omständigheter</i>,
hafva gjort sig känd för flit, sedlighet och ett
stadgadt uppförande samt genomgått Linköpings Läroverk
och der undergått godkänd examen för inträde i Högskolan 
eller annat för fortsatta studier inrättadt Läroverk.

Med förenämnda egenskaper utrustad son eller 
fosterson till ledamot af Kommissionen eger till
detta stipendium företrädesrätt".

Denna stiftelse, hvarigenom kommissionens anseende
inom den yttre verlden ansenligt förökades, väckte
inom kommissionen ett så allmänt deltagande och
behjertades till den grad, att redan vid 1855 års
högtidsdag då varande skattmästaren och förvaltaren
af stipendiifonden, rådman Lönnberg, kunde uppgifva
dess behållning till 695 rdr 40 sk. banko. -- För 
närvarande utgör dess behållning icke mindre än 
9,417 kr. 18 öre och stipendiaterne, å hvilka
en förteckning såsom bihang bifogas denna historik,
hafva varit 114 och summan af de utdelade stipendierna
är 11,300 kr. Beloppet af de första stipendierna var
75 kr. st., men är nu 100. Under senare år har äfven
bildats en fond för stipendier åt deraf förtjente
handtverkslärlingar och gesäller, hvilken fond nu
utgör 1,637 kr. 22 öre, och har under hvarje af de
3:ne sista åren ett sådant å 75 kr. utdelats. Vilkoren
för erhållande af detta stipendium äro följande:

"För erhållande af stipendiet fordras, att sökanden
skall egna sig åt något handtverk, vara i behöfvande
omständigheter, hafva gjort sig känd för flit,
sedlighet och ett stadgadt uppförande samt erhållit
gesällbref eller dermed jemförligt vitsord för
skicklighet i yrket och lofvande anlag.

Med förenämnda egenskaper utrustad son eller fosterson
till ledamot i kommissionen eger till stipendiet
företrädesrätt framför andre sökande".

Af det föredrag, hvarmed stormästaren öppnade
högtidssammankomsten 1855 förtjenar särskildt anföras
dess pathetiska början, som lyder sålunda:

"Vikningsbröder! Vaknen, lyssnen, hören och
förnimmen! Uti dessa orons och tvedrägtens tider,
då luften genljuder af kanoners brak, fästningars fall
och våldtagna qvinnors suckar och verop, framstår
dock Wikningskommissionen i hela glansen af sitt
framåtskridande och fortgående, utan att med pliten
i hand eller några politiska hårklyfverier behöfva
bana den
väg, som enighet, glädje och förtroende medlemmarne
emellan redan utstakat." -- I detta föredrag gjorde
stormästaren äfven följande tillfredsställande
tillkännagifvande: "Innan vi dock afsluta de i
konstitutionen föreskrifna åligganden, får jag till
samtlige vikningsbröderne frambära den helsning,
som genom en af härvarande ledamöter blifvit oss
tillsänd från den så högt aktade och så i det
allmänna som inom vänners och sin omgifnings krets
högt värderade presidenten m. m. P. Westerstrand,
hvilken icke blott såsom vän och beskyddare af glädjen
och förnöjsamheten, utan som generalstormästare för
den vidtberyktade orden <i>Par Bricol</i> sänder oss sin
helsning, med förklarande af den tillfredsställelse
han känner för likstämmige menniskors och bröders
tänkesätt. Wikningskommissionens bestyrelse,
inseende värdet och andemeningen af denna helsning,
har, för att på något sätt visa sin tacksamhet och
attention, anhållit hos herr presidenten, att få anse
och benämna honom såsom kommissionens högt aktade
gynnare, beskyddare och vän".

Vid denna högtidsdag intogos 20 nya ledamöter, och
såsom något högst märkvärdigt och utomordentligt
må nämnas, att deribland befann sig en nyfödd,
nemligen ceremonimästarens andre son i ordningen,
hvilken föddes sjelfva sjusofvaredagen på morgonen,
och på stormästarens framställning med acclamation
antogs till och inskrefs som kommissionens ledamot
under namn af <i>Carl Wallvik</i>. Vidare må anföras,
att ibland de nyinvalde befann sig sjelfve den
riksbekante s. k. "kungamakaren", öfversten, friherre
<i>Otto Mörner</i>, samt notarien <i>Wilhelm Goës</i>, 
hvilken sedermera såsom dess sekreterare inlade så stor
förtjenst om kommissionen och förvärfvade sig dess
stora förtroende och tacksamhet.

År 1856 intogos 12 ledamöter, och hade under
förflutna året slutveck gjorts af vinhandlanden
<i>J. Åberg</i> och postmästaren i Kisa <i>A. P. Hjort,</i>
öfver hvilka öfverceremonimästaren parenterade. Då

öfvervikningssekreteraren J. Metzenius afflyttat till 
annan ort, utsågs till hans efterträdare vikmästaren 
Alexius Balettvik, som nu ett par år förestått tjensten.

År 1857, då högtidsdagen första gången
firades i Ladugårdskällans salong, intogos
också 12 nya ledamöter, hvaribland auditören
och rådmannen <i>A. F. Olson</i>, som sedermera
innehaft öfverofficiantsbefattning inom
kommissionen. Hädanvikne voro kontrollören vid
Ullmagasinet i Norrköping <i>Wilh. De Bruyn</i> och
f. veterinärläkaren <i>Samuelsson</i> i Aska, öfver hvilka
ceremonimästaren parenterade.

Öfver högtidsdagen 1858, firad, liksom den föregående,
vid Ladugårdskällan, hvilade ett tungt sorgedok. Den
obeveklige skördemännen, dödens lie, hade nemligen
den 4 Nov. 1857 träffat kommissionens älsklige,
så allmänt afhållne och aktade hedersledamot, vice
häradshöfdingen <i>P. A. Stuart</i>, vid hvars begrafning
kommissionen visade sin sorg och saknad derigenom
att ett stort antal af dess ledamöter följde hans
stofthydda till grafven. I anledning af detta
smärtsamma dödsfall yttrade stormästaren i sitt
festtal på högtidsdagen följande:

"Den stora förlust vi såsom vikningsmedborgare hafva
genom ödets skickelse måst vidkännas, genom vår
ende, förste, högt aktade och vördade hedersledamots
bortgång och slutvikning, qvarblifver väl alltid
i minnet af denne glade och vänfaste broder, men,
kännande min egen svaghet, har jag på grund af den
rättighet mig gifves i konstitutionens stadgande i
dess 2:dra boks 2:dra kapitel, medelst utnämnande
af en värdig och välförtjent vikningsbroder velat
ersätta den mig närmast drabbande förlusten med
en ny hedersledamots tillsättande och väljande
samt kallat och inbjudit den af min känsla och
öfvertygelse väl kände vikningsbrodern, för detta
öfvervikningsstandarföraren, hr regementsskrifvaren
och riddaren <i>Ekeman</i> till min närmaste man och 
vänfaste rådgifvare i veck och vikning."

Detta val väckte allmänt bifall af kommissionens
ledamöter, som egnade den nye hedersledamoten sin
uppriktiga hyllning. Utom Stuart voro hädanvikne
bokhandlanden <i>A. Petré</i>, advokatfiskalen <i>Risberg</i>,
hvars dödsorsak var en olyckshändelse, neml. hästens
skenande vid en färd från Kristianstad, samt
handlanden <i>Apelqvist</i>. Öfver Stuart och Petré
parenterade ceremonimästaren och öfver Risberg och
Apelqvist öfvervikningshärolden. 11 nya ledamöter
invaldes, hvaribland må särskildt nämnas apotekaren
<i>L. Th. Brogren</i>, hvilken under tidens lopp förvärfvat
sig ett sådant förtroende inom kommissionen, att han
fungerat såsom vikarierande stormästare.

-

Sedan den hufvudsakligaste delen af vikningskommissionens 
historia, nemligen om dess uppkomst och utveckling ända till 
dess att dess organisation, genom antagandet af en lämplig
konstitution kunde anses fullkomnad, samt om den vigtiga 
förändringen af dess syfte och verksamhet till någonting 
högre, till ett verkligt välgörande sällskaps, nu blifvit 
afslutad, och då en fortfarande detaljerad berättelse om 
kommissionens högtidsdagar skulle åt denna historik gifva 
ett allt för stort omfång, kan författaren nu inskränka sig 
till att endast omtala de vigtigaste tilldragelser, som
sedermera inträffat inom kommissionen.

År 1859 firades icke högtidsdagen. Skälet dertill kan 
författaren icke bestämdt erinra sig, men sannolikt var det 
Stormästarens redan då påbörjade sjuklighet, som isynnerhet 
angripit själsförmögenheterna och för tillfället gjorde honom
oförmögen att på ett tillfredsställande sätt sköta 
stormästarebefattningen. Emellertid fungerade han ännu vid 
högtidsdagens firande 1860 såsom stormästare, visserligen icke 
med något egentligt vank, men dock icke med sin forna energi 
och humor. Detta var dock sista gången, ty den 11 April 1861 föll 
den glade, anspråkslöse, godmodige och fridsamme Lasse Wikblad
ett offer för den omutlige allhärjaren döden,
uppriktigt sörjd och saknad af den institution, som
han stiftat och hvars outtröttlige och utmärkte
styresman han under loppet af 22 år varit. Till
hans begrafning hade också infunnit sig ett mycket
stort antal vikningsbröder, hvilka samlades på stora
hotellet, hvarifrån den långa processionen aftågade
till begrafningskyrkogården med en af kommissionens
äldste ledamöter, landträntmästaren J. F. Lindeberg,
och dess ceremonimästare Wallberg i spetsen såsom
prestafver. Jordfästningen förrättades af dåvarande
läroverksadjunkten Charlewille, som vid grafven
talade öfver den hädanvikne i hjertliga och värdiga
ordalag. Den högtidliga akten öfvervars af tusentals
åskådare.

Af de öfrige tre deltagarne i Wikningskommissionens
instiftande afled Carl Gustaf Lindeberg 1862, nära 
54 år gammal, E. T. Berggren 1884 vid 72 års ålder 
och N. M. Winnerstrand i Januari 1888, 84 år gammal, 
sedan han ännu 1886 fylt sin plats i stipendiidirektionen 
och deltagit i tillsättandet af stipendiater.

Innan vi öfvergå till den nya period i Wikningskommissionens 
annaler, som börjar med tillsättandet af en ny stormästare, 
må i förbigående omnämnas, att under den tid, då kommissionen 
firade sina högtidsdagar å Malmen, hade, i anseende till
afståndet, deras firande förlorat karakteren af folkfest, 
men de återtogo densamma med ännu större glans, sedan deras 
firande blifvit förflyttadt till Ladugårdskällan, enär vid 
den tiden, då kommissionens ledamöter, utstyrde med sina 
granna dekorationer, band, stjernor och kraschaner, i 
procession gjorde sin promenad framåt Stångebro, samt vid 
Stångåns strand tjärtunnor brunno och fyrverkeripjeser
uppsändes, hade flere hundra åskådare infunnit sig och ett 
stort antal båtar roddes fram och åter på ån.

-

År 1860 hade Wilhelm Goës tillträdt sekreterarebefattningen 
och om det utmärkta sätt, hvarpå han under en lång tid skötte 
densamma, vittna på ett
ett talande sätt de humoristiska förvikningsprotokoll
och årsberättelser, som flöte ur hans välskurna penna.

Ur det protokoll, som han förde vid den epokgörande
förvikningen å Nyqvarns värdshus den 29 Juni 1861, 
är nödigt att anföra följande, såsom utgörande
berättelsen om det nya stormästarevalet:

"Sammankomsten öppnades af öfverceremonimästaren,
som i få, men valda, ordalag erinrade om den
förlust, som under tiden sedan kommissionens
sista sammankomst drabbat densamma, i det dess
stiftare och förste, högst förtjenstfulle
stormästare gjort det stora slutvecket här
i tiden till stor sorg för hela kommissionen,
hvarefter han, öfrerceremonimästaren, påminnande
om att ingen kropp kan bestå utan hufvud, och att
sålunda ej heller vårt brödraförbund kan med den
kraft och framgång, som vederbör, utan hufvud,
det vill säga ordförande, vara beståndande, hvadan
han hemstälde till kommissionen, huruvida ej dess
första åtgörande vid detta sammanträde borde bestå
i val af ny stormästare, hvartill han föreslog
öfverhärolden Charles Bouvik, eller i allmänna
lifvet kamreraren K. G. Bodin, erinrande på samma
gång om den stora förtjenst och nitälskan, hvarmed
denne alltid vinnlagt sig om kommissionens bästa. 
-- Kommissionens ledamöter, af hvilka en hvar erkände
denna förtjenst, gåfvo ock med ett enhälligt, högt
skallande ja! sitt bifall till detta förslag, och blef
alltså kamreraren Bodin till stormästare utvald.

Den nyvalde stormästaren intog nu, sedan på vederbörligt 
sätt kommissionens statuter och ordförandeklubba blifvit 
till honom öfverlemnade, högsätet och började föredragningen 
af de till dagen hörande frågorna."

Till öfvervikningshärold valdes vid samma tillfälle förste 
härolden Leonard Westman.

Detta stormästareval var onekligen det bästa och
för kommissionen fördelaktigaste, som kunde göras;
begåfvad med ett godt och fyndigt hufvud, mycken
energi
och liflighet, samt på det högsta tillgifven
kommissionen och dess ändamål och ifrigt arbetande
för befrämjande deraf samt kommissionens bästa,
var han i alla hänseenden den lämpligaste till dess
styresman. Bodins goda ekonomiska ställning gjorde
det dessutom för honom möjligt att representera
för stormästareplatsen på ett lysande sätt och så,
som hvarken hans företrädare eller någon af hans
efterträdare förmått. Dagen efter hvarje högtidsdag
hade han nemligen i sin rymliga bostad en storartad
bjudning för de vikningsbröder, som från andra orter
infunnit sig till högtidsdagens firande, samt för
kommissionens embetsmän m. fl. och der trakterades
rundligt och gick muntert till. Derjemte invaldes, för
att öka stipendiikassan, vid hvarje förvikning, ett
nästan oinskränkt antal, hvilket gjorde, att kanske
icke urvalet alltid blef så strängt noggrant, som
förut, men ändamålet vans och stipendiifonden ökades
till en grad, som man knappt vågat hoppas. Med ett
ord, Bodins innehafvande af stormästarebefattningen
var en glansperiod för Wikningskommissionen,
och hans plötsligt inträffade hädangång den 18
Jan. 1875 var för kommissionen en stor och i
flere hänseenden oersättlig förlust. En vid hans
begrafning inträffande stark snöyra gjorde att antalet
af Wikningsbröder, som följde honom till grafven,
icke blef så stort, som annans blifvit fallet.

Här må nu i förbigående nämnas, att sedan den förut
till högtidsdagens firande begagnade brunnssalongen
vid Ladugårdskällan nedbrunnit, firades högtidsdagen
1869 vid lägenheten Ekkällan, men under åren 1871,
72 och 73 vid Nyqvarn, hvarefter den firades i den
lokal; som kommissionen förut flere år begagnat,
nemligen officerssalongen på Malmen, hvilken blifvit
inköpt af källarmästaren A. P. Andersson, som gratis
upplät densamma till kommissionens begagnande så länge
han innehade Wernerska trädgården, till tacksamhet
hvarför han invaldes till ledamot och hugnades med
7:de graden. Salongen i Wernerska trädgården
begagnades till dess kommissionen efter A. P. Anderssons 
död på sätt och vis förjagades derifrån af frälsningsarmen 
och förflyttade sig till dess nuvarande lokal. Efter denna 
episod återgå vi till stormästarevalet efter Bodins död, 
och utsågs dertill af pluraliteten den åldrige ceremonimästaren.
Detta val kan endast anses som en aktningsbetygelse för hans 
trettiotreåriga trägna tjenstgöring inom kommissionen, då 
kommissionen icke gerna kunde af den gamle, som nu redan 
närmade sig sjuttiotalet, vänta sig den kraftfullhet och de 
egenskaper i öfrigt, som fordrades af kommissionens styresman. 
Också innehade han icke mer än tvenne år denna höga hedersplats, 
enär han i följd af flere motigheter, och då han under vintrarne 
1876 och 1877 drabbades af svåra sjukdomar, som under månader 
höllo honom innestängd inom fyra väggar, insåg nödvändigheten att 
öfverlemna stormästareklubban i kraftigare händer, hvadan han 
högtidsdagen 1877 tog afsked från stormästarebefattningen, som 
då emottogs af öfvervikningshärolden Pihl, som dertill enhälligt 
valdes. Onekligen innehade också Pihl sådana egenskaper, som 
dertill gjorde honom fullt lämplig, och skulle hans styrelse 
särkerligen varit för kommissionen högst gagnelig, om icke den
omständigheten, att han var bosatt på annan ort, äfvensom hans 
tjenstebefattning, gjort, att han icke kunde sköta den vigtiga 
befattningen så, som vederborde, hvadan till och med vikarierande
stormästare måste tillsättas. Emellertid hafva de tjänstebefattningar 
han för öfrigt innehaft och det utmärkta sätt, hvarpå han utöfvat 
dem, gjort honom förtjent af att i tacksamt minne af kommissionen
bibehållas. Vid hans år 1887 inträffade frånfälle hade kommissionen 
lyckan att få till styresman sin nuvarande stormästare, hvars redan 
ådagalagda nit och förmåga berättigar till de bästa förhoppningar
för framtiden.

-
              
Innan jag nu afslutar denna lilla, i mångt och mycket ofullständiga 
historik, tillhör det mig att  
omtala, att kommissionen utom sina sommarhögtidsdagar,
under loppet af många år äfven firat vinterfester,
vanligast å Knutsdagen. Dessa vinterfester togo sin
början redan under Wikblads tid, och lokalen för
desamma var länge Stora hotellet, men då omkostnaderna
der blefvo väl dryga, och deltagandet i följd deraf
minskades, förflyttade man sig till Stadshuset,
der de sedan firats med lust och gamman och till
deltagarnes fulla belåtenhet samt varit så talrikt
besökta, som utrymmet medgifvit.

Efter mitt afskedstagande från stormästarebefattningen, 
då jag såsom ett bevis på den tillträdande stormästarens 
välvilja och vänskap mot mig, hedrades med utnämningen till
Erkehedersledamot, en alldeles ny hedersplats, har jag 
visserligen icke i följd af min höga ålder och aftagande 
krafter, kunnat så ofta, som jag önskat, deltaga i kommissionens 
fester och förhandlingar, men jag har alltid följt dem med 
varmt deltagande, hvarpå detta lilla arbete torde vara ett 
bevis, och önskar jag af hela mitt hjerta kommissionen lycka
och framgång i fullföljandet af sitt vackra ändamål.

-
<b>Wiknings-Kommissionens stipendier för studerande
äro tilldelade:</b>

År 1862 Axel Leonard Wahlbom.
"  1863 J. A. Aurén och Th. F. Löfgren.                   .
"  1864 Maur. Landström och Joseph Vroland. 
"  1865 B. Zantesson och J. O. Olsson. 
"  1866 Bröderne J. och M. Wikblad. 
"  1867 A. F. Lindstedt och K. W. Lindholm.
"  1868 Adolf Botvid Cassel, P. G. Andersson,  K. I. von Stapelmohr.
"  1869 P. F. Landelius, Carl Beckman, K. Hård af Segerstad. 
"  1870 A. H. F. Wikblad, Fr. Westling, A. F. Trybom.
"  1871 C. M. Hall, M. Wetterling, C. V. Palmær, J. J. Blomberg.
"  1872 A. J. R. Kruse, Henr. Wallberg, Åke Wikblad, J. T. Larsson. 
"  1873 A. A. Juberg, K. R. Petersson, L. H. Cervin, J. G. J. Pihlgren. 
"  1874 G. A. Becker, G. Zantesson, J. O. Andersson, J. A. H. Sundblad. 
"  1875 Carl Wallberg, C. E. S. Nylén, H. Dahlstedt, G. A. Wiklander, 
        F. O. Franzén. 
"  1876 Birger Sjövall, J. S. And:son Alvinzi, J. O. Linde, Bror Fristedt.
"  1877 C. G. Rusén, Ludv. Nordmark, H. Linnér, E. W. Bergström. 
"  1878 A. Jonsson, Gustaf Arpi,  J. E. S. Cnattingius, Albert
        Åman, Maximilian Segerstedt.
"  1879 Konrad Fristedt, Ernst F. Kindvall, S. J. Hedborn, Mauritz 
        Petersson, Gustaf Anton Wetterling. 
"  1880 K. J. W. Wikblad, K G. W. Grevillius, C. G. O. Grevillius, 
        Fredrik Fristedt, J. H. Bauman, Adde Ringqvist. 
"  1881 K. Cederberg, C. M H. Holm, S. Lilja, A. Rydgren, K. F. 
        Sundblad, G. A. Ternberg.
"  1882 C. M. Lindh, Oscar Bengtsson, Leon. Norinder, Emil
        Andersson Bertel, S. R, Wibel. 
"  1883 Erik Rusén, Ernst Lundqvist, Emil Grevillius, H. Wihlander, 
        C. E Rydholm, Hj. Holm.
År 1884 Gunnar Abrahamsson, O. F. Jonsson, R. M. Bank, 
        O. Aug. Wetterling, Ernst G:son Westerblad, Karl Aug.
        Andersson.
"  1885 M. H. Åhlfeldt, G. A. Andersson, K. A. V. Grevillius,
        J. G. E. Carlberg, K. E. Engberg, J. R. Nilsson. 
"  1886 W. H. Bergström, Artur Abrahamsson, Hugo Frölén,
        A. V. E. Alson, P. J. Nilsson, R. O. Marks von Würtemberg, 
        Arvid Hjortsberg. 
"  1887 P. O. Hallman,  E. Arnell, L. Isander, O. Lagercrantz,
        K. A. Petersson. 
"  1888 Enoch Bertel, Thor Andersson, Ernst Arvedson, A. I.
        Hagström, G. A. Österberg.
"  1889 Ivar Broström, Adolf Mörnell, Gustaf Lindencrona, Ture
        Rudberg.              

<b>Wiknings-Komissionens stipendier för handtverksidkare
äro tilldelade:</b>

År 1887 Garfvaregesällen Olof Strömberg.
"  1888 Bildhuggerieleven And. Henr. Vissler. 
"  1889 Måleriarbetaren Rudolf Werner Wallertz.
                     _______________
