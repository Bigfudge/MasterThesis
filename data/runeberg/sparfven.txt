
<img>JAPANESISKA SAGOR
<b><big><big>Sparfven med den Klippta Tungan.</big></big></b>
PÅ SNENSKA AF KONNI ZILLIACTUS.

Wentzel Hagelstams Förlag.<tab><tab>Helsingfors.</img>
<img><b>T. HASEGAWA'S TRYCKERI</b>
<sp>10 Hiyoshicho.</sp>
<b>TOKYO.</b></img>
<chapter name="Sparfven med den Klippta Tungan">

<img></img>
<h2>Sparfven med den Klippta Tungan.</h2>
<img></img>
<img l></img>

EN gammal gubbe och hans
hustru, som för mycket
länge sedan lefde i Japan, hade en

<img></img>
tam sparf, den de höllo mycket af och
vårdade på det bästa. En dag, då
deras grannes hustru, en elak, gammal
käring, gjort i ordning en skål
stärkelse för att stärka kläder, kom
sparfven och åt upp stärkelsen. Stor var
skadan visst inte, men den elaka
käringen blef dock så rasande att hon
fångade sparfven och klippte af dess
tunga, hvarpå hon lät den flyga bort.

Då dess egare hörde hvad som
händt sörjde de bittert och begåfvo
sig båda ut att söka den stackars
sparfven. De vandrade öfver bärg
och slätter, genom skogar och dalar,
letande efter sin sparf och ropande
dess namn, men länge förgäfves.
<img></img>

<img></img>
Slutligen mötte
de den på ett
bärg
<img></img>
och sparfven blef så glad öfver
återseendet att den genast förde dem
till sitt hus och välkomnade dem på
det bästa. Sparfhustrun hemtade
omedelbart ett käril med vatten så
att de kunde tvätta vägdammet från
sina fötter. Och sedan de det gjort
blef där gästabud med fisk och ris
och sake, eller risvin, och mycket
annat godt. De åto och drucko
allt hvad de kunde och blefvo alla
så muntra att sparfven till sist
hoppade upp och dansade
sparfvedansen för att roa sina kära gäster.
Men då det led mot aftonen sade
<img></img>
dessa att de måste gå
hem och då
<img></img>
<img></img>
hemtade sparfven fram två korgar
med lock.

“Jag vill gifva er en
afskedsgåfva,” sade han. “Hvilken vill ni
hafva, den tunga eller den lätta?”
<img></img>

<img></img>

“Gif oss den lätta korgen,” svarade
gästerna, “vi äro gamla och kunna
lättare bära den.” Sparfven gaf dem
den lättare korgen och de båda
gamla vandrade hem med den. Där
öppnade de sin korg och funno hela
rullar af dyrbart siden samt guld,
silfver och juveler utan ända. Ju
mera de togo ut ur den förtrollade
korgen, desto mera fanns där kvar så
att de på en gång blefvo mycket
rika genom sparfvens frikostighet.

Den elaka käringen blef utom
sig af afund då hon såg allt detta
och begaf sig genast själf på väg för
att besöka sparfvarna. Hon fann
lätt deras hus och sökte ställa sig in
hos dem med söta ord och vänliga
later. Och ehuru sparfven alls inte
visade sig förtjust öfver besöket bad
hon honom likväl till sist om
någonting att taga med sig till minne däraf.
Då hemtade sparfven fram två dylika
korgar som förut och bad henne
välja en af dem. Den snåla käringen
trodde att den större korgen
själffallet också innehöll större rikedomar,
hvarför hon genast valde den och
begaf sig på väg med den tunga
korgen på ryggen. Det var endast
med största svårighet hon förmådde
bära den, men tanken på skatterna
<img></img>
<img></img>
hon trodde den innehålla
uppmuntrade henne att fortsätta.

Slutligen kom hon hem och
skyndade att öppna sin korg. Men
<img></img>
där funnos alls inga skatter, utan i
stället hoppade en hop otäcka troll
ut ur den ocoh sleto den elaka
käringen i stycken till straff för hennes
grymhet mot sparfven.

<img></img>


<img></img>
</chapter>

<img></img>
