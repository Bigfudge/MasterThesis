<table o>
<td 3 c><img><small>I STOCKHOLM.</small></img>
<td 3 c>——
<td 3 c><img><small>TECKNINGAR</small></img>
<td 3 c><small>af</small>
<td 3 c><big><big>C. A. DAHLSTRÖM,</big></big>
<td 3 c><small>med text af</small><br><img><small>NORNA GÄST.</small></img>
<td><td 2><poem>
<i>Du som med harm mig förevitar
Ett lekverk af en glad minut;
Betänk jag blott figurer kritar,
Dem tidens hand skall stryka ut.</i></poem>
<td 3 r><sc>Leopold.</sc>
<td 3 c>————
<td><td c>STOCKHOLM,<br><sc>hos j. j. flodin,</sc><br>1856.<td>
<td c>PLANCHERNA<br><sc>hos a. m. spong.</sc><td><td c>TEXTEN<br><sc>hos joh. beckman.</sc>
</table>
</table>

<chapter name="Förteckning öfver plancherna">
<table o>
<td 3 c><h2><small>Förteckning öfver plancherna.</small></h2>
<td 3 c>—
<td c>Pl.<td r>1.<td>Öfverdådigt körande.
<td c>»<td r>2.<td>Följderna deraf.
<td c>»<td r>3.<td>Lutfiskhandel.
<td c>»<td r>4.<td>Utvandrare.
<td c>»<td r>5.<td>Leverans.
<td c>»<td r>6.<td>Theologiska vägen (till källaren).
<td c>»<td r>7.<td>Sqvaller och okynne.
<td c>»<td r>8.<td>Näringsfriheten.
<td c>»<td r>9.<td>Utflygt till landet
<td c>»<td r>10.<td>Qvartett
<td c>»<td r>11.<td>»Kungen kommer!»
<td c>»<td r>12.<td>I bondqvarteret
<td c>»<td r>13.<td>Sanct Göran.
<td c>»<td r>14.<td>Fingerkrok.
<td c>»<td r>15.<td>I jernvågen.
<td c>»<td r>16.<td>Vid roddartrappan.
<td c>»<td r>17.<td>»Ge på hand.»
<td c>»<td r>18.<td>Vandrande boklåda.
<td c>»<td r>19.<td>Helsingar.
<td c>»<td r>20.<td>Jalousie de metier.
<td c>»<td r>21.<td>Philantropie.
<td c>»<td r>22.<td>Vattuskräck.
<td c>»<td r>23.<td>Hvad nytt?
<td c>»<td r>24.<td>»Si opp!»
<td 3 c>————
</table>
</chapter>


<chapter name="I. Öfverdådigt körande">
<img>ÖFVERDÅDIGT KÖRANDE</img>
<h2><small>I.

Öfverdådigt körande.</small></h2>

<big><big><b>B</b></big></big>lott en häst är den korta sagans hjelte.

Hvarföre ej? Utan hästen hade ej ridderligheten blifvit
uppfunnen; en häst har en vis mans dygder, han är
ihärdig, måttlig, tålig; han har en riddares trohet och mod.
Hvilken häst har ljugit, bedragit, förtalat? Så förträfflig
är hästen af natufen, utan att Gud behöfver skapa om
honom, såsom menniskan.

Vår hjelte, Al Haran, föddes i en susande hassel-lund,
en ljum vårnatt på en herregård i Svealand. Hans fader
var den ädle Araben Al Raschid och hans moder blott
ett ofrälse, men glänsande svart sto, Svartan. Al Haran
sprang genast på sina fyra fötter, och var så välartad att
han aldrig behöfde någon informator, som sin husbondes
ostyriga söner. Han lydde dem som smekte honom. Han
vexte upp i naturens frihet och odlingens öfverflöd,
frossade om somrarna af den perlbestänkta klöfvern och åt
hela vintern stridaste svarthafra. Han var så from och
så omtyckt, att han hvarje dag fick gå fram under
lindarna till stentrappan på herrgårdshuset att äta skorpor
ur små fröknars hvita händer, och smektes och klappades
af dem. I sitt fjerde år var han vida beryktad för sin
fägring och styrka. Sedan fick han gå i skola, och lärde
sig ridkonstens hemligheter. Derefter fick han en hel
sommar bära sin gamla goda husbonde, när denne red
öfver egorna; utan hinder tog Al Haran munnen full af
det frodiga gräset, ja till och med af den vexande säden.
Men husbonden dog och äldste son ärfde fadrens gods;
Al Haran blef räknad bland lösören, och föll på den yngste
sonens lott; denne var husar-officer, och inom kort
stampade den vackra Al Haran på Ladugårdsgärdet vid
trumhvirflar, trumpetsmatter, gevärssalfvor och kanondunder.
Ingenting skrämde honom, han skulle ej fruktat, äfven
om han kommit dit kulor susat. Ingens ögon lyste som
hans, ingen bar sin gestalt med så mycket behag och
styrka, som han. Den fröken på Drottninggatan, förbi
hvilkens fönster hans unge husbonde red, såg nästan lika
mycket på Al Haran, som på ryttaren. Men glädjen är
så kort i lifvet, äfven för hästar. Den unge
löjtnanten red omkull, icke med den fromme Al Haran, men på
affärsbanan, och måste sälja sina hästar. Al Haran
inköptes till Svea Artilleri, och blef kallad 88. Ännu var
han vid fulla krafter, och drog med nöje den svenska
kanonen i sällskap med starka kamrater. Dock började
slutligen hans krafter svika; fastän han skänkt sin
ungdoms liflighet åt enskilda, och tjent kronan troget och felfritt
i många år, fick han ingen pension; dels har icke kronan
ens råd att underhålla uttjenta karlar, än mindre kampar,
dels ansågs han sjelf kunna förtjena sig födan; derföre
blef han såld på en auktion åt en åkare.

Stackars häst, nu fick han ej mera heta ens 88, utan
kallades <sp>Stritten</sp>, emedan han i kanontjensten ådragit
sig en liten ofärdighet; än fick han lunka för en tung
gigg hela dagen, än släpa ved ur hamnen, och blott sällan
fick han sänka sitt sorgsna hufvud i den afskurna tunnan,
för att sörpla i sig hackelse, beströdt med litet rågmjöl,
och dränkt i vatten.
Den förr så svällande, spänstiga länden föll ur och
visade hårda knotor; den förr så lena och rena huden
blef »bruten» och skrumpen, de förr så lysande ögonen
blefvo dunkla, men han arbetade af alla krafter, lydde
tömmen och tålde tigande piskans slag.

Sådan kördes han en gång för en dålig kärra ut
genom Roslagstullen. Det lyste så grönt vid vägen, men
det var ej för honom. Ack, det var så längesedan han
fått läska sin af tömmar förryckta mun med färskt gräs;
han gjorde dock icke något försök att stjäla sig till en
sådan njutning, utan fortsatte sitt jemna lunk, försakande
för pligten skull, och njöt blott tyst af sina minnen från
den ljufva klöfvertiden.

Erik åkaredräng stod kapprak med djerf uppsyn, och
lät det gå för lösa tömmar, under ständigt hojtande. Hans
broder, Pelle, som kommit till staden för att göra lycka,
stod bakom Erik, och höll händerna på broderns bröst,
för att stå fast, samt pratade muntert.

Just som de foro förbi Albano, sågo de utanföre en
prydlig vagn, som höll der med ett par fnysande, stolta
hästar; tvenne personer stego ur vagnen helt makligt, en
välklädd herre med dryg uppsyn, och ett ännu ungt
fruntimmer, frasande i siden; en hatt, så luftig och färgrik
som en blomkalk, inneslöt ett ännu täckt, men blekt och
kallt ansigte.

Begge drängarne sågo förvånade tillbaka, under det
Stritten, som skämdes för de förnäma hästarna, lufsade
blygsamt undan.

— Sågs du? Pelle! skrek Erik, kände du igen dem?

— Usch ja! svarade Pelle, jag har ögon att köpa fisk
med. Det var bokhållaren hemifrån, som blef bortkörd
för sina långa fingrar, och kammarslinkan, som höll ihop
med honom. Men hur har han blifvit så kavat?

— Jo du, det går bra för somliga, som förstå att
taga för sig. Han lär ha lagt ihop på landet och dermed
börjat handel; nu är han rik och lefver som en prins, och
klär hustrun som en docka.

— Men hur kunde han bli handlande, som icke lärt
på det?

— Så dum du är, Pelle. Känner du icke till
näringsfriheten? Du och jag kunna bli grosshandlare hvad dag
som helst, bara vi hade penningar. Vi skulle kunna åka
lika styft som den der, och taga med oss vackrare flickor
än hans, blott vi hade penningar.

— Hur skall man få penningar då? frågade Pelle
tankfull.

Herrskapet Otroheten och Njutningslystnaden gingo
makligt in på värdshuset att förfriska sig, men Stritten,
troheten och försakelsen, lunkade fram mellan gröngräset,
som han icke fick smaka.

*
</chapter>

<chapter name="II. Följderna af öfverdådigt körande">
<img>FÖLJDERNA DERAF</img>
<h2><small>II.

Följderna af öfverdådigt körande.</small></h2>

<big><big><b>E</b></big></big>n gammal krigare, som aldrig varit i krig, och som
tjent ut vid gardet, sedan han förtjent mycket prygel,
hade blifvit skickad ett ärende till Stocksund, uträttat
det och blifvit	der välplägad;	han återvände nu till
staden, inom sig nöjd att icke	mera behöfva bry sig om
trumman eller korporalen. Vid sidan om vägen upptäckte
han en vacker	kalf, som säkert kommit på	villoväg,	ty
han var ensam. Kalfven såg	så fromt på	gubben,	att
denne stadnade och betraktade honom med välbehag.
Derpå såg sig gubben omkring, och märkte ingen menniska;
då tog han kalfven i manken, slängde honom öfver axlarna
och skyndade framåt. Han var säker att få sälja den åt
sin gamla vän, mor på Gröna Hönan; väl var han skyldig
henne penningar, men hoppades att ändå få något mera
än sin skuld qvitterad för kalfven, och dessutom vidare
kredit. Kalfven stretade emot i böljan, men teg och lät
sig bäras.

Emellertid började trakteringen från Stocksund att
slå i hufvudet, gubben vacklade, kalfven blef åter orolig,
och gubben hade svårt att hålla jemnvigten. Mellertid
gick det, fastän krångligt, ett stycke framåt. Gubben,
med sitt råa, skäggiga ansigte bredvid den oskyldiga
kalfvens hufvud gjorde en både underlig och misstänkt figur.
Erik och Pelle voro i antågande med Stritten.

— Hvar skall man få penningar ifrån? sade Erik
på Pelles fråga derom. Jo, nu har ett ljus gått upp för
mig, jag ser hur vi skola kunna bli herrar begge två.

— Nå, det vore tusan!

— Vet du hvad? jag stod väl hos bokhållaren hemma
på gården, och om jag nu går till honom, så får jag nog
tjenst hos honom i höst. Då skall jag ställa mig in hos
honom, så att jag får gå öfver allt. Jag skall nog lura
ut hvar han har sina penningar, om en vacker vinternatt
skall jag dela med honom.

— Fy för raggen i våld! Vill du stjäla, Erik?

— Hvem säger det? Jag säger dela, jag, den ena
är så god som den andra, hvarföre skall den ena ha mer än
den andra? Det är orättvist. Dessutom har icke
bokhållaren ärft sitt eller förtjent det på ärligt sätt; derföre
är det ingen synd att taga ifrån honom.

— Tocke tal har jag aldrig hört förr!

— Du har varit med för litet än!

— Jag vill icke vara med om det der!

— Du skall slippa vara med, blott du vill gömma
åt mig.

— Det är farligt.

— Det är icke farligt. Hvad kan hända oss? Som
vi nu äro, så äro vi stackare. Vi släpa för dålig mat,
och få sällan nattro; det är ett hundlif att vara dräng,
man mår icke stort bättre än en häst, och är sämre
ansedd. Hvar dag får man heta lymmel, skojare och
lathund, aldrig får man råd att hålla sig snygg. Stryk
vankas ibland, och råkar man ta sig en tår för mycket
och hålla litet fyr på krogen, så kommer man för polisen
och i kurran. Tacka vet jag den som är herre, han får
göra hvad han behagar. Derföre skall man skaffa sig
pengar och bli herre i rappet.

— Men om du blir gripen och straffad?

— Strunt, det är icke så farligt; litet vatten och
bröd, fria husrum och god sömn i fängelset, det är allt;
sedan slipper man ut igen och får lefva lustigt. Men det
kan lyckas så att man blir herre.

— Det syns ju att alla tjufvar bli upptäckta och
straffade.

— Ja det syns när de bli upptäckta, men de som
förstå att gömma, bli aldrig upptäckta, och dem känner
ingen.

Just i detsamma stod gubben med kalfven öfver
axlarna framför dem, Stritten blef skygg, reste sig häftigt,
och gjorde en sväng så att Pelle föll baklänges på vägen;
Erik, som var säkrare på foten, höll sig qvar, men fick en
törn i hufvudet af kärrans ena kant, då han mot sin vilja
bockades ner deremot.

I samma vefva fick gubben en stöt af skalmen, stjelpte
öfverända mot ett plank, svor och hytte med sin käpp,
och släppte kalfven, som begagnade sig af sin frihet, och
sprang innan gubben kom till sansning igen.

Tvenne framspringande karlar angrepo och hejdade
Stritten, som lät taga sig. Erik stod raklång i kärran
och kände på sitt illa värkande hufvud, flat som det
ertappade onda samvetet.

Efter en stund stodo åter Erik och Pelle på kärran
och åkte i sakta mak framåt till Ålkistan; Pelle sade:
si, det der slaget fick du för det du hade onda tankar.
Slå sådant der ur hågen du, det går aldrig väl annars.
Orättfärdigt gods varar icke länge. Såg du icke gubben,
som säkert stulit kalfven, han blef hastigt af med den,
och fick en törn för omaket Nej, det är bättre att
släpa som en häst till döddagar, i ärlighet och fattigdom,
än att stjäla!

— Du har kanske rätt, Pelle! mumlade Erik, hvars
hufvud värkte.

Så gjorde Stritten högre nytta, äfven som eländig
åkarhäst, derigenom att han fördref onda tankar ur Eriks
hufvud, och befriade en stackars oskyldig kalf ur
röfvarehänder.

*
</chapter>

<chapter name="III. En lutfiskfru">
<img>LUTFISKHANDEL</img>
<h2><small>III.

En Lutfiskfru.</small></h2>

<big><big><b>S</b></big></big>e denna vördiga qvinna, med ett ansigte skinande, som
fullmånans, med fylliga kinder, svällande näsa, hårda läppar
och små, gnistrande ögon! En brun bomullshatt omgifver
detta numera manliga ansigte, en röd- och svartrutig schal
med stora fransar omhöljer hennes öfre menniska, en
mörk, vidlyftig kjortel den nedra; hon sitter i, eller står
framför sin stol, stolt som en drottning, inom en
förskansning af kar, fulla med lutfisk. Hon har fordom varit
smärt och luftig, hon har varit en skönhet i sina unga
dagar; då flög hon med ljusblå vingar bak i nacken, som
en elfva mellan byggnaderna på Blå porten, omfladdrad
af fjärilar och slängkyssar; beundrad och eftersökt af unga
män, samt öfverhopad af drikspenningar. Men hon var
en förståndig flicka, hon lät aldrig dåra sig af suckar,
blickar eller löften, hon skötte sin tjenst och samlade
kontanter, genom de rikliga drickspenningarna. Med
kontanterna växte hennes lust till oberoende; hellre ville
hon, som Cæsar, vara den förste på ett litet ställe, än
den andra i Rom, hellre värdinna på en restauration på
en bakgata, än tjenarinna på Blå porten. Hon gaf sin
hand åt en lång korpral, hvilken skulle blifva hennes
biträde i yrket, men blef i stället hennes bästa kund i
afseende på förtäringen, men sämsta i afseende på
betalningen. Han satte sig dessutom i skulder, gjorde henne
många bekymmer, invecklade henne i fula polismål, men
dog ändtligen; hon betalde hans skulder, ty hon var
samvetsgrann i affärer, och fortsatte sin rörelse.
Plötsligen blef hon, som af en händelse kom att besöka en
hemlig konventikel, väckt, och fick en stor afsky för sin
syndiga rörelse. Hon sålde då, dock för högt pris, sina
rättigheter åt en annan, och började en hederlig och
christlig handel, såsom mångelska på hötorget.

Hon sitter hela förmiddagen, i hvad väder som helst,
på torget med sina varor, men hvarje söndag bevistar
hon alla gudstjensterna, och på eftermiddagen någon
konventikel. Men så snart det är någon stor begrafning, i
hvad kyrka som helst i Stockholm, är hon alltid
åskåderska; detta är hennes högsta nöje. Ofta räcker hon en
slant åt tiggare, som nalkas hennes kar. Men olycklig
den, som vågar på något sätt förolämpa hennes värdighet,
der hon sitter eller står, den som dristar sig att göra
någon anmärkning mot henne eller hennes lutfisk.

En piga, icke af det vanliga lättsinniga slaget, utan
troligtvis någon nyligen från landet inkommen allvarsam
och noggrann menniska, kom häromdagen till henne för
att köpa lutfisk. Frun tog upp det ena stycket efter
det andra åt henne, visade det, vände det på alla sidor,
medan luten strömmade deraf, och lukten spred sig i luften
och slog jungfrun i näsan.

— Nej, frun lilla, svarade hon, den der kan jag icke
vara belåten med.

— Hvad säger hon? utbrast frun förtörnad; det är
ju den yppersta lutfisk som finnes i Stockholm; den
sprattlade ännu när jag lade den i lut!
— Ja, det tror jag väl, svarade jungfrun, jag har
ofta sett sådan der fisk ligga torr i högar på
skeppsbron, der hundar och folk springa öfver den; den har aldrig
haft lif i sin lifstid.

— Hon skall veta att jag köper min aska från
kongliga köket, och derföre är min lutfisk den yppersta i
staden!

— Ingen menniska kan äta sådant der!

— Ja så! tror hon att exellensen Dölagardi, ryska
ministern, grosshandlar Sjöberg och kyrkoherden i
församlingen icke äro menniskor, de äta jemt af min lutfisk.
Den är helsosammare än Revalenta arabica, och jag
behöfver ej ens anonsera i tidningarna, för att bli af med
min vara. Men hon är visst från landet?

— Intet är jag från sjön, kära frun, svarade jungfrun
med en stolt knyck på nacken.

Under detta vände frun på sin högra hand; hon
höll nemligen det rinnande fiskstycket i den venstra, och
jungfrun såg en treskilling jemte tummen i den högra.

— Vi bruka alltid gifva en sådan här, sade frun,
med ett slags blinkning, åt våra kunder. Hvad tycks om
den? Är han inte vacker? Den söta kungens porträtt
är på den. Titta på för roskull!

Junfrun blef blidare och vände sig till frun.

— Nog är penningen oklanderlig, lilla fru, men
fisken?

— Åh, det går nog i hennes husbondfolk, som i
alla andra.

— Nå ja, det finnes väl ingen bättre, och jag skall
nödvändigt ha lutfisk åt dem.

Handeln gick igenom, jungfrun tog fisken, och frun
sade vid afskedet:

— Lycka till att få en rar fästman.

— Åh! svarade jungfrun, tocke skräp har man nog!

Hvar och en jungfru, som handlar för aderton skilling
lutfisk, får sålunda tre skilling i belöning.

*
</chapter>

<chapter name="IV. Utvandrare">
<img>UTVANDRARE</img>
<h2><small>IV.

Utvandrare.</small></h2>

<big><big><b>T</b></big></big>vå gubbar från samma, socken möttes oförmodadt en
morgon på skeppsbron, der våren redan slagit ut. Våren
på skeppsbron är dock icke det minsta grön, såsom
Götheborgarne mena, då de påstå att der växer gräs. Nej,
våren består der uti tunnors rullande, fastagers vältande
öfver landgångarna, sjögastars muntra stoj, vågornas
plaskande kring sammanträngda kölar, vimplars svajande i
luften, ångfartygs buller och fräsande m. m., som nog
kan spörjas på stället. Skeppsbrons vår har väl inga
blommor, men i stället gullgula sydfrukter, särdeles
appelsiner, som lysa öfverallt i de små trefliga stånden
framför fartygen. En ständig åska mullrar på något afstånd,
det är jerntackor, som lastas i vid jernvågen.

Från den lifliga rörelsen på den vidsträckta platsen
emellan de fasta, höga köpmanshusen af sten, som skimrade
hvita i solen, och de flytande, af lasten nedtryckta
fartygen, der både äldre och yngre handelsmän ilade om
hvarandra, syntes de tvenne bondgubbarne göra ett
undantag med sin orörlighet några ögonblick; den ena stirrade
på den andra med en häpnad, som om han sett en
vålnad. Den förre, en undersätsig femtioåring, med lång
rock, knölig hatt, uppvikta byxor, en bättre hatt, ombonad
med litet vaxduk på kullen, under ena armen, och ett
ljusblått paraply under den andra, samt nya stöflar och
galoscher på de dervid ovana fötterna, tog snuggan ur
munnen och utropade:

— Hvad, Håken, är morbror här igen?

Den tillfrågade, en lång, mager gråhåring, med en
sliten drägt, och en tysk pipa i munnen, stödd på ett
paraply och gömmande ett par grofva stöflar bakom sin
rygg, smålog, då han betraktade den andra gubben.

— Hvart tänker du taga vägen, farbror? frågade han.

— Jo, besittandes, jag tänker gå till Amerika, med
söner och döttrar.

— Hvad skolen J göra der, J som ären så rika?

— Jo, hjertandes till att bli mer rika, det hörs att
man blir det, bara på namnet amerika. Här hemma i
vårt land går nu allting galet, det syns bäst i
tidningarna. Vi ha ingen frihet, men orimliga skatter. Det
stod ju en räkning i en tidning, häromdagen, på hvad en
bonde förlorar hvart år; det kan icke bära sig i längden.
Jag sålde mitt hemman, och har nu mina fyratusen banko
på fickan. För det köper jag mig en stor gård i Amerika,
der alla gårdar äro säterier, och der blir jag friherre.
Der är allting fritt, der finnes ingen länsman, som kommer
och förseglar min bränvinspanna, der behöfver man icke
gifva tionde åt presten, ty hvem som helst kan der bli
prest sjelf; jag tänker der göra en ny religion, som
består deruti, att den största synd, som finnes, är att
betala presten.

Dylikt pratade en lång stund den snusförnuftige gubben.

— Men, tillade han slutligen, du reste ju dit, du,
morbror, hvarföre har du kommit hem igen?

— När jag for, farbror, så var jag en lika tok som
du nu är, men nu har jag blifvit klok igen, fastän det
har kostat allt hvad jag hade med mig. Och derföre är
jag hemma igen, Gudilof!

— Hvad tusan, hvarföre blef du icke rik i Amerika,
der de skära guld med täljknifvar?

— Jo, ser du, det gick så, att Erik Jansson tog i
förvar alla mina och kamraternas penningar, och köpte
jord. Sedan fingo vi gå som trälar under hugg och slag
och förbannelser; en statkarl hemma hos oss har det bättre.
Ser du jag ledsnade vid det der, och ville hem. Men
det var icke så lätt. Som jag aldrig kunde lära mig
Yankeesernas tokiga mundart, så förstodo de mig icke och
jag icke dem, och jag skulle ha svultit ihjäl, om icke
slutligen en svensk sjökapten hade förbarmat sig öfver mig,
efter jag kunde göra skodon; han tog mig ombord, och
nu är jag här lyckligt och väl, och tänker slå mig ned
som skomakare i socknen. Jag förstår mig på våras fötter,
men icke Yankeesernes.

— Men du har väl fickorna fulla med gullklimpar,
du ser så belåten ut!

— Det fanns nog guldklimpar i Yankeesarnes fickor,
men de släppa dem icke så lätt ifrån sig, ty de ha både
näbbar och klor. Om det icke finnes länsmän i Amerika,
så är hvarje Yankee sju gånger värre än den värsta
länsman hos oss, att klå åt sig allting, och rätt taga de sig
sjelfva. Nog får hvar och en ha hvad religion han vill
i Amerika, utom den att icke betala till presten; mången
betalar till två, tre, för att få vara i fred, ty hvar och
en prest har anhängare, hvilka gå illa åt dem, som icke
kunna få försvarare af en annan prest och hans
anhängare. Jag nästan påstår, att om du kommer till Amerika,
så måste du antingen betala presterna mycket, eller också
blifva riktigt gudfruktig sjelf, kära farbror, ty endera är
man tvungen till i Amerika.

— Det skall fan bli gudfruktig och intet jag, ännu
mindre betala åt presterna; är det icke religionsfrihet i
Amerika?

— Som jag säger, någon religion skall man ha der,
och den blir alltid dyrare och svårare än här hemma,
der det icke är så noga. Ej heller får du bränna
bränvin i Amerika, och på somliga ställen finnes det ej att
köpa!

— Jaså! då skall jag nog bli rik; jag skall
lönnbränna.

— Der går det icke an, ty om nykterhetskarlarna
märka det, så slå de sönder din panna och dig sjelf med,
utan att någon hindrar det.

— Talar du sannt, morbror?

— Ja, min själ, det gör jag visst!

— Nå, då tror jag att jag stannar hemma i vårt land
och köper mig ett skogshemman; här kan man alltid
lönnbränna.

*
</chapter>

<chapter name="V. Leverans">
<img>LEVERANS</img>

<h2><small>V.

Leverans.</small></h2>

<big><big><b>S</b></big></big>kogen, den präktiga nordiska gran- och tallskogen, är
på landet icke allenast »fattigmans rock», som folket brukar
säga, utan ofta hans bröd. Rock kallas den väl derföre
att det är lugnare i skogen för den tunnklädde, än på
den blåsiga slätten; att stugan då den står i skogsbrynet
är skyddad för hårda vindar, och slutligen derföre att
dess fällen och ris vanligen fritt få hämtas till bränsle i
den armes stuga. Men skogen har också mycket annat
smått åt den fattige, som egaren icke sjelf kan hinna
begagna; der vexa lingon, blåbär, hallon, smultron och
odon om hösten, och om våren blå och hvita sippor, samt
alltid finnes det granris och ofta björkris till viskor och
qvastar.

Gumman, som är framställd på teckningen, bor ett
par mil utom Stockholm vid en ännu bevarad skog; ty
Stockholm har ännu det sällsynta företrädet framför andra
både stora och små städer att ännu vara omgifvet af
flera väl vårdade skogar.

Gumman har aldrig varit annat än fattig, känner icke
annat än fattigdom, men är nöjd dermed och van dervid,
så att hon slår sig fram ganska väl på ålderdomen, och
bättre nu som enka, och sedan hennes fem äldre barn
alla äro dugliga tjenare, och hon blott har qvar sin yngsta
son, Jöns, som just nu går och läser. Som flicka gick
hon på socken och tiggde, ty hon var fader- och
moderlös, och den tiden fanns icke den fattigstadga, som nu
nödgar socknarne att taga christelig vård om de arma
barnen. Något större fick hon en slaftjenst hos en bonde,
fullvuxen blef hon en statkarls hustru och slet ondt i
många Herrans år under stränga husbönder, med en man,
som slutligen söp ihjäl sig af förtviflan öfver sin
fattigdom, och med sjuka och utsvultna barn. Men Lena, så
heter gumman, har alltid haft stark tåga i sig, varit
ihärdig, slafvat och snott i kring sig öfverallt, gjort sig känd
för ärlighet och gudsfruktan, är alltid glad och har ett
godt hjertligt ord åt stora och små, höga och låga. Sin
pojke har hon uppfostrat till ärlighet och arbetsamhet,
samt satt i honom att han alltid skall hjelpa sig sjelf,
utan att ligga andra till last. Derföre är han nu också
mästare i allehanda saker, så småvext han än är, går på
arbete, der det kan fås, och hjelper modren att binda
qvastar. Men som de hinna med en hel mängd både
viskor och qvastar, så få de ej sälja ut allt på torget,
utan leverera det öfriga till en »patron», en
tobakshandlare någonstädes på Ladugårdslandet, som man kan tycka
på teckningen.

Patronen, som han kallas, är en i sitt slag
märkvärdig man, ehuru han aldrig varit långt utom
Stockholms tullar.

Hans valspråk har alltid varit och är än i dag: »man
skall aldrig flyga högre än vingarna bära;» och ofta tillägger
han, »man skall icke flyga alls, när man icke har några
vingar.» Redan som liten skolpojke började han tänka på
förtjenster, han fick aldrig frukostpenningar af sina
föräldrar, som voro utfattiga, men då han af en slägtinge hölls
i en lärdomsskola, drog han icke så mycket fördel af
latinet, som han aldrig fick i sitt hufvud, som af sina
kamraters frukostpenningar, hvilka han tillbytte sig för
allehanda små leksaker som han förfärdigade, och för små
lotterier som han anställde. Vid tolf års ålder, då han
ännu icke kunde tyda Cornelius Nepos, kom han, vid sin
välgörares död, i tobaksbod, men hade redan sparat ihop
tio riksdaler riksgälds. Med sin husbondes tillåtelse
började han redan då att uppköpa viskor och qvastar af mor
Lena, och förökade sitt lilla kapital till dess han blef
äldre, såväl derigenom som genom andra små sidoaffärer,
samt genom ett fullständigt försakande af alla ungdomens
vanliga nöjen. Slutligen blef han sin husbondes
efterträdare i en liten eländig bod, men med strykande
småhandel. Först vid fyratio år gifte han sig, men fortfor
med sitt sparsamma lif, och sin tobakshandel. Folket
påstår att han är mäkta rik och hans barn hoppas att få
ärfva mycket af honom, men nu håller han tummen på
ögat på dem, att de nödgas lefva nästan lika tarfligt som
han i barndomen. »Det gör så godt för pojkar att slita
ondt», säger han. Ännu aldrig har mer än ett ljus i
sender fått brinna i hans hus, utom på barnsölen och
andra stora högtidligheter. Det påstås att gubben lånar
ut penningar, för en skilling på plåten i veckan mot pant,
men det är icke sannt.

Han har väl handlat i fyratio år med Lena, aldrig
har han någonsin skänkt henne en styfver, men hon har
ej heller någonsin begärt det af honom. Alltid prutar
han på allt hvad han köper, och han påstår att han, som
håller mycket noga räkning på sina inkomster, alltsedan
sin barndom prutat åt sig, emedan han alltid kunnat
betala kontant, många tusende riksdaler, så att han kunde
köpa ett hus derfor, men han törs ej köpa hus, för att ej
få stor debetsedel, utan har sina kapitaler i säkra reverser,
till ett belopp, som ingen känner eller ens anar.

— Inte mer än sex styfver viskan! mor Lena, säger
han. Jag skulle bli utfattig annars. Ni har ju icke köpt
granriset.

— Men allting är så dyrt nuförtiden, jag får
dessutom tre eller till och med fyra skilling ibland på torget
af hederligt folk.

— Då måtte de ha stulit sina pengar; jag bar måst
knoga i femtio år och har ändå ingenting.

— Ja, om jag bara hade hälften!

— Så skulle ni icke vara så nöjd som ni nu är!
Tänk! när jag var barn kunde jag bli glad om jag
förtjente sex styfver på dagen, nu behöfs det mycket mer
om jag skall bli glad. Hvasa, tar ni icke aderton skilling
för alltsammans? Blir ni inte glad öfver en så glupsk
förtjenst?

— Åjo, det får gå! svarade gumman helt munter.

— Nå, ser ni nu inte att ni är lyckligare än jag.
Ni kan bli glad öfver bara aderton skilling!

*
</chapter>

<chapter name="VI. Teologiska vägen">
<img>TEOLOGISKA VÄGEN</img>

<h2><small>VI.

Teologiska vägen.</small></h2>

<big><big><b>M</b></big></big>an har allmänt öfverenskommit om att källarlifvet är
ett högst fördömeligt lif, för hvilket särdeles ungdomen
bör varnas, och att naturligtvis det fina sällskapslifvet är
vida bättre i alla afseenden, men ändock finnes det förra
i verkligheten, och måtte frodas nu lika så mycket som
förr, om ej mera än någonsin, då sjelfva källarmästarne,
med vilkor att de göra tvertom emot gästerna, tyckas
berga sig väl. Då källarlifvet således är någonting
verkligt tillvarande, så är det enligt tänkaren Hegel, fullt
berättigadt att vara till, nemligen om Hegel har rätt i
denna sats. Åtminstone är det berättigadt att omtalas
och tecknas.

På de flesta källare i Stockholm finnas vanligen två
ingångar, den stora och den lilla; den sednare har fått
det besynnerliga tillnamnet, den teologiska, emedan, såsom
det kloka förtalet påstår, bekragade herrar alltid gå den
vägen, när de behöfva smyga sig till en förfriskning; på
många ställen går denna väg omedelbart in i källarrummen,
men stundom bär den igenom ett kök, såsom på den här
framställda teckningen, hvilken läsaren behagade betrakta.

De tre herrarne äro stadde på inträde allesamman;
den förste, som visar blott sin breda bekappade rygg, är
tydligen en stadgad gammal herre, och mycket försigtig,
ty han tager sina glasögon, för att bespeja dem som förut
äro inne i källarsalen; möjligen är det en fordringsegare
som forskar efter att träffa en sin gäldenär, eller också
är det en, som, innan han sätter sig, vill välja en plats,
der han sitter långt ifrån någon gammal grälmakare, som
han vill undvika. Efter honom kommer en annan stadgad
herre i kappa, men han tycks ej blott genom sitt val af
den teologiska vägen, utan också genom sin oroliga min
erkänna att han icke går på en alldeles god väg.
Slutligen kommer en treflig gubbe, som håller handen framför
någonting under hakan, hvad det kan vara; men för öfrigt
tycks han mycket tvärsäker, och tittar genom glasögonen.
På hvad? På mig, tänker betraktaren. Nej visst icke.
Det är någon person fram i köket, eller kökskammaren,
hvad det är, som väcker hans uppmärksamhet. Om
betraktaren ser åt samma håll, så skall han kanske
upptäcka samma person, det är kokerskan, fordom en skönhet,
som nu utbytt Amors eld för köksspisens, och icke
förlorat derpå, hvarken i blomstring eller yppighet. Den
herrn, som lyfter fingret och äfven betraktar henne, tycks
vara en gammal bekant, som ger henne ett tecken, att
hon icke skall förråda hans in- och utgång; hans min
visar äfven att han numera icke anser henne så älskvärd
som fordom. Den lille gubben bakom honom är tydligt
en resande från landet, kanske riksdagsman, kanske blott
uppe för en bugning hos Kongl. Majestät, han är bestämdt
enkling; han ser icke efter den yttre, fåfängliga fägring,
som snart förgår, han skattar redbarare förtjenster, han
betraktar med välbehag huru kokerskan bultar en kotlett,
tänker på sina klena tänder och segheten af sina gamla
kors kött, der nere i landet, och önskar att han hade
en så skicklig hushållerska, som denna kokerska; ty gubben
är enkling redan. Emellertid törs han ingenting besluta,
förr än han fått komma in och smaka den der kotletten.
Kyparen, en glad ungdom, står med tre små fulla glas i
sin hand och öppnar artigt dörren, belåten att få hvila
ett ögonblick på sina af springandet trötta ben.

Gubbarne gingo in och satte sig vid hvar sitt
småbord; jag inlät mig i samtal med den äldsta af dem, och
på mitt förklarande att jag blott undantagsvis besökte
källaren, och för ingen del gillade det lefnadssätt som
der fördes, svarade han: Hvart skall väl en gammal 
ungkarl taga vägen? Här har man sin trefnad. Äfvenså är
verlden full af elaka hustrur; en gift man har ofta ingen
annan tillflykt än källaren.

— Det är just fruntimmema, som utgöra
sällskapslifvets behag! invände jag.

— Det är just deras frånvaro som utgör
källarlifvets behag! svarade han. Nog pratas det mycket
dumheter på en källare, men om hvad tala fruntimmerna,
och alla andra i sällskapslifvet? Om strunt; icke om
annat. Hör man någonsin något förnuftigt? Nej, bara
om moder och flärd, och flere ha förstört sin
förmögenhet, för att hålla sig uppe i sällskapslifvet. Dessutom
råder en stor osed i våra fina sällskaper, der spelas kort,
men aldrig på källarne; finnes någonting själlösare än att
sitta hela qvällen vid ett spelbord? Spelar man om litet,
är det förspild tid, spelar man om mycket, kan man bli
ruinerad.

— Jag menar egentligen det bildade familjelifvet,
der det icke spelas kort. Det är bättre än källarlifvet.
Umgänge mellan makar, fränder och barn, och några
förtroliga vänner.
— Ja, det är nog sannt, men den, som, lik mig,
icke har hustru och barn, aldrig haft råd att gifta sig, aldrig
haft råd att umgås med vänner, hvart skall den taga
vägen, om ej på källaren?

Jag vågade icke längre tvista med gubben, och ej
heller törs jag vidare besvära läsaren med källarlifvet, han
kan så lätt studera det sjelf, om han behagar.
***
</chapter>

<chapter name="VII. Sqvaller och Okynne">
<img>SQVALLER OCH OKYNNE</img>

<h2><small>VII.

Sqvaller och Okynne.</small></h2>

<big><big><b>S</b></big></big>må föremål ha ofta stora namn, så är det också med
Stortorget i Stockholm, hvilket är näst det minsta af
hufvudstadens torg, men icke destomindre är det ett
märkvärdigt torg.  Det har som man vet, många historiska
minnen, der stod det ryktbara blodbadet 1520, just der
nu Börsen är uppbyggd; der tilltalades fordom stadens
menigheter af kungar och mäktige män från ett burspråk
på en byggning, som nu icke mera finnes.  Nu är torget
ganska vigtigt, ty dess hela ena sida upptages af Börsen,
der hufvudstadens köpmän på viss timma samlas i den
stora nedersta våningens pelaresal och uppgöra säkert
väldiga affärer.  En trappa upp är en lysande salong,
dit borgerskapet hvarje nyårsdag inbjuder kungahuset,
och der för öfrigt konserter uppföras, bibelsällskapet,
nykterhetssällskapet, Par Bricole, och andra föreningar
samla sig.  Vid torget äro många gamla vördnadsvärda
hus, hvilka skulle se ut som slott, om de stodo enstaka
på landsbygden mellan parker och lundar, der står ett,
som syns på vår teckning, säkert från sextonhundratalet,
med hög spetsig och med stengrannlåt prydd gafvel, och
folket påstår att de många stenplättarne kring fönstren
betyda antalet af dem som afrättades 1520.  Detta hus
är derjemte mycket bekant för sin kryddbod, der 
läckermunnar köpa allehanda för gommen kittlande varor.  Bredvid 
är ett stort apothek, och flera källare hafva varit och
äro vid torget.  I ett hörn sitter en kula, ditskjuten, som
man påstår vid sista dalkarlsupproret, ända från Brunkeberg.  
Från torget leda sju gränder in i staden, med
gamla namn, hvaribland Svartmangatan, eller Svartemunksgatan 
och Kåkbrinken, der fordom »kåken» fanns, äro
historiska.  På torget står en gammalmodig brunn, från
sextonhundratalet, och deromkring drifves en liten
torghandel, särdeles med mjölk vissa mornar.  Det var på
detta torg som, för ungefär sjutton år sedan, den vackra
dalkullan lyste såsom mjölkbud, och försvann, segrande
öfver hufvudstadens frestelser, tillbaka till sina dalar, dit
hon drogs af en ung dalkarl, som föreföll henne långt
angenämare än alla de fina beundrarne i Stockholm, åt
hvilka hon ej gaf stort annat än snäsor, om ej en och
annan vänlig blick för tolf skilling stycket.

Men likasom man på Börsen får höra vigtiga nyheter
ur den stora hushållsverlden, så får man utanför på torget
bland folket höra märkvärdigheter ur den lilla
hushållsverlden; der är ett riktigt forum för anklagelse mot
matmödrar.  Den ena pigan för talan, och den andra står
som domarinna.  De begge på vår teckning hafva nyss
hemtat vatten ur brunnen bakom dem.  Vattnet är icke
så godt som i Brunnsgränden, men flickorna gå gerna till
närmaste brunn, för att vinna tid till pratet på torget.  
Domarinnan har en värdig hållning, hennes blick
missbilligar den anklagade, och hennes småleende gillar
anklagerskans hela uppförande.  Hon är så uppmärksam, och
anklagerskan låter sitt föredrag strömma med en sådan
liflighet ur munnen, att ingendera märker att en okynnig
skomakarpojke häller ut domarinnans vattenflaska, och
lyssnar på den andras prat.


— Ä däke fasligt! säger anklagerskan, att bära sig
åt på ett sådant vis!  Hon är så snål, frun, att hon kan
hålla väsen hela dagen, om jag råkat sopa ut en knappnål 
för henne; till mitt kaffe får jag en så fasligt liten
sockerbit, att jag straxt tappar bort den i munnen.  Och
för den der snålhetens skull skickar hon mig långa vägar
till bodar på malmarne, för att få bättre pris.  Vi ha
kryddbod midt på näsan, men der tycker hon allt är för
dyrt.  Socker och sirap skall jag köpa i en bruksbod i
Ragvalds backe, säger hon.  Det skulle gå hela förmiddagen 
åt, att hinna dit och dän; jag bryr mig icke om
att gå så långt, utan får som jag vill i kryddboden för
samma pris, och på det viset kan jag lyckligtvis ha en
och annan timma ledig till mina egna ärenden.  Men
herrn är beskedlig; när frun grälat ibland orimligt, så
sticker han åt mig en riksdaler eller så, för att hålla mig
i godt lynne, ty hon har svårt att få behålla en piga,
hon har nu haft fem olika på halfåret.  Du kan tro att
hon nu börjat misstänka mig, att jag går mina egna
ärenden, och derföre fick jag i dag icke taga på mig
skor, utan måste gå i tofflor efter vatten, att jag icke
skulle kunna gå längre än till brunnen.  Jag skulle genast
flytta, om icke herrn vore så hygglig, och dessutom ha
de inga ungar mera, och jag är så led vid barnungar.

— Kors hon hade ju två rätt snälla barn i fjol,
invände den andra, då jag tjente der.

— Dem gjorde hon af med!

— Kors, hvad säger du, det är icke möjligt!

— Jo, det är dagsens sanning.  Det var så att herrns
namnsdag var för en tid sedan, han heter Ernst, si; då
skulle det bli stor bjudning kantänka, och det var ett
fanders spektakel med alla tillställningar; vi skurade och
tvättade och fäktade en hel vecka förut, så att herrn icke 
kunde få en matbit hemma hela tiden, utan måste gå och
äta ute.  På sjelfva dagen hade de mycket andra
spektakler eller »ta blå vifvor», som de kallade det, utspökade
mamseller och herrar, som skulle stå på flera roliga vis
och föreställa något konstigt, som jag icke begrep.  Då
skulle också hennes små flickor, den ena fyra, den andra
fem år föreställa englar; de voro nästan nakna, och hade
bara flor på sig, vingar på ryggen och blomsterkransar.  
De stodo högt opp på en marmorskifva på herrns chiffonier, 
och sträckte på sig, men sågo så frusna och blåa ut
i synen, att det var fasligt.  Jag sa’ frun att det skulle
gå på tok; men hon snäste mig och svarade: tig du! det
är mina barn!

— Nå, hur gick det?

— Som det skulle gå.  De stackars ungarna
förkylde sig på kalla marmorn, och dogo begge två efter
en månad!  De ha fått en grafsten af marmor öfver sig!

— Jo, det är vackert!  Tocka fruar ha vi!  Hvad
skall man då säga om att vi fattiga pigor bära oss
dumt åt!

***
</chapter>

<chapter name="VIII. Näringsfriheten">
<img>NÄRINGSFRIHETEN</img>

<h2><small>VIII.

Näringsfriheten.</small></h2>

<table o>
<td><tab><tab><tab><tab><tab><tab><tab><tab><i>»Sotarn, mjölnarn byta med hvarann».</i>
<td r>Stadsvisa.<tab>
</table>

<big><big><b>N</b></big></big>äringsfriheten är en god sak och skall onekligen till
slut alstra mycket välstånd, när man en gång vant sig
dervid. Nu behöfver ingen yngling binda sig för lifstiden
vid ett yrke, eller handel, som omsider befinnes opassande
för hans lynne, eller otillräckligt för utkomsten. Man kan
börja i hökarbod och sluta som sidenkramhandlare, sedan
man under tiden försökt sig som slagtare, skomakare eller
skräddare. Något skall väl till slut lyckas.

Men ingenting är säkert, ingenting är fullkomligt här
på jorden, allt är fåfängligt och bristfälligt. Hvad som
lyckas för en, misslyckas för en annan. Dock är det nu
bättre än förr, ty om någon nu skulle sjunga:
<poem>Så högst olycklig är min lott,
Att om hattmakare jag blifvit
Ej menniskorna hufven fått.</poem>
så kan man säga: Bli skomakare, eller hvad du 
behagar; ty man kan byta yrke hvad dag som helst.
Det var icke för längesedan som en mjölnardräng
hade fått resa in till staden med några påsar mjöl från
qvarnen, att sälja på hötorget markvis, för att göra sig
betalt, för hos husbonden innestående lön, och köpa sig
nya kläder. Han hade i början god afgång, så att han
blef af med hälften, och kasserade in mycket penningar.
Törstig i hettan — det var just sista sommaren, het i
åminnelse, — gick han in på en krog, och träffade der
en glad sotare. De blefvo snart bekanta, menniskorna
älska ofta motsatserna hos hvarandra, när dessa icke äro
allt för motiga. Sotet och mjölet äro visst olika till
färgen, det ena kastas bort, det andra förvaras och bakas
till bröd, men begge äro dock fina som doft och låda vid
kläderna, som synden vid menniskan. Mjölnardrängen,
något till åren, och dock mycket enfaldig, hade ledsnat
vid qvarnlifvet; aldrig fick han sofva om nätterna, qvarnen
gick natt och dag, bönderna voro ofta oregerliga, och
Pelle, så hette drängen, kunde icke rätt reda dem ifrån
sig. Han längtade att komma till hufvudstaden, der kunde
man lätt förtjena penningar sades det, »om en herre nyser
på gatan, och en arbetskarl säger gudhjelp, så får han
straxt en slant, och under hackan behöfver han aldrig
röra sig ur stället.» Dessutom finnes det så många krogar
att välja på, så att en stackare icke såsom hemma i socknen,
der det finnes blott en krog, får låta bli att gå dit, när
han blifvit mycket skyldig. Pelle såg att Lasse, så hette
sotarpojken, var så glippande glad och lustig, och hade
fullt opp med penningar, och bjöd friskt. Sotarn skildrade
sitt glada lif sålunda:

— Aldrig behöfver jag kamma eller tvätta mig, jag
går öfverallt likadan och slipper in i de förnämaste hus,
till och med på sjelfva slottet, i kungens egna rum, så att
icke behöfver jag nånsin köpa kläder, utan kan supa upp
hela förtjensten. Mat får jag hemma hos mästarn nog.
Så roligt det är att klifva upp genom en skorsten, komma
upp på taket i fria luften, under den klara himmelen och
sjunga och skrika så det hörs öfver hela qvarteret. Då
tittar alla vackra flickor ut genom vindsfönstren på
morgonqvisten och säga: kors hvad han sjunger bra, den der
lilla vackra sotarn! Och ibland när jag blir hungrig, klifver
jag tvert ner genom en skorsten och kommer ned som en
ande i spisen; då tycka pigorna alltid att det är synd om
mig, och gifva mig sköna matbitar att trösta mig med,
och jag mumsar allt hvad jag hinner, och så skalar jag
upp igen genom skorstenen. Du må tro Pelle, att det är
roligt lif att vara sotare. Och när man en gång blir
mästare, så behöfver man icke något dyrt förlag, det är
bara skrapa, lina, viska och lod; då tar man sig ett tjog
pojkar, som göra arbetet; sjelf tvättar man sig ändtligen
ren, och kläder sig snygg, och leker herre till döddagar,
och kan bli både rådman och stadsmajor.

Det var i synnerhet utsigten att bli mästare med ett
ringa förlag, som frestade mjölnardrängen; han föreslog
derföre Lasse att byta tjenst, Lasse skulle visa honom till
sotarmästarn, och sjelf gå ut på landet till mjölnarn, samt
skildrade för Lasse landtlifvets behag, det gröna gräset,
de muntra foglarna i skogen, det roliga i att vara med på
höslottern, och dylikt, allt med förtigande af svårigheterna;
så att Lasse tycktes få håg för landtlifvet, utom det att
han hade ett hemligt skäl att slippa från sin mästare. Efter
tappert drickande, bjöd slutligen sotarn på en hel butelj
punsch, och man gick ut på torget för att göra upp saken.
Mjölnaren fick skrapa, viska, lina och lod, samt svarta
sotarmössan, mot det han afstod sin hvita hatt, och
återstoden af mjölet. Derpå drucko de köpskål och en skål
för näringsfriheten, utan att märka de begge omedvetna
sinnebilderna af den frihet de trodde sig vinna å ömse
håll; der dansade nemligen en hund, som fick fritt gå på
torget att söka sig föda, men med noskorg; der sväfvade
en pappersdrake, som fick fritt flyga så högt han kunde,
men icke längre än linan tillät.

Pelle fick också snart en noskorg, och Lasse fick känna
sin linas styrka. De skiljdes ej åt, förrän följande morgon
sedan de förstört alla sina kontanter på flera krogar. Pelle
tröstade Lasse med att han skulle få uppbära de riksdaler,
som Pelle ännu hade innestående hos mjölnaren, och Lasse
afstod också åt Pelle sin fordran hos mästaren, och begge
begåfvo sig på hvar sitt håll.

Lasse brydde sig ej om att söka arbete hos mjölnaren,
utan stadnade qvar i Stockholm; men Pelle, fullkomligt
godtrogen, menade sig i sotarredskaperna hafva fullmakt
på det nya yrket, och påstod sig hafva sotat många
gånger på landet, der hvem som helst kan göra det
Mästaren tog emot redskaperna, men förklarade att Pelle var
för stor, för gammal och för dum att blifva sotarlärling.
Pelle var envis, som en bonddräng alltid är, uttröttade
mästaren med sitt prat, och yrkade slutligen att
utbekomma Lasses innestående fordran kontant »Det skall
du visst få!» svarade mästaren förargad, rappade den
stackars Pelle med sin käpp och sade:	»Detta är Lasses
fordran för alla knep han gjort.» Pelle blef häpen, teg
och tog emot först, och gick ej sin väg förr än han blef
utkörd på gatan. Då återvände han hem till qvarnen, är
nu åter alltid mjölnardräng, och svär öfver
näringsfriheten.

*
</chapter>

<chapter name="IX. En utflygt åt landet">
<img>UTFLYGT ÅT LANDET</img>

<h2><small>IX.

En utflygt åt landet.</small></h2>

<big><big><b>E</b></big></big>n utflygt tyckes förutsätta vingar, men några sådana
synas icke på teckningen; der upptäcka vi inga andra
fortskaffningsmedel än tre små hjul och åtskilliga ben,
men det kommer sig deraf, att vår hjelte är en man, som,
figurligt att tala, icke allenast icke flyger högre än
vingarne bära, utan icke vill höra talas om flyga, emedan
han tillhör det sansade slag af menniskor, som helst lunka
fram i lifvet på egna ben.

Mannen är skomakare, eller, höfligare att tala, medlem 
af vällofliga f. d. skomakareembetet i Stockholm.

Skomakare i allmänhet äro högst aktningsvärda och
nyttiga samhällsmedlemmar: hvad vore nemligen samhället
utan skomakare?  Endast en hord af barfotalassar, vildar,
eller på sin höjd lappar i pjexor.  Hattmakare skulle vi
möjligtvis kunna umbära; ty, som man vet nyttjades i
förra århundradet allongeperuker utan hatt, och turkarne
hafva turbaner; skomakare hafva funnits i alla bildade
samhällen; om icke bibeln talar bestämdt om skomakare,
så måste sådana, och utmärkt skickliga, hafva funnits på
äldsta tider, ty det heter att Judits skor förblindade
Holofernes; Plautus säger äfven: »<i>Quasi sutor domi sedet totos
dies<i>,» liksom den ofärdige skomakaren sitter hemma alla 
dagar; han skämtar en smula öfver skomakarn, men
omedvetet prisar han med dessa ord skomakarens flit och
kärlek till hemmet i gråa forntiden.

Allt ifrån Jerusalems skomakare, filosofen Jakob Böhme,
skalden Hans Sachs, och flera andra af yrket, hafva 
skomakarne intill våra dagar upprätthållit sitt rykte såsom
vigtiga personer i verlden, och i denna stund äro de
säkerligen det talrikaste yrket i hvarje stad.  Sjelfva
namnet skomakare antyder något vackert i deras lynne;
de kalla sig endast skomakare, ehuru de förfärdiga äfven
kängor, stöflor och till och med bottes-fortes; det är ju
en ädel blygsamhet att benämna yrket blott efter det
minsta föremålet för ens verksamhet.  De lärda påstå väl
att namnet kommer deraf att skon är det äldsta fotplagget,
och yrket dermed begynt sin bana; men väl underrättade
påstå att namnet skomakare bibehålles af dem af ren
ridderlighet; de anse sig nemligen mest hedrade att få
bekläda de skönas fötter, och dessa bära ju helst skor. 

Det heter att menniskan icke kan sätta en aln till
sin längd, undantagande med styltor, såsom innevånarne
i en viss sandig trakt i Frankrike; men skomakarne sätta
ännu i dag åtminstone en tum, genom den höga klacken,
till mången liten karls längd, som annars skulle se allt
för obetydlig ut.  Skomakarne följa troget det budet, att
älska sin nästa som sig sjelf; ty om de någon gång »sko
sig», som man säger, genom höga priser, så sko de ju
alltid sin nästa tillika.  De äro ju äfven kända såsom
ganska barmhertiga mot sina medmenniskor, ty ännu har
aldrig någon skomakare nekat en like <i>förskoning</i>.

Detta i få ord om skomakare i allmänhet, vi hafva
här framför oss en skomakare särskildt, Herr Petter Klack
i Stockholm, ett mönster bland skomakare och medborgsmän.  
En menniskas lynne och värde, kan ofta bedömmas
af de nöjen han väljer.  Vi se här huru den treflige Herr
Klack roar sig.  Han har icke öfvergifvit de goda gamla
borgerliga sederna, han far icke, såsom yngre yrkesbröder 
i omnibus eller på ångbåt, ännu mindre i hyrvagn
på dyra förlustelser till utvärdshusen, till Hasselbacken
eller Davidssons; han stänger sig icke inne i mörka staden
vid spelbordet, han sitter icke enstörigt vid källarbordet,
utan han tager på sommarsöndagen hela sitt hushåll med
sig på en utflygt i det gröna, till något tarfligare, mera
landtligt ställe än den förnäma Djurgården; han föraktar
icke sina begge stackars lärgossar, han är mån om deras
sedlighet, såsom de voro hans egna söner, han tar dem
med sig; den ena drager mästarns lilla älskling i
korgvagnen, och bär ett matsäcksknyte, hvaraf äfven gossarne
få sin del; den andre blåser flöjt för att lifva glädjen;
kanske blott »gubben Noach,» men det är detsamma, enkla
toner äro ljufvast för enkla hjertan, trastens äro ju ganska
enkla och få.  Herr Klack har äfven med sig sin gamla
gesäll; något supig och sluskig är väl denne, men mästaren
blyges ej ändå för sin trogne arbetare, åt hvilken han
unnar nöjet att beundra den medföljande frodiga pigan
från landet, som högtiden till prydnad klädt sig i
eklöfskrans.  Så hedrar han också sin gamla svärmoder, som
följer honom troget i spåren, lycklig att hafva en sådan
hedersman till måg.  Han är lycklig med sin maka och
stolt öfver sin son.  Han är i det gröna lika obesvärad
som i sin verkstad, den gröna naturen är ju icke annat
än en stor skapelsens verkstad; han går i skjortärmarne,
väpnad med ett metspö, att fånga aborrar, som stekta vid
stranden af hans egen lilla hustru skola smaka lika bra
som de dyra aborrarna på Blåporten.

Hans hustru är ju rätt söt ännu efter tio års giftermål!  
Det är en liten nätt historia om hennes och hennes 
kära mans första bekantskap, som vore värd att utförligt
berätta, men vi ha ej rum dertill här.  I korthet låter
det såhär: Lisette var kammarjungfru hos en rik grefvinna.  
Herr Klack, nyss mästare, blef efterskickad att taga mått
till skor åt Lisette.  Hon räckte honom småleende sin
lilla täcka fot, beklädd med den lenaste hvita
bomullsstrumpa; hon log så mildt åt honom dervid; han dröjde
ovanligt länge med måttagningen, att hon blef otålig, och
frågade om han ej snart skulle sluta.

— Ack! — svarade han, och kysste hennes fot, liksom 
det varit en hand, — hur lycklig blir den, som en
gång får ega denna söta fot!

Lisette rodnade och svarade blott: — Kors, så herrn
pratar! — Men hur det var, så fick han ett innehållsrikare 
svar nästa gång han tog mått och upprepade
samma ord.

Den sluge Herr Klack ville ha en ung, vacker och
artig hustru att sitta i hans skobod; han lyckades i sin
önskan, och handeln går nu qvickt i hans bod, ty hvem
går icke hellre och köper skodon hos en fin och hygglig
fru, än hos någon annan?

*
</chapter>

<chapter name="X. Qvartetten">
<img>QVARTETT</img>
<h2><small>X.

Qvartetten.</small></h2>

<big><big>B</big></big>egäret efter nöje ligger djupt rotadt i menniskans natur,
mången arbetar hela veckan som en slaf för att få roa
sig några timmar på söndagen; de omtänksamme försaka
i ungdomen, för att få njuta på ålderdomen; de
oförståndige förspilla sin ungdom och sitt hela lif för nöjets skull;
till och med de strängaste ifrarne, hvilka fördömma alla
nöjen såsom synd, föreställa sig likväl belöningen derför
såsom nöje i högsta grad, salighet. »Naturam si expellas
furca, tamen revertitur,» det är uttydt: ställer du en
trollgubbe på hufvudet, så vänder han sig ändå genast
rätt. Roligt vilja vi hafva här på jorden och äfven efter
döden; men det oskyldigaste och ädlaste nöjet är väl ändå
musiken, synnerligen sången, och derföre hafva de goda
fäderne skildrat saligheten som en stor concert, andlig,
det förstås, kanske som vår präktiga Mankells i S:t
Clara.

Onekligen höjer sången menniskan; ty sällan höra vi
någon sjunga liggande, utan han reser gerna upp sig, om
han kan; måste han blifva liggande, så tystnar han snart.
Se vi på hjeltarna på vår teckning, så hafva de stigit
upp, höjt sig, från källarbordet. »Den som sjunger,
syndar icke,» säger ett gammalt ordspråk, såvida han icke
sjunger någon oskön eller oroväckande slagdänga;
åtminstone super man icke så länge man sjunger; man
håller glaset i hand, betraktar dess rosenfärgade eller
gullglänsande innehåll från en nästan öfverjordisk
ståndpunkt; men man dricker litet emellanåt, icke för annat
än att göra sångverktyget så mycket tjenligare för
sången:
<poem>»Skall en vagn
göra gagn
skall man flitigt smörja hjulet,
annars går
hvarje spår
tråkigt, tungt och illavulet;
likså bör
strupens rör
läskas utaf dem som sjunga,
ty det gör
friskt humör
och gör gubbar åter unga.»</poem>

Bra mycket bättre är att sjunga tillsammans en
qvartett, än att fyra personer t. ex. spela whist. Whist
betyder tyst, och lagen är att man skall tiga i detta
spel; det är en orimlig lag; man har ju fått tungan
för att röra den. Visserligen brytes ofta denna lag i
whist, men med tvister och kif om spelet; ty ännu har
ingen whistspelare kunnat spela en annan alltid till lags;
och så förlorar man alltid penningar i whist, såvida man
icke vinner, och vinner man, så gör man sin motspelare
ledsen. Sången bereder vinst, trefnad och glädje åt hela
sällskapet och hindrar många tillfällen till disputer som
äro så lätta att få å bane, i en tid, då hvar och en
har sin egen tanke om saker och ting, och för sin död
icke kan tåla sin söta brors åsigter. Sången, särdeles
qvartettsången, förenar de olikaste lynnen i en vänskaplig
samklang; vi skole blott betrakta vår qvartett på
teckningen. Längst till höger står otvifvelaktigt första
tenoren, en ung, annars säkert häftig, ja yster man, men
som nu synes rörd till så stilla, ömma känslor af
sången, att hans knän blifvit något svaga; han ser bort i
fjerran purpurskyar och gullmoln sitt drömda ideal.
Bredvid honom står andre tenoren, säkert en äkta man, som
är uttråkad af en trätgirig hustru, med hvilken han
aldrig fått äktenskapets duett att stämma; men nu
stämmer han in med fullkomlig säkerhet i vännernas
qvartett och glömmer sitt hemlifs alla bekymmer. Dernäst
står första basen, en köpman, som har flera fartyg ute
oassurerade, väntar flera vexlar utifrån och får icke in
sina fordringar från småhandlarne i landsorten; men han
glömmer alla verldens svårigheter för att i välljud
upplösa de musikaliska svårigheter som äro i hans
mellanstämma, under det han i glaset ser bilden af en lugn
sjö, derpå inga fartyg förlisa. Den sista till venster är
den trefliga andra basen i qvartetten, basen i alla
samqväm, en sjelfständig man, en ungkarl med säker
förmögenhet; hans toner gå så djupt som en basfiols, han
är sjelf en menniskoblifven basfiol, som kunde döfva de
andra med styrkan af sin röst, men för den ljufva 
samklangens skull, mildrar han den till ett känslofullt och
tillika allvarligt välljud.

Lefve sången, särdeles qvartetten! O, att vår
fyrstämmiga riksdag kunde likaså förena sig till samklang
i allt!
</chapter>

<chapter name="XI. Kungen kommer!">
<img>KUNGEN KOMMER</img>
<h2><small>XI.

Kungen kommer!</small></h2>

<big><big>V</big></big>i svenskar äro konungske. Annorlunda sinnade äro
sällsynta undantag. Likasom menniskorna i allmänhet
svårligen kunna fatta gudomen såsom en blott tanke, utan
vilja se den personliggjord, likaså kunna vi, likt många
andra folk, icke fatta samhälligheten, statens enhet,
annorlunda än framställd i en person, en Kung. Kungar hafva
vi haft sedan hedenhös, bättre och sämre, somliga hafva
ryckt upp oss till jemnbredd med stora folk, andra hafva
förslösat våra krafter; somliga hafva vi fördrifvit, andra
hafva vi sett mördade, de flesta hafva vi älskat, beundrat
deras förtjenster och tålt deras fel. Bland oss har det aldrig
varit allvarsamt fråga om republik, och blir det väl aldrig
så vida icke middagslinien flyttar sig litet närmare vår
svala nord.

Kung har en så vacker klang på svenska, ojemförligt
vackrare än både det smala, obetydliga engelska <i>king</i>,
det något söta tyska <i>könig</i> och det alltför borgerliga

danska <i>konge;</i> det är vackrare än det skarpa romerska
<i>rex</i> och det högmodiga fransyska <i>roi</i> eller tråkiga spanska
<i>re</i>; kung rimmar sig så präktigt till sjung, och alla våra
kungar ha också blifvit rikeligen besjungna, om än
mångens hand hvilat tung på våra nackar.

Det finnes väl personer ibland oss, som äro
nackstyfva i enrum eller i små sällskap, som vilja spela
småkungar i sin omgifning, och rynka på näsan åt andras
konungaförtjusning, men sällan har jag sett någon sådan
herre icke förändra minen och icke instämma i hurraropet,
när det heter: Kungen kommer!

På riksdagarna har det väl händt förr, och händer
väl ännu, att kungen mer och mindre förtäckt tadlas och
motarbetas, men slutet på hvar riksdag blir ändå vanligen
ett: Lefve kungen!

Den stora allmogen är isynnerhet alltid kungen 
tillgifven. Honom tror den alltid om det bästa, han vill
allas väl; men de der herrarna! Hvilka herrar kunna de
ej så noga säga, alltnog, hvad som trycker och förargar
tros aldrig komma från kungen, och detta med rätta,
ty ännu hafva vi ej haft en svensk konung, som ej velat
vårt bästa, ehuru en och annan på sitt eget
besynnerliga sätt.

Förr i verlden, nemligen för länge sedan, var det
icke just alltid ett glädjebud att höra: Kungen kommer!
Ty med kungen följde en stor skara hofmän, som
stundom behandlade folket som fiender. Sednare fordrades
till denna temligen afskydda skara en mängd hästar, som
togos från plogen, för att skjutsa från och med
hofmarskalkar till och med kockar, och ju lägre i rang, ju
värre foro de fram. En hofman berättade en gång för
Gustaf den tredje, att hans hästar skenat en lång sträcka
genom en folkrik ort. »Hvarföre kom ingen er till
hjelp»? frågade kungen. »Ingen brydde sig om mina
skenande bästar», svarade hofmannen, »de sprungo som
galningar och ropade: Kungen kommer!» Detta var en
öppen anspelning på Gustafs sätt att fara fram som ett
urväder.

I fordna tider hördes ropet: Kungen kommer! vid
hvarje konungs tillträde till makten. Han red sin
Eriksgata genom landet och mottog hyllning öfverallt. Då
samlades folket med stor fröjd kring honom och gåfvo
honom skänker. Ännu i Karl den elftes tid lärer detta
bruk fortfarit, och qvinnor, som icke hade annat att
gifva, kastade af hjertlig konungskhet ull- och trådnystan
i hans vagn.

Nuförtiden är det ett rop af oblandad glädje, när
det heter: Kungen kommer!

Låtom oss se på vår teckning. Det måste vara
på Djurgårdsslätten. Sommardagen är qvalmig, dammet
ligger i gräset och faller nära nog ned från popplarna;
menniskorna gå, stå eller sitta helt tröga, en och annan
pojke hjular eller står på näsan utan belöning,
mångelskorna ha klen afsättning på strufvor och pepparkakor,
på flustret hos Davidsson eller vid Novilla sitta herrarne
nästan trötta vid glasen, messingsinstrumenterna locka
förgäfves till manegen, då höres plötsligt: Kungen kommer!
Då blir det lif och rörelse på slätten; folkets barn störta
fram hastigast, hurra och svänga hattarna, hvad gör det
att en och annan bakelsegumma blir öfversprungen, hon
får så mycket bättre afsättning sedan; de kunna göra en
angenämare bekantskap efteråt; det unga folkets glädje
vid kungens åsyn uttalar sig helt okonstladt.

Förakta icke, skratta icke åt dessa små frivilliga
hurrabasar, som springa fram; med samma munterhet som de
nu bara hurra, skola de kanske i en framtid, som män,
störta fram hjeltemodigt mot fienden, vid ropet: Kungen
kommer!
</chapter>

<chapter name="XII. I Bondqvarteret">
<img>I BONDQVARTERET</img>
<h2><small>XII.

I Bondqvarteret.</small></h2>

<big><big>P</big></big>er Olsson i Slitinge fick i år en dugtig timotejskörd,
och beslöt derföre att fara in till Stockholm med ett
lass, just på den tiden då man fick en riksdaler
pundet. Han packade på sextio pund, mor lade in en dugtig
matsäck i skrinet och Per Olsson begaf sig af en
morgon för att köra hela dagen och följande natten och
komma in på nästa morgon till hötorget. Företaget
lyckades efter förväntan, Per Olsson fick sälja sitt hö
till en grosshandlare, som till på köpet gaf honom en
fora till Upsala. Så länge Per Olsson skötte sitt värf,
smakade han icke en tår af den farliga drycken, men
dels bjöd honom grosshandlaren på pounsch, dels måste
han i glädjen öfver sin framgång bjuda sig sjelf på ett
par ställen i staden. Ännu märktes ingenting på honom,
han gick med säkra steg och knarrande förskinn
bredvid sitt lass, som hästarna drogo fram åt
Badstugugatan; hans fylliga kinder svällde af helsa, och han såg
sig omkring på Stockholmsboarna med en viss
sjelfbelåtenhet. Hans mening var att köra ur staden och hvila
först vid Silfverdahl; men under det han gick i sina
funderingar, togo hästarna, som icke fått någon längre
hvila på ett dygn, tvärt af in på gården till ett
bondqvarter.

— Nå ja, så kan J väl få som J viljen! — sade
Per Olsson, och lät dem gå in. De stannade på
vanligt ställe, han spände ur dem, satte dem under skjulet
och gaf dem foder. Som han sjelf icke gjort sig tid
att äta något grundligare mål, slog han sig ned
bredvid lasset, öppnade sitt matsäcksskrin och tutade litet ur
sin plunta. Men solen sken hett på middagen, Per
Olsson kände liksom en tung hand lägga sig öfver hans
ögon, inom kort förlamades den annars så starka
plogvana handen, som släppte pluntan i marken; han satt
också på en hösäck och sjönk ned i en angenäm
slummer. Hatten föll af hans tjocka hufvud och trillade till
hans fötter.

Man bör icke fördöma den stackars Per Olsson,
dels hade han arbetat styft hela sommaren och nu vakat
sista natten, dels var han alldeles ovan vid det nya
brännvinet han fått. Hittills hade han varit van att
förtära det svaga, nollgradiga brännvin, som förut fanns
till salu, och kunde då tåla tio eller tolf supar, utan att
det slog i hufvudet; hvad det gjorde i magen, kände
han icke, ty hans mage är som en masugn, den kan
smälta jern. Nu hade han fått af det nya,
femgradiga, som slår i hufvudet, och derföre sjönk han i den
angenäma dvalan och drömde underliga drömmar.

Han har ett litet godt hemman, men under
missvextåren måste han sätta sig i skuld i banken, och denna
skuld har hittills endast blifvit omsatt. Hade han icke
den skulden, så skulle han vara en lycklig man, men
nu grubblar han på huru han skall kunna betala den.
Hur han än fäktar så får han aldrig något öfver
dertill; ty först skall han betala alla utskylder och sedan
skall han köpa gärdsel och stör, och så skall mor ha
nya kläder och socker och kaffe, och så skall dräng
och piga ha lön, och så är det extra utgifter för bro- 
och skjutsentreprenad, och kyrkbyggnad, och
prestgårdsbyggnad, och laga skifte med mera, så att det går blott
jemt och nätt ihop. Derföre har han länge grubblat
på om han icke skulle begifva sig ut till Kalifornien
och gräfva efter guld. Han drömde derföre att han
redan var der, stod med sin skereka i det främmande
landet, grof af alla krafter, och skottade guld i stora
högar, alldeles som när han i fjol grof mull ur sin
svärmors graf på kyrkogården. Vidare drömde han hur
han for hem med ett skepp fullt med guld, kom till
socknen, och köpte genast den största herregården, samt
blef utnämnd till häradsdomare. Derpå drömde han att
han gjorde ett stort kalas för alla bönder i socknen,
och satt och skulle äta af en stor stekt skinka, samt
kände sig mycket hungrig. Han hörde ett doft
mummel omkring sig, liksom af glada gäster, men fick
plötsligt en puff i sidan, och vaknade upp. Hvad såg han?
Jo, att han låg på bondqvarterets gård, lika skuldsatt
som förut, och tvenne stora galtar, som gästade
frimodigt i hans matsäcksskrin, så att der icke fanns något
ätbart qvar.

Så går det ofta med våra drömmar!
</chapter>

<chapter name="XIII. Sankt Göran">
<img>SANKT GÖRAN</img>
<h2><small>XIII. 

Sankt Göran.</small></h2>

<big><big>O</big></big>m man går in i Stockholms Storkyrka genom den
lilla dörr, hvilken vetter åt kyrkogården och som fordom
kallades Vårfrudörren, emedan »Vår Frus», jungfru Mariæ
chor der var beläget, så får man skåda ett underverk
från medeltiden.

Det är ett »belätesnideri» utfördt med aktningsvärd
konstfärdighet, och föreställer en riddare i full rustning,
som rider fram öfver en vidunderlig drake, hvilken redan
ligger på ryggen i sitt taggiga naturpansar och gapar
förskräckligt med en faselig, blodig käft mot sin
besegrare. Hästen är säkert bildad efter någon af de svenska

stridshästarne på fjortonhundratalet, då man, enligt Erik
Olofssons krönika, i Sverige hade ypprare kampar än
någorstädes i verlden, dels i följd af ett präktigt bete
i ännu mäktiga, ohuggna urskogar och på obrutna
marker, dels i följe af behofvet af sådana hästar, hvika kunde
bära ej allenast med hjelm, harnesk och benpansar
fullrustad ryttare, utan äfven ett groft hästharnesk, af dryg
vigt, sådana som man ännu kan få skåda på det
urgamla herresätet Wik i Upland. Belätets häst bär dock
icke stridsrustning, utan en lysande tornerståt, liksom
ryttaren sjelf. Belätesnidaren har lyckats, att, kanske
omedvetet, i ryttarens anletsdrag återgifva ett äkta
medeltidsanlete, som antyder en själ utan fruktan och
förebråelse, ett mod och en beslutsamhet, hvilande på orubblig
tro, förenad med en mildhet och sjelfförsakelse, ursprungen
ur Christelig kärlek.

Riddaren är Sanctus Hieronymus, Sankt Georg, Sankt
Göran, eller, som han kallades på Svenska, den Helige
Örjan, hvilken besegrar en drake, åt hvilken en ung, skön
prinsessa skulle uppoffras. Sägnerna äro något obestämda
om hvar och när denna hjeltebragd blifvit utförd, och det
är mycket troligt att alltsammans är en sinnebild i
medeltidens anda. Riddaren skulle då möjligen betyda den
christeliga tron, som trotsar den största fara för att
utföra ett kärleksverk; draken är sjelfva Satan, som ställer
till allt ondt, och den sköna prinsessan bakom riddaren,
med bedjande åtbörd, är den heliga, christna kyrkan, som
använder stunden af fasansfull oro för fiendens anlopp
med brinnande böner för den sjelfuppoffrande räddaren.

Denna bild har förr innehaft en förmånligare plats
högre upp i kyrkan, närmare högchoret, men flyttades vid
en ombyggnad i det inre till Vårfrudörren.

Den är förfärdigad på riksföreståndaren Sten Sture
den »äldres beställning och bekostnad, Gudi till ära och
kyrkan till prydnad. En hemsk sägen, betecknande för
den omtalade svenska afunden, häftar vid denna bild.

Konstnären, »belätesnidaren», kom hem till Stockholm
från Andorf i Tyskland, eller, som Messenius påstår, från
Antwerpen, och fullbordade arbetet 1489. Förtjusningen
var allmän, skaror strömmade till kyrkan för att ej blott
beundra, utan ock tillbedja riddarehelgonet. Konstnären
stod sjelf i ett hörn, försänkt i åskådning, enfaldigt
öfvertygad att nu kunna räkna på sitt eget helgons, Sankt
Görans förböner, då han rest åt helgonet en sådan
ärestod. Då kom en Sturens tjenare, slog honom på axeln
med sin jernbehandskade hand och bjöd honom komma
ned i rådhuskällaren, för att fira belätets uppresning och
helgonets ära vid fulla bägare. Den omisstänksamme
konstnären följde den bistre märkismannen, drack ända
långt inpå natten med honom och hans kamrater, till dess
ingen mera hade någon sans än märkismannen, som bar
både jernhjerta och jernhufvud; då drog märkismannen
sin dart och dödade belätesnidaren, <i>på det att han icke
annorstädes skulle resa ett sådant mästerverk, utan Stockholm
ensamt hafva ett dylikt att uppvisa</i>.

Stockholmsboarne bry sig föga om det präktiga
belätet, men ryktet derom lefver ännu bland allmogen i
landets aflägsnaste orter, såsom vi kunna se på
teckningen. Det som ligger en på näsan, vinner ofta föga
uppmärksamhet; <i>major e longinquo reverentia</i>, afståndet ökar
vördnaden. Här se vi icke allenast Dalkarlar, män, som
icke just sjelfva skulle sky att rusa på en drake, och
derför bäst uppskatta S:t Görans mod, utan äfven
Vingåkare, som handla med humla, samt ett par ned till
södern förirrade Lappar stå och beundra den store, helige
Örjan.
</chapter>

<chapter name="XIV. Fingerkrok">
<img>FINGERKROK</img>
<h2><small>XIV.

Fingerkrok.</small></h2>

<big><big>”I</big></big> gränderna gro inga lagrar!” sade en gång biskop Esaias
Tegnér till sina gymnasister i Wexiö; men han mente
naturligtvis de obetydliga gränderna i Wexiö, småstaden.
Han, som älskade det historiska, samt fortsättningen af den
kämpakraft, som ännu finnes hos Svenska män af folket,
skulle kanhända sagt något annat, om han fått se hvad
vi händelsevis lyckats uppsnappa i en skeppsbrogränd. Om
han sett vår »fingerkrok» skulle han sagt kanhända: Två
århundraden betrakta eder.

Först skola vi försöka att teckna sjelfva skådeplatsen,
gränden. Den sträcker sig mellan den minnesrika
Österlånggatan och den affärsrika skeppsbron, samt är ett
föreningsband mellan nutid och framtid, bebyggd med gamla
hus med jernankare i väggarna. På ett magasin, med blott
två små runda fönster öfver hvarandra, men för öfrigt med
stora, svarta jemluckor, står årtalet 1622 och öfver porten
denna latinska inskrift: »Non domus dominum, sed
dominus domum», hvilket kanske vill säga, att huset icke gör
herren, utan Herren huset. På ett annat hus, der en
jernstång håller ut en gyllene kringla, står 1668. Snedt emot
är »Salt- och Spannmålsmätare-embetets åldriga herberge»,
med en stångskylt, som har en tunna med krona öfver;
ofvanför stå tvenne modiga lejon, som med ramarne hålla
någonting likt ett lock öfver en annan tunna, i stället för
hjelm på adeliga sköldar, till tecken att man med tunna
och mål kan åstadkomma storverk, lika så väl som med
hjelm och stål. Bland dessa värdiga ålderdomsmärken har
nutidens upplysning inträngt i form af två gaslyktor, och
i händelse upplysningen skulle gå för långt, så befinner sig
distriktsprutan N:o 1 i ett hus i gränden.

Häromdagen befunno sig en flock arbetare af
åtskilliga slag inne på en krog i närheten af denna gränd; den
som blott ser sig omkring i förmaken och salongerna, har
rätt då han säger att nutidens menniskor äro förvekligade,
nemligen sådana, som äro födda af mödrar, hvilka
förderfvat sig med snörlif och sedan försvagat sig sjelfva genom
stillasittande lättja och vällefnad; men den, som betraktat
arbetsfolket, skall se att den oförderfvade naturen ännu
här i norden kan alstra kraftgestalter; deras likar fordom
använde sina krafter på blodiga strider, till landets
försvar, och hade derför stor ära; nutidens bjessar utföra
också till samhällets båtnad den skarpaste striden mot
menniskoslägtets urfiende, hungern, och förtjena äfven
heder derför.

Der sutto nu kring de brunmålade borden sjögastar,
sillpackare, spannmålsbärare och vindragare, allt styfva
kämpagestalter. De pratade naturligtvis högljuddare än
någonsin, ty dels talade de om det pågående kriget mellan
Vestmakterna och den stora Ostmakten, dels njöto de af
det genom statsmakternas visa åtgörande numera
tillgängliga femgradiga bränvinet, som ingifver starka känslor,
under det att den förra förfalskade, förgiftiga lanken gjorde
karlarne först »dusiga» och sedan sjuka.

Vid ett bord sutto trenne, som voro högljuddast, en
axelbred sillpackare, en jättehög spannmålsbärare, och en
vindragare, en Starkodder i hvar muskel.

— Det går icke för vestmakterna, sade sillpackaren,
de få aldrig bugt på ryssen, de äro för klena.

— Det skall gå, menade vindragaren; vore jag med,
så skulle det gå qvickt.

— Åh, så du pratar! tror du att ryssen är ett
bränvinsfat, som man kan rulla hvart man vill!

— Åh hut, tror du kanske att fransosen och
engelsmannen äro som dina sillar, att de låta packa sig hur
man behagar?

— Tamej sju tunnor tusan! skrek sillpackaren, ryssen
står sig, det säger jag.

— Det är lögn, sillpackare! röt vindragaren, så fan
må taga dig. Är du en ryssvän, en spion kanske?

— Nitton böflar! skrek sillpackaren och slog näfven
i bordet; jag vånnar att fan tog ryssen och dig med, men
jag säger bara att ryssen står sig.

— Det är en sakramenskad lögn! röt vindragaren och
slog sin knytnäfve i bordet, att bleckmåtten hoppade och
märke qvarstannade i skifvan för alltid. Flera personer
lade sig nu i grälet; alla höllo med vindragaren emot den
enda »ryssvännen», som de kallade honom. Sillpackaren
steg upp och gick ut, men alla följde med, och
vindragaren brummade som en retad björn. För att göra slut sade
sillpackaren: Vi dra fingerkrok om saken!

— Topp! och ett stop bränvin i krigsomkostnader!

— Topp! det går jag in på.

Flocken stannade i gränden; spannmålsbäraren, en
tystlåten karl, drog sitt förkläde öfver hufvudet, liksom han
ämnat bära dammig säd, och ställde sig mellan kämparne,
hvilkas grofva labbar möttes på hans axel, hvaröfver de
började att draga fingerkrok. Spannmålsbärare stodo som
vittnen, förtjusta åt leken, men sjömännen mente att det
vore bättre att boxas med hela knytnäfven, än att nyttja
blott ett finger hvar.

Nej, just deruti ligger det storartade i fingerkrok, att
man icke använder hela sin styrka, utan blott en del deraf;
hela styrkan tages väl i anspråk, men blott en del af
kroppen är utsatt för faran; man kunde nästan säga att
Vestmakterna och Ryssland draga fingerkrok öfver axeln på
Österrike.

Karlarne knekade och drogo, grinade och svuro i elfva
minuter, utan att någon gaf vika; vittnena tillsågo att
intet knep fick ske. Ändtligen segnade sillpackarens arm,
så att vindragaren drog ned honom.

— Hurra! skreko alla, ryssen stryker åt! Och derpå
rusade alla åter in på krogen att fira segern.
</chapter>

<chapter name="XV. I Jernvågen">
<img>I JERNVÅGEN</img>
<h2><small>XV.

I Jernvågen.</small></h2>

<big><big>J</big></big>ernvågen är ett bland de märkvärdigaste ställen i
Stockholm. Den ligger i en stor fördjupning nedom staden vid
Mälarens södra utlopp, och består af vidlyftiga, dels öppna,
dels med gråstenshvalf täckta gångar. Väldiga massor af
stångjern, och andra slag, stå uppstaplade på alla sidor mot
grofva hållare, och nu kan man ungefär midt på bron
äfven se jernvägsskenor, uppställda till betraktande.

I de af hvalfven och jernstaplarne beskuggade
gångarne vandra om sommaren kraftiga gestalter, jernbärarne;
hvar och en bär på axeln vanligen fem stänger, eller
ungefär hundrade skålpund, för att icke skada axeln har han
en tjockt stoppad, jernbeslagen så kallad »lapp», hvarpå
midten af den långa, skramlande jernbördan hvilar; karlen
går med fasta steg framåt, och en mötande hör akta sig,
att icke få en stöt af förändan; en sådan stöt skulle lätt
öfverändakasta den starkaste karl. Detta arbete börjas 
tidigt på morgonen, och hörs vida ikring, ty hvarje gång
bäraren nedlägger sin börda på lastpråmen, smäller det
nästan som ett skott.

Jembärarne äro etthundradenittiotvå man, fördelade i
sexton rotar hvardera, rotemästaren inberäknad, under
uppsigt af en ålderman, som har sitt kontor vid nedgången
och leder arbetet. Till åldermansarbetet fordras en mycket
lugn, rättvis och ordentlig man, och så långt man minnes
hafva alla åldermän väl uppfyllt sina skyldigheter.
Jernbärarne äro ett urval af dugtiga karlar från alla
landsorter i Sverige, dugtiga på allt sätt, både till kroppskrafter
och lynne. Deras axellapp gifver dem väl ingen rang i
samhället, men nog har denna epålett också ett högt värde
för samhället, om icke för dem sjelfva. En jernbärare
förtjenar tre riksdaler riksmynt om dagen sommartiden, eller
ungefär 375 riksdaler inalles, om vintern sysselsätta de sig
vanligen med vedsågning och annat husarbete.

Vid kungliga begrafningar uppträda jernbärarne i
uniform, och utgöra då ett aktningsvärdt kompani, ehuru
uniformen icke alltid kan fås att sitta så nätt som vederborde
på de till arbete vanda grofva gestalterna; men om deras
utseende icke är lysande, så är deras styrka och
pålitlighet så mycket mera utmärkt. Detta gaf anledning att
begagna dem vid oroligheterna 1848. De samlades då på
Frimurare-barnhusets gård och utgingo derifrån i sin
vanliga drägt, och skingrade fridstörarne ganska manhaftigt
och fogligt, samt räddade Erkebiskopen, som var hotad.

De hafva icke allenast kraftiga axlar, ryggar, ben och
armar, utan äfven rätt kraftiga tungor när det gäller.

En gammal jernbärare anmälde en dag att han ville
hafva ledighet, ty hans hustru hade fått en liten pojke,
som skulle döpas. — Hvad? frågade åldermannen
skämtande, kan en så gammal gubbe få en pojke? Den är väl
klen? — Åh, genmälte jernbäraren tryggt, fastän stammen
är gammal, är qvisten frisk.

En annan lade sig midt på dagen att sofva i ett hörn;
rotmästaren kom ock gaf honom en dugtig örfil, och sade:
är du inte vaken, drummel? — Jo jag blef nu! svarade
karlen och gick trygg till sitt arbete.

En dag hade spannmålsbärarne ur det ofvanom
jernvågen belägna spannmålsmagasinet nedkastat en hög med
döda råttor. Åldermannen skickade en rotmästare att
bortskaffa de små, stygga liken; denne ville icke göra sig
sjelf besvär, utan befallte en jernbärare göra det. Gubben
såg en stund på högen, och sade slutligen: Det är hvarken
mitt eller ditt, låt skiftat!

Till jernbärarnes förmånsrättigheter hör äfven att de,
ehuru skylda af täcken, få bära kungliga lik. Vid konung
Carl Johans begrafning valdes åtta de förnämsta karlarne
att bära hjeltekonungens lik; det är också ganska passande
att kungen i Jernets land på något sätt hedrar jernbärarne,
om ej förr, dock efter sin död. De lyckliga åtta fingo tio
riksdaler hvardera, som var en hederlig betalning för så
litet arbete, och karlarne skulle varit högst belåtna, om
icke lögnen, som är framme öfverallt att väcka missnöje,
inbillat de beskedliga karlarne att deras ålderman fatt 50
riksdaler åt hvardera, men behållit största delen för egen
räkning. Missnöjet antog hos de hederliga, fastän enfaldiga
männen en laglig form, de ingåfvo en ansökan eller klagan
till konungen, och blefvo derefter underrättade och
öfvertygade att deras ålderman icke fått mera än han gifvit.
I stället för tilltal för detta tilltag, fingo de af
vederbörande en ytterligare gåfva. En af dessa åtta kungliga
likbärare satt, som teckningen visar, några dagar efter denna
förargliga händelse, stödd mot en jernstapel, och torkade
svetten ur pannan, med ett högst bedröfligt utseende. 
Rotmästaren, som kom till stället, sade: Hvad kommer åt dig,
gubbe? Har ryggen mjuknat på dig ändtligen?

— Åh nej! svarade gubben, icke är jag trött af den
här jerntråden, utan af skammen öfver att också jag skulle
misstänka vår hederlige ålderman.
</chapter>

<chapter name="XVI. Vid Roddartrappan">
<img>VID RODDARTRAPPAN</img>
<h2><small>XVI.

Vid Roddartrappan.</small></h2>

<big><big>R</big></big>oddartrappans gyllene ålder är nu förbi; det heter icke
numera, såsom fordom: »ge rum vid roddartrappan!»

Den tiden trängdes allehanda folk vid Skeppsbrons
roddartrappor, for att komma öfver till Djurgårdens ekar
och lekar; ungherrar och fina mamseller skuffades med
arbetskarlar och pigor, för att komma i de säkra båtarna,
och fara öfver den blå strömmen till den gröna
Skeppsholmen; nu fara de välklädda mest på små ångbåtar ifrån
Strömparterren.

Det är nu för tiden mycket lugnt och fredligt vid
roddartrappan; gummorna ha tid att sköta sin
beqvämlighet, såsom vi se på teckningen. Ehuru rodderskorna icke
mera äro på modet, äro de ännu alltid märkvärdiga. De
äro kraftiga qvinnor, både till kropp och själ; mycken
omtanka och sparsamhet behöfves för en qvinna att bli
egarinna af en roddarbåt, och sedan fordras starkt arbete att
ro den i alla väder.

En roddarbåt är icke att förakta. Den är nästan som
ett flytande hus, fastän utan tak och med låga väggar;
men golfvet är säkert, och den vaggar icke. Årorna äro
långa och tunga, och styfva armar behöfvas att draga dem.
Äfven erfordras mycket tålamod för en rodderska. Förr
i verlden voro rodderskorna mycket grofva i munnen, och
det behöfdes starkt munläder, att gifva sig i ordstrid med
dem. Nu äro de af omständigheterna bragta till tystnad,
och nu pröfvas deras tålamod.

En roddarbåt ligger vid stranden, en ensam herre
stiger i, och knappt har han satt sig, förrän han befaller:
sätt ut!

— Ja straxt, söta herre lilla, blir svaret, men båten
ligger stilla, och gummorna skåda med längtande blickar
uppåt stranden, för att se om icke någon mera passagerare
skall nalkas.

— Sätt ut! låter det ånyo, annars går jag hellre.

— Söta herre, det kommer en jungfru der!

— Sätt ut bara, jag förlorar hundra riksdaler, om
jag kommer en sekund för sent!

— Vi förlora också, om vi skola ro med bara en!

— Jag betalar tre skilling ensam, om ni sätter ut
straxt.

Ändtligen hoppar jungfrun med korgen i, och
gummorna »sätta ut» för löftet om treskillingen. Vill man
fortare i verlden än vanligt, så kostar det mera än tre
styfver.

Den bekante ångmaskinsbyggaren Samuel Owen åtog
sig att bygga en jernbro öfver Norrström, lade grund till
landfäste på begge stränderna, och reste brohållare, men
mera blef icke af på flera år. En dag kom han till Röda
bodarna, steg i en båt, och ropade otåligt åt rodderskorna:
Sätt ut, qvickt.

Gummorna låtsade icke höra, utan vände honom
ryggen. Gubben blef allt otåligare, och svor på blandad
engelska och svenska. Då vände sig ena rodderskan om, och
sade helt lugnt:

— Har han bråttom, så gå öfver sin bro der borta!

Hon pekade högtidligt på de begge jerntornen, som
stodo som ett par makar midt emot hvarandra, skilda för
alltid af den brusande strömmen.

Samuel Owen måste tiga och lugna sig.

Små ångfartyg skola snart uttränga roddarbåtarne, och
det kan icke hjelpas, men visst är det en förlust för de
stackars qvinnorna, som förlora sin förtjenst.

Emellertid trösta de sig med att båtarna skola
behöfvas i deras tid; ännu räcker förtjensten, så att de kunna
hålla sig sin älsklingsdryck, det kära kaffet, såsom vi se
på teckningen.

Kaffet har förr i verlden haft många motståndare, var
helt och hållet förbjudet en tid och fördömdes af alla gamla
läkare, som ett gift. Voltaire mente dock att det var »ett
långsamt gift», ty han blef åttatio år, fastän stark
kaffedrickare; nu har kaffet segrat och införes i millioner
skålpund om året. Det är de fattigas glädjedryck; mången
fattig qvinna, som för öfrigt lefver på sill och bröd i
Stockholm, skulle icke stå ut, utan det välsignade kaffet.
Vår tids störste kemist, doktor <i>Liebig</i> i Tyskland, har
också upplyst verlden om att kaffe alldeles icke är något
gift, utan ett godt näringsmedel, derigenom att det
befordrar smältningen af sådana matdelar, som annars icke
skulle användas af magen.

De beskedliga rodderskorna förneka icke sin qvinliga
natur; de äro ganska ömsinta; de äro för gamla och fula
att hafva älskare, vanligen enkor, som förlorat sina män
och redan uppfostrat sina barn; de hafva icke tillgång att
ha vänner och göra kalas, de ha ej ens råd att äga hund,
katt, kanariefogel, eller dylika smekungar, men de ha ändå
små älsklingar, nemligen de vilda sparfvarne vid bron, som
lyssna till deras lock, och komma till dem, för att dela
deras smulor.

Så föder Gud äfven sparfvarne på bron, och Han skall
väl ej heller öfvergifva deras matmödrar, ehuru de klaga.
</chapter>

<chapter name="XVII. ”Ge på hand.”">
<img>”GE PÅ HAND”</img>
<h2><small>XVII.

”Ge på hand.”</small></h2>

<big><big>A</big></big>ldrig ser jag en ko, utan att tacka Gud, som skapat
ett så förträffligt djur till vårt bästa; och jag högaktar
också kon, så djur hon är.

Kon är ett särdeles fromt djur och ganska måttlig i
naturtillståndet. Hon kan lefva på ganska litet och
mången ko får tugga på bara halmen, ofta sådan, som legat
på tak och börjat rötas. Kon dricker aldrig annat än
vatten, om hon får råda sig sjelf. Kon fäster sig med
tillgifvenhet vid sin matmoder, hon står tåligt halfva året
bunden i sitt bås med jernklofve om halsen. Ju mera
och bättre föda hon får, ju tacksammare är hon, ty ju
mera mjölk gifver hon, och till på köpet skänker hon åt
sin husbonde rikeligen just det, som bäst befordrar hans

åkers bördighet. En ko gör nytta redan i tredje året; en
menniska behöfver många år att duga till något.

I det land, der kor egas och vårdas, endast der är
åkerbruket och följaktligen ett ordnadt samhälle möjligt.
Kon är icke blott de fullvuxna menniskornas amma, utan
deras matmoder; hon gifver ju ej blott mjölk, utan ock
smör och ost, och dertill bröd, genom det att hon af sitt
öfverflöd lemnar till åkerns gödning.

Lyckliga äro just nu de menniskor, som hafva kor;
de slippa som vi arma Stockholmsbor gifva 24 skilling
kannan för mjölken, en riksdaler för smöret och 32
skilling för osten. De få allt af den hederliga kon, och hon
begär nuförtiden icke en smula mera mat än på den tiden
patriarkerne hade kor.

Hur mången menniska finnes det icke, som är sämre
än en ko! Det är ingen smädelse att kalla en menniska
för ett nöt, ett fä. Ett sådant uppfyller alltid troget sin
bestämmelse och befordrar menniskors bästa. Mången
menniska bara äter och dricker och smörjer sig hela sin
lifstid, utan att gagna menskligheten ett ögonblick. Det
är således en orättvisa mot nöten, att kalla en sådan
menniska ett nöt.

Förr hette det: »lugn som en kogubbe på
Ladugårdslandet, som ingen ko har, när kosjukan går»; men nu kan
man med skäl säga i vår dyra mjölktid: lugn som en som
har ko.

På vår teckning se vi tvenne sådana lyckliga
personer.

Per Olsson har kommit in på hötorget med en af
sina kor, som är i kalf. Hans dotter Fia, som är både
en vacker jänta och en dugtig arbeterska, följer med. Hon
har sjelf vuxit upp med kon, som heter Broka. Broka
fick sin första kalf, då Fia föddes, och Fias mor sinade
förr än Broka, så att kon till slut blef Fias amma. Fia
var, som nyfödd och så länge hon blott fick sin mors
mjölk, mycket ondsint och bråkig, alldeles som sin mor,
men så snart hon började att få blott Brokas mjölk, blef
hon så stilla och from som Broka sjelf. Naturforskarne
hafva icke ännu så noga uträknat komjölkens verkningar
på menniskolynnet, men nog är det en känd sak, att
vildarnes barn, som få blott af sina vilda mödrars mjölk, äro
och blifva vildar, medan alla koegande folk, som uppfostras
med komjölk, hafva mildare lynnen.

Det syns på Brokas blick att hon är from och
förståndig; en kos ögon äro också stora, klara och lugna;
och skaldernas fader Homerus liknar också den diktade
gudadrottningen Junos ögon vid en kos. Broka vet icke
hvad de otacksamma menniskorna ämna med henne. Hon
är lugn, så länge Fia är med, och har åkt temligen
beqvämt hela sju milen hemifrån, medan far och dotter
lunkat bredvid. Hon har redan skänkt huset, i tretton år,
årligen en kalf, och flere stora kor, hennes döttrar, äro
nu bondens rikedom. Ändock sälja de henne, ty hon kan
icke mera äta halm rätt friskt, sedan den icke blötes med
drank efter nya bränvinsdöden. Men kogubben, som kan
skaffa henne både drank och mjöl i Stockholm, ser sin
uträkning på att ha henne ett år. Derefter får hon vandra
till slagtaren; men med sin död gör kon så stort gagn
som mången menniska, ty hela hennes lekamen med hull
och hår är nyttig, och det sista hon gör blir väl att med
sina söndermalna ben göda någon gröda i England.

Kogubben har sagt sitt pris och bjuder bonden en
tolfskilling på hand, men bonden klår sig i hufvudet, och
vill ha mer för kon. Troligtvis går handeln för sig till
slut, till både bondens, hans dotters och kogubbens
belåtenhet; den enda, som icke tycker om försäljningen, är
den stackars kon, som i början vantrifves i det nya
fähuset; men hon tröstar sig väl omsider med den rikliga
födan i staden.

Det är nu ett år sedan hon såldes på hötorget, och
det är mycket möjligt att du, käre läsare, har fått en
biffstek af hennes kött, af tjocka fransyskan kanhända.
</chapter>

<chapter name="XVIII. Vandrande Boklåda.">
<img>VANDRANDE BOKLÅDA</img>
<h2><small>XVIII.

Vandrande Boklåda.</small></h2>

<big><big>U</big></big>pplysningen stiger, åtminstone få vi allt flera ljus, om
de ock äro små; nya författare och nya böcker uppstå
hvar dag; men kanske blott att de <i>synas</i> små, för den
stora mängden skull. Liksom man förr i verlden länge
nöjde sig med de dunkla lyktor, som då upplyste gatorna,
så nöjde man sig med få och dunkla författare; nu ha vi
både många klara lyktor och många goda författare 
öfverallt, men mången tycker ändå att både lyktor och
författare äro för dunkla och små.

Förr i verlden var det svårt nog att få köpa en bok
i Stockholm; det fanns blott ett par boklådor i staden,
direktör I. C. Holmbergs, som ännu finnes qvar, på Stora
Nygatan, samt magister Justanders och i Kyrkbrinken herr
Utters. I dessa »lådor» fanns ej mycket böcker, och nästan
endast svenska. Nu hafva vi »Bokhandel» på många
ställen, stora magasiner, med böcker på alla verldens språk;
på sjelfva Norrbro, der fordom den brungråa stallmuren
stod så rå och ohyfsad, har nu Vitterhet och Vettenskap
två stora magasiner, Herr Bonniers och Herr Huldbergs.
Men det finnes dock menniskor, hvilka antingen äro så
liknöjda för vetande, att de kunna gå förbi dessa granna
bokförråd, som genom fönstren locka med nyheter, utan
att köpa en bok, eller också sådana, som väl vilja veta
något, men aldrig vilja gå ut för att köpa; till dessa
komma nu böckerna sjelfmant med vandrande boklådor,
herrar eller fruar, försedda med hvarjehanda.

På teckningen se vi en af det sednare slaget, en
gammal lärd herre, som redan förut har väggarne fulla
med böcker. Hos honom står nu en ryktbar hedersgumma,
som, oaktadt sitt tarfliga utseende, gjorde nytta i staden,
i det hon kringspred böcker för ganska billigt pris. Men
icke nog med att hon utbjöd böcker, hon recenserade dem
alltid på det fördelaktigaste sätt.

Vår hedersgumma, den vandrande boklådan, bjuder
nu ut den ena boken efter den andra, och medan hennes
kund bläddrar i dem, gör hon en kort och fördelaktig
recension öfver hvar och en. Hon har visserligen icke
haft tid att läsa någon enda, men hon inlåter sig aldrig i
enskildheter, utan har en samling uttryck, som kan passa
på hvarje bok; t. ex.: Det der är en beskrifning på Krim,
och den är så bra, att man icke behöfver resa dit, för att
lära känna landet; utan man kan sitta hemma i sin soffa,
utan fara för kulor och bomber, och bli bekant med allt.
Detta är Runebergs sånger om sista finska kriget; ingen
som är svensk till hjertat kan låta bli att läsa den boken,
och den bör man ha sjelf och lära den utantill. Detta
är mamsell Bremers bästa arbete, och nuförtiden är man
ett nöt, om man icke läser hennes skrifter. Denna roman
af fru Knorring är en skildring af det fina sällskapslifvet,
och den som icke har tid och råd att vara med i
verlden, kan ha lika roligt af att han läser denna bok. Detta
är Schinkel-Bergmans bok om kungen, och man kan icke
kallas trogen undersåte, om man icke läst den.

»Men det lär stå mycket obevisadt i den!» genmälte
bokvännen; »han är icke pålitlig.»

»Det händer väl med alla historieböcker, ty hvem
kan vara med om allt; den ene berättar för den andre,
hvar och en lägger sitt till; om någon knäpper sin hustru
på näsan på Ladugårdslandet, så heter det på Göthgatan
att han slagit ihjäl henne.»

»Åja, frun kan ha rätt, men de böcker äro ändå bäst,
i hvilka det ljuges minst.»

»Gud vet det, Herre lilla, folk tycker alltid att det
sanna är så tråkigt, derföre få författarne lof att lägga
till, så att det låter något.»
</chapter>

<chapter name="XIX. Helsingar">
<img>HELSINGAR</img>
<h2><small>XIX.

Helsingar.</small></h2>

<big><big>I</big></big> forntiden, när de första invandrarne från östern
kommo hit till Mälarens utlopp, var landet deromkring
särdeles rikt på allt möjligt vildt; der nu kungliga slottet
står var en grof, ståtlig furuskog, och kring stranden
nickade frodiga alar; skyddade af den omgifvande
strömmen bodde i skogsdunklet skaror af tjädrar, orrar, ripor,
hjerpar, och allehanda små sångfoglar, som höllo låtlekar
(concerter) utan like, fastän de icke hade några andra
åhörare än sig sjelfva. När de nya invandrarne sprungo
efter en stor tjädertupp, hände det att de föllo omkull på
en skock tjäderhöns, som kilade mellan fötterna på dem;
och der nu Öster- och Vesterlånggatorna stryka fram,
hade hundradetals harar sin väg, och det är väl derföre

som den förra ännu går i krok. Vattnet omkring
stränderna var uppfylldt af fisk af alla slag; der fanns flera
laxar den tiden, än strömming nu. Men våra förfäder
hafva så flitigt försett sig, att vi nu icke ha något att
taga för intet i skogarna och vattnen kring Stockholm.
Skogarne äro visserligen qvar närmast Stockholm, liksom
vattnet, men stor fogel och stor fisk har flytt den
bullersamma stadens grannskap och begifvit sig af uppåt
norden. Ännu dröja de qvar i Helsingland som lefvande;
det är blott fångna och dödade, som komma hit på den
mäktige Helsingens befallning.

Ännu få vi här i Stockholm både lax och storfogel
för temligen godt pris, men det kan icke räcka så länge.
Odlingen gör framsteg i de norra länen, skogarne
uthuggas, så att foglarne fly, och elfvarne stängas af sågverk,
så att laxarne icke mer trifvas der. Slutligen skall det
blifva ondt om de begge läckerheterna, och då får man
se på hvarandra med lång näsa och säga: fick du fogel?

Men troligtvis hitta väl de sluga menniskorna på att
ersätta genom konst, hvad naturen ej mera frivilligt
skänker. Redan ha vi hört talas om fiskfabriker; men det
är blott småfisk. Tänk om någon skulle inrätta en stor
laxfabrik här i Stockholm, i någon vik, kanske vid det
fordna katthafvet nedom Berzelii park, så att man
deruppe i trädgården fick äta färsk lax just som han kom
ur vattnet. Vore det ej skönt? Likaså kunde väl någon
inrätta en tjäder- och orrfabrik uppe i Djurgårdsbergen;
deruppe ofvanför Fjellstuen ser det verkeligen så vildt
och romantiskt ut, att tjädrar och orrar kunde trifvas der.
Tjädrar och orrar höra till hönsslägtet, och ehuru man
hittills icke kunnat tämja och fortplanta dem inomhus, så
hittar man väl på det framdeles, sedan man lärt sig bättre
att gifva akt på naturens lagar och hemligheter äfven
vid djurs uppfödsel. Om tjäder- och orrhönor ej vilja
ligga sjelfva på sina ägg, så kunna dessa kläckas med
ugnsvärme.

Emellertid få vi nu köpa Norrlandsfogel på våra torg,
äfven på Kornhamnstorget, fastän det ligger söder om
slottet. På vår teckning se vi en Helsingbonde, som bjuder
ut foglar. Ingen vet hvart man tager vägen efter döden,
och det är lyckligt; de der foglarne hafva nog haft
ganska roligt i sina friska skogar deruppe i norden, i
himmelskt ren luft och oskyldig barrdoft. Men af begär,
liksom vi menniskor, fastän säkert icke så mycket, låta de
sig förledas af frestare, som utlägga lockmat i snaror: de
fångas, strypas och föras till torgs. Till hvilket torg skola
de menniskor föras, som låta fånga sig i sina fienders
snaror?

Att köpa fogel af Helsingar fordrar en viss konst.
Det är icke nog att ha ögon att köpa fisk med, man
måste ock ha ögon att köpa fogel med. Det var nyligen
en fru, som trätte på sin piga, för det hon alltid köpte
skämd fogel och betalte så dyrt. Frun gick en dag sjelf
till Kornhamnstorg, ref igenom hela slädan, vände och
kände på hvar fogel och luktade i begge ändar; slutligen
hittade hon på en fogel med glänsande svart fjäderskrud,
hård i köttet och temligen trind. »Hvad kostar den der?
Den är bra!» sade frun nöjd. »Ah, den der kan frun få
för en riksdaler,» svarade Helsingen gladlynt. Frun tyckte
att det var ett röfvarepris, betalte fogeln, stoppade den i
sin pirat, kom hem och visade sitt fynd samt skröt öfver
det goda priset. »Ja, det tror jag nog,» svarade pigan,
»det der är en korp!» Frun skyndade vredgad tillbaka
till fogelbonden och hotade stämma honom för polisen,
men han hade vittnen på att frun sjelf valt fogeln och
att han aldrig gifvit ut den för annat än en fogel. Så
går det med mycket annat; man väljer det sämsta, när
man litar för mycket på sin egen klokhet och icke vill
taga råd af de klokare.

Bredvid de döda foglarna utbjudes också en lefvande
Helsinghäst. Det är ett präktigt djur, som man ser, han
kråmar sig med sin vackra hals. Stackars häst! foglarne
äro lyckligare än han, de få en förnäm begrafning i läckra
munnar; han får nog släpa i många år innan han blir fri,
om ej den store hästvännen Ekeblad Gustafsson
förbarmar sig öfver honom, köper, slagtar honom och gör »lybsk
metvurst» af honom. Ty oss emellan sagdt, den äkta
lybska medvursten är också af gamla hästar, men den smakar
finare, ty den är utländsk kantänka.
</chapter>

<chapter name="XX. ”Jalousie de metier.”">
<img>JALOUSIE DE METIER</img>
<h2><small>XX.

”Jalousie de metier.”</small></h2>

<big><big>R</big></big>edan konung Salomo anmärker i sin Predikare, fjerde
kapitlet: »Jag såg på arbete och skicklighet i alla saker,
der hatar man hvarandra.» Derföre, menar den vise
konungen, som sjelf var en stor konstvän och byggde det
verldsbekanta templet, derföre är äfven konstskicklighet
bara fåfänglighet. Fader Luther fästade sig också
särdeles vid detta ställe i Predikaren och kunde icke låta bli
att tolka det, ehuru det är temligen klart i sig sjelf; men
han ville väl bättre inprägla det hos bibelns läsare och
hade nog sjelf erfarit mycken förargelse af dem, som
afundades honom hans stora lärdom och skicklighet. Han
skref derföre härvid: Kan en något, så hafver man hat
till honom, och är dock den hataren sjelf en dåre, som
icke kan plåga sig annat än med hat.

Ungt, dugtigt folk hoppas alltid att om de en gång
kunna utmärka sig med stor skicklighet i det de företaga
sig, så skola de vinna allas vänskap och stort beröm. Men
när de hunnit höjden i konsten, få de erfara att just
deras skicklighet skaffar dem ovänner och förbittrar deras
lif. Det må nu vara hvad som helst, det lägsta yrke,
den skönaste konst, ja till och med regeringskonsten: de
största mästarne få de största belackarna. Då gäller det
om man är en verklig konstnär; är det blott fåfänga
begär efter bifall, som eggat till företagen, så upphör
verksamhetskraften på samma gång som berömmet uteblifver,
eller alstras blott uselheter för att behaga medelmåttan;
men har menniskan en högre bevekelsegrund, sköter hon
sitt kall, såsom den äkta konstnärn säger, för konstens
egen skull, för det godas, skönas skull, eller såsom en
christen säger, hvilket passar för alla utan undantag, för
Guds skull, till Guds ära och menniskors bästa, deras gagn
och förädling, då tröttnar hon icke att gå den rätta
vägen till det stora sköna målet; då har hon en fläkt af
evighetens anda och det qvittar henne lika, om hon
smädas på jorden, om hon till och med svälter ihjäl, hvilket
är nutidens sätt att korsfästa de ädlaste och
oegennyttigaste, ty hon vet att hon gjort sin pligt, sträfvat att
förädla sig sjelf och sina medmenniskor.

Men, frågar läsaren, hvad har denna allvarsamma
utgjutelse att göra med denna teckning, som ligger oss för
ögonen.

Jo, mycket, svare vi. Afunden, hvar den finnes, är
alltid lika gemen, föraktlig och löjlig. Konstnären
framställer den här under <i>en</i> löjlig form, en strid mellan ett
par dalkarlar och en afskedad soldat. Då konstnären
sålunda uttrycker sig med en bild, ehuru skenbart obetydlig,
ser tanken deri gerna betydelsen i hela dess omfång.

Vid åtskilliga gathörn i Stockholm hafva afskedade
soldater och andra lösa karlar tagit plats för beständigt
med lika stort anspråk på eganderätt, som sjelfva
husegarne. Olycklig den, som söker intränga sig bland dem
för att täfla om förtjensten, såvida han icke kan försvara
sig. De räkna icke allenast på att få uträtta småärenden
åt folket i grannskapet, utan anse såsom sin oinskränkta
rättighet, att få hugga ved hvar gång sådan årligen upptages.

Nu hade en husegare nyligen, troligen i följd af dessa
hörnståndares obillighet, vändt sig till ett par beskedliga
dalkarlar, som åtagit sig att hugga ved utanför husporten,
redan tidigt på morgonen, innan någon af hörnståndarne
visat sig. Den förste af dem, som anlände, gick genast
fram och öfverhöljde dalkarlarne med ovett.

»Hvem har gifvit dig lof, du utböling, du onoslige
mas, att komma hit och stjäla förtjensten af mig? Packa
dig bara härifrån på ögonblicket, ty detta är mitt göra.
Om du icke dryper af, så skall jag slå armar och ben af
dig, så att du skall få krypa hem till Dalarne och aldrig
orka komma hit igen, för att stjäla förtjensten af mig.»

Så höll han ut en lång stund, och kryddade sitt tal
med de mustigaste eder och skällsord, men begge
dalkarlarne tego och höggo oförskräckt. Det var ej godt att
nalkas dem eller störa dem, ty yxan hade kunnat träffa
angriparen i misshugg.

Uttröttad af sitt prat, skrek slutligen soldaten: »Är
du döf, mas?»

Dalkarlen slutade för en stund att hugga, fyllde sin
famn med vedträd, för att bära in i huset, vände sig om
ett ögonblick och svarade fullkomligt lugn:

»Inte orkar en kloker höra på en toker! Är du karl,
så skaffa dig något arbete, som lönar sig bättre, än stå
och träta på oss.»

»Något skall jag ha för mitt besvär!» svarade soldaten,
och tog den största ohuggna klabb han såg. »Jag får nog
en sup för den här på <i>Blå Dörrarna</i>.»

Derpå gick han sin väg. Hvar och en, som störes i
sitt ärliga kall af afundsmän, bör vara lika lugn som
dalkarlen. Inte orkar en kloker höra på en toker.
</chapter>

<chapter name="XXI. Philantropie">
<img>PHILANTROPIE</img>
<h2><small>XXI.

Philantropie.</small></h2>

<big><big>M</big></big>amsell Edla har varit vacker och är ännu icke ful, om
man betraktar henne så mycket, att hennes själ lyser fram
ur de gråblå, milda ögonen. När hon var sexton år gaf
hon af oegennyttig, oskyldig kärlek sitt löfte och sitt hjerta
åt en glad och förhoppningsfull student. Hon bodde
emellertid i Stockholm, och han »låg,» som det heter, i
Upsala för att taga examen. De utbytte känslor nästan
endast i bref, ty blott ett par gånger om året kunde
studenten komma till Stockholm. Edla var hos sin moder,
som hade pension, och väntade icke något arf. Studenten

lefde friskt på framtiden och gjorde skulder. Men Edla
hoppades så fast på honom, att framtiden lyste för henne
som en Lycksalighetens ö. Efter 10 års förlopp tog
ändtligen studenten sin examen, hvilken, kan vara detsamma.
Han blef nu i hast en man i staten, men nu ville hans
fordringsegare ha betalt. Han vågade icke gifta sig med
Edla, utan föredrog en något till åren kommen enka, som
betalte hans skulder. Edla försakade honom frivilligt, var
sjelf med som brudtärna på bröllopet, men sörjde sig sedan
blek och blef trettio år. Ingen ny friare kom, och ej
heller hade hon hjerta att gifva bort, äfven om någon
kommit. Hennes mor dog, och alldeles oförmodadt fanns
efter henne en liten förmögenhet, tillräcklig för att skydda
Edla för nöd. Nu kommo friare, men nu hade Edla vändt
sitt hjerta åt ett högre föremål, åt det högsta. Om hon
varit katolik, skulle hon blifvit nunna, eller
barmhertighetssyster. Nu egnade hon sig frivilligt åt den lidande
menskligheten. Hennes djupa kärlek till sin första och
enda fästman, som var en sammanträngd eld, upplöste sig
småningom till en mild, vidtomfattande varm luft, allmän
kärlek till de nödlidande. Hon försakar nu allt, nöjen,
umgänge, nya kläder, ja, till och med böcker, som förut
voro hennes älsklingar, lefver tarfligt som en trappist och
använder allt, hvad hon kan inbespara på sig sjelf, på de
fattiga hon känner. Hon är den ena figuren på vår
teckning.

Den andra figuren är madam Tupp. Hon var också
i sin ungdom en rätt vacker flicka; men hon började med
allmän kärlek, dock icke till nödlidande, utan till alla
vackra, af lyckan gynnade karlar, som kommo i hennes
väg. Hon lefde några år i största öfverflöd, frasade i
siden, lyste af nipper, doftade af vällukter, gungade i
vagnar, frossade af allt läckert som fanns, men åldrades,
föll för hvarje år djupare och slutligen i en murares
famn. Nu har hon trenne små barn; mannen slår henne,
men hon gör allt hvad som står i hennes förmåga, för att
tillfredsställa hans nycker och de små barnens behof. Hon
går i hus och hjelper, hon handtlangar vid byggnader, hon
tigger, hon pratar och sqvallrar, hon är en högst lättsinnig
och dålig menniska på allt sätt, hon snattar till och med
smått, allt för sitt hushålls skull. Strängt taget är hon
således icke värd någon hjelp.

Mamsell Edla känner henne, minnes hennes fordna
lefnadssätt och beklagar henne. Edla går till den arma
menniskan ofta, för att se om hennes små barn; madamens
hus kostar henne mer än någon annan fattig; de små
barnen brås på far och mor, de ha många begär; men
Edla gör hvad hon kan. Hon är deras andra mor.

Man har många gånger sagt Edla att hon hjelper
högst ovärdiga varelser, att föräldrarna supa upp mycket
af hvad hon ger dem; men hon bryr sig icke derom, hon
ger ändå och förmanar dem på det ömmaste, läser med
barnen och söker att förbättra hela huset. De gråta och
hålla med allt hvad hon säger, när hon är hos dem, och 
lofva bättring; men blott hon vänder ryggen åt dem,
räcka barnen ut tungan åt henne, och föräldrarna ge
hvarandra löjliga miner.

Detta vet hon också, men fortsätter ändå träget sitt
hjelparekall.

Häromdagen träffade hon kärringen hemma; denna
uppstämde nu sin vanliga klagosång: ett par barn voro
sjuka, hade ingenting att gifva dem att äta, inga
medikamenter, tordes icke fråga läkare, o. s. v. Mamsell Edla
hade nyss gifvit bort sina sista penningar, såg att 
gumman hade en bränvinsflaska, hvilken hon försökte att dölja
bakom ryggen; men tog ändå af sig sin enda, återstående
guldring och gaf kärringen.

Mamsell Edla är galen! säga alla som känna det.
</chapter>

<chapter name="XXII. Vattuskräck">
<img>VATTUSKRÄCK</img>
<h2><small>XXII.

Vattuskräck.</small></h2>

<big><big>H</big></big>err Sebastian Pettersson skulle varit den lyckligaste
menniska, om han icke gjort sig sjelf olycklig, genom sin
rädsla för allt, som kan skada. Föremålet för alla hans
tankar, omsorger, bestyr, var hans egen lekamen. Själen
brydde han sig mindre om.

Han hade uppfostrats af en öm mamma, som klädde
honom redan vid två års ålder i schubbskinn och 
bottesfortes, hvarföre han kallades af gatpojkarne för lilla 
vargen och mästerkatten i stöflar. Sedan han förlorade sin
mor var han ständigt mamma åt sig sjelf.

Han tordes aldrig bli kär, ty hans mamma hade
tidigt sagt honom att kärlek och äktenskap tar så fasligt
på kroppen och gör menniskan gammal i förtid.

Han studerade dagligen läkareböcker, för att lära sig
undvika alla sjukdomar.  Hvarje år var han antingen i
Strömstad eller Loka och badade.  Han var äfven i
Söderköping och genomgick den fullständigaste vattenkur.

Han hade en homöopatisk förskräckelse för alla kryddor, 
han ansåg senap, peppar och kanel, som farliga gifter.

Hvarje dag gick han vissa timmar för att taga rörelse
på de luftrenaste ställen, och när luften var något dimmig 
nyttjade han en florshufva för ansigtet, för att icke
insupa oren luft.  Han vågade aldrig begifva sig utom
Stockholm, emedan han var uppfödd i Stockholm och fruktade 
alla främmande klimat, äfven Rotebros och Fittjas.  
Han hade lyckligtvis sitt hus på söder, högt uppe på ett
berg i Katarinatrakten.

Han var, som sagdt är, ungkarl och hade ej vågat
att ens skaffa sig en hushållerska, ty en sådan hade ändå
alltid kunnat någongång fresta honom att förarga sig, och
han visste, att det var högst farligt för matsmältningen att
låta förarga sig.

Han var grufligt noggrann om sin mat.  Han hade
ändtligen, efter långt sökande, hittat på en källarmästare,
som gått in på att förse honom dagligen med sådan mat
som han ville hafva.  Han hade gifvit källarmästarens fru
och pigor den utförligaste beskrifning huru hans mat
skulle lagas.  Dit gick han hvarje dag och hade ett
särskildt rum, som skulle vädras, eldas och rökas både
sommar och vinter, men blott om middagarne, ty på de
sednare åren åt han till frukost och afton Revalenta Arabica,
och med ännu större trygghet än förr, sedan han fått veta 
att det var bara vickermjöl; ty vicker är en högst oskyldig 
och närande växt.

Innan han satte sig till bords undersökte han alltid
med sin fickthermometer rummets värmegrad, och reglerade
den genom fönstrets eller spjellets öppnande, ty det skulle
alltid vara hett när han kom.

Han luktade ytterst misstänksam på den mat, som
framsattes, vanligen endast färskt kött och ägg, som icke
kan förfalskas.  Bröd tordes han aldrig äta, ty han kunde
ej kontrollera hvad bagaren lagt deri för kryddor eller
jäsningsämnen.

Han drack aldrig annat än väl filtreradt vatten, och
smakade aldrig vin, förrän han pröfvat det med en af
honom sjelf uppfunnen vinprofvare.

En gång hade han gått sina bestämda timmar på
förmiddagen och fått en temligen god matlust.  Han inträdde
på sitt vanliga matställe, nyttjade alla sina vanliga
försigtighetsmått, torkade noga sin hatt invändigt, satte den på
den vanliga med hvitt papper omvecklade spiken och slog
sig slutligen ned inför en rykande, efter noggrann
föreskrift beredd roastbeef.

Olyckligtvis hade han i gårdagstidningen läst att en
och annan hund i staden fått vattuskräck; derpå hade han
studerat åtskilliga skrifter om denna sjukdom och fått den
sorgliga upplysningen, att den som bites af en galen hund
aldrig kan botas.

Beefens vällukt kom honom ett ögonblick att glömma
all sin inre förskräckelse och han skulle just inmundiga
ett afskuret stycke, då en stor hund rusade in och fram
till hans bord.  Det rysliga odjuret hade väl noskorg, men
den hängde afsliten under halsen.

Herr Sebastian Pettersson blef gripen af fasa, fick
genast ryckningar i hela kroppen, tyckte sig redan biten, 
trodde sig ha vattuskräck, föll i konvulsioner och dog vid
bordet, med fraggande läppar.

Hunden bet honom icke, var alldeles frisk, och lefver
ännu i dag och heter Felix, kunglig sekter Jonssons hund,
som det står på halsbandet.

</chapter>

<chapter name="XXIII. Hvad nytt!">
<img>HVAD NYTT!</img>
<h2><small>XXIII.

Hvad nytt!</small></h2>

<big><big>H</big></big>vad nytt? Det är numera menniskornas starkaste begär
att få veta nyheter.

Förr i tiden lefde menniskorna uti en ganska trång
krets och visste icke hvad som tilldrog sig på några få
mil från dem, och knappt det. De trodde då på Salomo,
att ingenting var nytt under solen. Men nu ha
tidningarna lärt oss annorlunda; vi se att det dagligen händer
något nytt och verkligen mycket, som skulle kommit
Salomo att återtaga sin sats. Stackars Salomo! han hade
inga tidningar han på sin tid.

Alla utan undantag älska nyheter. Statsmännen —
och nästan alla menniskor äro statsmän nuförtiden —
längta ifrigt efter att få veta hvad som tilldrager sig i
den politiska verlden. De stjernkunnige fröjda sig, som
små barn öfver en julklapp, då någon upptäcker en ny

stjerna, och märkvärdigt nog visa sig äfven sådana.
Naturforskarne hoppa af fröjd, när någon ny ört, någon ny
fluga, hur ful och stygg som helst, upptäckes. Läkarne
glädja sig åt nya sjukdomar, nya konstiga fall i gamla,
och säkert också af nya botemedel, ehuru dessa dock ofta
svika. De vittre spana efter nya romaner, skaldestycken
och skådespel, ehuru allt sådant nuförtiden tycks vara ett
uppkok på det goda gamla. De äregiriga läsa med ifver
om alla nya utnämningar, stjernor och nådebevisningar,
antingen lifvade af förhoppning att sjelfve komma i åtanka
med dylikt, eller lidande af afund att det dröjer för dem.
Köpmännen vilja veta priserna på utländsk marknad och
huru kursen stiger och faller. Damerna fröjdas åt nya
moder, som komma utifrån, och ha aldrig roligare, än då
de få något nytt på sig. De, som älska nuförtiden, tycka
också om nya älskare och älskarinnor. Prester och
prestfruar läsa ifrigt i tidningarna, för att få se om några
innehafvare af stora pastorater falla undan. De, som icke
hysa deltagande för annat, läsa i tidningarna om alla döda,
födda och om konkurser. Alltid händer något dylikt och
ger anledning till anmärkningar. Nu hafve vi
nyhetslystne smort oss en god tid med nyheter om kriget på
Krim. Det kära Sebastopol har försett oss med tusen
godbitar. Före kriget var det litet fattigt på politiska
nyheter; Ryssarne voro nu för snälla, som började leken,
så att det blef rörelse i verlden.

Förr, innan tidningar funnos, lefde många enskilda
personer på nyhetsmångleri. Den tiden voro gamla fruar
och mamseller mera välkomna i husen än nu, ty endast
de hade reda på hvad som hände. En mängd män i
verken hade då små pensioner af de stora patronerna på
landet, som hvarje vecka fingo ett bref om hvad som
tilldrog sig i hufvudstadens politiska verk. Nu förrätta 
tidningarna alltsammans, både kärringarnas och
brefskrifvarnes syssla. Nyheterna äro egentligen deras sak, det öfriga
följer med på köpet; ty hvem bryr sig i sjelfva verket
om deras ledande artiklar? De, som begripa dessa, ha
vanligen egna åsigter, de öfriga, mängden, begriper dem föga.

I Stockholm har hvarje klass sina tidningar; de mera
bildade och de höga embetsmännen ha Post- och
Inrikes-Tidningen, Svenska Tidningen och Väktaren, de glada ha
den treflige Friskytten; den stora medelklassen har
Aftonbladet och Dagbladet, som äfven studeras, af det lägsta
folket. Dagbladet innehåller naturligtvis de påtagligaste,
osvikligaste sanningarna, emedan det utgöres mest af
kungörelser och annonser.

Dagbladet skaffar tjenstsökande plats och husbönder
tjenare, derföre är det tjenstfolkets käraste läsning, deras
hvardagsbibel. De få uti Dagbladet också se sina likars
öden inför polisen och domstolarne, och detta väcker deras
hjertligaste deltagande.

På vår teckning se vi två pigor, som äro utskickade
på morgonqvisten af husbondefolket. Den ena läser
utanför Dagbladskontoret halfmumlande, och den andra står
bakom, lyssnar och tittar så ifrigt, att hon spiller ut den
nyss köpta kaffegrädden och tappar skorporna, som en
hund i hast anammar.

»Kors, Stina!» läser den främsta, »ha’ du sett på maken?
Långa Andersson, som dansade så dugtigt med oss i
Skeppar-Carlsgränden, är fast för polisen.»

»Stackars karl! månne han reder sig?»

»Han sitter i kurran.»

»Stackars liten!»

»Nå men ser du, Johanna har också blifvit fast. Hon
har gifvit en vedhuggare en skinka ur krögerskans bod,
för att få hjelp att bära vatten. Nå, jag säger! Skall man
få lida för en matbit? Hemma på landet var herrskapet
icke så noga med en skinka.»

»Åhja, bara di inte såget. Och dessutom finnes det
ingen polis på landet; der är det icke noga med någonting.
Här i Stockholm är det fasligt noga. Hvad fick Johanna?»

»Plikta fyra gånger det stulnas värde och i brist af
tillgång 28 dygn. Hu då!»

»Hu då! Men det skall icke vara så otrefligt i de nya
cellerna. Det skall vara små snygga kammare och der
får man sofva så mycket man vill. Det är icke farligt
alls att bli dömd som tjuf nuförtiden, sedan man slipper
ris och tjufpall. Det värsta är att man kommer i
tidningen och får skämmas för hela stan.»

»Ja, du har rätt, det var lättare att stå på tjufpallen
i kyrkan, ty man drog hucklet för ansigtet och ingen
visste namnet; men att stå på tjufpallen i tidningarna det
är värre, för hela stan får läsa ens namn. Månntro man
döms dertill?»

»Ja visst, annars sluppe man väl!»
</chapter>

<chapter name="XXIV. ”Si opp!”">
<img>SI OPP!</img>
<h2><small>XXIV.

”Si opp!”</small></h2>

<big><big>S</big></big>omliga menniskor ha en ständig lycka och framgång
här i verlden, andra ha nästan alltid otur. Hvad är
orsaken?

Vi skola försöka att besvara frågan igenom en kort
jemförelse mellan två personers lefnadslopp.

De voro kamrater i Clara skola, den ena hette Calle
Lyckman, den andre Anders Buff. När de lekte och
väsnades med kamraterna på Clara kyrkogård, hade alltid
Calle Lyckman den lycka, då rektor Trysén kom, att
hinna undan obemärkt i skolan, men Buffen var alltid den
sista, så att rektorn alltid fick tag i hans ljusa hår och
lufvade om hans lilla nacke. När de sprungo hem om
qvällarne, kom Lyckman alltid fram helskinnad, men Buffen
stötte ofta emot folk och hästar och fick både tilltal,
skråmor och hugg.

»Du ser aldrig opp!» sade Lyckman, som alltid hade
ögonen omkring sig. Att säga sanningen, var Buffen redan
som pojke ganska närsynt.

I Upsala voro de studenter samtidigt och följdes åt
på föreläsningar och källare. Lyckman höll sig alltid
framme på föreläsningen, att han blef bemärkt af
professorn, och när han gick in eller ut på en källare, såg han
noga omkring sig om någon professor var i farvattnet.
Buffen brydde sig icke om detta. Följden var att
Lyckman gick igenom kameral-examen, men Buffen blef kuggad
två gånger.

De kommo begge i ett kollegium, och skrefvo rent i
kapp. Lyckman var sjelfva uppmärksamheten, hälsade på
långt håll stora hälsningen på hvarje förman, medan Buff
aldrig såg upp, utan gick förbi och såg stinnt ut. Begge
sökte på en gång första gradens tjenst och sutto hvar sin
gång vid protokollet; Lyckman gjorde sin sak väl ifrån
sig, men Buff buffade ut bläckhornet och förstörde hela
protokollet. Lyckman fick befordran, Buff icke.

Begge friade på en gång till hvar sin flicka.
Lyckman hade sett upp, innan han företog saken; han hade
underrättat sig i Justitie-Collegium huru stort arf flickan
ägde, han hade språkat med alla hennes mostrar och fastrar,
ställt sig in hos dem och fått veta allt hvad han önskade.
Han hade också skaffat sig hennes pigas förtroende och
kände alla sin tillkommandes nycker och små hemligheter,
innan han gick i brudstol. Följden var att han fick henne
lätt, ty han kände hennes svaga sida, och i följd deraf
styrde han henne sedan ganska lätt, som äkta man.

Buff såg en ung, vacker flicka på en tillställd bal
första gången och blef alldeles förtjust, då hon kramade
hans hand helt lätt under dansen. Han friade genast och
fick hennes ja. Inom en månad var han gift med den
sötungen och redan i sjette månaden pappa för en liten
gosse. Visst blef han förundrad, men han vågade icke
knysta, hans Brita hade ett så fasligt lynne, att det var
nästan lifsfara att säga emot henne. Han måste dragas
med henne i tjugo år, ständigt ångerfull, att han icke sett
upp före bröllopet.

När Lyckman kommer i ett sällskap, så öppnar han
icke munnen till annat än vanliga höflighetsbetygelser,
förr än han fått veta hvad hvar och en närvarande heter
och ungefär går för. Sedan talar han fritt och väl och
behagar alla.

Buff kommer aldrig ihog detta; pratar gerna och
mycket, och råkar alltid illa ut för personer, som han icke
känner. Häromdagen började han att berätta en lång och
omständig historia om en fru, som hade haft ett äfventyr
med en ung herre, och blef mycket förbluffad, då en af
de närvarande tvärt afbröt honom med dessa ord: »Herr
kamrern ljuger hvart ord; jag är hennes man!»

På samma sätt sitter Buff ofta på källare och talar
högt om folk, som han icke känner, och stundom sitta de
bakom honom, höra det och snäsa honom.

Följden är att Buff blifvit mycket missnöjd med hela
verlden, går nu mest ensam, mumlar för sig sjelf och
fördömer allt. Han är sträng konservativ och älskar den
gamla goda tiden, ehuru han då icke var med.

Häromdagen gick han sålunda i djupa tankar öfver
tidens oro och höll följande halfmummel för sig sjelf:

»Detta kan icke bära sig längre. Tiden är ond och
galen. Hvad är det Aftonbladet bråkar om? Hvartill
duger hela liberalismen. Se på Pohlens öde! Det var
deras liberalism som gaf Ryssland anledning att blanda
sig in i deras angelägenheter. Så går det också här. Här
blir det snart revolution. Då går allting på tok.»

Som han efter vanligheten icke såg upp, så rusade
han fram på en stenmassa, der några arbetare rifvit upp
gatan, och han höll på att stupa på näsan.

»Hvad är det?» skrek Buff förfärad. »En barrikad!
Är revolution i gång redan?»

Men arbetaren röt blott: »Si opp!»

Bara man ser upp här i verlden, så kommer man
fram lyckligt och väl i alla tider.
</chapter>
