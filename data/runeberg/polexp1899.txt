TVÅ SOMRAR
I
NORRA ISHAVET



KUNG KARLS LAND,

SPETSBERGENS  KRINGSEGLING,

SPANANDE EFTER ANDRÉE

I NORDÖSTRA GRÖNLAND

AF

A.G. NATHORST

Häft. 9.

Pris: 1:50.

STOCKHOLM
BEIJERS BOKFÖRLAGSAKTIEBOLAG
<img>Öfversiktskarta öfver Antarctics kurs i Norra Ishafvet under expeditionerna 1898 och 1899.</img>




<h1>TVÅ SOMRAR
I
NORRA ISHAFVET</h1>

<h2>KUNG KARLS LAND
SPETSBERGENS  KRINGSEGLING

SPANANDE  EFTER  ANDREE
I NORDÖSTRA GRÖNLAND</h2>

<h2>AF

A. G. NATHORST

SENARE   DELEN</h2>

STOCKHOLM

BEIJERS   BOKFÖRLAGSAKTIEBOLAG

STOCKHOLM

TRYCKT HOS  P.  PALMQUISTS  AKTIEBOLAG

1900
<h1>1899

SPANANDE EFTER ANDRÉE
I NORDÖSTRA GRÖNLAND</h1>

<h1>Senare delens innehåll.</h1>

Sid.
Inledning.............................................................................    1

<h2>FÖRSTA KAPITLET.</h2>

Antarctics afgång från Stockholm. — Flyttfåglar. — Ankomst till
Helsingborg. — Kolförrådet ökas. — Deltagarne i expeditionen. — Hundar,
brefdufvor, kattungar. — Ifrågasatt depot för kapten Sverdrup. — Afgång
från Helsingborg. — Tip och kattungarne. — Hvila och sjögång. — Pumpar
och läckage. — Söndagslif ombord. — En engelsk fisksmack. —
Flaskposter. — Uttröttad svala. — Första lodningen ................................... 17

<h2>ANDRA KAPITLET.</h2>

Lodningar. — Minnen från istiden. — En del af lodlinan går
förlorad. — Tjugofemårsdagen af min promotion. — Extra flaskpost. —
Reparation af linan. — Ytterligare förlust af lodlina. — Blått vatten. — Stekta
hafhästar. — Envis tjocka. — Bottlenosehvalar. — Snösparf ombord. —
Lägre temperatur. — Svärmar af rotges. — Vid iskanten. — Svår dyning. —
Dykande stormfåglar. — Jan Mayen i sikte. — Vackra klippformationer.
— Beerenberg. — Ankring i Drifvedsbukten....................................... 30

<h2>TREDJE KAPITLET.</h2>

Jan Mayen. — Vulkanisk verksamhet. — Svårt att landa. —
Utfärd till Kap Traill. — Egendomligt driftföremål. — Tjocka. — Oro för
doktorn. — Doktorns återkomst. — Hvit stormfågel. — Ombytligt väder. —
Afgång från Drifvedsbukten. — Beerenbergs östra och norra sidor. —
Alkor och stormfåglar. — Ankring i Mary Muss Bay. — Fågelberget. —
Den österrikiska stationen. — Naturforskarne slå sig ned på land. —
Otrefligt väder. — Vadare. — Vandring i dimma. — Afgång från Mary
Muss Bay och ankring i Wallross Gat. — Antarctics klippor. —
Naturforskarnes arbeten. — Hundarne. — Sällsynta fåglar. — Egendomligheter
i fråga om växtligheten. — Midsommarafton....................................... 45
<h2>FJÄRDE KAPITLET.</h2>

Sid.
Afgång från Jan Mayen — Umbellula — Möte med isen. —
Inträngande i drifisbältet — Lerslam på isflaken och dess härstamning från
Sibirien. — Den ostgrönlandska drifisen och navigeringen i densamma —
Första isbjörnen — Ihållande tjocka — Isfält ersätta isflaken. — Möte
med »Balaena». — Fattigt fågellif. — Vandring på isfälten. — Färd på
måfå. — Isbarrieren genombruten ...........................................    73

<h2>FEMTE KAPITLET.</h2>

Färd mot kusten. — Hindrade af tjocka. — Bemärkelsedag och 
festlighet. — Den landfasta isen. — Vandring öfver isen till Pendulumön —
Rik växtlighet. — Den gronländska haren. — Båtfärd till Sabineön. —
Naturforskarnes arbeten. — Balaenas ankomst — Dufvorna flyga bort —
Förnyadt försök att nå Shannonön. — En narhval. — Återfärd till 
Hvalrossön. — Uppläggning af depoten för Sverdrup................     85

<h2>SJETTE KAPITLET.</h2>

Föregående färder till östra Grönland norr om sjuttionde 
breddgraden. — Hudson 1607. — Holländska hvalfångare. — Scoresby 1822. —
Clavering och Sabine 1823. — Den andra tyska polarexpeditionen under
Koldewey 1869—70. — Norrmannen kapten Knudsen 1889. — Den danska
expeditionen under Ryder 1891—92 — Tankar på en svensk expedition 102

<h2>SJUNDE KAPITLET.</h2>

Öfver isen till Sabineön. — Ruiner af tyskarnes observatorium. —
Gamla eskimåhyddor. — Spaning efter vildt. — Den förste myskoxen
upptäckes och skjutes. — Expedition för att hämta kroppen. — Vandring
till Hasenberg. — Doktorns första björn. — Varde på Sabineön. — 
Myskoxkroppen ombord. — Balaenas ankomst. — Kapten Robertsons 
meddelanden. — Ångpannans rengöring. — Misslyckad björnjakt. — Varden på
Björnöarne — Afgång till Flache Bay och ankring där. — Kattungens
missöde. — Myskoxjakt. — Blommor och fjärilar — Myskoxarnes 
beteende. — Transport af de skjutna djurens hudar och skallar............   114

<h2>ÅTTONDE KAPITLET</h2>

Myskoxens forna förekomst i Europa och Asien. — Dess nuvarande
utbredning i Nordamerika och på Grönland. — Dess invandring till östra
Grönland. — Den iakttogs hvarken af Scoresby eller Clavering och
Sabine och synes hafva invandrat efter 1823. — Myskoxen var icke
samtidig med eskimåerna. — Två gamla kranier. — Myskoxens horn. — Dess
zoologiska ställning. — Föda. — Köttet. — Kalfvar, vikt, mjölk. —
Vinterullens utmärkta beskaffenhet. — Hudarnes användbarhet. — Tanke på
myskoxens domesticering. — Till Sverige införda myskoxkalfvar. — Andra
myskoxkalfvar införda till Europa ....................................................  138

<h2>NIONDE KAPITLET.</h2>

Afgång från Flache Bay. — Åter en varde för Sverdrup. —
Ishinder. — Prutgås. — Vid Kap Berghaus. — Norska fångstfartyg. —
Polarvargens invandring till östra Grönland. — Tillfälle att sända post. —
Afgång till Kap Mary. — På spaning efter eskimågrafvar. — Sommar
och is. — Hvitkindade gäss. — Upptäckt af eskimågrafvarne och deras
undersökning. — Spaning efter myskoxar. — Hvita harar. — En
grönländsk sommardag. — Lyckad myskoxjakt. — Afgång från Claveringön. —
Hindrade af drifis. — Kap Broer Ruys. — Mot Frans Josefs fjord. —
Ogynnsamma isförhållanden. — Vid sydsidan af Hold with Hope. — Spår
af människor. — Lemmelns forna förekomst. — Fotografering af
myskoxar. — Myskoxar skjutas. — Många kranier .................................... 153

<h2>TIONDE KAPITLET.</h2>

Försök att framtränga till Kap Franklin. — Stort isberg. —
Vandring öfver kustisen. — Äfventyr med en narhval. — Björninna och två
ungar skjutas. — Instängda af is. — Snöväder. — Isen glesnar och låter
oss gå ut. — Ny, spännande björnjakt. — Två sälar skjutas. — Vandring
på isen till Bontekoe-ön. — Åter en skjuten björn. — Tät is. — Omväg
mot norr och öster. — Flerårig is utanför Kap Parry. — Besvärlig
vandring till land. — Åter omväg mot norr och öster. — Björninna med tre
ungar. — Misslyckadt jaktförsök. — Egendomlig fotografi. —
Tålamodspröfvande tjocka. — Skaror af rotges. — Reparation af maskinen. — Vid
iskanten nära Murrays ö ................................................................ 173

<h2>ELFTE KAPITLET.</h2>

Björnjakt. — Narhvalar. — Murrays ö. — Röd snö. — Långs
Liverpoolkusten mot söder. — Kolossalt isberg. — Holloway Bay. — Praktfull
alpnatur. — Mynningen af Scoresbys sund. — Talrika isberg. — Ankring
vid Kap Stewart. — Ryders depot orörd. — Inga underrättelser från
Amdrup. — Myskoxar. — Växt- och djurförsteningar. — Myggen besvärliga.
— Värme och kallbad ................................................................... 189

<h2>TOLFTE KAPITLET.</h2>

Till det inre af Hurry Inlet. — Myskoxar. — Fame-öarne. — Isbjörn
på den stora ön. — Antarctic på grund. — Isbjörn på den andra ön. —
Sid.
Förankrade innanför öarne. — Frodig växtlighet. — Hvithvalar. —
Scoresbys karta. — Utfärd till västra sidan af Hurry Inlet. — Röda
bergarter. — Fossila ostron. — Intressant kräftdjur. — Vargspår. — Östra
sidan af Hurry Inlet. — Renbetesmarker utan renar. — Ensam myskoxe.
— <i>Pleuropogon Sabinei</i>. — Otur med brefdufvorna. — Utfärd norrut. —
Myskoxar med kalfvar. — Ökenlandskap. — <i>Draba repens</i>. —
Åkerbloms återkomst. — Häftig stormby. — Intressant drifved. — Duséns
återkomst och berättelse. — Balaenas ankomst. — Tillfälle att sända
post. — Möte med hvita vargar. — Vargarne åter igen. — Sista dagen
i Hurry Inlet .............................................................................. 207

<h2>TRETTONDE KAPITLET.</h2>

Afgång från Hurry Inlet. — Gynnsamma isförhållanden. —
Luftspeglingar. — Kejsar Frans Josefs fjord isfri. — Talrika isberg. — Deras
storlek och ursprung. — Färd inåt fjorden. — »Das Teufelssehloss». —
Ättestupan. — Storslagna omgifningar. — I fjordens inre. —
Nordenskiölds glacier och Petermann Spitze. — Riddarborgen. — Frodig
växtlighet. — Blåklockor. — Gråsiskor och stenskvättor. — Vargarnes
framfart. — Möte med renar. — Eskimåhyddor. — Ankring vid fjordsidan. —
<i>Matricaria inodora</i> ...................................................................... 232

<h2>FJORTONDE KAPITLET.</h2>

Bad i fjorden. — Etnografiska fynd vid eskimåhyddorna. —
Drillborret och prof på dess användning. — Arbetadt trä. — Gråsiska. —
Fattigt fågellif i Frans Josefs fjord. — Renar fotograferas och skjutas.
— Flere renar vid det inre af Kjerulfs fjord. — Isbergen i Kjerulfs
fjord. — Lodning och skrapning. — Duséns kartarbeten. —
Storslagen natur. — Regenererade glacierer. — Renstigar. — Payer Spitze. —
Isberg ........................................................................................ 256

<h2>FEMTONDE KAPITLET.</h2>

Payers karta. — Antarctics sund. — Upptäckten af Konung Oscars
fjord. — Ruths ö. — Fjordens storlek. — Sofias sund. — Geologiska
och botaniska fynd. — Barlast. — En lemmel erhålles. — Fjällugglans
visitkort. — Den grönländska lemmeln. — I valet och kvalet. — Åter
till Ruths ö. — Vegas sund. — Scott Kelties öar. — Bad. —
Eskimåhydda. — Fattigt djurlif. — Ater i Konung Oscars fjord. —
Konungaborgen. — Förtjusande naturbilder. — Svenska Segelsällskapets fjord. —
Syltopparne. — Orent farvatten. — Antarctics hamn. — Duséns ihärdighet
........................................................................................ 278

<h2>SEXTONDE KAPITLET.</h2>

Sid.

Konung Oscars fjord och Scoresbys karta. — Antarctics hamn. —
Davys sund spärradt af is. — Drömbukten. — Åkerbloms ö. —
Segelsällskapets fjord. — Renskytte. — Berzelii berg. — Murchisons berg. —
Alpfjorden. — Forsblads fjord. — <i>Tofieldia coccinea</i>. — Narhvalssundet. —
Ellas ö. — Bastionen. — Kempes fjord. — Kap Knut Söderström. —
Rhedins fjord. — Röhss' fjord. — Fåglar. — Mogna odon. — <i>Dryas
integrifolia</i>. — Lyckosam trawling. — <i>Astrophyton</i>. — Styrman Haslums
jubileum. — Dicksons fjord. — Storslagen fjordnatur. — Marias ö. —
Genom Antarctics sund till Frans Josefs fjord .................................. 303

<h2>SJUTTONDE KAPITLET.</h2>

Åter i Kejsar Frans Josefs fjord. — Kolossala isberg. —
Renbukten. — Renar. — Myskoxar skjutas. — Renarnes och fjällräfvarnes
decimering genom vargarne. — Isfjorden. — Teufelsschloss. — Vid Kap
Weber. — En storsäl skjutes. — Geologfjorden. — Många myskoxar. —
Kalfvar. — Skottet i pannan. — Mauserkulorna. — Skjuten isbjörn. —
Etnografiska fynd. — Eskimåerna i nordöstra Grönland ....................... 325

<h2>ADERTONDE KAPITLET.</h2>

Afgång från Kap Weber. — Waltershausenglacieren. —
Myskoxfjorden. — Myskoxar. — Drifved. — Åter till Kap Weber. — Fynd af
silurförsteningar. — Stora isberg. — Ankra innanför Kap Graah. —
Devoniska fisklämningar. — Etnografiska fynd. — Duséns fjord. —
Vattenförrådet kompletteras. — Plats för öfvervintring. — Åter fossila fiskar. —
Doktorns äfventyr med en myskoxe. — Fjälluggla. — Tidpunkten för
hemresan. — Spaningarne efter Andrée. — Sista dagen på Grönland. —
Varden vid Kap Franklin. — Afskedshälsning. — Tjocka. — Eskimågraf.
— Hemresan anträdes .................................................................... 351

<h2>NITTONDE KAPITLET.</h2>

Åter i isen. — Fyra björnar erhållas. — Tjockan lättar. —
Isbältet genombytes. — I öppet vatten. — Fåglar och drifved. —
Hydrografiska arbeten. — Storm och svår sjö. — Fåglar ombord. — I sikte af
norska kusten. — Skagen. — Malmö. — Från Malmö till Stockholm. —
Återblick på expeditionens arbeten. — Det negativa resultatet af
spaningarne efter Andrée ......................................................................... 367

<h2>TJUGONDE KAPITLET.</h2>

Fynden från Andrées expedition. — Flytbojarne. — Skrifvelserna
i bojarne 4 och 7. — Dufvoposten. — Bojarnes beskaffenhet. — De felande
Sid.
brefhylsorna. — Bojarne 3 och 8. — Polarbojen. — Bojames driftkurser.
— Ballongens antagna kurs. — Olika möjligheter. — Kartan öfver
bojarnes driftkurser. — Ballongfararnes öde .......................................... 386

Register ...................................................................................... 401

<h2>Litograferad karta.</h2>

3.    Karta öfver Konung Oscars fjord och Kejsar Frans Josefs fjord
<chapter name="Illustrationer.">
<h1>Illustrationer.</h1>

Sid.

1.    Gunrumspersonalen på Antarctic 1899 .......................................    19

2.    Björn och Tip på utkik ...........................................................    22

3.    Förste styrman H. J. Haslum ...................................................    27

4.    Förste maskinisten I. Peterson ..................................................    27

5.    Bottlenose, gammal hane ..........................................................    37

6.    Vulkanen Beerenberg, sedd från Drifvedsbukten ............................    41

7.    Lavafält på Jan Mayen ............................................................    49

8.    Barnsko funnen uppkastad på standen af Jan Mayen ..................    50

9.    Däcksscen utanför Jan Mayen ...................................................    55

10.    Beerenberg, sedt från öster ......................................................    56

11.    Karta öfver Jan Mayen .................................. mellan sid. 56 och 57

12.    Beerenberg, sedt från norr ......................................................    57

13.    Stormfåglar, seglande mot vinden .............................................    58

14.    Fågelberget på Jan Mayen ......................................................    59

15.    Den österrikiska stationen på Jan Mayen ....................................    61

16.    Antarctics klippor vid Engelska bukten på Jan Mayen ..................    66

17.    Andre styrman J. Menander ......................................................    71

18.    Andre maskinisten C. J. Flemming   ..........................................    71

19.    Umbellula från Karahafvet ......................................................    74

20.    Antarctic i isen, där vi bröto oss igenom ....................................    83

21.    Landfast is utanför Pendulumön och Bass Eock ...........................    89

22.    Pendulumön från söder ............................................................    93

23.    Hvalångaren Balaena från Dundee .............................................    95

24.    Depoten för Sverdrup .............................................................    98

25.    Sabineön sedd från kanten af den landfasta isen .........................  115

26.    Hvitblommig maskros <i>(Taraxacum phymatocavpum)</i> .....................  116

27.    Kranium af myskoxe ...............................................................  118

28.    Grönländska myskoxar, uppställda i Naturhistoriska Riksmuseum  ...  121

29.    Kapten Th. Eobertson bland gunrumspersonalen på Antarctic .........  126

30.    Tufva af fjällsippan <i>(Dryas octopetala)</i> ......................................  133

31.    En myskoxe släpas öfver snön ..................................................  136

32.    Kartskiss, visande myskoxens nuvarande utbredning .....................  140

33.    Gammalt myskoxkranium .........................................................  144

34.    Myskoxkalfvar på Medstugan i Jämtland ....................................  150

Sid.

35.     Hvit varg, skjuten vid Kap Berghaus ........................................ 156

36.     Kartskiss, visande vargens invandnng till östa Grönland .......,...... 158

37.     Eskiraågraf på Claveringön ...................................................... 161

38.     Myskoxens hot ....................................................................... 169

39.     Isberg i Fosters Bay    ............................................................... 174

40.     Kustis med råkar utanför Kap Bennet ....................................... 175

41.     Skjuten björn ........................................,............................... 181

42.     Kap Broer Ruys, betäckt af nyfallen snö .................................... 182

43.     Flerårig landfast is vid Murrays ö ............................................. 187

44.     Parti af Liverpoolkusten .......................................................... 194

45.     Isberg utanför Liverpoolkusten ................................................. 195

46.     Ostspetsen af Rathbones ö ...................................................... 199

47.     Isberg i Scoresbys sund .......................................................... 200

48.     Ryders depot vid Kap Stewart ................................................. 201

49.     Skifferstycke med fossil onnbunke ............................................. 204

50.     Tufva af fjällvallmo <i>(Papaver radicatum)</i> .................................. 205

51.     Vid eftermiddagskaffet ............................................................ 208

52.     Karta öfver det inre af Hurry Inlet .......................................... 209

53.     <i>Apus (Lepiduvus) glacialis</i> ..................................................... 215

54.     <i>Pleuropogon Sabinei</i> ............................................................... 217

55.     Parti af drifved, omslutande en sten .......................................... 222

56.     Somnwbild från Hurry Inlet ................................................... 226

57.     Sydsidan af mynningen till Frans Josefs fjord ............................ 235

58.     Das Teufelsschloss .................................................................. 239

59.     Ättestupan ............................................................................ 243

60.     Den tyska expeditionens karta öfver Frans Josefs fjord .................. 245

61.     Det inre af Frans Josefs fjord med Petermann Spitze .................. 247

62.     iddarborgen ........................................................................ 249

63.     Blåklockor <i>(Campanula rotundifolia)</i> ......................................... 251

64.     Norra sidan af Frans Josefs fjord från Kjerulfs fjord ................... 257

65.     Drillborr .............................................................................. 258

66.     Prof på eskimåernas användning af drillborret ............................ 259

67.     Renhorn, ur hvilket med drillborr en benskifva uttagits ............... 260

68.    Matta af dvärgbjörk <i>(Betula nana)</i> och vide <i>(Salix artica)</i> ......... 261

69.    Västra sidan af Kjerulfs fjord .................................................. 265

70.     Betande ren .......................................................................... 267

71.     Antarctic i det inre af Frans Josefs fjord ................................. 269

72.     Dusén vid sitt mätbräde ......................................................... 271

73.     Utsikt mot öster från det inre af Frans Josefs fjord ..................... 272

74.     Isberg i Frans Josefs fjord ...................................................... 273

75.     Parti af södra sidan af Frans Josefs fjord .................................. 274

76.     Södra sidan af Frans Josefs fjord med Payer Spitze ..................... 275

77.     Södra sidan af Frans Josefs fjord norr om Payer Spitze ............... 277

78.    Payers karta öfver Frans Josefs fjord   ....................................... 279

79.     Veckade silurlager vid Antarctics sund ....................................... 280
Sid.

80.    Antarctics sund med Skiltvakten ............................................. 281

81.    Ruths ö i Konung Oscars fjord ............................................... 283

82.    Fjällugglans »visitkort» vid Sofias sund .................................... 289

83.    Grönländsk lemmel i vinterdräkt ............................................. 290

84.    Norra delen af Konungaborgen ................................................ 295

85.    Konungaborgen ..................................................................... 297

86.    Syltopparne ........................................................................ 299

87.    Facsimile af Scoresbys karta öfver Davys sund ........................... 304

88.    Svenska Segelsällskapets fjord ................................................ 307

89.    Berzelii berg ........................................................................ 310

90.    Murchisons berg .................................................................. 311

91.    Från Alpfjorden ................................................................... 312

92.    Södra sidan af Forsblads fjord ................................................ 313

93.    Tinnarne ............................................................................. 315

94.    Södra sidan af Ellas ö vid Narhvalssundet ............................... 316

95.    Bastionen på Ellas ö ............................................................ 319

96.    Mogna odon ........................................................................ 321

97.    <i>Astrophyton eucnemis</i> ................................................,........... 322

98.    Antarctic i Renbukten ........................................................... 327

99.    Stort isberg i Isfjorden ......................................................... 330

100.    Elisabeths berg ..................................................................... 332

101.    Skottet i pannan; före skottet ................................................ 334

102.    Skottet i pannan; efter skottet ................................................ 335

103.    Mauserkulor ........................................................................ 336

104.    Eskimåhydda vid Kap Weber ................................................ 337

105.    Eskimåhydda i Nordostgrönland .............................................. 343

106.    Spjutspets (?) af en hel narhvalstand ....................................... 344

107.    Båge och pilar ..................................................................... 345

108.    Isskrapa af hvalben ............................................................... 345

109.    Hundsläde från nordvästra Grönland ........................................ 346

110.    Sitsen af en pall, använd vid sälfångst .................................... 347

111.    Knif med blad af järn och verktyg af renhorn med järndubb ....... 347

112.    Utskurna figurer af trä och ben .............................................. 348

113.    Myskoxhjordar på fjordsidan ................................................... 353

114.    Antarctic vid sydsidan af Frans Josefs fjord .............................. 356

115.    Varden vid Kap Franklin ...................................................... 363

116.    Graffynd vid Kap Franklin ..................................................... 364

117.    Gräs <i>(Calamagrostis purpurascens)</i> .......................................... 365

118.    Kapten Nils Forsblad ............................................................ 369

119.    Kapten Emil Nilsson ............................................................ 377

120.    Andrées brefdufva   ............................................................... 389

121.    Andrées flytbojar 3 och 4 ....................,................................. 391

122.    Karta öfver Andréebojarnes antagna drift och ballongens
sannolika kurs ............................................................................ 394
</chapter>
<chapter name="RÄTTELSER.">
<h1>RÄTTELSER.</h1>

<h2>Förra delen.</h2>

Sid XVII, rad 10 uppifrån står   på, läs  från
»   73  Originalfotografien till bilden är tagen af doktor E. Levin
»   91, rad 4 uppifrån bör vara Middel Hoek, af engelsmännen Middle Hook af svenskar och norrmän Middelhuk, Mitterhuk och Midterhuk
(Det  senaste stafsättet är att föredraga framför det i boken
använda Mitterhuk.)
»  125,  » 11 efter udde tillägg:, Kap Conwentz.

»  229,  »  3 står [and], läs: and [?].

»  244,  »  4 nedifrån » <i>Charadrius</i>, läs <i>Aegialites</i>.

<h2>Senare delen.</h2>

Sid 13, rad 17 uppifrån står: Skånska, läs: Svenska

»   14,  »   1   »       » C. Segerdahl, läs:  E. R Jansson.

»   15,  »  11 nedifrån  » sju,           »    åtta.

»   12   »   4    »      » Nilsson,       »    Nilson.

»   46,  »  14 uppifrån  » stationen,     »   expeditionen.

»   68,  »  10 nedifrån  » där,           »   dit.

»   86,  »  15 uppifrån  » Knutsen,       »   Knudsen.

»   88,  »  11 nedifrån  » eller,         »   och.

»  114,  »   4    »      » Nilsson,       »   Nilson.

»  130,  »  11    »      » <i>Andromeda</i>     »  <i>Cassiope</i>.

»  132,  »  14    »      »      »          »    »  

»  212,  »   2    »      »      »          »    »   

»  216,  »  13 uppifrån efter kranium tillägg:  hittades.

»  223,  »  15   »      efter ortsbestämning tillägg: och  vinkelmätning till viktigare terrängpunkter.

»  257,  »   7 nedifrån står: skinnskrapor, läs: fruntimmersknifvar.

»  347,  »   6   »       »    elfenben,      »   renhorn.

»  378,  »   9 uppifrån  »    ökades,        »   höjdes.

»  381,  »   7    »      »    iakttagit,     »   iakttaget.
</chapter>
<chapter name="Inledning.">
<h1>Inledning.</h1>

Såsom redan i förordet till detta arbete angifvits, blef
den svenska expeditionen till nordöstra Grönland 1899 ganska
hastigt beslutad. Jag hade, såsom där äfvenledes nämnes,
själf antagit såsom säkert, att 1898 års expedition var min
sista färd till polartrakterna. Men under höstens och
vinterns lopp uppstodo förhållanden, som jag icke tagit med i
beräkningen, och som, i förstone ganska mycket mot min
vilja, tvingade mig att företaga ännu en expedition till
desamma. Anledningen härtill torde allra bäst framgå af det
upprop, som jag då ansåg mig böra utfärda och som nedan
återgifves in extenso.

<h2>Förslag till en expedition till östra Grönland för Andrées och
hans följeslagares efterforskande.</h2>

Mer än halftannat år har nu förflutit, sedan Andrée
företog sin djärfva, af hela den civiliserade världen med
spändt intresse afvaktade ballonguppstigning, för att på ett
dittills opröfvadt sätt söka nå nordpolen. Sedan dess är den
dufvopost, som meddelade, att ballongen den 13 juli 1897
befann sig vid 82° 2' n. br. och 15° 5' o. long., den enda
underrättelse, som erhållits från den djärfve forskaren och hans
följeslagare. Icke ett spår af dem själfva eller ballongen har
med säkerhet blifvit observeradt, icke en enda af de bojar,
som det var Andrées afsikt att tid efter annan utkasta från
ballongen, har blifvit funnen.


Under det första året fanns dock ingen större
anledning till oro, ty på grund af ballongens rörelseriktning vid
dufvans utsläppande, måste det ju anses ganska sannolikt,
att Andrée skulle nedstigit på eller i närheten af Frans
Josefs land, där såväl öfvervintringshus som proviantdepoter
stodo honom till buds. Men de fartyg, som i höstas
återkommo från Frans Josefs land, hafva där sökt honom
förgäfves, och ej bättre framgång har följt de spaningar, som
försiggått kring Spetsbergen och i norra Sibirien.

Under dessa förhållanden hafva de med polartrakterna
bäst förtrogne forskarne — bland dem äfven Nansen —
samstämmigt utpekat <i>nordöstra Grönland</i> såsom det område,
där Andrée och hans följeslagare tilläfventyrs ännu äro att
finna vid lif.

Nansens skrifvelse i denna fråga till författaren lyder
(i öfversättning) som följer:

»Jag tror nu emellertid, att om vi skola hafva hopp om
att finna Andrée och hans kamrater i lifvet, då måste vi på
samma gång antaga, att de befinna sig på Grönlands ostkust,
såvida de ej skulle vara på nordvästkusten och där hafva
träffat Peary eller Sverdrup».

»Hvarför jag tror och alltid har trott, att Grönlands
ostkust har större sannolikhet för sig än andra ställen, är
för det första dess stora utstäckning och möjligheten däraf,
att ballongen verkligen har drifvit mot väster eller nordväst,
hvarvid den icke kunnat undgå att komma till denna kust.
Men därnäst bör också erinras därom, att om de kommit
ned på polarisen inom den af mig antydda cirkeln<footnote>En cirkel med 10 breddgraders radie kring den punkt, hvarifrån
dufvan utsläpptes.</footnote>, så skulle
isens drift inom en ansenlig del af detta område föra dem
mot Grönlands ostkust, och då, menar jag, är det sannolikt,
att Andrée, som visste detta, såsom en klok och beräknande
man genast uppställt såsom mål att nå denna kust, där han
visste, att det fanns enastående förutsättningar för att
uppehålla lifvet: säl, hvalross, björn, ren och myskoxar jämte
sjöfågel.»

Redan för mer än ett år sedan framhöll i själfva verket

doktor Ekholm, att om Andrée lyckats styra ballongen ut
ur vindstillan inom den nya ovädershvirfvel, som följde strax
efter den, hvarunder uppstigningen egde rum, »så har vinden
kring densamma fört honom ganska långt norrut, kanske till
polens närhet». Härifrån kan vinden visserligen hafva drifvit
ballongen vidare mot Grönland, men det är också mycket
möjligt, att ballongens beskaffenhet tvingat Andrée att
nedstiga någonstädes på drifisen i området närmast kring polen.
Men äfven i så fall är det, såsom Nansen framhåller,
sannolikt, att han på grund af isens drift sökt komma fram till
Grönland. Denna isdrift torde försiggå med en hastighet af
i medeltal åtminstone 5 kilometer om dygnet, hvarför t. ex.
en tre månaders vandring på isen i driftens riktning skulle
öka den tillryggalagda vägsträckan med icke mindre än 450
kilometer. Äfven om han nedstigit på isen i polens
omedelbara närhet, bör han sålunda på de nära tre månader, som
återstodo tills solen gick ned, kunnat hinna till Grönlands
ostkust vid 80° n. br., och han skulle då haft proviant för
ytterligare en månad kvar. Och väl en gång där, i det på
villebråd rikaste området inom polartrakterna, böra han och
hans följeslagare kunnat upppehålla lifvet icke blott ett, utan
ett par år.

Har Andrée kommit till Grönlands norra del, så har
han sedan haft två vägar att välja på. Han kan hafva sökt
sig mot väster och sydväst till Robeson Channel, där han
har utsikt att mötas af Peary eller Sverdrup, och då är allt
godt och väl. Men har han sökt sig söderut långs den östra
kusten, eller har han kommit omedelbart till denna, då skulle
det med de fortskaffningsmedel, som stå honom till buds,
säkerligen dröja några år, innan han kunde hinna till den
nordligaste bebodda platsen, vid Angmagsalik (65° 50' n. br.),
om öfverhufvud taget något framträngande ända dit vore
möjligt.

<i>Det är därför af yttersta vikt att en expedition riktas
mot Grönlands ostkust mellan 73° och 76° n. br., där en
landning är möjlig och äfven vid flere tillfällen ägt rum.</i>
Finnas Andrée och hans kamrater på östra Grönland, så
böra de nämligen på sin väg söderut mer än väl hunnit dit,
och skulle de redan passerat denna sträcka, så hafva de helt
visst i uppresta vardar (rösen) nedlagt underrättelser därom.
I sistnämnda fall finge undsättningsexpeditionen följa kusten
söderut, för att om möjligt uppsöka dem där.

Utsikten att de tillfälligtvis skulle påträffas af något
fångstfartyg är icke stor, ty sådana komma blott sällan dit.
Det har i tidningarne uppgifvits, att en dansk man skulle gå
med en expedition till dessa trakter för att söka efter Andrée,
men de närmare upplysningar, som därom sedan erhållits,
tyda på att det är osäkert, om detta företag verkligen
kommer till utförande. Under sådana förhållanden synes det mig
vara en <i>bjudande plikt, att vi nu af alla krafter anstränga
oss för att få till stånd en svensk undsättningsexpedition till
anförda trakter af Grönland.</i> Det går icke an att utan vidare
lämna dessa djärfva forskare åt sitt öde, dessa forskare,
hvilka, om de ännu lefva, redan måst utstå tvenne
polarnätters mörker, köld och umbäranden. Det får icke om oss
heta, att vi lämnat desse män utan hjälp, hvilka, i tron på
sitt företag och för att bereda heder och ära åt sitt
fosterland, vågat den största insats någon människa kan göra,
nämligen sina egna lif. Vi få ej tröttna förrän vi gjort <i>allt
för deras räddning, och hvad som för oss nu återstår, är att
söka dem i östra Grönland. Men detta måste ske redan
stundande sommar, nästa år är det för sent.</i>

Önskligt hade visserligen varit, att redan förra
sommaren en expedition afgått dit, men man hoppades ju då,
att de skulle finnas på Frans Josefs land. Ett års ytterligare
uppehåll i östra Grönland bör dock icke nödvändigt hafva
medfört deras undergång, ty af det rika djurlifvet i dessa
trakter hafva de ju kunnat hämta både föda och kläder.
Om de verkligen kommit dit, då är det följaktligen också
hopp om att de ännu kunna vara vid lif, och de för sin del
hoppas då ännu på undsättning.

En expedition till nordöstra Grönland kan emellertid
endast ske på ett solidt ishafsfartyg, och för att för min del
befrämja densamma skall jag kostnadsfritt ställa Antarctic
till denna expeditions förfogande. Ehuru expeditionen finge
företaga vissa reparationer af fartyget, komme den ändock,
samt emedan en stor del af den vetenskapliga utrustningen
från föregående färd kan användas, att blifva betydligt
billigare än annars vore möjligt. Under förutsättning att,
inberäknadt chefen, sex naturforskare medfölja samt att fartygets
befäl och besättning utgöras af sammanlagdt nitton personer,
har jag förslagsvis beräknat kostnaderna på följande sätt.

Kr.

Reparationer af fartyg och maskin samt komplettering
af inventarier ................................................   12000

Kol och olja.........................................................    6000

Proviant (för ett år) .............................................   18000

Aflöningar till befäl och besättning under 4 månader  12000

Assuranser (af fartyg och instrument) .....................    2500

Komplettering af den vetenskapliga utrustningen ......    1500

Arfvoden åt naturforskarne och bidrag till deras 
utrustning ........................................................    6000

Diverse utrustningspersedlar, frakter, oförutsedda 
utgifter ............................................................   12000

Summa kronor 70000

Till detta kontanta belopp, som med 30000 à 40000
kronor torde understiga hvad en dylik expedition annars
plägar kosta, fordras dessutom, att några för expeditionen
intresserade personer förbinda sig att, i händelse af fartygets
infrysning, låta utbetala besättningens löner, så att deras
anhöriga icke blefve lidande. Som aflöningar vid ofrivillig
öfvervintring endast pläga utgå med lönens halfva belopp,
skulle den sålunda erforderliga garantiförbindelsen komma
att röra sig om cirka 12000 eller på sin höjd 15000 kronor.
Dock hoppas jag, att någon utbetalning af denna summa icke
skulle behöfva ifrågakomma.

Expeditionen skulle afgå i början af juni, och kosan skulle
först, under hydrografiska och zoologiska arbeten, ställas mot
Jan Mayen. När iskanten påträffas, följes densamma norrut
till mellan 73° och 76° n. br., där den största utsikten att
tränga in mot land plägar förefinnas, men hvilket sällan kan
äga rum förrän i senare hälften af juli. Vid land kunde
man på grund af vinterns tidiga inträdande i dessa trakter
troligen icke uppehålla sig mer än omkring två à tre veckor,
hvilket dock för expeditionens ändamål vore fullt tillräckligt.

Såsom ofvan synes, har jag beräknat, att äfven sex
naturforskare skulle deltaga i färden. Delta har skett för att
expeditionen, äfven om Andrée och hans följeslagare eller
spår efter dem icke skulle anträffas, dock må kunna
återvända med så rika vetenskapliga skördar, att de motsvara
de på expeditionen nedlagda kostnaderna. Här vill jag
endast betona, dels de utmärkta tillfällen till hydrografiska
och zoologiska arbeten, som erbjudas under resan till och
från Grönland, dels de sällsynt intressanta iakttagelser och
studier, som kunna göras på land. Där finnes en relativt rik
flora, på hvilken mängder af myskoxar, renar och lemlar
lifnära sig. Just på denna sträcka uppträda också några af
de försteningsförande geologiska system, som finnas på
Spetsbergen. Alla samlingar härifrån — botaniska, zoologiska och
geologiska — skulle vara ytterst värderika. Myskoxen och
den densamma åtföljande faunan äro nämligen i våra museer
endast obetydligt representerade, floran likaså, medan det i
geologiskt hänseende vore af stor betydelse att få de mycket
litet kända fossilförande geologiska systemen fullständigt
undersökta, särskildt för jämförelse med Spetsbergens.

En på sådant sätt anordnad och utförd expedition skulle
följaktligen, äfven om dess hufvudsyfte — påträffandet af
Andrée och hans följeslagare eller uppdagande af spår efter
dem — icke blefve uppnådt, så långt ifrån hafva arbetat
förgäfves, att den tvärtom fullt ut vore värd de kostnader,
som offrats på densamma. Och vi skulle därjämte hafva den
tillfredsställelsen att för samtid och eftervärld kunna påvisa,
att vi <i>verkligen gjort allt, som kunnat göras, för att skingra
det dunkel, i hvilket de djärfva luftseglarnes öde ännu är
inhöljdt.</i>

*

När jag härmed vänder mig till den offervilliga
allmänheten för att erhålla bidrag till efterforskandet af en man,
hvars djärfva företag kanske mer än någon annans tilltalat
hela den svenska nationen, så tror jag förvisso, att detta ej
sker förgäfves. Men för att expeditionen skall blifva färdig
att afgå i tid, är icke en dag att förlora. Det är därför
nödvändigt, att alla de, som vilja bidraga till dess realiserande,
<i>snarast möjligt</i> insända sina bidrag till, eller därom
underrätta, undertecknad, hvars adress är Vetenskapsakademien,
Stockholm. För de insända bidragen skall sedermera i
tidningarne redovisas.

Stockholm den 9 februari 1899.

<b>A. G. Nathorst.</b>

*

Uppropet stod intaget i de flesta Stockholmstidningar
den 10 februari och omfattades genast med stort intresse.
Redan samma dag erbjöd sig grosshandlaren Seth Kempe
att bidraga med 10000 kronor till expeditionen samt friherre
A. E. Nordenskiöld med 400. Under de följande dagarne
inflöto eller utlofvades ytterligare bidrag, så att redan den
17 voro 36500 kronor tecknade, utan någon vidare åtgärd
från min sida, ett talande bevis på det stora intresse,
hvarmed allt, som afsåg att utforska ballongfararnes öde
fortfarande omfattades af hela vårt land. Med hvad som längre
fram erhölls från Royal Geographical Society i London och
ingeniör A. G. Bayard, fick listan på de privata bidragen
följande utseende (bidragen anföras i den ordning de blifvit
tecknade):

Grosshandlaren Seth Kempe, Stockholm .................. 10000

Professorn, friherre A. E. Nordenskiöld, Stockholm ...     400

Grosshandlaren Robert Dickson, Göteborg  ...............    5000

Genom Göteborgs Handels- och Sjöfartstidning:

Redaktör S. A. Hedlund ..................... kr. 300

Redaktör Henrik Hedlund..................   »      25

Herr Carl Erikson..............................   »     25     350

Transport kronor 15750

Transport kronor 15750

Vaerkseier G. W. Hammer, Kristiania.....................   10000

Studeranden J. Robert E. Dickson, Lund..................      500

I bref, undertecknadt »Y», med Valåsens poststämpel       10

Direktör Gottfried Beijer, Malmö...........................      600

Grosshandlaren Aug. Röhss, Göteborg .....................    5000

Bruksägaren M. W. Rhedin, Ellesbo, Surte...............    5000

Royal Geographical Society i London .....................    1819

Ingeniör A. G. Bayard, Stockholm...........................      400

Summa kronor  39079

På initiativ af direktör E. Andrée i Göteborg
öfverlämnades vidare, sedan H. M. Konungen förklarat sig icke hafva
något att däremot invända, genom förste hofmarskalken O.
Printzsköld och dåvarande öfverdirektören, numera
landshöfdingen, grefve H. Hamilton, i egenskap af förtroendemän
för Andrée-expeditionens angelägenheter, 10000 kronor af de
öfverblifna medlen från sagda expedition.

Hans Majestät Konung Oscar II visade äfven för detta
företag sitt lifligaste intresse, och regeringen aflät redan den
24 februari proposition till den pågående riksdagen om ett
statsbidrag af 40000 kronor. Den i det ursprungliga
kostnadsförslaget upptagna summan hade sålunda här ökats med 15000
kronor. Detta skedde dels för att jag skulle kunna påskynda
arbetena med fartygets iståndsättande så mycket som möjligt,
dels för att jag utan hänsyn till kostnaderna skulle kunna låta
förstärka detsamma för den långa färden genom drifisen.

Ur anförandet till statsrådsprotokollet den 24 februari
af herr statsrådet och chefen för ecklesiastikdepartementet
N. Claëson tillåter jag mig här återgifva följande:      

»Äfven jag anser det vara en nationell hederssak för
Sverige att göm allt hvad göms kan för efterforskande af
de svenske män, som på ett hittills opröfvadt, om
beundmnsvärd dristighet vittnande sätt sökt att nå jordens norra pol.
Här kräfves emellertid icke att staten ensam ikläder sig
samtliga kostnaderna för den tillämnade
undsättningsexpeditionen, Mer än hälften af berörda kostnadsbelopp är
nämligen redan genom enskild offervillighet anskaffadt, 
hvarförutom expeditionens ledare i hög grad främjat densamma genom
att kostnadsfritt ställa till dess förfogande ett för ändamålet
särskildt lämpadt fartyg. Härtill kommer, att ifrågavarande
expedition, som är ämnad att från Sverige afgå i början af
juni månad detta år, synes böra blifva så fullständigt
utrustad, att densamma, äfven om dess hufvudsyfte icke vinnes,
skall kunna fortsätta den rad af vetenskapliga forskningar
och geografiska upptäckter, som från svensk sida påbegynts
och med stor framgång fullföljts inom polartrakternas
område.» Propositionen tillstyrktes enhälligt af statsutskottet
och blef af riksdagen likaledes enhälligt bifallen.

Det visade sig sedermera att min första
kostnadsberäkning var i det närmaste riktig, i det att jag efter afslutad
expedition till statsverket kunde återbära 15600 kronor,
hvarför staten i själfva verket bidragit till densamma endast med
kronor 24400 eller vid pass en tredjedel af hela beloppet;
expeditionens samtliga kostnader belöpte sig nämligen till
73479 kronor.

Såsom i uppropet angafs, erfordrades utöfver de direkta
bidragen äfven en garantiförbindelse på 15000 kronor, som i
händelse af fartygets infrysning skulle lämnas till
expeditionens ombudsman, hvilken därmed hade att utbetala
besättningens löner under vintern till deras anhöriga, så att dessa
icke blefve lidande. För denna summa ansvarade
änkefriherrinnan M. Dickson och grosshandlaren Seth Kempe med
hvardera 5000 kronor samt fabrikör J. H. Dufva och häradshöfding
G. B. A. Holm med hvardera 2500.

Fastän expeditionen i ekonomiskt hänseende sålunda
omsider blef betryggad, hade icke motigheter felats. Dagen
efter uppropets intagande i tidningarne ingingo från
Krasnojarsk telegrammen om den ryske pälsjägaren Lalins
lögnaktiga historier angående ett föregifvet fynd i Sibirien af
ballongen och, i dennas närhet, resenärernas döda kroppar.
Ehuru jag för min egen del icke ett ögonblick trodde på
desamma, kom jag dock på grund af den tilltro, som historierna
vunno hos andra, i en ganska obehaglig ställning. Ty vore
Lalins uppgifter sanna, så var ju expeditionen öfverflödig och
borde inställas, medan det å andra sidan var af yttersta vikt,
att reparationsarbetena på Antarctic genast togo sin början,
om hon skulle hinna blifva färdig i tid. Från dessa
svårigheter förhjälpte mig grosshandlaren Seth Kempe, i det han
förklarade, att jag för förberedelserna till expeditionen finge
använda det af honom skänkta bidraget, utan
återbäringsskyldighet af det använda beloppet ifall expeditionen blefve
inställd. Arbetena med Antarctics iståndsättande kunde
följaktligen taga sin början, och den 2 mars underskrefs
kontraktet därom med ingeniör A. G. Bayard på Rosenviks varf.

Antarctic hade på vintern besiktigats genom af kgl.
marinförvaltningen tillsatta besiktningsmän, emedan det varit
fråga om att inköpa henne för gradmätningsexpeditionens
räkning, en fråga som dock förföll, sedan denna expedition
beslutat att öfvervintra i en bostad på land. Besiktningen
hade ådagalagt att fartyget var starkt och i det hela taget väl
bibehållet, om man frånser, att bultarne under vattenlinien
voro mycket upprostade. Jag beslöt därför att ersätta dessa
med nya, för hvilket ändamål det blef nödvändigt att delvis
borttaga den af greenheart bestående ishuden. På grund af
detta trädslags hårda och spröda beskaffenhet måste
greenheartsplankorna till större delen sönderhuggas, och det blef
följaktligen nödvändigt att ersätta dem med andra.
Greenheart erhålles af ett till lagerväxternas familj hörande
trädslag <i>Ocotea (Nectandra) Rodiei</i>, som förekommer i Guayana,
Sydamerika. De höga raka stammarne hafva utomordentligt
hård ved, hvarför de lämna ett ypperligt virke till
skeppsbyggnader; träet är så tungt, att det sjunker i vatten. Ingen
greenheart fanns emellertid att få i Sverige eller Norge, men
efter fåfänga spaningar på flere håll erhölls den slutligen från
Greenock i Skotland. Partiet befordrades fraktfritt från
Granton till Göteborg genom herrar Olof Melin & Son på
ångfartygsaktiebolaget Thules ångare och gick därifrån med
järnväg till Stockholm, där det lossades den 4 april. Det var
en stor tillfredsställelse att hafva fått greenhearten hit i tid,
ty det såg i början nästan omöjligt ut. Jag lät vidare
borttaga förhydningen af furu nedanför ishuden samt ersätta
densamma med ny, hvarjämte fjolårets nya däck utsträcktes
akterut ända till halfdäck. Bordläggningen under den 
borttagna ishuden och förhydningen blef fullständigt drifven.
Af öfriga förbättringar må nämnas nya nockar med större
diameter till ångwinchen, af hvilka den ena försågs med
kättingskifva, samt en kabellarledning mellan winchen och
ankarspelet, hvarigenom ankarne kunde lättas betydligt fortare
än förut. Vi hade nämligen under fjolårets expedition vid
ett par tillfällen varit i kritisk belägenhet på grund af den
långsamhet, hvarmed lättandet af ankarne ägde rum, och
jag var följaktligen angelägen att få detta afhjälpt. Äfven
ankarspelet själft förbättrades och försågs med kättingskifva.
En annan viktig förändring var att en ny maskinpump för
fartygets länsning anskaffades, hvarigenom det bullersamma
och besvärliga arbetet vid däckspumparne gjordes öfverflödigt.
I hårdt väder hände det dock, att maskinpumpen stoppades
af kolstybb, och vid sådana tillfällen måste däckspumparne
visserligen anlitas igen. Kommandobryggan blef förstärkt
och delvis ny, och på densamma hade en nyanskaffad
maskintelegraf sin plats, som ersatte talröret, en stor vinst vid gång
genom is, då ständigt nya order till maskinen måste gifvas.
Till maskinen förde äfven en nyuppsatt elektrisk signalledning
såväl från kommandobryggan som från utkikstunnan i
masttoppen. Äfven en ny pejlkompass hade fått sin plats på
kommandobryggan; den visade sig dock oaktadt justeringen
i längden otillförlitlig, hvilket möjligen berodde på den
närbelägna skorstenens olika inverkan vid olika temperaturer.

Under däck blefvo inga andra förändringar vidtagna
än att jag på båda sidorna af mellandäcket lät inreda
proviantskåp, inuti beklädda med zinkplåt, i hvilka provianten kunde
förvaras uppackad, något som väsentligt underlättade
stewartens arbete och ökade trefnaden. För sådan
öfvervintringsproviant, som var ömtålig för fukt, såsom specerier o. d.,
hade jag låtit förfärdiga särskilda lårar, inuti zinkbeklädda
och försedda med ett inre lock af zink, som fastlöddes innan
det yttre locket lades på. Leverantören fick själf ombesörja
nedpackningen och hoplödningen. Denna anordning visade
sig särdeles praktisk, ty icke en enda sak i de hoplödda
lårarne befanns vid hemkomsten skadad, utan innehållet
återtogs af leverantören till samma pris, som det levererats.

Då det ju var tänkbart, att Antarctic vid färden genom
isbältet kunde blifva fast och möjligen krossas eller att vi
af någon annan anledning nödgades öfvergifva fartyget och
söka räddning i båtarne, återköpte jag från Norge en af
Antarctics stora fångstbåtar, som vid fartygets inköp där
blifvit försåld. Vi hade sålunda nu, utom den lilla prammen,
fyra fångstbåtar, i hvilka senare vi i tillfälle af
olyckshändelse hade tillräckligt utrymme både för oss själfva, proviant
och nödtorftig utrustning.

Intresset för expeditionen yttrade sig på mångahanda
sätt, bland annat erhöll jag i bref från okända personer
välmenta men odugliga råd af olika slag, ja äfven ett afrådande
från att företaga färden. Ett anonymt ofrankeradt bref under
form af ett hopviket med lack förseglad papper, skrifvet
med föga van hand och afstämpladt Stockholm den 14
februari, innehöll nämligen kort och godt: »Andrée är död
sök inte efter honom jag har sett honom i juli månad». En
svensk sjökapten skref från London, att han konstruerat
ett fartyg, »med hvilket man kan färdas såväl i vattnet som
på isen och äfven på land». En person i Braunschweig
sände ritning på ett af honom uppfunnet »flygskepp», hvilken
uppfinning dock endast finge användas gratis af den, som
ämnade uppsöka Andrée och hans följeslagare o. s. v.

För att lämna någon föreställning om den korrespondens,
som föregår utrustningen af en så omfattande expedition som
den ifrågavarande, må nämnas, att antalet afsända bref och
telegram före expeditionens afgång belöpte sig till bortåt
fyrahundra (1898 var antalet öfver sexhundra), och denna
korrespondens hade skett just under den tid, då jag på alla
möjliga sätt i öfrigt togs i anspråk.

Liksom föregående års expedition hade äfven denna
att glädja sig åt många skänker af föremål in natura. Skånska
färgfabriksaktiebolaget i Malmö skänkte den patentfärg,
hvarmed Antarctics sidor under vattenlinien blefvo bestrukna, och
ingeniör A. G. Bayard diverse reservdelar m. m. för fartygets
maskineri; direktör H. T. Cedergren lät uppsätta fartygets
telefoner och de nya ringledningarne till maskinen;
grosshandlaren Josef Sachs kompletterade husgerådsartiklarne för
kök och gunrum och Rörstrands aktiebolag porslinet. P. A.
Norstedt & Söner lämnade pulpetalmanackor o. d.,
grosshandlaren Frans Svanström papper och ritmaterial,
Centraltryckeriet stämplar, brefpapper, kuvert m. m. Norrtelje
yllefabrik (kommanditbolaget V. Österman & C:o) skänkte tyg
till uniformer för chef och befäl, fabrikör F. Asp i Motala
tyg till kläder åt besättningen. Bankkamrer S. Sahlin i
Östersund skänkte skidor, jägmästaren Henning Nordlund
lånade expeditionen två långhåriga lapphundar,
grosshandlaren Gunnar Larsson skänkte brefdufvor. Från kommissionen
för Grönlands geologiska och geografiska undersökning i
Köpenhamn erhöllos alla de utkomna delarne af det viktiga
arbetet »Meddelelser om Grönland», från det kgl. danska
sjökartearkivet genom kommendör G. Holm en mängd
sjökort öfver Grönland och Island samt från det danska
geografiska sällskapet genom kommendör O. Irminger några
särskildt önskvärda häften af sällskapets tidskrift. Skånska
krutfaktorierna i Landskrona försåg äfven detta år
expeditionen med ammunition, Liljeholmens
stearinljusfabriksaktiebolag lämnade ljus, Barnängens tekniska fabriksaktiebolag
skänkte tvål, parfymer, bläck, aseptin, vademecum m. m.,
Grumme & Son stomatolpreparat och normaltvål, ingeniör
F. Pauli azymol och dr P. Håkanson salubrin; fabrikör A.
Stille utlånade kostnadsfritt en kirurgisk instrumentlåda.
Skånska sockerfabriksaktiebolaget i Landskrona samt Malmö
sockerfabriksaktiebolag försågo expeditionen med hela dess
behof af socker och sirup, chokladfabriksaktiebolaget
Motala lämnade kakaopulver och choklad, Kasseler
Hafer-Kakao-Fabrik i Kassel hafrekakao, Liebigs Meat Extract Company
i London köttextrakt och pepton. F. H. Kockums
tobaksfabriksaktiebolag i Malmö skänkte tobak och cigarrer,
Apotekarnes mineralvattensaktiebolag kolsyradt vatten,
bryggerierna Kronan samt J. A. Pripp & Son i Göteborg skänkte
öl och Grönwalls bryggeri i Stockholm ett parti gammalt
Vegaöl. Svensk-norske konsuln i Alger Severin Houge
skänkte afrikanskt rödvin, genom förmedling af kapten Emil
Nilsson erhöllos rancio af Boada Hermanos i Tarragona,
portvin af konsul L. P. R. Nörregaard därsammastädes och
sherry af herrar Cesar Lovental samt konsul C. Segerdahl
i Cadiz.

Den dyrbaraste presenten lämnades dockaf 
grosshandlaren Knut Söderström, chef för Sverige för vinhandelsfirman
J. Chaigneau & C:o. Han skänkte nämligen expeditionen en
mycket riklig uppsättning af sagda firmas utmärkta
bordeauxviner, såväl röda som hvita, samt af dess ej mindre utmärkta
cognac. Därtill fogade han champagne från firman Théophile
Roederer & C:o i Reims, hvaribland äfven »Cristal», på det
att om vi träffade Andrée och hans följeslagare, vi då skulle
kunna bjuda dem en välkomstbägare af »världens finaste
champagne». I sin stora välvilja och omtänksamhet för
expeditionen hade herr Söderström icke ens glömt manskapet,
utan hade medsändt särskilda varor för dettas räkning. Det
sätt, hvarpå den storartade gåfvan erbjöds, ökade för mig
ytterligare dess värde.

Jag hade äfven denna gång erbjudit befälhafvareplatsen
på Antarctic åt kapten Emil Nilsson, men han ansåg sig icke
två år å rad kunna ifrågasätta tjänstledighet från den
befattning han innehar. Jag beslöt då att erbjuda platsen åt
kapten N. Forsblad, hvilken såsom förste styrman deltog i
1898 års expedition. Han kände nu Antarctic väl, och jag
å min sida kände honom tillräckligt för att veta, att han
oaktadt sin ungdom skulle sköta befattningen på bästa sätt.
Också hade jag all anledning att lyckönska mig till det val
jag gjort.

Kapten Forsblad var emellertid icke den ende från
föregående år, som deltog i expeditionen, utan detsamma
var äfven fallet med alla, som utgjorde underbefälet. När
expeditionen blef bekant, erbjödo sig nämligen dessa
själfmant att åter följa sin forna chef, något som mycket gladde
mig. Styrman H. J. Haslum, som föregående år var andre
styrman, blef nu förste, och J. Menander, som då var matros,
men som under vintern aflagt fullständig kaptensexamen,
blef nu andre styrman. Liksom 1898 blef mäster J.
Peterson förste maskinist och mäster C. J. Flemming andre.
Vidare fick jag glädja mig åt timmerman K. Inglunds och
fångstmannen O. Kulseths deltagande äfven i denna expedition.

Däremot kom ingen af fjolårets naturforskare att
medfölja. Med den uppfattning, som då var rådande om
svårigheten att nå östra Grönlands kust, kunde jag icke på
förhand garantera, att några undersökningar på land skulle
blifva utförda, och för dem, som hade sin verksamhet där,
kunde expeditionen följaktligen icke vara lockande. En, som
redan bestämt sig för deltagandet, erhöll sedermera en sökt
befattning, från hvilken han ej kunde ifrågasätta
tjänstledighet, och sålunda kunde ej heller han följa med. Kolthoff
var mycket hågad för färden, och jag trodde i det längsta,
att han skulle komma att deltaga, men slutet blef, att äfven
han stannade hemma. Han var mycket ångerköpt efteråt,
men det var bäst som skedde, ty i annat fall hade hans
egen expedition 1900, hvilken odeladt kunde ägna sig åt
zoologiska forskningar, troligen icke blifvit af.

Det var ju tänkbart, att expeditionen kunde finna något
spår, som tydde på Andrées närvaro på Grönland, fastän
han själf under sommaren icke påträffades, och i så fall
måste densamma öfvervintra för att anställa ytterligare
spaningar. Med afseende fäst härpå, måste jag vid val af
vetenskapsmän äfven taga hänsyn till deras förmåga att uthärda
strapatser vid de släd- och skidfärder, som då kunde
ifrågakomma. Af de sålunda valde hade emellertid ingen förut
deltagit i någon polarfärd, och för att erhålla åtminstone en
med förhållandena i polartrakterna förtrogen person bland
de nya deltagarne, erbjöd jag en plats åt jägmästaren Elis
Nilsson, som äfven antog densamma. Denne hade 1894
tillbringat sju månader ombord på den skotska hvalfångaren
»Eclipse» i Baffins Bay och angränsande farvatten för att
söka efter Björling och Kallstenius och hade där hopbragt
zoologiska samlingar, hvilka mycket lofordats af professor Théel.
För öfrigt hade ansökningar att få deltaga i expeditionen
inströmmat i mängd, ej blott från personer i Sverige, utan
äfven från sådana i Danmark, Tyskland, Österrike, England
och Amerika. Äfven ett fruntimmer skref en mycket
enträgen begäran att få medfölja. Jag lämnade tre hytter vid
gunrummet tomma, för den händelse Andrée och hans
följeslagare skulle påträffas.

Tack vare den driftighet, som utvecklades på Rosenviks
varf, blef Antarctic färdig i god tid. Kapten Forsblad
anlände hit redan i början af april för att öfvervaka arbetena,
och styrman Haslum hade biträdt vid desamma sedan början
af mars, medan mäster Peterson tog itu med maskinen i
slutet af samma månad. Utom de i det föregående omnämnda
reparationsarbetena blef naturligtvis fartyget nymåladt och
upputsadt. Så småningom samlades Antarctics besättning,
och mönstringen ägde rum redan den 3 maj, hvarefter kol
intogs de trenne följande dagarne. Genom välvilligt
tillmötesgående af stationsbefälhafvaren vid kgl. flottans station i
Stockholm, konteramiral F. W. Lennman, fick Antarctic den
12, sedan kompasserna justerats, förtöja vid östra brobänken
på Skeppsholmen, en särdeles behaglig plats. Där togs det
sista godset ombord, och allt hade blifvit i ordning i så god
tid, att då afgångsdagen ingick, märktes intet af den brådska,
som annars vid dylika tillfällen plägar vara rådande. Jag
hade utsatt affärden till den 20 maj, sålunda tidigåre än i
uppropet angafs. Detta berodde därpå, att jag till en början
ville använda seglen i vidsträcktaste mån, på det att
kolförrådet vid inträngandet i isen skulle vara så stort som
möjligt. Jag beräknade under sådana förhållanden ungefär
en månad för den första delen af färden, under hvilken äfven
hydrografiska arbeten skulle utföras, och det var därför
lämpligt att afgå från Sverige redan i slutet af maj.
</chapter>

<chapter name="FÖRSTA KAPITLET.">
<h1>FÖRSTA KAPITLET.</h1>

Antarctics afgång från Stockholm. — Flyttfåglar. — Ankomst till
Helsingborg. — Kolförrådet ökas. — Deltagarne i expeditionen. — Hundar,
brefdufvor, kattungar. — Ifrågasatt depot för kapten Sverdrup. — Afgång från
Helsingborg. — Tip och kattungarne. — Hvila och sjögång. — Pumpar och
läckage. — Söndagslif ombord. — En engelsk fisksmack. — Flaskposter. —
Uttröttad svala. — Första lodningen.

Molnfri himmel och strålande sol, raka motsatsen till
den regniga väderleken vid Antarctics affärd från Göteborg
1898, utmärkte i Stockholm pingstaftonen den 20 maj 1899.
Antarctic afgick på utsatt tid klockan tio förmiddagen,
och färden till Sandhamn gaf med oss på resan ett kärt
minne om börjande sommar, ty skärgårdens björkar stodo
klädda i späd grönska. I Sandhamn sades ett sista
farväl till de anhöriga och vänner, som följt oss dit, och
under utbyte af hälsningar med svenska segelsällskapets
medlemmar, som där voro samlade för följande dagens
kappsegling, styrde Antarctic på aftonen ut till hafs.

Pingstdagen var kylig med regn och tjocka, och
som det var den tid af året då en del flyttfåglar
anlända, slogo flere uttröttade sådana ned på fartyget. Jag
antecknade en hussvala, tre löfsångare hörande till två
olika arter, en törnskata och en nattskärra. Först
annandag pingst på eftermiddagen klarnade det upp, och då vi
på morgonen den 23 passerat Falsterbo, hade vi soligt, 



sommarlikt väder. För mig var det en glädje att se kära,
välbekanta ställen från ungdomsåren, Alnarp, Lomma, Malmö
med Limhamn, Lund, Barsebäck, men jag måste tyvärr
hålla mig mycket under däck för att få i ordning
räkenskaper och diverse skrifvelser. Direktör E. Andrée, som
äfven denna gång välvilligt åtagit sig att vara expeditionens
ombud, skulle nämligen om möjligt möta i Helsingborg,
och till dess borde jag hafva allt i ordning. Vi anlände
dit på eftermiddagen strax efter half fyra och stannade till
den 25. Direktör Andrée ankom på aftonen den 24.

I Helsingborg skulle vi taga ombord den från Norge
anlända fångstbåten, socker, ammunition m. m. och
framför allt kol. Vid affärden från Stockholm hade vi 207,5
tons waleska (Nixon steam navigation, smokeless) kol
ombord, och i Helsingborg ökades förrådet med 35,5
tons westfaliska kol, hvaraf en del, enär öfrigt utrymme
var upptaget, förvarades i 237 säckar pä däck. Detta
blef därigenom så belamradt, att man till en början
riktigt måste klättra, när det gällde att komma akter
öfver. Men detta var ett kärt besvär, ty för expeditionens
framgång var det af vikt att ha så stort kolförråd som
möjligt, och nöjet att se kolsäckar på däck räckte jämnt
en månad.

Först i Helsingborg blef expeditionen fulltalig, i det
att jägmästaren E. Nilson, som kvarhållits i Stockholm
af en familjetilldragelse, här kom ombord. Jag hade
dessutom per telegraf måst anskaffa en ny stewart från
Göteborg i stället för den, som påmönstrat i Stockholm. Hela
expeditionen utgjordes nu af följande personer:
A. G. Nathorst*, professor, expeditionens chef, geolog, född 1850.
N. Forsblad*, kofferdikapten, Antarctics befälhafvare, född 1874.


<img>Gunrumspersonalen på Antarctic 1899.

    P. Dusén.    J. Hammar.      I. Arwidsson.      F. Åkerblom.

   N. Forsblad.          A. B. Nathorst.       E. Nilson.

Efter fotograf af C. Dahlquist, Helsingborg.</img>


P. Dusén, ingeniör, expeditionens botanist,
kartograf och fotograf, född  1855.

E.  Nilson, e. jägmästare, född 1863.

J. Hammar, med. licentiat, fältläkarestipendiat,
expeditionens läkare, född 1868.

F. Åkerblom, fil. licentiat, expeditionens meteorolog,
hydrograf och fysiker, född 1869.

I. Arwidsson, fil. kandidat, expeditionens zoolog,
född 1873.

H. J. Haslum*, förste styrman, född 1856, norrman.

I. Peterson*, förste maskinist, född 1872.

J. Menander*, andre styrman, född 1877.

C. J. Flemming*, andre maskinist, född 1877.

H. Skoog, zoologisk preparator, född 1870.         

J. P. Pålsson, stewart, född 1877.

K. Inglund*, timmerman, född 1868.

O. Kulseth*, matros, fångstman, född 1847, norrman.

Chr. S. Hansen, matros, islots, född 1857,  

P. J. Gustafsson, matros, båtsman, född 1871.

J. H. Gustafsson, matros, född 1873.

N. Nilsson,         »       »  1875.


G.   E. Flack,      »       »  1875.


H. W, Arnesen, matros, fångstman, född 1876,
norrman.

E. A. Lundberg, matros,<footnote>Lundberg, en lofvande ung man, hvilken i Malmö med höga betyg aflagt
styrmans-, sjökaptens- och ångbåtsbefälhafvareexamen, omkom våren 1900, i det
att han under ett feberanfall gick öfverbord på resa mellan Beira och Ceylon.
</footnote> född 1879.

C. A. Hedlund, eldare, född 1866.

A. B. Östling,   »       »  1873.

Alb. Eichinger, kock, född 1877, österrikare.<footnote>Eiehinger hade deltagit i det italienska fälttåget mot Abyssinien och
därunder råkat i abyssinisk fångenskap.</footnote>

C. E. Larsson, jungman, född 1880.


En asterisk efter namnet i ofvanstående förteckning
angifver deltagande i föregående årets färd ombord på
Antarctic. Såsom af förteckningen framgår, räknade
expeditionen tjugosex medlemmar.

<img>Björn och Tip på utkik.
Efter fotografi af författaren.</img>

Redan i inledningen är omnämndt, att jag af
jägmästaren Henning Nordlund till låns bekommit tvenne
långhåriga lapphundar. Den ena af dessa, Björn, fem år
gammal, stubbsvansad, till färgen brun, var ett särdeles
intelligent och präktigt djur. Den andra, Skuolffe, hvit
med bruna fläckar och en lång yfvig svans, var något
mer än halftannat år och af god stam; men tyvärr visade
han sig så skotträdd, att han var oduglig till jakt,
hvarjämte han hade den fula ovanan att ständigt skälla, på.
allt och på intet. Utom dessa hundar, som medfördes
för att ihändelse af öfvervintring hålla vakt mot 
isbjörnarne, önskade jag ännu en för att hjälpa till vid
spaning efter den grönländska lemmeln. På
hofjägmästaren grefve T. Thotts råd hade jag ämnat därtill
använda en råtthund, enär dessa endast döda djuren,
aldrig äta dem. Men då en utmärkt hund af detta slag,
som expeditionen skolat erhålla, i sista ögonblicket blef
dödad, köpte jag i stället i Helsingborg en foxterrier, Tip,
hvilken såsom alla goda hundar af denna ras var ett
särdeles djärft djur. Han var dessutom mycket intelligent
och på samma gång nyfiken, ty han undersökte
grundligt hvarenda vrå af fartyget, när han väl kommit
ombord. Men han kunde också vara fräck och hade något
af »gamin» i sin uppsyn.

Att vi äfven denna gång hade en af grosshandlaren
Gunnar Larsson i Norrköping skänkt uppsättning
brefdufvor är förut omnämndt. Dufslaget hade liksom
föregående år sin plats på taket af däckshuset. Därtill
uppmanad af min hustru, hade en af mina i Skåne bosatta
systrar, som besökte mig i Helsingborg, medfört två små
vackra kattungar, afsedda att medfölja Antarctic. Vi få
snart tillfälle att ytterligare orda om dessa.

Redan i början af maj hade jag, på Nansens därom
framställda begäran, lofvat medtaga åtskilliga saker,
afsedda för en depot åt kapten O. Sverdrup. Det kunde ju
vara möjligt, att några deltagare af dennes expedition
med kajaker och slädar färdades till östra kusten, och då
kunde depoten blifva dem till stort gagn. Redarne för
Sverdrups expedition skulle ombesörja att sakerna
afsändes till Helsingborg, så att de kommo dit i god tid före
Antarctics afgång, hvarom jag på förhand underrättat.
Ännu den 24 hade emellertid intet anländt, men jag
erhöll ett telegram att sändningen skulle komma med
snälltåget den 25, hvarför jag uppsköt afgången till efter
dettas ankomst. Men då inga saker voro med, såsom
jag sedan erfarit på grund af något missöde vid
afsändandet måste jag gå desamma förutan. Jag hade redan
förut erbjudi1 mig att lämna all för depoten afsedd
proviant af Antarctics egna förråd, och då jag af
Nansens förteckning på de föremål, som skolat sändas från
Kristiania, såg att äfven dessa till största delen kunde
lämnas af expeditionen, hade sändningens uteblifvande
mindre att betyda. För mig personligen var det nästan
en glädje att så skedde, emedan jag nu fick ett
utmärkt tillfälle att ensam försöka göra kapten
Sverdrup denna tjänst såsom bevis på min vänskap och
aktning.

Mellan fyra och fem på eftermiddagen lämnade
Antarctic Helsingborg. Det var eget nog på dagen jämnt
ett år sedan hon anträdde sin förra färd, men om någon
då sagt mig, att jag så snart skulle komma ut igen, hade jag
väl svårligen trott det. En af gunrumspersonalen från 1898,
docenten A. Ohlin, som kommit från Lund för att hälsa
på mig, var äfven nu med ombord, liksom direktör Andrée
och några af våra anhöriga. De följde oss till
Helsingörs redd, där en båt mötte med några i Helsingör
beställda varor. Sedan dessa tagits ombord, skildes vi
från våra gäster, som med en bogserbåt från
Helsingborg vände åter, medan Antarctic satte kursen mot norr.
Som vinden var ostlig, kunde vi använda seglen och
ströko med god fart förbi Höganäs och Kullen.

De båda kattungarne, som vi erhållit samma dag och
som varit instängda i en hytt, togos på aftonen upp på
däck för att få leka, men leken blef genast afbruten af
foxterriern Tip, som utan vidare rusade på den ena och
mycket fermt krossade dess hufvud mellan sina tänder.
Såsom sportbragd betraktad var affären väl utförd, och
Tip väntade påtagligen beröm, men fick i stället en
särdeles grundlig bastonad. Vi voro alla mycket ledsna,
och hade Tip anat det obehag, han under resan skulle
få på grund af sitt tilltag, så hade han helt säkert låtit
kattungen vara i fred. Ty den andra vaktades nu med
den omsorg, att så snart den togs upp, blef Tip utan
vidare bortjagad, och det vankades genast smörj, om
det såg ut som om Tip menat illa, då han kom
kattungen nära. En gång längre fram voro de ihop nere i
gunrummet, men det hade åter mycket tråkiga följder
för Tip. Resultatet häraf blef slutligen, att denne fick en
sådan fruktan, när katten var i närheten, att han skälfde
som ett asplöf och själfmant gaf sig undan. Och
nemesis ställde ytterligare så till, att när den lilla kattungen
växte upp, blef den ett riktigt vilddjur, i all synnerhet
sedan den en längre tid fråssat på rätt kött af isbjörn
och myskoxe. Den gick då ej längre ur vägen för
foxterriern, och nu behöfde vi ej heller vara oroliga, ty
den redde sig bra på egen hand och blef själf
tyrannen. Den hade för öfrigt tur att komma ur
allehanda svårigheter, ty mer än en gång under resan var
den nära att sätta lifvet till, men räddades alltid i sista
minuten. De båda lapphundarne visade sig aldrig
fientliga mot katten.

Det är alltid en angenäm känsla när fartyget sticker
ut till hafs, sedan man en längre tid varit jäktad af
tusentals bestyr och äfven haft många bekymmer. Men
nu är ändtligen allt i ordning, hoppet om en resultatrik
färd hägrar i ens sinne, och nu kan man ej blott låta
hjärnan hvila, utan får äfven stärka och vederkvicka sig
i den friska hafsluften. »Jag lade mig tidigt för att
ändtligen få sofva ut», berättar dagboken, »och vaknade
följande morgon efter en skön sömn samt gick upp strax
efter klockan sex.» Vi hade god vind och passerade
Skagen med sju knops fart, hvarefter fyrarne bankades
och vi fortsatte för enbart segel, ehuru för aftagande
vind. Ett par af herrarne mådde icke väl, men det hör
ju till en börjande sjöresa, och de fingo det ej bättre
på eftermiddagen den 27, då vi hade vår första storm
från nordväst efter en för öfrigt klar och vacker dag med
sikte af norska kusten samt Lindesnäs och Listers fyrar.
På natten drefvo vi rätt mycket mot sydväst, hvarför vi
på morgonen den 28 åter satte maskinen i gång till på
eftermiddagen, för att i händelse af ny storm vara
tillräckligt långt från kusten. Vi arbetade för öfrigt denna
dag med att få pumparne klara, hvilka stoppats af
kolstybb. Liksom alla träfartyg, i synnerhet äldre sådana,
läckte Antarctic efter fullbordad lastning icke så obetydligt,
när de delar af fartyget, hvilka förat varit öfver
vattenlinien, kommo under densamma. Efter en tid blef detta,
såsom vanligt är, betydligt bättre. Denna läcka hade
vållat vissa nyfikna stockholmare mycket hufvudbry,
ty vana vid järnfartyg, som de voro, trodde de, att
läckage var liktydigt med något farligt hål i fartygets
botten, och många voro de utläggningar, som med
anledning af denna uppfattning blefvo gjorda. Med de
många förhydningar, som finnas på ett ishafsfartyg, är
läckage emellertid så godt som oundviklig, och det
skulle kanske förvånat de snälla människorna om de
vetat, att så äfven var fallet med Fram, fastän hon
ju var alldeles ny och gjorde sin första resa. Colin
Archer berättar själf härom i sin beskrifning öfver Fram,
att hon redan från början hade en obetydlig läcka,
möjligen beroende på något förbisedt borrhål eller mera
sannolikt därpå, att drifningen på något ställe blifvit
slarfvigt gjord. När hon efter de tre årens uppehåll i
isen åter blef loss, hade läckagen tilltagit, antagligen på
grund af de temperaturväxlingar, för hvilka hon under
tiden varit utsatt. »Men den kan aldrig sägas hafva
varit betydlig. En half timmes arbete vid handpumpen
hvarje vakt var tillräckligt för att hålla fartyget torrt
under dess väg hem från den höga norden.» Sådant
kan följaktligen hända äfven det bästa fartyg i världen.

<img>H. J. Haslum        I Peterson.
Forste styrman   Förste maskinist.</img>

Det var söndag, och gunrummet tedde sig vid 
middagen alldeles såsom vid liknande tillfällen 1898. Denna
gång hade jag själf medfört »Gluntarne», och som
jägmästaren och doktorn voro sångare, fingo vi i rikt mått
njuta af dessa evigt unga och alltid lika gärna hörda
sånger. Styrman Haslum och mäster Peterson deltogo
i middagen, och vi hade samma glada stämning som under
förra färden, till hvars deltagare nog både kapten Forsblads
och mina tankar emellanåt styrde kosan. På kvällen prejade
vi en engelsk fisksmack, hvars kapten kom ombord.
Jag fick nu brådt att skrifva en kort redogörelse för
expeditionens plan, hvilken jag lofvat sekreteraren i Royal
Geographical Society i London men ej medhunnit förat.
Fisksmacken skulle till Yarmouth och fick med sig ett
icke så litet antal bref till våra anhöriga.

Vi gingo de följande dagarne under växlande väder
norrut, mot det ställe nordost om Shetlandsöarne, där
de hydrografiska lodningarne skulle taga sin början.
Observationer öfver ytvattnet och utkastandet af flaskposter
hade redan börjat förut. De brefkort, som delta år voro
nedlagda i flaskorna, voro utstyrda liksom föregående år,
men de voro ej nu adresserade till direktör Andrée i
Göteborg. Adressidan hade nämligen följande utseende:

<img>Adresssida brev</img>

Inalles utkastades under denna expedition närmare
femhundra flaskposter, af hvilka i november 1900 redan
öfver sjuttio återfunnits.

Den 29 syntes de första stormfåglarne, och på
aftonen, då vi befunno oss ungefär midt emellan Skotland
och Norge, kom en alldeles uttröttad ladusvala ombord.
Sedan hon flaxat omkring och hvilat på olika ställen,
flög hon till slut in i kaptenens observationshytt,
slog sig där ned på hans mössa och somnade. Tyvärr hade
vi ej någon föda att gifva henne, men då jag vid
sextiden följande morgon kom upp, satt hon kvar på sin
plats. Hon flög bättre än kvällen förut, men återvände
dock till fartyget, och när jungmannen tog henne för att
försöka gifva henne vatten, dog hon med ens. Mage
och tarmar voro alldeles tomma. I det enformiga lifvet
ombord följes en dylik tilldragelse med större intresse
än man skulle tro, och svalan blef den första fågeln
under resan, som preparatorn fick konservera. Vi hade
på aftonen svår sjögång, men meteorologen visade sig
redan ha öfvervunnit sjösjukan och redde sig bra; med
zoologen hade det sig värre. Sjögången ökades tidigt
på morgonen den 31, och jag hade en dunkel erinran
om att ha kastats om i kojen, men vi fingo sedan en
varm och vacker dag, fastän ju sjön fortfarande var hög
och fartyget slingrade rätt mycket. Vid middagstiden
voro vi framme vid det ställe, där vår första lodning
nordost om Shetlandsöarne skulle företagas. Djupet var
endast 140 meter. En storlabb (<i>Lestris catarrhactes</i>) flög
flere gånger kring fartyget, fast visligen utom skotthåll;
kryckjerna tycktes blifva rädda då den kom i deras
närhet. På aftonen fick jag se en flytande glaskula
(nätflöte), hvilken vi lyckades bärga.

*

</chapter>


<chapter name="ANDRA KAPITLET.">
<h1>ANDRA KAPITLET.</h1>

Lodningar. — Minnen från istiden. — En del af lodlinan går förlorad.
— Tjugofemårsdagen af min promotion. — Extra flaskpost. — Reparation
af linan. — Ytterligare förlust af lodlina. — Blått vatten. — Stekta
hafhästar. — Envis tjocka. — Bottlenosehvalar. — Snösparf ombord. — Lägre
temperatur. — Svärmar af rotges. - Vid iskanten. — Svår dyning. — Dykande
stormfåglar. — Jan Mayen i sikte. — Vackra klippformationer. —
Beerenberg. — Ankring i Drifvedsbukten.

De lodningar och hydrografiska arbeten, hvilka på
färden mot Grönland skulle utföras, borde enligt
professor O. Petterssons förslag dels företagas på
nordsjöplatåns norra sluttning mot Atlanten, dels äfven i den
sänka, som kallats Norska Djupet, där dock
undersökning på ett ställe var tillräcklig. Den 1 juni klockan
sex på morgonen anlände vi till det andra på förhand
utsedda lodningsstället vid 62° 15' n. lat.<footnote>I fråga om dessa ställen hänvisas till den boken åtföljande kartan (1)
öfver Antarctics kurs, där de finnas angifna.</footnote>, där djupet
befanns vara 667 meter. Vi voro i det varma
golfströmsvattnet, hvarför temperaturen vid ytan var ej mindre
än +8,7°, medan kallt vatten af — 1° var rådande
vid bottnen. Trawlens innehåll af djur var ej vidare
rikt, men den bragte upp några stenar med
glacierrefflor eller så kallade jökelstenar, hvilka möjligen
härstammade från just det skede af istiden, då denna del af

Atlanten upptogs af den mot väster utskjutande
skandinaviska inlandsisen. Denna sträckte sig då ända öfver
Shetlandsöarne och sammanflöt med den is, som
samtidigt betäckte Storbritannien och Irland. De jökelstenar
vi erhöllo, kunna härröra från moränerna af denna is,
men de kunna äfven vara hitförda med flytande glacieris
(isberg) under något senare skede af istiden.

Vid lodningen hände det, att en af tyngderna om
50 kilogram icke lossnade, då lodet nådde bottnen, utan
måste halas upp igen, hvarför linan hade att lyfta
omkring 85 kilogram. Detta lyckades utan missöde, ehuru
jag var något orolig för linans bärkraft. Såsom redan
förut blifvit nämndt, är det ej rådligt att använda en
hamplina mer än en sommar, men då tiden ej tillåtit
att anskaffa en ny, var jag denna gång därtill nödd och
tvungen. På Hambergs förslag hade jag dock låtit kapa
de yttersta 500 metern af linan, hvilka varit mest använda,
och hade låtit pröfva dess brottbelastning vid
kapningsstället, hvilken befanns utgöra 340 kilogram. Men man
kunde ju dess värre ej på detta sätt pröfva hela linan.

Vi sågo på morgonen vid horisonten en fisksmack,
hvilken så småningom kryssade sig upp till oss, där vi
lågo och lodade. Den kom fram strax efter middag,
och skepparen begärde uppgift på latitud och longitud.
Den var från Färöarne och hette »Suderingur». Af den
bredstjärtade labben <i>(Lestris pomarina)</i> syntes några
exemplar, och ett par af naturforskarne hade på
eftermiddagen sett en strandskata. Märkligt nog dök äfven en
säl upp, fastän vi voro så långt från land och is. Vi
slutade lodningen klockan half två på eftermiddagen och
gingo sedan för seglen till nästa lodningsplats, som vi
nådde den 2 juni klockan sex på morgonen. Djupet
var här något öfver 1900 meter, och de hydrografiska
arbetena samt trawlingen upptogo hela dagen till nära
klockan fem på eftermiddagen. Det var frisk vind med
höga böljor, men Antarctic vakade utmärkt såsom vanligt,
ehuru sjögången på kvällen blef besvärlig. Stormfåglar
hade nu blifvit allmänna, likaså kryckjer, dessutom syntes
en och annan hafstrut samt ett par tjufjoar. Jägmästaren
såg på kvällen några storskarfvar flyga nära förbi fartyget.

Klockan half sex på morgonen den 3 juni voro vi
framme vid nästa lodningsställe (64° 35' n. lat.) och funno
ett djup af något öfver 2800 meter, men jag hade
triumferat för tidigt öfver linans bärkraft, ty när jag kom upp
på däck ett par timmar senare, möttes jag af den
ledsamma underrättelsen, att nära 3000 meter af lodlinan
jämte bottenhuggaren, den Hambergska
bottenvattenhämtaren och några termometrar gått förlorade. Linan hade
haft ett svagt ställe, och det vållade vår förlust. Vi
hängde nu tyngder på wireropet och erhöllo ordentligt
bottenprof därmed, ty vi visste redan djupet, då linan
brast. Med hvad som var kvar af lodlinan kunde
vattenprofven på de högre nivåerna tagas, så att det arbete
vi skulle utföra blef i alla fall fullbordadt. Af de större
djuplodningar, som skulle företagas på bortresan,
återstod nu endast lodningen vid Norska Djupet.

När vi slutat lodningen, hade vi en mera festlig
middag, emedan det var tjugofemårsdagen af min filosofie
doktorspromotion. Promotionskamraterna skulle samlas
i Lund denna dag, och jag hade lofvat att å min sida
högtidlighålla dagen ombord på Antarctic. Efter
middagen sände jag en »flaskpost» under form af en tom
champagnebutelj, i hvilken jag nedlagt ett kort, inneslutet
i ett till professor F. Wulff i Lund adresseradt kuvert.
Kortet var ett Antarctickort, d. v. s. ett
korrespondenskort med en bild af Antarctic öfverst. Den utkastade
flaskan hittades den 28 november 1899 vid Blek på
Andön i Lofoten. En notis därom stod sedan i
tidningen »Tromsö», men kortet hade skickats till
Kristiania. Det var först långt efteråt, som jag lyckades
få reda på allt detta, och kortet fanns då icke längre i
behåll. Förmodligen hade skriften på kuvertet blifvit
utplånad, så att man icke visste, hvart det skulle skickas.
Jag hade ej tagit någon kopia af min skrifvelse, men
genom notisen i anförda tidning ser jag mig nu i stånd
att på detta sätt bringa densamma till
promotionskamraternas kännedom. Den lydde nämligen: »Antarctic den
3 juni 1899 vid 64° 35' n. lat., 1° 29,6' v. long. Till
promotionskamraterna sändas de hjärtligaste hälsningar
på 25-årsdagen den 3 juni 1899! Eder skål tömmes i
fradgande champagne i Antarctics gunrum. Solig
himmel, hög sjö med hvitt skum på de blåa böljornas
kammar. Vi segla mot norden. Väl mött i höst. A. G.
Nathorst.»

Denna hälsning till promotionskamraterna har,
därigenom att flaskan sedermera hittades ilanddrifven,
erhållit betydelse för hydrografen, som nu kan inrangera
den såsom »extra flaskpost» bland de öfriga.

Vi hade som nämndt en större lodning kvar, och
med god fart styrde vi för seglen nordvart hän. Den 4
arbetades med att ersätta den förlorade delen af lodlinan,
hvilket skedde på så sätt att tvenne fosforbronslinor om
700 meter hvar sammansplitsades, hvarigenom vi
följaktligen erhöllo 1400 meter. Sedan den hamplina om
2000 meter, som ännu var kvar, så godt sig göra lät
pröfvats till sin hållfasthet och befunnits duglig,
sammansplitsades densamma med fosforbronslinan, och vi
hade sålunda sammanlagdt en 3400 meters lina. Men
en annan omständighet kom nu till, som förorsakade

ytterligare förlust. Vinden, som dittills varit god,
mojnade af, det blef nästan stillt, men i stället tilltog
dyningen allt mera under natten till den 5 juni, och när
vi på morgonen voro framme vid den utsedda
lodningsplatsen öfver Norska Djupet vid 66° 53' n. lat., 2° 5' v.
long., slingrade fartyget särdeles våldsamt. Hamplinan
bildade den nedersta delen af de sammansplitsade linorna,
och då ordningen kom till fosforbronslinan, löpte denna
ut mycket fort. Vare sig detta skett fortare än linan
hann sjunka eller att den fortsatte att löpa ut, sedan
bottnen var nådd, hvilket var svårt att konstatera, då
denna lina nu användes för första gången, nog af, den
hade på ett eller annat sätt fått tillfälle att bilda »kinkar».
Härmed var den till spillo gifven, ty vid upphalningen
sprang den af vid en dylik kink, så att vi förlorade
resten af hamplinan, några hundra meter af
fosforbronslinan, den återstående bottenhuggaren samt vattenhämtare
och termometrar. Möjligen var den svåra dyningen icke
utan skuld till det skedda missödet, ty som fartyget
krängde våldsamt åt sidorna, kunde ej ens accumulatorn
hindra att både utsläppningen och inhalningen af linan
försiggingo ojämnt. Nu togo vi å nyo vår tillflykt till
wireropet, som nedsänktes 2000 meter för upphämtande af
vattenprof och för temperaturobservationer på olika djup.
Mäster Peterson förfärdigade längre fram en ny
bottenhuggare, som ersatte de förlorade.

Fosforbronslinan var egentligen afsedd till
planktonhåfvarne, men då den nu togs i anspråk för
lodningen, användes för sagda håfvar en mässingslina,
som oaktadt den obetydliga belastningen ej heller stod
ut i den svåra dyningen, utan rök af med ens, så att
äfven en planktonhåf gick förlorad. Det var ej utan
att vi tyckte, att detta var en riktig Tycho Brahe-dag, men
skadan var nu skedd, och som den icke blef mindre
genom att man grämde sig däröfver, tog jag saken lugnt.
Vi hade ännu några djupvattenstermometrar och ett par
vattenhämtare kvar. En piplärka aflade besök ombord
på fartyget, men stannade icke länge; vi sköto några
hafhästar, som sedan hämtades af doktorn i kanoten.
När lodningen var slut, gingo vi för seglen mot
västnordväst, i afsikt att vid iskanten söka träffa en norsk
ångbåt, »Heimdal», som enligt styrman Haslums uppgift
vid denna tid på året plägade hemföra post från
sälfångstfartygen. Jag borde nämligen af densamma kunna
få veta, om sälfångarne påträffat något budskap från
Andrée samt huru isförhållandena voro beskaffade, men
vi fingo aldrig »Heimdal» i sikte.

Vi hade passerat polcirkeln den 4 juni, och nätterna
voro nu alldeles ljusa, så att flere af oss måste för natten
täcka öfver fönstren i taket af hytten för att kunna sofva.
Den 6 hade dyningen ändtligen lagt sig, och vi hade vid
middagen nått 67° 38,7' n. lat. och 6° 21' v. long. Det
blåste blott stundtals en svag bris och var emellanåt
alldeles lugnt. Vattnet hade antagit den mest härligt blåa färg.
Man ser vattnets verkliga färg bäst, om man tittar ned
genom roröppningen, där inga reflexer från himmelen
kunna inverka störande. Olikheten i färg beror på när- eller
frånvaron af planktonorganismerna och på dessas olika
beskaffenhet i vatten af olika salthalt och temperatur.
Några unga finnhvalar visade sig omedelbart intill
fartyget, men man såg ej mycket af kroppen öfver
vattenytan. Det blef på eftermiddagen stiltje, och jägmästaren
och doktorn begagnade tillfället till en utfärd i de båda
kanoterna, hvarunder den senare tillvaratog några stycken
drifved. Efter den långa tid, som dyning och hög sjö
varit rådande, var det verkligen skönt att ändtligen få
känna fartyget stilla och stadigt, utan sjögång och
rullningar. I dagboken står antecknadt att på bordet i min
hytt ännu funnos kvar blommor af agapanthus samt
gullvifvor, auriklor och förgätmigej, som jag fått vid afresan
från Stockholm och Helsingborg.

Under 1898 års expedition pröfvade vi anrättningar
af alla möjliga djur och funno köttet af de flesta ganska
godt. Vi åto kryckjer vid flere tillfällen, men hafhästar
(stormfåglar) ville ingen smaka, och Ohlin lät vid en
måltid fatet med stekta alkor eller kryckjer gå förbi
orördt, emedan någon narrat honom att äfven en
hafhäst fanns på detsamma. Till och med Kolthoff tycktes
känna motvilja för att försöka använda hafhästen till
föda, och denna motvilja är icke underlig, då man
betänker att fågeln har en obehaglig lukt och att en
gulaktig, slemmig vätska plägar rinna ut genom
näbben sedan den blifvit skjuten. Å andra sidan påstå de
fångstmän, som ätit detsamma, att fågelns kött är godt,
och att dessa hade rätt bekräftades denna dag, då
vi till kvällen hade stekta hafhästar. De smakade som
alkor, men voro betydligt mörare, så att de måste
anses såsom mycket goda. Det må i samband
härmed erinras om att den närstående mindre lirans
<i>(Puffinus anglorum)</i> ungar på Färöarne anses såsom en stor
läckerhet.

Den 7 juni rådde till en början soligt och klart
väder, och på förmiddagen var stor vintappning
ombord, ty det af konsul Houge skänkta rödvinet äfvensom
cognac tappades då på buteljer. Men strax efter middagen
blef luften disig, och nu fingo vi en tid bortåt göra
bekantskap med en mycket efterhängsen arktisk dimma,
som visserligen tidvis lättade, men som emellanåt var
ganska besvärlig. Den blef på eftermiddagen så stark,
att vi måste minska seglen och låta mistluren ljuda för
att varsko möjligen i närheten befintliga bottlenosefångare.
En flock bottlenosehvalar kom på aftonen fartyget nära;
styrman Haslum upplyste om att de voro hanar, de sågo
konstiga ut med sitt tvärhuggna hufvud, från hvilket den
näbblika nosen sköt fram.

<img>Bottlenose, gammal hane.
Efter A. Ohlin.</img>

Bottlenosen eller näbbhvalen <i>(Hyperoodon rostratum)</i>
är en till tandhvalarne hörande art med mycket
reducerad tandbildning, så att endast två tumslånga och för
djuret onyttiga tänder finnas längst fram i underkäken,
medan de öfriga äro förkrympta. Sitt namn har den
erhållit däraf att nosen är näbbformigt utdragen och,
i synnerhet hos de äldre hanarne, nästan rätvinkligt
utskjuter från det tvärhuggna hufvudet, hvarigenom
uppkommer en viss likhet med en liggande butelj och dess
hals; hos honorna sker öfvergången mindre tvärt. Man
hade förr trott sig böra särskilja två arter, men
olikheterna bero endast på kön och ålder. Till färgen äro
de yngre djuren mörka, gråaktiga, medan de äldre få
hvita eller gulhvita fläckar på sidorna och de undre
kroppsdelarne; de gamla hanarnes »panna» är hvit. En
gammal hane är ungefär nio meter lång, honan åtta.
De lefva hufvudsakligen af bläckfiskar och vandra
tillsammans i större eller mindre stim. Bottlenosefångsten
är icke gammal, den började 1881 och ökades sedan
man upptäckt, att djuret äfven lämnade något spermaceti
(hvalraf) jämte oljan. Värdet var i början i medeltal
omkring niohundra kronor per djur, numera belöper det sig
knappast till hälften. Under den bästa fångsttiden, i maj
och ett par veckor i juni, äro djuren icke rädda, utan gå
tvärtom af nyfikenhet till fartyget, så att många kunna
skjutas med harpunkanonen direkte från detta. Senare
på sommaren äro de mera skygga. Fångsten sker ej i
isen, utan i isfritt vatten norr om Island och Färöarne.
Enligt A. Ohlin, från hvilken dessa uppgifter äro
hämtade, dödades år 1891 af norska fångstmän cirka
tretusen bottlenosehvalar, och fångsten var då ännu icke i
sitt fulla flor. Styrman Haslum berättade, att man på
Antarctic, under det hon tjänstgjorde som fångstfartyg, en
sommar hade fångat ej mindre än etthundrafyratio hvalar
af detta slag. Genom hejdlösa förföljelser har naturligtvis
antalet hvalar minskats, så att äfven denna fångst blifvit
mindre inbringande än förr.

Klockan två på morgonen den 8 väcktes jag af
kaptenen, som meddelade, att ett segelfartyg var i sikte långt
i lä. Det var ingen idé att styra dit, då det ej kunde
vara »Heimdal», och fartyget försvann snart åter i tjockan,
som endast lättat för en stund.  Luften började bli
kyligare, det var på morgonen endast en half grad varmt,
men längre fram på dagen hade vi två grader. En frisk
bris var rådande, men ingen dyning, hvarför man kunnat
misstänka, att vi voro i lä för is; dock syntes ingen sådan
från tunnan. En teist flög ombord på fartyget och blef
tagen, en annan slog också ned, men flög åter bort. En
snösparf hade däremot tagit sin bostad ombord på allvar
och åt med god aptit af de mannagryn m. m., som lades
ut åt honom. Om natten sof han i en af fångstbåtarne,
blef ganska tam och flög emellanåt in i en af
hundkojorna. Han lämnade oss först, när vi kommit till Jan
Mayen. På aftonen var luftens temperatur — 1°,
vattnets — 0,2°, och på morgonen den 9 var tacklingen isbelagd
vid en lufttemperatur af — 2,2°. Det var mycket
försmädligt att emellanåt se solen lysa igenom tjockan, men
det oaktadt ej kunna få någon observation. Vattnet, som
hittills varit så vackert blått, fick på e. m. först en
blågrön och sedan en mörkt smutsgrön färg. Enligt
besticket skulle vi vid middagstiden befinna oss vid 69°
29,3' n. lat. och 13° 5,3' v. long., vi kunde sålunda ej
ha så långt kvar till isen, och jag väntade att under
nattens lopp blifva purrad, med tillkännagifvande att den
var i sikte. Men jag fick sofva i fred och steg upp vid
vanlig tid, half sju på morgonen den 10. Det hade varit
omväxlande klart och tjocka under natten, man trodde
sig ha sett isblinken förat och i väster, men var ej fullt
säker därpå.

Hundraden och åter hundraden af rotges svärmade
kring fartyget, lyfte ur vattnet, flaxade undan eller döko,
när fartyget kom för nära. Kaptenen berättade, att detta
hade fortgått ända sedan klockan fyra på morgonen, och
det lär ha låtit som i en hönsgård, när deras kacklande
»rott-tet-tet-tet-tet» hördes från svärmarne rundt om. Utom
vid Kap York i nordvästra Grönland har jag aldrig förut
sett sådana massor af denna fågel, och antalet i alla
skarorna kunde ej anslås till mindre än hundratusenden
eller millioner. De måste antagas komma från
Liverpoolkusten och landet söder om Scoresbys sund på
Grönlands ostkust, hvarifrån de flugit hit för att söka föda.

Strax före klockan åtta blåste tjockan undan, och
vi fingo ändtligen isen i sikte. Vi gingo fram till
iskanten, som här var mycket hoppackad och tät med
där och hvar utskjutande uddar. Vid kanten rådde en
stark dyning, och ingen öppning var för handen, där
man skulle kunnat tränga in. Iskanten drog sig mer och
mer mot öster, så att vi måste ändra kursen i samma
riktning. Äfven detta år föreslog jag vid middagen isens
skål, ty fastän vår fiende hade den dock blifvit mig kär.

Nära iskanten syntes några hvalar spruta, och äfven
ett par sälar sågos under dagens lopp. Rotges voro
fortfarande allmänna, men i mån som vi kommo österut
tillkommo fler och fler alkor; äfven en lunnefågel
iakttogs. Nära iskanten syntes på morgonen ett stort stycke
drifved, och på aftonen passerades en större stam. Vi
hade frisk blåst med hög sjö på e. m., och på natten,
sedan vinden mojnat af, vidtog en dyning från sydväst
så svår, att det blef nödvändigt att elda upp maskinen
och sätta fartyget i gång för att det skulle kunna reda
sig. På sömn var knappast att tänka, och klockan sex
på morgonen gjorde fartyget en mycket svår
öfverhalning, hvarvid skrifbordet i min hytt med ens blef ett
»table rase», i det att bläckhorn m. m. slungades i golfvet
och jag i all hast måste rusa upp för att bärga hvad
som bärgas kunde. Vi måste sedan ligga bi större delen
af dagen, på grund af tjocka, i hårda nordostliga och
nordvästliga vindar, delvis med snöglopp.

En roskarl <i>(Strepsilas interpres)</i> höll sig på morgonen
ombord, rotgesen hade aftagit i antal, alkorna däremot
ökats, en och annan lunnefågel syntes äfven. Jag såg
flere stormfåglar dyka ganska djupt efter några födoämnen,
hvad det nu kunnat vara. Detta är mycket ovanligt, och
Kolthoff berättade mig 1898, att meningarne varit delade
om huruvida det öfver hufvud taget någonsin ägde rum,
<img>Vulkanen Beerenberg (2545 meter), sedd från Drifvedsbukten.
Efter fotografi af P. Dusén, juni 1899.</img>

hvarför han var mycket intresserad, då vi vid ett tillfälle
iakttogo det sagda år. Men då skedde det ej på långt
när till den utsträckning som nu.

Enligt besticket voro vi på aftonen femton a tjugo
kvartmil från Jan Mayen, och som jag väntade att blifva
purrad under nattens lopp, fick jag ej mycken sömn.
Men först klockan fyra på morgonen den 12 blef jag
väckt och gick då upp på däck; ön hade varit i sikte
redan mellan elfva och tolf men blott för en stund,
hvarefter den åter doldes af tjocka. Vi hade haft kurs mot
nordvästsidan och gingo nu rundt sydvästspetsen för att
ankra i Drifvedsbukten (Great Wood Bay) på öns södra sida.

Det var en härlig morgon med stilla sjö, flockar af
alkor ströko fram öfver vattnet, och det hela erinrade
mycket om Antarctics ankomst till Beeren Eiland nära
nog på dagen ett år förut. Äfven här hade vi vackra
egendomliga klippformer, och en klippa var liksom där
genombruten. Snart upprullades därtill för våra ögon
en tafla så storslagen, att man tvekar när man med
pennan vill söka skildra densamma. Ty inga ord kunna
tillräckligt måla Beerenbergs skönhet eller det
öfverväldigande intryck det gör. Denna kolossala vulkan reser
sig från hafsytan 2545 meter högt. När vi passerade
öns sydvästra del och beundrade dess bisarra klippformer,
isolerade klippelare och genombrutna hvalfbågar, låg
nordöstra delen höljd i dimma och moln, så att Beerenberg
ännu icke var synlig. Bäst det var, refs dock
töckenslöjan sönder högt däruppe, en blå himmel lyste genom
remnan, och nu syntes med ens en skymt af den
väldiga, bländhvita vulkankäglan, liksom hängande högt
uppe bland molnen. Dessa skingrades efter hand, mer
och mer framträdde den väldige jätten, och slutligen
stod den fullständigt blottad framför oss; endast ett och
annat hvitt töcken skred emellanåt förbi och gjorde
taflan ännu mera fängslande. Man greps af häpnad
och beundran inför denna storslagna syn, hvars make
väl knappast torde finnas i Europa. Ty Europas högsta
berg Mont Blanc når visserligen 4804 meter öfver hafvet,
men man får komma ihåg, att dess bas redan befinner
sig på en betydlig höjd. Toppen af Beerenberg är
ringformig och betecknar den gamla kraterranden, som åt
denna sida är hel, medan den åt norr är instörtad. Den
öfre delen är nästan fullständigt snöbetäckt, bländande
hvit, endast med en och annan svart fläck, antydande
något tvärbrant ställe, där ej snön kunnat få fäste.

Var Beerenberg öfverväldigande, så kunde man å
andra sidan ej förbise skönheten af de pyramidformade
högsta topparne på södra delen af ön, Franz Josef
Spitze, Elisabeth Spitze m. fl., hvilka, fastän ej högre
än 839 meter, dock äfven de visade sig i bländande
ren snöskrud. Och längre ned hade man kustens
egendomliga klippformer, dels klippor utanför kusten,
såsom Fyrtornet, Lotsbåten, dels klippor på denna, medan
man såg toppen af Fågelberget tvärs öfver ön. Alla dessa
berg äro uppbyggda af vulkaniskt material, lava, aska,
slagger; några, såsom Äggön, hvarifrån vattenånga stundom
utströmmar, äro lämningar af gamla kratrar. Utom
Beerenberg finnas flere fullständiga vulkankratrar, fastän
relativt små.

Vi styrde förbi Fyrtornet och gingo ganska nära ett
på sjökorten icke utmärkt grund, om hvars tillvaro vi
först sedermera erhöllo kännedom, då sjön vid lågvatten
och hög dyning bröt däröfver. Klockan half åtta på
morgonen ankrade vi i Drifvedsbukten på tretton
famnars djup.
</chapter>
<chapter name="TREDJE KAPITLET.">
<h1>TREDJE KAPITLET.</h1>

Jan Mayen. — Vulkanisk verksamhet. — Svårt att landa. — Utfärd
till Kap Traill. — Egendomligt driftföremål.,— Tjocka. — Oro för doktorn. —
Doktorns återkomst. — Hvit stormfågel. — Ombytligt väder. — Afgång från
Drifvedsbukten. — Beerenbergs östra och norra sidor. — Alkor och
stormfåglar. — Ankring i Mary Muss Bay. — Fågelberget. — Den österrikiska
stationen. — Naturforskarne slå sig ned på land. — Otrefligt väder. — Vadare.
— Vandring i dimma. — Afgång från Mary Muss Bay och ankring i Wallross
Gat. — Antarctics klippor. — Naturforskarnes arbeten. — Hundarne. —
Sällsynta fåglar. — Egendomligheter i fråga om växtligheten. — Midsommarafton.

Vi hade knappt fällt ankaret den 12 juni i
Drifvedsbukten på Jan Mayens sydsida, förrän hvar och en
önskade komma i land. Denna ö hade hittills aldrig
blifvit besökt af någon svensk expedition, och de
samlingar, vi här kunde hopbringa, borde följaktligen vara
särskildt välkomna för våra museer. Innan jag meddelar
något om vår vistelse vid ön, torde en kort redogörelse
för densamma här vara på sin plats.

Jan Mayen (se kartan vid sid. 56) är en i
nordostlig riktning utsträckt vulkanö, med de nordligaste
vulkanerna på jorden, belägen mellan 70° 49,5' och 71° 10' n.
lat. samt mellan 7° 57' och 9° 3' västlig longitud.

Den upptäcktes enligt några uppgifter af Hudson
1607, enligt andra omkring 1610 eller 1611 af en
holländsk hvalskeppare, efter hvilken den erhållit sitt namn,
och blef under den kommande tiden till omkring 1640
hufvudsakligen besökt af holländarne, som här hade
åtskilliga trankokerier, hvaraf man ännu på sina ställen
finner spår. Vintern 1633—34 försökte sju holländska
matroser att här öfvervintra, men de dogo alla af
skörbjugg. Efter ofvannämnda tid har ön relativt sällan blifvit
besökt. Zorgdrager landade här i augusti 1699, Scoresby
den yngre i augusti 1817, lord Dufferin i juli 1856 och
professor Carl Vogt under några dagar i augusti 1861,
medan ön i slutet af juli 1877 besöktes af den norska
nordhafsexpeditionen, genom hvilken den redan af
holländarne upprättade och sedermera af Scoresby
förbättrade kartan blef ytterligare fullkomnad. Men vår
nuvarande kännedom om Jan Mayen förskrifver sig förnämligast
från den österrikiska meteorologiska stationen, som i för
ändamålet uppförda bostäder öfvervintrade och tillbragte
omkring tretton månader härstädes 1882—83. Härvid
upprättades en på verkliga mätningar baserad, särdeles
fullständig karta öfver ön, hvilken på samma gång
underkastades en mera allsidig undersökning. I slutet af juli
1882 besöktes Jan Mayen helt kort af en fransk
expedition på fartyget »la Manche» och i augusti 1896 af den
danska Ingolfexpeditionen.

Från de norska sälfångstfartyg, som om våren
årligen uppehålla sig i närheten af ön, sker nästan aldrig
någon landning. De undvika Jan, såsom de helt enkelt
kalla densamma, så mycket som möjligt, af fruktan att
af isen pressas upp på dess ogästvänliga stränder. Det
finnes nämligen ingen säker hamnplats på hela ön, och
man kan endast förankra i lugnt väder eller då vinden
ligger från land. Uppkommer pålandsvind, måste man
åter ge sig därifrån eller gå rundt kring ön och lägga
fartyget på motsatta sidan. I frånvaro af is är dyningen
ofta, äfven i lugnt väder, så svår, att landning på den
öppna kusten är omöjlig. Jan Mayens största längd i
nordostsydväst är omkring 53 kilometer, och den har
till formen förliknats vid en i denna riktning liggande
utdragen och fylld 8, hvars nordöstra ögla är bredare
än den sydvästra. På den förra dominerar vulkanen
Beerenberg, medan endast smärre kratrar finnas på öns
sydvästra del. Den vulkaniska verksamheten har dock
ej på länge gjort sig gällande. Från Beerenbergs egen
krater känner man icke något utbrott, men 1732 såg en
skeppare J. Laab ett af askregn åtföljdt utbrott från
bergets fot, och 1818 iakttog äfven Scoresby en
rökpelare från en mindre krater vid basen.

Framför oss hade vi en milslång sandstrand, som
är en cirka trehundra meter bred remsa, afstängande den
grunda Sydlagunen från hafvet. Mot den styrdes den
lilla prammen, med hvilken jag, åtföljd af jägmästaren
Nilson samt tre roddare, tänkte göra ett
landstigningsförsök. Vi hade en lång rodd, men då vi kommo nära
stranden, befanns dyningen så svår, att landning med
vår lilla farkost var omöjlig.

Fångstbåten med ingeniör Dusén och doktor Hammar
hade rott långt mot sydväst och där lyckats komma i
land, hvarför vi styrde åt samma håll. Men karlarne i
den återvändande båten, hvilken vi mötte, afrådde oss
från att försöka landa, ty de hade vid landningen
fått in mycket vatten och blifvit duktigt blötta. Vi
återvände därför till fartyget och sköto på vägen dit
några alkor, till en väl behöflig omväxling i matsedeln
efter alla konserver och salt kött. Då fångstbåten på
eftermiddagen skulle hämta det i land varande partiet,
hade man mellan klipporna upptäckt en liten bukt, där
det var skydd för dyningen, så att embarkeringen
försiggick utan svårighet. Doktorn hade skjutit en räf,
botanisten hade funnit åtskilligt för sitt fack af intresse
och medförde bland annat den vackra rödblommiga
<i>Saxifraga oppositifolia</i>, den mest förnöjsamma af den
arktiska florans barn, som därför äfven först visar sina
blommor.

Af fåglar syntes här de i polartrakterna vanliga,
nämligen borgmästare, kryckjer, tjufjoar, stormfåglar (i
stora massor), alkor, rotges, lunnefåglar, ejdrar, en lom.
Den snösparf, som vi haft ombord, och som syntes
senast föregående afton, hade antagligen flugit i land då
ön blef synlig, ty den var nu försvunnen.

På förmiddagen den 13 rådde svår tjocka och dyning,
hvarför vi ej kunde lämna fartyget, men då vi sutto vid
middagsbordet klarnade det upp, så att äfven Beerenberg
syntes. Jag lät genast sätta ut en af de stora båtarne och
for med kapten Forsblad och jägmästaren långt bort mot
Kap Traill för att söka efter något ställe, där man kunde
komma i land. Dyningen var svår, och jägmästaren höll
på att råka illa ut med sitt ena ben, då han skulle stiga
i båten, men slapp undan lindrigt nog. Vi rodde förbi
den klippa, som kallas Lotsbåten och som verkligen gör
skäl för sitt namn, ty den har stor likhet med en på
afstånd sedd segelbåt. Vi lyckades landa i en liten bukt,
omsluten af klippor, men med sandig strand. Klipporna
uppbyggdes af gammal lava samt tuff, och mellan
landningsstället och Kap Traill vandrade vi öfver gamla
lavafält, delvis beklädda med en mjuk mossbädd, delvis
nakna, med de för lavaströmmars yta karakteristiska
ojämnheterna, uppkomna vid massans stelnande. Vi
gingo fram till Schiertz Topp, en hög klippa, som gör
ett ytterst imponerande intryck genom sin lodräta vägg.
Den är uppbyggd af vulkanisk tuff (aska) och stora
vulkaniska bomber samt är nära toppen genombruten, så
att man på en viss plats kan se tvärs igenom densamma.
Stormfåglar häckade på den branta bergväggens afsatser,
och utanför stranden lågo på sina ställen skaror af dessa
fåglar i många tusental, tätt packade på vattnet. I
sådana massor har jag aldrig sett dem på ett ställe förr.
På land sågo vi snösparfvar, den större strandpiparen
<i>(Aegialites hiaticula)</i> samt vår vanliga stenskvätta.
Räfspår iakttogos äfven, men mickel själf syntes ej. 
Växtligheten var icke långt kommen, men skulle påtagligen
gifvit en god skörd längre fram på sommaren, ty den
var ganska rik. Nu var endast <i>Saxifraga oppositifolia</i>
utslagen, men jag antecknade på vår korta vandring
dessutom tolf andra arter i vissna fjolårsexemplar eller i
knoppstadium. »Det skulle varit roligt att fått vara här
senare på året», säger dagboken.

<img>Lavafält på Jan Mayen.
Efter fotografi af P Dusén den 12 juni 1899.</img>

Vi beundrade den storslagna utsikten kring Bären
Gat och återvände sedan till landningsstället, där 


jägmästaren bland diverse driftföremål och vrakgods äfven
fann en vid pass sjutton centimeter lång barnsko, i hvars
sula voro inslagna järnspikar med hufvuden, såsom bruket
är i bergländer. Fångstmännen kunde ej gifva någon
upplysning om skons hemvist, de påstodo blott, att den
icke härrörde från Norge. Om man antager, att den

<img>Barnsko, funnen uppkastad på standen i narheten af Kap Traill.
Autotypi efter naturen, i förminskad storlek.</img>

härstammar från Skotland eller Shetlandsöarne, så skulle
den, för att komma hit, först drifvit norrut med
golfströmmen och sedan med polarströmmen förts till Jan
Mayen. Det kan ju också hända, att den utkastats från
något fartyg, ombord på hvilket möjligen dess unge ägare
befunnit sig. Men som barn ej pläga medfölja 
fångstfartyg, skulle det då varit från något fiskefartyg, och då
måste man åter antaga samma kurs för dess drift som
nyss. En möjlighet vore visserligen, att skon tillfälligtvis
stannat ombord på något fångstfartyg och vid någon
hög breddgrad kastats i sjön jämte annat skräp, hvarpå
den drifvit hit. Det intresse, som kan vara förknippadt
med fyndet, har föranledt mig att meddela vidstående
afbildning af detsamma.

Vi hade något besvär med att få ut båten i dyningen,
men det gick dock bra, och vi hade kommit ut lagom, ty det
blåste upp en rätt styf bris med hög sjö, och på samma
gång infann sig tjocka. Det blef en lång och besvärlig
rodd, hvarunder vi signalerade med båtens mistlur, och
från fartyget hördes ånghvisslan. Fångstbåtar äro alltid
försedda med båtkompass och mistlur, och så var fallet äfven
med vår, men man hade det oaktadt ombord varit ganska
orolig och befarat, att vi i tjockan och den friska brisen
möjligen skulle komma för långt ut till hafs. På tal
härom må nämnas, att det finns ohyggliga exempel på
huru båtar vid bottlenosefångst blifvit borta, på grund af
hastigt inträffad tjocka, och Ohlin berättar om en på
Island ilanddrifven sådan »med kvarlefvor af matroserna,
bevisande, att ombord å denna utspelats den tyvärr ej
så sällan förekommande tragedien, att de olyckliga
människorna slakta och uppäta hvarandra». Ehuru, som sagdt,
någon grundad anledning till oro för oss icke förefunnits,
hade man dock laddat Antarctics kanon och ämnat
afskjuta densamma, då man blef oss varse. Vår mistlur
hade nämligen, på grund af dyningen och bränningarne,
icke kunnat höras ombord. Det var i alla fall rätt
behagligt att åter sätta foten på Antarctics däck.

Men här skulle jag snart å min sida finna
anledning till oro, och detta i högre grad än vid något annat
vare sig föregående eller senare tillfälle på mina
expeditioner. Oron gällde doktor Hammar, som i kanot gifvit
sig af mot Jamesons bukt öster om Äggön, där han ämnade
söka landa, och hvarifrån jag bedt honom om möjligt
vandra mot nordväst för att utröna, om dyningen äfven
på norra sidan ön var lika svår. Han hade lämnat
fartyget samtidigt med oss, och jag hade därvid sagt honom,
att om det mötte svårighet att landa, så skulle han vända
åter, hellre än att riskera något missöde. Han hade ej
återkommit, och kvällen förgick utan att han hördes af.
Tjockan var så svår, att vi ej sågo det minsta, kanonen
affyrades såsom signal, och en stund efteråt trodde man
sig höra ett skott på land. Jag skulle ej varit orolig,
om icke den hårda bris, hvarom förat talats, varit
rådande på eftermiddagen, ty den hade medfört sjögång,
i hvilken kanoten måst haft svårt att reda sig, om den
då varit ute. Någon ordentlig sömn på natten kom icke
i fråga, jag var uppe half ett på morgonen den 14, men
då allt var sig likt, gick jag ned igen, för att klockan
sex börja förberedelserna till en båtfärd för att spana
efter doktorn. Klockan half sju begaf jag mig af i
en af de stora fångstbåtarne, åtföljd af dr Åkerblom,
styrman Haslum samt fyra roddare. Den täta tjockan
vållade oss stor svårighet, ty man såg endast ett litet
stycke framför sig. Vi styrde först mot land, men där
befanns dyningen lika stark som någonsin, landning kunde
ej här komma i fråga, hvarför vi fortsatte långs stranden
mot Äggön. Om en stund började dimman sänka sig,
och då fick jag till min glädje långt, långt bort på toppen
af en bergplatå se en mänsklig gestalt afteckna sig mot
himmelen. Det kunde ju ej vara någon annan än
doktorn, och en tyngd lyftes från våra sinnen, ty fastän
orden aldrig uttalades, tror jag dock att man litet hvar
befarat, att någon olycka träffat honom vid försöket att
sätta ut kanoten. Tur var det, att doktorn var uppe på
berget, just då dimman föll, så att hans konturer
aftecknade sig mot himmelen. Ty med det mörka berget till
bakgrund hade han icke varit synlig.

Vi följde kusten till Äggön och vidare, men kunde
ingenstädes landa; i Jamesonbukten fingo vi syn på
kanoten, som låg på stranden, vänd upp och ned. Hade
vi fått se denna först, så hade vi bestämdt trott att
någon olycka inträffat. Äfven i Turnbukten sökte vi
förgäfves att landa och återvände därför till 
Jamesonbukten, där Åkerblom ändtligen lyckades hoppa i land
vid sidan af Äggön, på några stora nedfallna block.
Om en stund kom doktor Hammar dit, och det lyckades
rätt bra att få dem ombord. Kanoten togs på släp, och
vi anlände till Antarctic efter nära åtta timmars frånvaro,
ganska genomfrusna.

Doktorn hade ej haft det angenämt i land, ty han
hade endast haft två skorpor med sig, och det hade
varit kallt och ruskigt på natten. Han hade haft mycket
svårt att landa och hade arbetat i halfannan timme
därmed. Återvända kunde han ej, ty han tilltrodde sig ej
att drifva fram kanoten mot den på eftermiddagen
inträffade hårda brisen. På land vållade honom den täta
dimman de största svårigheterna, han hade hela natten
förgäfves sökt finna den österrikiska stationen. Vi kunde
vara glada, att det ej hade blifvit pålandsvind, som tvingat
oss att lyfta ankar, ty då hade doktorn fått det ganska
besvärligt, innan han kunnat komma ombord igen. Han
hade visserligen kunnat taga sin tillflykt till den
österrikiska stationen och hade kunnat lifnära sig af skjutna
fåglar, men det var nog bäst att slippa pröfva en dylik
robinsonad.

Jägmästaren och Dusén gjorde på eftermiddagen ett
försök att landa med prammen, men måste återvända
med oförrättadt ärende. När vi på morgonen rodde mot
Äggön, iakttog jag en stormfågel, som var nästan alldeles
krithvit liksom en ismåse. Jag såg den komma mot båten,
men trodde att dess hvita utseende endast berodde på
ljusreflexen, hvarför jag dumt nog ej gjorde mig i ordning
att skjuta. Först när den var förbi, insåg jag mitt misstag,
men då jag fick upp geväret, var den redan utom skotthåll.
Detta grämde mig mycket, ty jag har hvarken förr eller
senare  sett  någon liknande; troligen var det en albino.

Jag vet mig ingenstädes varit på någon plats, där
väderleken varit underkastad så hastiga växlingar som
vid Jan Mayen. Vi hade på morgonen den 15 hård
vind med ruskigt väder och temperatur omkring
fryspunkten eller föga däröfver. Men så mojnade vinden
hastigt af och samtidigt började det klarna upp, så att
Beerenberg syntes, först delvis, sedan fullständigt. Man
beundrar den väldiga vulkanen å nyo för hvar gång den
är blottad och blir aldrig trött på att se den. Huru
obeskrifligt storslagen måtte den icke varit under full
vulkanisk verksamhet! Den är ju dubbelt så hög som
Vesuvius.

Dyningen var emellertid denna dag än svårare än
förut, hvarför landning ej kunde ifrågakomma. De unga
deltagarne voro naturligtvis mycket otåliga, när de sågo
landet så nära, utan att kunna komma dit. Men lika
litet som man på en arktisk expedition får försumma att
begagna sig af de tillfällen som erbjudas, lika litet får
man genom otålighet förledas till företag i otid. Man
måste hafva tålamod att invänta rätta ögonblicket, men
då utan dröjsmål begagna sig däraf. Jag väntade på
sydlig vind för att gå öfver till norra sidan af ön, där
vi då skulle finna lä. Där vi nu lågo, fingo vi i afvaktan
härpå syssla med litet af hvarje, och zoologiska
skrapningar kunde ju alltid utforas, hvilket å sin sida
medförde ytterligare sysselsättning med sortering och
preparering af det därvid erhållna materialet För min del
tog jag denna dag de första lektionerna i att sköta en
kodak, men jag hade påtagligen föga anlag för 

<img>Däcksscen utanför Jan Mayen, sortering af zoologiskt material
och fotografering
Efter fotografi af F. Åkerblom den 15 juni 1899</img>

fotografyrket. På eftermiddagen hade vi ännu solsken och klart,
där vi lågo, medan det på alla sidor rundt om var tjocka.
Ringen slöt sig mer och mer, och vid åttatiden var äfven
Antarctic insvept i dimman. Det såg emellertid ut att
blifva sydlig vind, och jag hade därför gifvit order att
vi följande morgon klockan fyra skulle lätta ankar och
gå öster om ön för att ankra i Mary Muss Bay på norra
sidan. Så skedde äfven, och vi kommo just lagom från
sydsidan, ty sedan dess fortfor sydlig vind i flere dagar.
Vi gingo öster om ön och fingo utanför Sydostkap lära
känna en af de häftiga vindar, hvilka Beerenberg
stundom utsänder, och hvilken hade ej mindre än sjutton
meters hastighet i sekunden. Den varade dock ej länge,
och det blef utanför ostsidan ända till mellan nio och tio

<img>Beerenberg, sedt från öster, till vänster Willes glacier
Efter fotografi af P. Dusén den 16 juni 1899</img>

grader varmt. Dagen erbjöd för öfrigt en storslagen utsikt,
ty det blef fullständigt klart, så att vi hade en härlig
anblick af Beerenberg, som från östra sidan har en mera
vild prägel. Af de från dess topp utgående glaciererna
äro i synnerhet de på norra sidan stora och vackra. En
af dem, Weyprechts glacier, tar sitt ursprung i själfva
kratern, hvars rand här störtat in; och likt en 
<img>KARTA
öfver
JAN MAYEN
upprättad under den österrikiska
expeditionen 1882-1883
af
A. Bobrik von Boldva.</img>

lavaström, fastän bländande hvit, synes nu glacieren välla ut
ur densamma och med ett mycket sönderbrutet och taggigt
bräm skjuta ned till hafvet. Vi fingo äfven utsikt af
annat slag, nämligen drifisen, som från tunnan i
stortoppen syntes norrut. Flere hvalar samt ett rikt fågellif
gjorde den vackra taflan liflig. Utanför Nordkap svärmade
det af alkor, och i den hårda vind, som nu åter blåst
upp, hade vi ett af de för polarfararen ofta 

<img>Beerenberg, sedt från norr; till vänster Kjerulfs glacier.
Efter fotografi af P. Dusén den 16 juni 1899.</img>

återkommande tillfällena att observera, huru stormfåglarne med
orörliga vingar under långa sträckor kunna segla fram
mot vinden. Det är då, som denna fågel ter sig från sin
vackraste sida, ty man tröttnar icke på att beundra huru
väl han förstår att manövrera mot vinden, än höjande,
än sänkande sig, än nästan stående stilla, medan ögonen
ifrigt speja efter byte. Och så en hastig vändning, som på
ett ögonblick förflyttar honom långt bort. Om någon
fågel förstår att använda vinden till sin fördel, så är det
sannerligen denna »flygkonstnär», såsom han af Kolthoff
blifvit kallad.

Äfven hundarne hade nöje af stormfåglarne och af
dem företrädesvis Björn. Van som han var att skälla
på skogsfågel i Lappland, ansåg han det visst såsom sin
skyldighet att visa samma uppmärksamhet mot 
stormfåglarne. Än stod han på sin utkiksplats på
styrbordssidan, än sprang han därifrån akteröfver eller till
babordssidan, alltid följd af de andra hundarne såsom
skuggor; att Skuolffe sekunderade i att skälla förstås af
sig själft.

Stormfåglar, seglande mot vinden.
Efter fotografi af P. Dusén den 16 juni 1899.

Sedan vi passerat Nordostkap, gingo vi mot mycket
hård sydlig vind till Mary Muss Bay, där vi på 
<img>Fågelberget på Jan Mayen.
Efter fotografi af P. Dusén, juni 1899.</img>

middagen ankrade utanför den österrikiska stationen från
1882—83. Den hårda vinden hade det goda med sig,
att som den kom från land, hade den nedbragt dyningen
till ett minimum, hvarför landningen ej erbjöd någon
svårighet, ehuru rodden till stranden mot vinden, som
kom i häftiga stötar och nästan öfvergått till storm, var
ganska besvärlig. I två fångstbåtar hade samtliga
naturforskarne begifvit sig i land.

<img>Den österrikiska stationen på Jan Mayen.
Efter fotografi 1892 af löjtnant A Gratzl, meddelad i »Voyage de la Manche».</img>

Massor af drifved, däribland stora stammar med
rötter, lågo uppkastade på kusten och voro i synnerhet
talrika ett stycke från stranden, sannolikt angifvande
högvattensståndet eller den höjd, dit drifisen pressas upp.
Åt nordost hade vi det måleriska, taggiga Fågelberget,
168 meter högt, uppbyggdt af vulkaniska tuffer och
slagger, på hvars afsatser alkor häcka i stort antal. Den
sandiga strand, där vi landat, låg midt för mynningen
af Wilczeks dal, på hvars norra sluttning, som bildar
fortsättningen af Fågelberget, den österrikiska stationen
är belägen.

Afsikten med vårt besök på Jan Mayen var icke
uteslutande att där anställa vetenskapliga forskningar. Ehuru
utsikten därtill icke var stor, fanns det dock en aflägsen
möjlighet, att Andrée med isen kunde drifvits dit, i hvilket
fall han naturligtvis tagit sin tillflykt till den österrikiska
stationens hus. Jag ansåg det därför af vikt, att vi före
afgången härifrån förvissade oss om, huruvida detta
möjligen varit fallet. Dessutom ville jag på de låga
stränderna, där drifveden och andra driftprodukter äro
uppkastade till stor mängd, eftersöka om någon af de af
Andrée medförda bojarna, hvilka voro afsedda att
utkastas, eller något annat föremål från ballongexpeditionen
kunde hafva drifvit i land. Intetdera var emellertid
händelsen; vi funno på Jan Mayen intet spår af
Andréeexpeditionen.

Den österrikiska stationen utgöres af två större hus
af egendomlig form samt flere smärre, de senare
astronomiska observationshus, termometerburar, förrådshus
o. s. v. De båda större husen, hvilka äro förbundna
genom en öfvertäckt gång, äro byggda i spetsbågstil och
kunna jämföras med ett upp- och nedvändt fartygsskrof,
hvars ändar blifvit lodrätt afstympade. De hafva fått
denna form för att ej snön skulle fastna på taken. Det
större, sexton meter långt, har tjänstgjort såsom bostad
för officerare och manskap, det andra, tolf meter långt,
såsom magnetiskt observatorium. Husen äro af trä, på
insidan fodrade med linoleum, på yttersidan med
takpapp, deras höjd är ej fullt fem meter. För öfrigt hafva
de helt visst varit bekväma, och de lofordas af
deltagarne såsom synnerligen ändamålsenliga. Nu hafva de
dock börjat förfalla, pappen på utsidan är till stor del
borta, hvarför det vid regnväder droppar ned genom taket.
En dörr i korridoren hade stått öppen, hvarför denna
delvis var fylld af snö och is. Stationen har sin plats
i en liten dalgång och valdes med hänsyn till där
befintlig vattentillgång. Annars hade nog platsen kunnat
väljas trefligare med bättre skydd mot vindarne. Här
kvarlåg ett ganska värdefullt upplag, nämligen omkring
tjugo tons kol under form af briketter, hvilka delvis
användts såsom material vid byggnad af något skjul. Detta
var godt att veta, för den händelse vi på hösten skulle
hafva gjort slut på vårt eget förråd, hvilket dock icke
inträffade.

Jägmästaren och karlarne funno bland drifveden på
stranden några glasflöten samt bitar af pimpsten. En
räf, som kom springande, blef skadskjuten af jägmästaren
och expedierades sedan af Björn under den sten, dit
den tagit sin tillflykt. Björn roade sig för öfrigt med
att skälla ett ursinnigt ståndskall på de stormfåglar, som
häckade på branterna af Blytts berg, och klättrade så
högt upp på dessa, att jag blef orolig, emedan stycken
af berget allt emellanåt lossnade och föllo ned. Det var
ganska svårt att få honom därifrån, ty han hade nog
aldrig förr fått skälla på så mycket fågel, och hans
förtjusning var därför stor. Sedan jag tagit diverse
bergartsprof, återvände jag ombord, ty det hade naturligtvis
blifvit tjocka igen, hvarför det ej lönade sig att företaga
någon längre vandring. Vinden ökades på kvällen till
storm, så att äfven det andra ankaret måste läggas ut.

De öfriga naturforskarne, för hvilkas flertal utelifvet
ännu hade nyhetens behag, stannade däremot i land och
slogo sig ned i stationens ena hus, där de tillbringade två
dygn i disig luft, blåst och regn, hvarunder de närmaste
omgifningarne så godt sig göra lät blefvo undersökta. Den
disiga luften var i synnerhet ovälkommen för
fysikernastronomen, som vid observatoriet önskade göra
solobservationer för att kontrollera våra kronometrar. När jag
den 17 på morgonen gjorde besök vid stationen, fann
jag mina herrar glada och nöjda, fastän lokalen icke
föreföll särdeles lockande, så fuktig som den var, något
som de dock sökt afhjälpa genom att flytta in en kamin.
Det var tjocka och ytterligt hård blåst, så att vi med
nöd kunnat arbeta oss i land, och som där ej var något
att göra, återvände jag ombord, sedan jag på stranden
skjutit en sandlöpare <i>(Calidris arenaria)</i> samt en
kärrsnäppa <i>(Tringa alpina)</i>. Äfven den större strandpiparen
<i>(Aegialites hiaticula)</i> fanns här. Däremot saknade jag
för första gången i de arktiska trakterna fjaerplyten
<i>(Tringa striata)</i>, som dock, liksom de föregående, här
plägar träffas under flyttningen vår och höst. Äfven på
östra Grönland saknades denna utom längst norrut, medan
de båda förstnämnda arterna, liksom på Jan Mayen,
voro vanliga. Tusentals stormfåglar lågo tätt packade
vid stranden, där vågen bröt sig, ifrigt sysselsatta med
att hämta föda. Jag ville gärna utröna hvad fångsten
gällde, men tviflade på möjligheten att i denna täta svärm
kunna skjuta endast en, hvilket dock mot förmodan
lyckades. Födoämnet utgjordes af ett litet kräftdjur. På
eftermiddagen rodde jag ut en stund i blåst och regn
med prammen för att skaffa alkor till morgondagen och
sköt fyratiotvå stycken af sådana, som flögo förbi. Ett
lika ohyggligt väder med regn och tjocka rådde hela
följande dag, hvarför landpartiet på eftermiddagen beordrades
ombord. Äfven den 19 rådde tjocka, men annars var
vädret bättre, och några af oss rodde i land. Dusén
botaniserade, och jag företog med jägmästaren en utfärd
från stationen, men det var i det hela taget föga idé att
gå omkring i väder så disigt, att man ej erhöll någon
öfverblick ens öfver de närmaste omgifningarne.
Emellertid förde oss lyckan upp på en af de mest regelbundna
vulkanerna, Hochstetters krater, med en vacker, isfri
liten sjö i kraterns botten, så att vandringen saknade ej
sitt intresse. Den röda saxifragan blommade nu ymnigt,
och den hvita isranunkelns <i>(Ranunculus glacialis)</i> knoppar
lofvade att snart spricka ut, så att sommaren onekligen
gjort framsteg. Jägmästaren sköt ett par ejdrar vid
Nordlagunen, och dessutom syntes där några andra dykänder
på långt afstånd, sannolikt alfåglar. Äfven Åkerblom var
i land för anställande af observationer. På eftermiddagen,
då vädret blifvit soligt och lugnt, begåfvo sig jägmästaren
och doktorn i kanoterna till Engelska bukten, från hvilken
utfärd de återkommo först följande morgon, medförande
en skjuten räf och diverse fåglar. De skildrade
förhållandena där såsom betydligt angenämare än vid Mary
Muss Bay med dess ständiga tjocka, hvarför jag lät lyfta
ankar och förflytta Antarctic till Wallross Gat, där vi
ankrade på förmiddagen den 20.

Wallross Gat är den östra delen af Engelska bukten
och har, äfven det, storslagna omgifningar. Det begränsas
i öster af ett brant berg, Hvalrossen, som stupar lodrätt i
hafvet och som bebos af tusentals alkor och andra fåglar.
Utanför berget befinner sig en från detsamma nästan
isolerad klippelare, af holländarne kallad Brielles torn.
Berget, som uppbygges af vulkanisk aska (tuff), är af
smältvatten och vindar utskuret på det mest egendomliga
sätt. På den sandiga stranden där innanför ligga
ofantliga massor af drifved, och där finnas äfven lämningar
af holländarnes trankokerier under form af små högar
med tegelsten eller träpålar. Dessa tegelstenar
öfverensstämma till form, färg och storlek fullständigt med dem,
som finnas vid de gamla trankokeriruinerna på Danskön
och Amsterdamön på Spetsbergen, och vittna nogsamt om
gemensam hemort. En massa hvalben på standen bär
likaledes vittnesbörd om holländarnes verksamhet här.

<img>Antarctics klippor vid Engelska bukten på Jan Mayen.
Efter fotografi af P. Dusén 1 juni 1899.</img>

Väster om den sandiga standen stupa klipporna —
Antarctics klippor, såsom jag kallat dem — lodrätt ned
till en smal sandremsa, och här finnas flera vackra
vattenfall. Men hvad som mest tilldrager sig
uppmärksamheten är klippornas färgprakt — jag kan
knappast använda ett mera moderat uttryck. Den branta
stupan utgöres af flere lavabäddar af mörk färg, medan
gränsen mellan de olika bäddarne betecknas af
purpurröda slagger, som på sina ställen äro hopade till större
själfständiga röda partier. Där och hvar äro stuporna
]jusgröna af en massa skörbjuggsört <i>(Cochlearia)</i>, som
växer nedanför fåglarnes häckningsplatser, medan
ofvanför stupan, på den mindre branta sluttningen mot bergets
topp, mossornas gulgröna färg är rådande. Lägg härtill
hvita snöfläckar där och hvar, vattenfallen samt i vackert
väder den blåa himmelen däröfver, så torde taflans rika
färgspel, svart, rödt, grönt, gulgrönt, hvitt, blått och grått,
kunna inses. I synnerhet på natten, när solen stod i
norr, var anblicken rent af fängslande.

Växtligheten var här något mera framskriden, och
den vackra isranunkeln började nu att blomma mera
allmänt. Men så var det också mera soligt än vid Mary
Muss Bay, som ofta var insvept i tjocka, medan vi här
hade fullständigt klart. »Hvalrossen» är som nämndt ett
fågelberg, som bebos af alkor, lunnefåglar, kryckjer,
borgmästare och stormfåglar.

Vi stannade här till midsommardagen och voro då
liksom förut utsatta för hardt när otroliga växlingar af
vädret, som på samma dag kunde genomlöpa alla
möjliga stadier, från storm med regn och tjocka till solsken
och stiltje.

Från ett af vattenfallen kunde vi förnya vårt
valtenförråd, som nu började knappa af, och hvilket vi hade
tänkt få kompletteradt först när vi hunnit in i isen.
De dagar och stunder, när vädret tillät, företogos
utflykter till land, från hvilka de olika deltagarne
återvände med olika föremål. Doktorn, som hade sig
anförtrodt insamlingen af drifvedsprof och andra
driftprodukter, fick på Jan Mayen, utom en vacker samling
drifved, äfven en mängd glaskulor af det slag, som
användes såsom nätflöten, samt dessutom det stycke af en
bambustam, som afbildats i förra delen på sid. 335.
Jägmästaren återvände med diverse fåglar, botanisten var i
oafbruten verksamhet med botaniska insamlingar och 
fotografering, zoologen skrapade, och meteorologen var i ständigt
arbete. Kaptenen och öfriga jägare nedlade åtta stycken
räfvar och biträdde mig med anskaffande af färsk
proviant under form af halftannat hundratal alkor, hvilka
bildade en angenäm omväxling med den salta maten
och konserverna. Glömmas bör ej, att öfvermaskinisten
och meteorologen ej läto vattnets låga temperatur (+ 2°)
afskräcka sig från att taga ett bad i öppna sjön. Äfven
Tip och Skuolffe badade, men det var icke frivilligt. De
hade fått till vana att promenera på relingen, och på
morgonen den 20 föll Tip i sjön, men blef omedelbart räddad.
Skuolffe, som väl ej ville vara sämre, föll öfverbord på
aftonen samma dag, men ingen märkte det, förrän han
legat i så länge, att han knappast kunde hålla sig uppe.
Efter lämplig behandling blef han snart åter bra.

Det skulle vara att ofullständigt skildra tilldragelserna
under resan, om icke på tal om hundarne äfven
omnämndes deras emellanåt förekommande slagsmål. Björn
och Skuolffe, ehuru landsmän, kunde ej tåla hvarandra,
och fastän Skuolffe var minst och följaktligen den,
som fick stryk, gaf dock vanligen han anledning till
striden. Han kunde dock ofta komma undan genom att
krypa bakom någon tågrulle eller annat föremål invid
relingen eller under slamkaret, där ej Björn kunde följa
efter och där han i lugn kunde hålla på att skälla. Dessa
båda voro väl ej ihop, förrän äfven Tip rusade till
anfall. Så var det att skilja dem åt, hvilket ofta skedde
på det sätt att Skuolffe greps i nackskinnet och lyftes
upp utom räckhåll för Björn. Vid ett tillfälle hoppade
dock denne efter och högg sig fast i Skuolffes ena
bakben, ett präktigt tag, som han ej lätt kunde förmås att
släppa. Tip tog sig före att använda den ena af
hundkojorna såsom magasin, dit han släpade ben och sådant,
för hvilket han ej för tillfället hade användning. I det
hela taget beredde oss hundarne mycket nöje och bidrogo
att minska enformigheten i lifvet på sjön. De båda
lapphundarnes oenighet kom endast emellanåt till utbrott,
och de voro ju annars särdeles snälla och fromma. Mot
slutet af resan hade hundarne blifvit bortskämda och
passade alltid på när kaffet serverades för att få en
sockerbit. Björn kom då ofta nästan rullande ned för
gunrumstrappan, som var för brant för hans korta ben.

Jan Mayen har i ornitologiskt hänseende visat sig
ganska märklig, ty under österrikarnes uppehåll därstädes
iakttogos trastar och många andra fåglar från sydligare
trakter, som måste hafva kommit på villovägar under
flyttningen. Att så sker någon gång är ju mindre
underligt, men antalet dylika arter var märkvärdigt stort.
För vår del kunde vi lämna ett nytt bidrag till öns
fågelfauna, i det att kapten Forsblad den första dagen vid
vårt uppehåll i Wallross Gat hemkom med två
strandskator <i>(Haematopus ostralegus)</i>, hvilka förut icke iakttagits
här. Under en utfärd, som jag den 23 företog med
doktorn och jägmästaren till sydvästra delen af Engelska
bukten, sköt den senare två småspofvar <i>(Numenius
phaeopus)</i>. Denna fågel var redan iakttagen af österrikarne
och häckar möjligen på ön, men säges ofta blifva byte
för de här så allmänna fjällräfvarne. Vi funno dessutom
bland den nordiska formen (var. <i>glacialis</i>) af lunnefågeln
äfven den vanliga. Endast den förra, som är större
och har högre näbb, var härstädes förut iakttagen.

Under nyss nämnda utfärd iakttog jag äfven den lilla
<i>Ranunculus pygmœus</i>, redan förut känd från ön, och gladde
mig åt att ändtligen bland blommorna få se en representant
för den gula färgen, hvilken här är sällsynt, i det att de
annars i de arktiska trakterna så vanliga stora ranunklerna
<i>(R.. altaicus</i> och <i>nivalis)</i> här icke förekomma och den
gulblommiga <i>Draba alpina</i> är sparsam. Än märkligare är dock
fjällvallmons <i>(Papaver radicatum)</i> frånvaro, ty Jan Mayen
torde vara det enda arktiska land, där denna annars för
polartrakterna så utmärkande växt icke blifvit iakttagen.
Hvad anledningen härtill är, torde för växtgeografen vara
svårt att afgöra. En gulblommig växt finnes dock jämte de
båda anförda, nämligen en maskros <i>(Taraxacum croceum)</i>,
mycket lik vår i Sverige vanliga <i>T. officinale</i>, från hvilken
den endast af fackmannen kan skiljas. Den fanns rätt
frodig vid Wallross Gat, men ännu endast med blad. På
tal om våra botaniska iakttagelser må för öfrigt nämnas, att
Dusén härstädes fann en mängd för ön förat okända
mossor samt två eller tre för densamma nya fanerogamer.
Han skulle helt visst funnit flere sådana, om vi varit här en
eller ett par veckor senare, nu var den högre växtligheten
ju endast obetydligt utvecklad. Af insekter samlade
Arwidsson tretton arter podurider, däraf tre för vetenskapen nya.

Och så inföll midsommaraftonen, till hvars firande
redan på förhand förberedelser vidtagits. Vädret såg på
morgonen ej så lofvande ut, men det klarnade upp efter
hand och blef strax på eftermiddagen klart och soligt.
Ett bättre väder kunde vi ej haft. Några af naturforskarne,
som på förmiddagen företagit en utflykt, hade från
densamma hemfört blommor, som under de senaste dagarne
slagit ut, och vår lilla flaggstång på gunrumsbordet blef
nu virad med slingor af den röda saxifragan, den hvita,
förfjusande isranunkeln, cochlearior, gräs etc, och i
glasskålarne hade vi stora buketter af samma blommor. Att
våra kära i hemmet denna dag ägnades särskild
hågkomst torde knappast behöfva sägas, och jägmästaren
hade skrifvit verser dagen till ära.

Efter middagen skulle de egentliga festligheterna äga
rum, i hvilka Antarctics hela personal deltog. Ett uppslaget
plakat tillkännagaf, att stor idrottstäflan med flera nummer
skulle hållas, såsom armgång, »välta björn», löpning med
ämbar, hoppning i säck, tornering med dynor, beslagning
af bramseglen, löpning med förhinder, kapprodd m. m. På
däck var dessutom dukadt ett gemensamt bord med bålar,
och festens början tillkännagafs genom ett kanonskott.
En glad och munter sinnesstämning var hela tiden 
rådande, och ljudliga skrattsalfvor läto höra sig under
täflingarne, ty flera nummer voro mycket kostliga.

<img>J. Mellander.        C  J. Flemming.
Andre styrman        Andre maskinist.</img>

Vid löpning med ämbar t. ex. sprungo de täflande
med ett vattenämbar på hufvudet rundt kring fartyget,
upp och ned för diverse däckstrappor o. s. v., och den
som vid slutet hade mest vatten kvar i ämbaret blef den
segrande. För säkerhets skull skedde denna täfling i
sydväst och oljerockar, ty stora störtfloder stänkte 
emellanåt ut öfver de täflandes ryggar. Vid tornering med
dynor sutto de båda stridande gränsle öfver
mesanbommen midt emot hvarandra och skulle med en kudde i
händerna försöka slå hvarandra, tills den ene förlorade
balansen. Som det var svårt att hålla sig fast ensamt
med benen, hände det nog ibland, att båda de kämpande
halade öfver. Flere af besättningen voro sångare, och
under vår musikaliske förste styrmans ledning sjöngos
såväl »Ur svenska hjärtans djup» som »Ja, vi elsker»
och »Vårt land». Dansen tråddes efter dragharmonika,
tal och skålar förekommo äfven, och i ett af de förra
önskades särskildt, att våra kära där hemma, som kanske
trodde, att vi nu sleto ondt bland is och snö, kunde se,
huru bra vi i verkligheten hade det. Sedan täflingarna
slutat, utdelades prisen, som utgjordes af smärre böcker,
cigarrer, tobak, halsdukar o. s. v. Belåtenheten var
allmän, och på kvällen uppvaktades jag med följande skrifvelse
från besättningen: »Herr professor! Det är af gammal sed
vanligt, att då man varit på gästabud man också uttalar
tacksamhet för erhållen gästfrihet, och det är därför, som
vi nu bedja att till herr professorn få framföra ett äkta
nordiskt tack för de angenäma öfverraskningar, som i
dag kommit oss till del, samt för de varma och till hjärtat
gående ord, som herr professorn uttalade vid festens
början. Vår önskan är, att då början varit god äfven
slutet måtte blifva godt och att det goda samförstånd,
som städse varit rådande, äfven måtte få fortfara.
Besättningen ombord på Antarctic, midsommaraftonen 1899.»

Till kvällen var hela underbefälsmessen bjuden till
gunrummet, och festen slutade först fram på morgonen.
</chapter>


<chapter name="FJÄRDE KAPITLET.">
<h1>FJÄRDE KAPITLET.</h1>

Afgång från Jan Mayen. — Umbellula. — Möte med isen. —
Inträngande i drifisbältet. — Lerslam på isflaken och dess härstamning från Sibirien.
—  Den   ostgrönländska   drifisen   och  navigeringen i densamma. — Första
isbjörnen. — Ihållande tjocka. — Isfält ersätta isflaken. — Möte med »Balaena».
—  Fattigt fågellif. — Vandring på isfälten. — Färd på måfå. — Isbarrieren
genombruten.

Midsommaraftonen var vår sista dag vid Jan Mayen,
ty tiden var nu inne att följa iskanten norrut för att
söka finna lämpligt ställe, där vi kunde börja den långa
färden genom isen in mot Grönlands kust.
Midsommardagen klockan sex på morgonen lättades följaktligen ankar,
och vi styrde mot nordnordväst för att utröna iskantens
läge. Vi skrapade ett stycke från ön på obekant djup,
men med 2000 meter af wireropet ute, och gjorde ett
präktigt fynd, i det att vi erhöllo ett koralldjur af
hafspennornas (pennatulidernas) familj, den märkliga
<i>Umbellula</i>, hvars yttre gestalt närmast kan förliknas vid en
blomsamling på ett långt bladlöst skaft. Är djuret
sällsynt i och för sig, så erbjöd detta exemplar ett särskildt
intresse genom sin ovanliga storlek, i det att det mätte
två meter och tolf centimeter i längd och sålunda var
mer än manshögt. Det var för öfrigt tur, att djuret blef
bärgadt, ty det hade fastnat utanpå trawlen. Men då
Arwidsson märkte detta, hissade han sig ned öfver relingen
till vattenytan och lyckades få tag i
detsamma. Umbellula hade redan 1753
blifvit funnen af en fångstskeppare vid 79°
n. lat. under lodning på 236 famnars
djup. Han erhöll två exemplar, hvilka
fördes torkade till England och då
beskrefvos, men sedan gingo förlorade,
hvarefter det dröjde 118 år innan ytterligare
två exemplar blefvo funna. Dessa
uppdraggades utanför västra Grönland på
omkring 71° n. lat. af dr J. Lindahl under den
svenska expeditionen 1871 för att hämta
de Nordenskiöldska järnblocken. De två

<img>Umbellula från Karahafvet.
a,  polypstocken i sin helhet, half naturlig storlek,
b,  polypstockens öfversta del, en half gång förstorad.
Efter A. E. Nordenskiöld</img>
afsedda exemplaren voro knappt en half meter långa,
men man har sedermera erhållit flere, såväl i Karahafvet
som i Atlanten, bland de senare exemplar, som varit
ännu något större än det af oss tillvaratagna.

Det var strålande sol från molnfri himmel, och nu,
då vi lämnade ön, hade vi en fullständig öfverblick öfver
densamma. Beerenberg var synligt hela dagen, äfven
sedan öfriga delar af ön hade försvunnit. På aftonen
kommo vi till en udde af isen, som dock här var så
tätt packad, att man ej kunde bryta sig in, och vi följde
därför iskanten mot öster. En flock grönlandssälar
iakttogs, och vi trodde oss äfven hafva sett en grönlandshval,
men det var möjligen endast en nordkapare eller
biscayahval. Den 25 syntes Beerenberg på morgonen och
förmiddagen ännu på 185 kilometers afstånd, men försvann
sedan på grund af tilltagande disighet i luften. På
förmiddagen gjorde vi ett försök att bryta oss igenom en
utskjutande isudde, och ett kraftigt hurrarop höjdes, då
Antarctics stäf första gången rammade ett isflak. Vi
måste dock snart vända och fingo längre fram på
eftermiddagen kämpa på allvar, ty vi hade i den täta tjockan
kommit in i mycket svår is, som det kostade oss strängt
arbete att åter komma ur. Ja, knuffarna voro hårdare än
någon gång under fjolårets expedition. När vi ändtligen
kommit ut ur isen igen, var tjockan så tät, att vi måste
lägga bi och låta mistluren ljuda. Isen visade emellanåt
de mest förtjusande färgskiftningar i blått, hvitt och
smaragdgrönt och uppträdde ofta under egendomliga och
fantastiska former. Men nu liksom senare föranledde
tyvärr dimman, att nästan inga fotografier kunde tagas
under färden genom isen, de flesta försök i den vägen
misslyckades. Först på eftermiddagen den 26 lättade
tjockan, och vi följde nu iskanten från udde till udde, 
spejande efter lämpligt ställe att tränga in. Men allestädes
låg den tät och packad, tills vi ändtligen klockan ett på
morgonen den 27 lyckades bryta oss in genom den yttre
isen till en stor klara innanför den tätare iskanten. Det
kostade oss många hårda knuffar, men väl därinne var
det som hade man kommit till en insjö, så lugnt låg
vattnet där, utan dyning, ty isen skyddar för denna. Isen
såg lofvande ut, och vi höllo kurs mot nordväst, i
hvilken riktning vi hade cirka fyrahundratjugofem kilometer
fågelvägen till Pendulumön. Vi hade sällskap af en
stenskvätta, som påtagligen äfven var på väg till Grönland;
den kom ombord en stund och var ytterligt trött, men flög
sedan åter ut bland isen. I förbigående sköto vi två
klapmytsar, däraf en vacker gammal hane, och en
småsäl, och då vi för tjocka måste förtöja vid ett isflak,
begagnade vi uppehållet att fylla vårt vattenförråd med
smältvatten från flakets yta.

Vi hade här äfven tillfälle att något närmare studera
den smutsiga is, som är så vanlig vid yttre randen af
det ostgrönländska drifisbältet, och som vi på afstånd
kunnat iakttaga ända sedan den 25. Smutsen härrör
af lerslam, hvilket, såsom i förra delen af detta arbete
(sid. 198 och 201) omnämnts, angifver att isen
här-stammar från det sibiriska ishafvet. Det är ganska
intressant att nu läsa hvad Nordenskiöld, innan detta
förhållande var kändt, berättar om isen utanför västra
Sibiriens norra kust. »Vi äro tydligen», heter det i
berättelsen om Vegas färd den 4 augusti 1878, »i Ob- Jenisseis
strömområde. Den is, vi i går seglade igenom, härrörde
troligen från Ob-, Jenissei- eller Pjäsina-vikarne. Dess
yta var smutsig, ej ren och hvit som ytan af glacieris
eller af den hafsis, som aldrig kommit i beröring med
land eller med grumligt flodvatten. Utanför de stora
floderna är nämligen isen oftast, där snön bortsmält,
täckt med ett gult lager af lera. Denna lera utgöres
tydligen af slam, som nedsköljts med flodvattnet och
sedermera af vågsvallet uppkastats på den snötäckta
isen.» Såsom jag förut på anfördt ställe i detta arbete
omnämnt, hade professor Cleve kommit till den
slutsatsen, att ett af de slamprof, som insamlades vid Svenska
Djupet 1898, måste härstamma från någon flodmynning
i Ryssland eller norra Sibirien, och man får väl antaga
att äfven flak af verklig flodis ofta drifva ut i hafvet,
blandas med hafsisen och föras vidare med
hafsströmmarne.

Den smutsiga is, hvarom här är fråga, är sålunda
icke att anse såsom någon tillfällighet, utan står liksom
drifveden i samband med hafsströmmarnes riktning. Båda
härstamma från Sibirien och förekomma därför gärna i
hvarandras sällskap. Vi sågo drifved flerestädes på och
mellan isflaken, och då jag nu tillsammans med ingeniör
Dusén undersökte de smutsiga flaken i vår närhet, befanns
lerslammet allestädes blandadt med små grenfragment af
ett par eller några millimeters tjocklek, hvilka troligen
härröra från den sibiriska tundrans arktiska videarter, en
fråga som deras mikroskopiska undersökning väl kommer
att afgöra. Då jag i en smältvattenshåla äfven fick syn
på några mossor, blef jag häraf så intresserad, att jag
lade mig framstupa på isen och blef liggande en lång
stund, utan att gifva akt på, att jag blef alldeles afkyld
och våt. Denna oförsiktighet straffade sig snart, ty jag
blef på eftermiddagen så häftigt illamående, att jag måste
gå till sängs, och detta illamående recidiverade sedan
flere gånger, så att det tog nära en månad, innan jag
fullständigt återvunnit mina krafter.

Detta var tyvärr det enda tillfälle, vi hade att 
undersöka slammet på isen, hvilket på sina ställen var så
rikligt, att flakens yta hade utseende af lermörja. Ty
jag kunde icke för dettas skull afbryta färden, då det
gällde att komma fram, och då vi kommo längre in till
de stora isfälten, var smutsig is sällsynt. Men det vore
onekligen af stort intresse, om en kommande expedition
ägnade sin uppmärksamhet häråt. Ty frågan har ej blott
betydelse för kännedomen om hafsströmmarne, utan det
vore väl möjligt, att äfven frön af växter kunde föras
på denna is från Sibirien till Grönland.

Isen i den ostgrönländska polarströmmen har af
ishafsfararne fordom varit fruktad, ty många äro de
förlisningar, som i densamma ägt rum. År 1777
innestängdes sålunda på en gång i isen mellan sjuttiofjärde
och sjuttiofemte breddgraden tjugoåtta hvalfångarefartyg,
af hvilka tolf stycken, efterhand som de drefvo söderut,
blefvo krossade, och af hvilkas besättningar öfver
trehundra människor omkommo. När den yngre Scoresby
1822 gjorde sin på upptäckter så rika färd till östra
Grönland, var han nära att förlisa i isen, och ett annat
hvalfångarefartyg försvann samtidigt med man och allt.
Samma öde drabbade 1833 något längre söderut den
franske löjtnanten Blosseville på örlogsbriggen La Lilloise.
Men vi behöfva ej gå så långt tillbaka i tiden, utan
erinra om den andra tyska polarexpeditionen 1869—70,
då dess ena fartyg, Hansa, blef fast i isen vid 73° 25' n.
lat., med densamma dref södenit och slutligen krossades
och sjönk utanför Liverpoolkusten.

Emellertid är det att märka, att här varit fråga om
segelfartyg, hvilka naturligtvis vid gång genom is äro
mycket ofördelaktigt ställda i jämförelse med ett
ångfartyg. Det är också i detta hänseende ganska
betecknande, att den tyska expeditionens andra fartyg, 
Germania, som hade ångmaskin, lyckligt och väl kom in
till kusten, under det att Hansa blef fast. Äfven
isförhållandena själfva äro, såsom allestädes inom
polarområdet, underkastade stora växlingar. Ena året ligger isen
långt österut, och då är den vanligen äfven glesare,
andra år träffas isen först betydligt närmare kusten, men
uppgifves då oftast vara hoppackad och tät. Vindar och
strömförhållanden utöfva naturligtvis härvidlag stort
inflytande, men mellan sjuttiotredje och sjuttiofemte
breddgraden torde man, åtminstone med ångare, de flesta år
hafva god utsikt att nå in till kusten. Den skotske
hvalfångaren kapten Th. Robertson hade redan före afresan
meddelat mig, att af de sjutton år, han då gått på
denna kust, har det endast varit ett (1897), då han icke
kunnat komma in under land, men att det är möjligt,
att det skulle lyckats äfven då, om försöket skett senare
på sommaren. Dock är det tydligt, att färder i detta
farvatten endast böra företagas med starka ishafsfartyg,
som kunna uthärda ispressningar. Sedan 1898 hafva
visserligen äfven några smärre norska fångstjakter lyckats
komma in till kusten och äfven lyckligen återvändt, men
inträffar ett ogynnsamt isår, så är det fara värdt, att
färderna med dessa segelfartyg komma att afslutas genom
någon katastrof.

Mitt illamående förorsakade, att jag ej fick närvara
vid vårt första möte med björn, som inträffade samma
dag på aftonen, då vi på grund af tjocka lågo förtöjda
vid ett flak. Björnen erhölls, och kaptenen lär varit
den lycklige skytten, men af beskrifningen på jakten
kunde jag förstå, att mina unga herrar varit för ifriga,
hvarför jakten blef längre än den behöft vara. När slutet
är godt, är ju allting godt, och det färska björnköttet
var ganska välkommet. Omelette på isbjörnshjärta är
t. ex. en ganska god rätt, som dessutom ej hör till de
vanliga. Den skjutna björnen var en hona, som vid
afspäckningen följande dag visade ett ovanligt tjockt
späcklager under huden.

Hela natten samt förmiddagen den 28 juni måste
vi ligga förtöjda på samma ställe, till följd af den
ihållande täta tjockan, som först på eftermiddagen blåste
undan, så att vi klockan tre kunde fortsätta, ehuru blott
för några timmar. Vi sågo mycket säl på isen, i
synnerhet på den murkna vinteris, som ej var tjockare än
att fartyget kunde skära igenom. Denna is hade
sannolikt bildats i klaror mellan drifisfälten. Flak af den senare
voro fortfarande ofta mycket smutsiga af lerslam, och
äfven drifved syntes där och hvar. För öfrigt började
isfälten nu blifva större, med vallar af uppskrufvad is. Vi
sågo denna dag två ismåsar, de första som iakttagits
under färden.

Redan klockan half nio på aftonen måste vi för
tjocka åter förtöja vid ett flak, och kunde ej fortsätta
förrän klockan nio på morgonen den 29. Vinden hade
då gått öfver till nordvästlig, hvarför fångstmännen spådde
vackert väder, och snart nog drefs tjockan undan, så
att vi kunde fortsätta. Isen erbjöd fortfarande inga
nämnvärda svårigheter, men dess karakter var nu förändrad.
Vi hade förut haft större eller mindre isflak, nu däremot
hade vi ej längre flak, utan fält af flera kvadratkilometers,
ja, stundom kvadratmils yta. Dessa fält får man dock
ej tänka sig såsom jämna och plana, utan de kunna
snarast förliknas vid ett snötäckt, småkuperadt
slättlandskap; kullarna bildas af de vid isens pressningar till
högar och vallar upptornade partierna, en is- och
snööken, sådan den af Nansen beskrifvits. När man vandrar
öfver ett sådant fält, fattar man till fullo de svårigheter,
som Nansen haft att bekämpa. Uppe på vallama
betäcker snön alla håligheter, så att man ofta sjunker ned
till midjan eller armarna mellan isstyckena, och på
vallarnes sidor ligger den lösa snön i djupa drifvor och
gör fortkomsten mycket besvärlig. Där och hvar trampar
man genom snön ned i vatten på isen o. s. v. Om
vandringen redan nu var mödosam, hvad skulle den ej då
vara, när denna snö smälter! Det var under sådan tid,
som till och med en Nansen måste ligga stilla »i längtans
läger» utanför Frans Josefs land. Denna snöbetäckta is
är renare än flaken längre utåt iskanten, och landskapet
— om man så får kalla det — har en mera storslagen
och högtidlig prägel.

Vi lyckades fortfarande komma framåt, och först
klockan sex på morgonen den 30 blef det nödvändigt
att ramma. Klockan sju fingo vi syn på en skotsk
hvalfångare längre in i isen. Vi undrade, om det kunde
vara »Balaena» från Dundee, till hvars befälhafvare,
kapten Th. Robertson, vi medförde ett bref. Jägmästaren
Nilson hade nämligen för min räkning under våren af
denne begärt upplysningar om de isförhållanden, som
pläga vara rådande i dessa farvatten, hvilka kapten
Robertson besöker år efter år, och i den tanke, att vi skulle
råkas, hade hans familj sändt med oss bref, ty Balaena
hade lämnat Dundee redan i april. En inuti ett isfält
upprättstående drifvedsstam vållade något uppehåll, ty den
kunde ju vara en signal, hvarföre jag sände jägmästaren
att undersöka densamma. Den var blott uppskrufvad på
detta sätt af isen, och vi gingo nu mot fartyget, som styrt
oss till mötes och som mycket riktigt befanns vara
Balaena. Kapten Robertson kom genast ombord, och de
upplysningar han meddelade om isens beskaffenhet voro
goda, ty han trodde, att vi utan större svårighet skulle

kunna komma till land, i hvars närhet han redan varit
längre söderut, och där han mött en af de norska
fångstjakterna, Cecilie Malene. Han hade förut varit vid
Spetsbergen och där fått en grönlandshval <i>(Balæna mysticetus)</i> i
närheten af Danskön. Sedan vi som hastigast besökt
Balaena, därvid doktorn fick några patienter med småkrämpor,
fortsatte vi vår kurs till strax på e. m., då tjockan ånyo
tvang oss att förtöja vid ett isfält. Det var ett mycket
fattigt fågellif här inne i isen. Stormfåglarne voro nästan
försvunna, på morgonen syntes en ismåse och vid
middagen en fjällabbe samt en borgmästare.

Tjockan fortfor resten af dagen samt natten och
hela följande dag den 1 juli. Vi kunde dock under den
senare gå sakta framåt mellan åtta och tolf, tills ett stort
isfält, vid hvilket vi måste förtöja, spärrade vår väg. Det
var två grader kallt på natten, och vi hade is i riggen
hela dagen. Jag gick ned på isen och fann strax ett
björnspår, hvarför jag lät hämta karbinen och följde spåret länge,
tillsammans med jägmästaren och björnens namne, men
utan resultat. Isen var uppskrufvad till långa åsar,
Nansens »skrufgärden», mellan hvilka funnos jämnare fält.
Här saknades lerslammet helt och hållet. Där isen var
upptornad till högar och man blickade ned mellan
isstyckena, såg man i håligheterna det vackraste färgspel
af blått, så starkt och intensivt, att det var hardt när
otroligt.

Vi gjorde vandringar åt olika håll, med eller utan
skidor, och det var rätt behagligt att få ordentlig motion;
vattenförrådet kompletterades äfven. Vid tiotiden på kvällen
satte drifisen in mot det fält, där vi lågo förtöjda, så att
vi måste gå därifrån. Det var ej fullt så disigt som
förut, man kunde se ett litet stycke framför sig, en stor
svärm rotges flög förbi. Men det var i alla fall på måfå,
som vi måste gå, och vi förtöjde därför snart åter vid
ett annat flak. Eget nog hade vi på detta sätt, såsom
det sedan visade sig, kommit till det enda ställe, där det
här var möjligt att komma in till kusten.

<img>Antarctic i isen, där vi bröto oss igenom.
Efter fotografi af F Åkerblom natten till den 2 juli 1899.</img>

Jag hade lagt mig vid midnatt, men redan efter en
timmes hvila, klockan ett på morgonen den 2 juli, blef
jag purrad och gick upp. Tjockan var borta, vädret
klart, och där, långt i nordväst, syntes ändtligen land,
Pendulumön och omgifvande kust, mellan 74° och 75°
n. lat. Men isen såg svår ut. I det flere mil långa isfält,
Vid hvilket vi voro förtöjda, fanns ingen öppning, blott
antydan till en smal ränna just där vi lågo. Vi försökte
först att arbeta oss in i denna, men det såg så osäkert
ut, att jag föredrog att vänta eller göra en lång omväg
söderut, hellre än att här bli fast.  Vi drogo oss tillbaka
och rännan slöts. Men mellan klockan tre och fyra
på morgonen började den åter vidga sig, kaptenen
begagnade genast tillfället, Antarctic rammade utan uppehåll,
hennes bog dref undan flaken, och ändtligen var den
värsta sträckan passerad. Det var rent af underbart, det
var som skulle ett snölandskap med ens hafva brutits
och erbjudit en förut okänd vattenled. Dessa hastiga
växlingar i drifisens förhållanden, i det att den än är
fast hoppackad, än åter fördelas, stå möjligen i samband
med tidvattnet. Nu styrde vi genom flere klaror,
passerade mellan stora isfält, rika på björnspår, rammade
ibland, och så voro vi slutligen i öppet vatten mellan
drifisen och land. Med vår tretungade flagga hissad bar
det framåt, isbarrieren var genombruten, vi hade nått
vårt egentliga forskningsfält vid Grönlands kust.
</chapter>
<chapter name="FEMTE KAPITLET.">
<h1>FEMTE KAPITLET.</h1>

Färd mot kusten. — Hindrade af tjocka. — Bemärkelsedag och festlighet.
— Den landfasta isen. — Vandring öfver isen till Pendulumön. — Rik
växtlighet. — Den grönländska haren. — Båtfärd till Sabineön. — Naturforskarnes
arbeten. — Balaenas ankomst — Dufvorna flyga bort. — Förnyadt försök att
nå Shannonön. — En narhval. — Återfärd till Hvalrossön. — Uppläggning
af depoten för Sverdrup.

Då vi den 2 juli kommit innanför isen, var det
soligt och klart, och Pendulumön samt Sabineön, på
hvilken senare den tyska expeditionen under Koldewey
öfvervintrade 1869—70, lågo skenbart fria från is framför
oss, medan höga snöhöljda toppar höjde sig långt in
öfver fastlandet. Men äfven den nordligare Shannonöns
södra del tycktes isfri, och dit lät jag nu styra hän.
Mycket nordligare kunde vi troligen icke komma, och
det var ju fördelaktigast att börja undersökningen längst
i norr och sedan gå långs kusten södenit. Jag ville
dessutom om möjligt på Hochstetters Förland upplägga
depoten för den Sverdrupska expeditionen, men vi kunde
på grund af där rådande tjocka icke se, om den
landfasta isen ännu brutit upp. Alla voro naturligtvis ifriga
att komma i land, och tvenne partier fingo göra sig i
ordning för en tillämnad undersökning af Shannonöns
södra del. Men det blef ingen landstigning af, ty när
vi blott hade en half timmes färd kvar till Kap Philip
Broke, kom vår gamle fiende, tjockan, och insvepte allt
i sitt täta hölje. Vinden låg frisk mot land, och att i
så tät tjocka nalkas en okänd kust lät sig icke göra. Vi
fingo nu åter ligga bi, ej blott resten af denna utan äfven
de båda nästföljande dagarne, då vinden var ganska frisk
och riggen fullständigt isbelagd. Detta var ju mycket
tålamodspröfvande, men vi kunde å andra sidan skatta
oss lyckliga, som nått kusten så tidigt, tidigare än någon
föregående expedition. Till och med kapten Robertson
hade i sitt ofvan nämnda bref skrifvit, att han aldrig
hört, att någon kunnat nå land före den 10 juli, och
nu voro vi här vid 74° 50' den 2. Scoresby nådde
land vid 71° n. br. i slutet af juli 1822, Clavering
och Sabine vid 74° 20' den 8 aug. 1874, Koldewey
vid 74° 30' den 5 aug. 1869, kapten Knutsen vid
73° 30' den 16 juli 1889 och den danska expeditionen
under löjtnant Ryder vid 73° 35' den 20 juli 1891. Men
fastän det var en sak att hafva nått in under land efter
passerandet af drifisbältet, så berodde fortgången af våra
vidare undersökningar af den land fasta isens eller
kustisens<footnote>Denna landfasta is kallas sedan gammalt af engelska polarfarare samt
i den engelska och tyska litteraturen landis (land ice, Landeis), en benämning,
som jag dock här undviker, emedan detta namn af svenska geologer börjat
användas såsom kollektivnamn för inlandsis och glacierer.</footnote>  läge. Och det var just för att denna skulle hinna
bryta upp, som jag stannat så länge vid Jan Mayen.

Medan vi den 3 juli lågo bi, begagnade jag tillfället
att låta göra i ordning innehållet af den för kapten Sverdrup
afsedda depoten, så att denna skulle vara färdig att när
som helst på därtill tjänligt ställe bringas i land. Vi
kunde dock icke nu packa ned något i lårarne, ty dessa
måste på grund af sin storlek föras tomma i land, men
vi pröfvade hvad som fick rum i desamma och satte
upp en lista däröfver, så att allt var klart. Det var roligt

att iakttaga det intresse, hvarmed detta arbete följdes,
och huru gärna hvar och en ville bidraga med hvad han
kunde.

Den 4 höll tjockan i sig, och vinden hade ökats.
Vi lodade på 350 meters djup och företogo sedan en
skrapning med godt utbyte. Det var denna dag min
hustrus födelsedag, flaggorna voro hissade, och vi hade
i gunrummet särskildt festligt, hvarjämte jag passade på
tillfället att med anledning af dagens betydelse låta
servera champagne både i underbefälsmess och skans, för
att motverka det inflytande, som det tålamodspröfvande
vädret möjligen kunde utöfva på sinnesstämningen. En
dylik festlighet verkar alltid mycket upplifvande, då den
kommer helt à propos.

Den 5 juli på morgonen såg det ut, som skulle
tjockan ändtligen börja gifva med sig, hvarföre vi för half
maskin vågade styra framåt. Det gällde först och främst
att veta, hvar vi befunno oss, efter att under två och
ett halft dygn hafva legat bi. När tjockan något lättade,
visade det sig, att vi voro fullständigt där vi beräknat,
och att våra farhågor att möjligen af strömmen hafva
drifvits ur kursen voro ogrundade. Freeden Bay på
Shannonöns södra sida, mot hvilken vi styrde, befanns
ännu täckt af kustisen, och vi följde nu dennas kant
mot Pendulumön, tills vi strax på eftermiddagen måste
förtöja vid iskanten, på grund af ånyo inträdande tjocka.

Den landfasta is eller kustis, hvarom här så ofta
talats, är sådan is, som om vintrarne bildats i fjordarne
eller vid kusten, innanför den egentliga drifisen. En enda
vinters kustis, eller bayisen, såsom den äfven kallas, är
mycket tunnare än drifisen, stundom alldeles jämn och
obruten. Som den likväl ofta är nog tjock att motstå
Sommarsolens inverkan, berordess när- eller frånvaro,
utom af föregående vinters stränghet, till stor del af de
vindar, som varit rådande, samt af dessas styrka. Somliga
år ligger kustisen obruten nästan utanför hela kusten, andra
år kan man däremot intränga relativt långt i fjordarne.
När kustisen icke brutit upp under sommaren, förstärkes
den naturligtvis under kommande vinter eller vintrar, ty
den är på sina ställen flerårig, och är då ofta hopfrusen
med större eller mindre partier af hoppackad drifis,
liksom den själf på sina ställen kan vara sönderbruten och
uppskrufvad. Men äfven den fleråriga kustisen är stundom
ganska jämn, såsom vi längre fram skola finna.

Den is, vid hvilken vi förtöjt, sträckte sig alldeles
såsom 1869 och 1870, då den tyska expeditionen var
här, ända ned till Pendulumöns östra sida och betäckte
hela farvattnet mellan Shannonön, Hochstetters Förland
och Kuhnön, hvarföre mitt hopp att få besöka de båda
sistnämnda i geologiskt hänseende mycket intressanta
ställena icke såg ut att kunna uppfyllas. På
Hochstetters Förland finnas tertiära bergarter, rika på musslor,
hvilka blott äro obetydligt kända, emedan de samlingar,
som under en slädfärd 1870 därstädes hopbragtes af
Copeland och Börgen, sedermera måste kvarlämnas på
Kuhnön. På denna ö finnas åter till jurasystemet eller
aucellalagren hörande aflagringar, rika på försteningar,
samt äfven stenkolslager.

Medan vi lågo stilla för tjocka, pröfvades tälten på
isen, och skidlöpare, både vana och nybörjare, voro i
ifrig verksamhet. Ett ytterst fattigt fågellif rådde här,
ett par teistar, några borgmästare och fjällabbar samt
vid iskanten några ejdrar voro allt hvad vi sågo. På
kvällen kunde vi gå vidare och förtöjde vid iskanten
utanför Pendulumöns östra sida klockan ett på morgonen
den 6.  Österut var då isfritt vatten så långt man kunde se.
<img>Landfast is utanför Pendulumön och Bass Rock.
Efter fotografi af P. Dusén den 6 juli 1899.</img>


På morgonen den 6 juli begaf jag mig, åtföljd af
jägmästaren samt en af fångstmännen, öfver isen mot
land, för att därifrån vandra tvärs öfver ön till dess
södra kust, dit Antarctic under tiden skulle begifva sig
och förankra. Äfven Björn var med på färden. Det
var klart och soligt väder, isen var visserligen till en
början ojämn och hopskrufvad, men längre in mötte
jämnare fält, så att vandringen ej var vidare besvärlig.
Men det var tydligt att denna is var flerårig, och
möjligen fasthölls den där och hvar af några större isberg,
som strandat på den tid, då här var öppet vatten in till
kusten, men som nu på alla sidor omgåfvos af den
landfasta isen. Vi kommo lätt i land, men sågo sedan, att
en smal strimma af öppet vatten, såsom ofta är fallet,
bildats närmast stranden på ganska långa sträckor på
ömse sidor af det ställe, där vi landat.

På afstånd såg Pendulumöns östra sida med dess
mörka basaltberg och stenblock ytterst steril och ödslig
ut, men vi hade knappast satt foten på land, förrän vi
förundrades öfver öns rika flora. Där blommade nu det
arktiska videt <i>(Salix arctica)</i>, ej att förväxla med det betydligt
mindre polarvidet <i>(Salix polaris)</i>, hvilket senare saknas på
Grönland. Det förras blad äro ofta så stora som gråvidets,
men det växer nedliggande långs marken, dess hängen
äro vackert röda och gula. <i>Dryas</i>, cerastier och drabor
representerade den hvita färgen, andra drabor, ranunkler,
fjällvallmo, potentillor och saxifragor den gula, andra
saxifragor och <i>Silene acaulis</i> den röda, medan den lilla
<i>Polemonium humile</i> på sina ställen färgade sluttningen
blå, under det att mossorna bildade gröna fläckar långs
rännilarne. Jag antecknade under denna vandring ey
mindre än fyratiofyra fanerogama arter, men endast <i>Dryas</i>
bildade ställvis små mattor, de öfriga voro spridda. Stora
hårbeklädda fjärillarver kröpo där och hvar på videna,
harkrankar <i>(Tipula arctica)</i>, spindlar, mindre fjärilar och
flugor voro ganska talrika, och till och med några humlor
<i>(Bombus hyperboreus)</i>, lika stora som våra där hemma,
surrade förbi oss.

Basalten bildar här flere bäddar, alldeles såsom på
Discoön på Grönlands västkust, eller med andra ord,
vi hafva här flere lavaströmmar öfver hvarandra från
den tertiära tidens vulkanutbrott. Man ser slagger och
vackra mandelstenar samt finner spridda kalcedoner; på
sina ställen är basalten afsöndrad i praktfulla pelare.
Under basalten anstå sedimentlager, nämligen
sandstensskiffer, sand och lera, men de voro icke lämpade för
bevaring af försteningar, efter hvilka vi följaktligen
spanade förgäfves. Att växtligheten var så långt kommen
berodde nog därpå, att nästan ingen eller blott helt litet
snö blifvit liggande på denna för vindarne utsatta sida,
hvarjämte den mörka bergarten kraftigt absorberade
solstrålarne. Något större villebråd syntes ej; det fanns
visserligen spillning af myskoxe, men den var påtagligen flere år
gammal. Däremot fingo vi här göra närmare bekantskap
med den grönländska haren, hvilken jag dock redan kände
sedan expeditionen 1883. Denna är äfven om somrarne
alldeles hvit, utom öronens spetsar, hvilka äro svarta.
Den håller sig gärna bland stenar och tages då lätt
för en snöfläck. Jägmästaren sköt snart nog en hare
och sedan en ripa, hvars dunungar äfven blefvo vårt
byte, ett af de många tillfällen då man motvilligt måste
tvinga sig att vara grym, därför att vetenskapen så fordrar.
Björn tyckte nog att dagen var treflig, ty först jagade
han ripan med den fart, att han till vår förskräckelse
rullade ned för en nästan tvärbrant stupa, hvilket dock
icke bekom honom något. Sedan jagade han en hare och
en stund därefter två sådana på en gång. Med sina korta
ben kunde han ej springa fort, och det var lustigt att
se hararne i sakta mak skutta framför honom uppåt
berget samt emellanåt ställa sig upprätt på bakbenen
och titta på eller lyssna efter sin trögfotade och
andfådde förföljare. Af vadare funnos här såväl den större
strandpiparen som fjaerplyt, hvilken senare det var en
verklig glädje att få återse.

<img>Pendulumön från söder.
Efter fotografi af F. Åkerblom den 8 juli 1899.</img>

Vi fingo ej behålla det vackra vädret, ty på
eftermiddagen kom från söder en så tät dimma, att vi hade
måst leta oss fram efter kompassen, om icke Antarctic
allt emellanåt gifvit signal med ånghvisslan. På öns
södra sida var ännu mycket snö, ty den hade där under
vinterns nordliga stormar hopat sig i djupa drifvor. Vid
stranden mötte vi en båt, som just var kommen för att
hämta Dusén, hvilken varit i land för att botanisera, och
snart voro vi åter ombord på Antarctic.

Följande dag företog jag med jägmästaren en roddtur
öfver Pendulumsundet till Sabineöns östra sida för att
utröna läget af den landfasta isen. Det var nämligen
fortfarande tjocka, så att vi från fartyget ej kunde få
någon föreställning om isförhållandena. Isen befanns
upptaga större delen af sundet och låg ännu fast mellan
Sabineön och Hvalrossön. Vid den senare syntes en
norsk fångstskuta, Cecilie Malene från Tromsö, och vi
sågo från Sabineön genom kikaren, huru fångstmännen
voro i färd med att jaga en isbjörnshona och hennes
ungar. Vi hade förut vandrat öfver isen till Sabineöns
östra sida och öfver land till nära Hansa Bay, som dock
ännu var isbelagd. På land var det soligt och varmt,
och många vackra växter stodo i full blomning. Fyra
af de på Spetsbergen så vanliga men här sällsynta
prutgässen flögo förbi båten, men jägmästaren måtte tyvärr
ha vaknat på galen sida, ty hans skott gjorde ingen
verkan, och själf hade jag icke medfört hagelgevär. En
hvalross dök upp två gånger, fast utom skotthåll, den
andades så starkt, att det såg ut, som om det var en
mindre hval, som blåste.

Då vi på aftonen återkommo till fartyget, hade de
öfriga varit i verksamhet hvar på sitt håll; botanisten
hade gjort rika skördar, zoologen hade skrapat, doktorn
företagit gräfningar vid en gammal eskimågraf och funnit
diverse etnografiska föremål, vår outtröttlige meteorolog
och fysiker hade såsom vanligt ständiga observationer
såväl ombord som på land. Att vi allestädes under dessa
dagar först och sist sökte efter meddelanden från Andrée
— Åkerblom hade för detta ändamål till och med varit
uppe på toppen af Stufenberg och undersökt därvarande
vardar — är gifvet, men spaningarne gåfvo endast
negativa resultat.

På aftonen anlände Balaena, och i hvarandras
sällskap styrde vi åter norr ut, för att än en gång söka
nå Shannonön. Preparatorn hade denna dag för första
gången släppt ut våra brefdufvor.  Detta hade helst bort
ske i klart väder och ej då vi voro i närheten af något
annat fartyg eller land. Fem stycken flögo också bort,
af hvilka fyra till en början slogo ned på Balaena.

<img>Hvalångaren Balaena från Dundee.
Efter fotografi af F. Åkerblom.</img>

Vi följde under nattens lopp iskanten öster om
Pendulumön, men måste sedan förtöja vid isen på grund af
tjocka. Denna is antogs vara den landfasta kustisen,
och förberedelser vidtogos för att vandra öfver densamma
mot land. Men då tjockan drog sig undan, befanns det,
att vi förtöjt vid ett stort fält af drifis, som nu till
betydlig utsträckning drifvit in i Freeden Bay. Kap Philip
Broke var fortfarande höljdt i tjocka, och jag fann det
ej vara någon vidare uträkning att uppehålla sig här,
där tjockan tycktes vara så godt som permanent. Ett
försök gjordes dock att gå fram mot udden, men vi måste
vända med oförrättadt ärende, enär drifisen var så tätt
hoppackad, att vi ej kunde tränga oss igenom. Äfven
Balaena försökte förgäfves och måste liksom Antarctic
vända bogen mot söder.

Ehuru det skulle varit intressant att fått landa på
Shannonön, hade vårt misslyckande häruti ingen betydelse
för Andrée-efterspaningarne. Hade ballongexpeditionen
kommit till Grönland, så hade resenärerna naturligtvis långt
för detta passerat Shannonön på väg mot söder. Och
längre söderut borde de då, lika väl som här, i uppresta
vardar hafva nedlagt underrättelser om sin marschroute.

På morgonen denna dag, medan det var alldeles
lugnt och stilla, kom en narhval tämligen nära fartyget
på väg mot iskanten. Den visade ryggen, dök så ned,
kom åter upp o. s. v., men af tanden syntes ej det
minsta öfver vattenytan; till färgen var den hvitgrå med
små svarta fläckar. Jag sköt och träffade den möjligen
i ryggen, hvilket naturligtvis ej bekom den något, men
blef efteråt af fångstmännen underrättad, att narhvalen
ej bör skjutas utan harpuneras. Denna upplysning lade
jag på minnet, med hvad påföljd skall längre fram
omnämnas. En stor flock fjällabbar strök förbi, några andra
labbar hade vi hittills icke sett vid den grönländska
kusten. En af dufvorna hade på morgonen kommit åter
från Balaena, men flög sedan bort igen, och detsamma
hände med en af de andra; vi fingo aldrig mera se dem.

Vi gingo nu söderut förbi Pendulumön och passerade
på vägen förbi Balaena, som äfven gick åt samma håll,
samt förtöjde på aftonen vid kanten af kustisen väster
om Hvalrossön. Isen låg nämligen ännu obruten här,
så att Germaniahamnen på Sabineön icke var tillgänglig,
och äfven sundet mellan sistnämnda ö och fastlandet,
ända till söder om Kap Wynn, var likaledes ännu
betäckt af is. Efter kvällsvarden begåfvo sig de flesta
naturforskarne öfver isen till Hvalrossön, en vandring,
som blef längre än vi trott, på grund af de omvägar,
som de många råkarne nödgade oss att taga. En gammal
varde på toppen af öns norra del undersöktes förgäfves;
den var utan innehåll och var väl något märke från den
tyska expeditionens vistelse härstädes 1869—70. I en
sötvattenssamling nära stranden, som dock delvis ännu var
isbelagd, funnos rätt mycket ejder samt alfågel;
borgmästare och tärnor häckade på ön. Fjäderbollar af
fjällugglor voro tämligen allmänna och innehöllo lämningar
af lemlar; de voro dock uppenbart mycket gamla. På
stranden funnos vidare tältringar efter eskimåer samt
sådana stenhögar, i hvilka de förvarat sina förråd af
kött och späck. Hvalrossön uppbygges af basalt, och
strandvallar på öns västra sida vittna om forna tiders
högre vattenstånd.

Medan vi voro i färd med våra undersökningar af
ön, voro båtar från Balaena norr om densamma
sysselsatta med hvalrossjakt. De förde mycket väsen med
sina harpunkanoner, men erhöllo endast fyra djur.

Hvalrossön föreföll mig vara en lämplig plats för
uppläggning af depoten för Sverdrup, ty om han och
hans folk komma i slädar eller kajaker långs kusten, så
skola de antagligen passera densamma, vare sig de gå
utanför Pendulumön eller mellan denna och Sabineön.

Och därtill vore det ju antagligt, att de skulle söka sig
just till den sistnämnda, på grund af att tyskarne
öfvervintrat där. Skulle de däremot passera mellan Sabineön
och fastlandet, så kunde de genom meddelanden i på
och vid det senare befintliga vardar, hvilka jag 

<img>Depoten för Sverdrup.
I bakgrunden Germaniaberget på Sabineön
Efter fotografi af P. Dusén den 11 juli 1890.</img>

sedermera ämnade uppresa, erhålla underrättelse om depotens
befintlighet på Hvalrossön. Som vädret den 9 juli var
gynnsamt, kunde vi genast börja med depotens
uppläggande, hvilket kräfde ganska mycket arbete. Först
skulle alla sakerna bringas i land i båtarne och sedan
från stranden forslas upp till platsen för depoten, hvilken
är belägen på öns västa sida, där eskimåerna haft sina
förrådskummel. Detta ställe var lämpligt, på grund af
den stora mängd stenblock, som här funnos, och med
hvilka depoten måste öfverhöljas till skydd mot björnarne,
hvilka äro svåra depotfördärfvare.

Såsom förut blifvit nämndt, skulle sakerna
nedpackas i två af de stora proviantlårarne. Dessa bragtes
tomma i land, emedan de annars blifvit för tunga, och
inpackningen verkställdes följaktligen äfven där. Sedan
lårarne, hvilka omslöto en inre låda af zink, blifvit fyllda,
blefvo locken af zinkplåt först fastlödda, så att innehållet
fullständigt skyddades mot fukt, hvarefter de yttre
trälocken skrufvades fast. De fyllda lårarne voro så tunga,
att de omöjligen kunde rubbas af någon björn. Vid
lårarnes sida placerades ett stort konjaksfat med
skeppsbröd samt en kagge fotogén. Det hela täcktes af en
mycket stor hög af stenar, flere så tunga, att de nätt
och jämt kunna lyftas. I midten af högen och sträckande
sig ända ned mellan lårarne står en stark stång, som i
sin öfre del är försedd med två tvärslåar af bräder,
ställda vinkelrätt mot hvarandra, på det att de skola vara
synliga från olika håll. På dessa tvärslåar är måladt: Depot
till Sverdrup. Vid stången närmast under korset blef med
wiretråd och spik fastnitad en hoplödd blecklåda,
innehållande bref från mig till Sverdrup samt förteckning på
depotens innehåll, medan de för depotens öppnande
erforderliga redskapen äro fastbundna vid stången längre ned.

Depotens innehåll inses af följande förteckning:

A.   Två stora lårar, i hvilka finnas:

175 kg. hvetemjöl
48 kg. socker
20 kg. torkad potates
40 kg. margarin

10 kg. fiskmjöl
15 burkar (150 portioner)
oxkött och soppa
1 låda te

4 kakor choklad

2  paket salt

3  flaskor konjak

1 låda cigarrer

1   remingtongevär  med
bajonett

200 patroner till detsamma

2  fosforbronsskenor

1 knif

1 lödkolf

1 stycke tenn

1      »      zink

1 flaska saltsyra

10 kg. lagad hvit färg

10 kg. kokt linolja med
torkämne

1  kg. malen krita

2  penslar

Synålar och sytråd

1 segelhandske

Segel- och liknålar

Kopparspik

Harts

Lim

3 dockor märling

36 meter bensellina

3 dockor segelgarn

5 paket tändstickor

1  stycke vadmal

5 meter bomullsduk

5     »     segelduk n:o 2

5     »           »        n:o 3

2  islandströjor

2 par halfsulor

Läder, pligg, mässingsstift

Sylar, sylskaft och träd

Sjökalender för 1901

2 uppsatser

Några tidningar.

B.    Ett  konjaksfat skeppsbröd, omkring 100 kg. netto.

C.    En kagge (20 liter) fotogén.

D.    Ett gammalt segel.

E.    Lösa saker ofvanpå depoten: yxa, järnspett, spade,
två ishackor, två tunna bräder, två säckar ved.

Depoten afser sålunda ej blott att stärka de resandes
proviantförråd, utan äfven att förse dem med medel att
laga kajaker och slädar, kläder och skodon, bränsle samt
redskap för stenbrytning, för den händelse de här skulle
vilja bygga någon hydda. Fosforbronsen, som utgöres af två
långa skenor om tolf centimeters bredd, är afsedd för
reparation af slädmedarne, hvartill vi ej kunde lämna
nysilfverplåt, emedan vi ingen sådan hade; fosforbronsen är för
öfrigt sannolikt bättre. Då jag ej säkert visste, om våra
mauserpatroner passade till de Sverdrupska gevären,
lämnade jag det ofvannämnda remingtongeväret, som, för att få
rum i låren, måste sönderskrufvas. Komma Sverdrup
och hans folk hit och finna depoten, så hoppas jag
följaktligen, att de skola blifva angenämt öfverraskade,
ty de veta icke på förhand något därom. Som depoten
ligger på den lägre marken och därför ej är synlig på
långt håll, lät jag för säkerhets skull, samtidigt med dess
uppbyggande, uppresa tvenne stora vardar på öns högsta
delar, en på den norra och en på den södra. Dessa
vardar äro synliga på långt håll och äro öfverst försedda
med flaggor af stark segelduk, på hvilka målats en
nedåtriktad pil samt orden: Till Sverdrup. I vardarna
nedlades underrättelse om att en depot för Sverdrups
räkning upprests på västra sidan af ön. Och vid senare
tillfällen hafva liknande underrättelser nedlagts i vardar på
Sabineön, på en ö utanför Kap Wynn, på fastlandet mellan
detta och Kap Borlase Warren samt vid Kap Broer Ruys.
Någon af dessa bör ovillkorligen af Sverdrup eller hans
folk påträffas, för den händelse de komma hit och följa
kusten söderut.

Arbetet med depotens uppläggande, hvilket af mig
personligen öfvervakades, tog hela förmiddagen och en
del af eftermiddagen i anspråk, men det var en verklig
glädje att kunna offra detsamma för kapten Sverdrup,
för hvars lycka och framgång vi vid middagen höjde
våra glas.

När Hvalrossön 1900 besöktes af Kolthoffs
zoologiska polarexpedition, befanns depoten alldeles orubbad,
hvilket mycket gladt mig att erfara, ty möjligheten att
den kan komma att uppfylla sitt ändamål är ännu icke
utesluten. De många stenarne hafva nog afhållit
björnarna, och det fanns ju för öfrigt icke något, som genom
lukten kunde väcka deras lystnad, enär allt var 
hermetiskt tillslutet.
</chapter>


<chapter name="SJETTE KAPITLET.">
<h1>SJETTE KAPITLET.</h1>

Föregående färder till östra Grönland norr om sjuttionde breddgraden.
— Hudson 1607. — Holländska hvalfångare. — Scoresby 1822. — Clavering
och Sabine 1823. — Den andra tyska polarexpeditionen under Koldewey 1869
—70. — Norrmannen kapten Knudsen 1889. — Den danska expeditionen under
Ryder 1891—92. — Tankar på en svensk expedition.

Det fanns före 1899 tvenne områden på Grönlands
ostkust norr om 70° n. br., som voro fullständigt
kartlagda och väl kända, nämligen dels trakten kring
Pendulumöarne, där den tyska expeditionen under Koldewey
öfvervintrade 1869—70, dels Scoresbys sund, som
kartlades och undersöktes af den danska expeditionen under
löjtnant Ryder 1891—92. Där vi lågo förtöjda vid
kustisen väster om Hvarossön, kunde vi rakt i norr skönja
den lilla Germaniahamnen på Sabineön, där tyskarnes
fartyg, Germania, under den långa öfvervintringen haft
sin plats, en hamn, som dock nu var isbelagd och som
för öfrigt ej var djup nog för Antarctic. Vid stranden
syntes ruinerna af det astronomiska observatoriet och
längre i väster lämningarne af tre gamla eskimåhyddor.

Då den tyska expeditionen i det föregående flere
gånger blifvit omnämnd och äfven i det följande ofta
kommer på tal, torde en kort återblick på densamma
här vara på sin plats. Jag begagnar därvid tillfället att
lämna en kort öfversikt äfven af andra expeditoner eller
färder till Grönlands ostkust norr om 70° n. lat.

Den förste, som veterligen haft denna kuststräcka i
sikte, var Hudson. Under sin färd 1607 hade han först
iakttagit Grönlands ostkust söder om 70° n. lat., ehuru
det nu möter svårigheter att närmare angifva hvilka ställen
som sågos. Den 2 juli, då Hudson var på väg till
Spetsbergen, syntes land å nyo vid ungefär 73° n. lat. och
kallades af honom Hold with Hope. På färden vidare
norrut var landet synligt ännu ett par dagar, men någon
landning företogs ej. Af gamla holländska sjökort tyckes
vara sannolikt, att äfven holländska hvalfångare ganska
tidigt haft kusten i sikte. Van Keulen förlägger sålunda
Broer Ruys' land, upptäckt 1655, vid 73° 30' n. lat.,
den året förat upptäckta Gale Hamkes Bay en
breddgrad nordligare, Edams land, upptäckt 1655, vid 77° och
Lamberts land, uppdagadt 1670, vid 78° 30', hvilka båda
sistnämnda uppgifter dock måste anses ganska
tvifvelaktiga. Hela kustlinien hade på kartorna före W.
Scoresbys viktiga upptäckter ett så oriktigt förlopp, att den
på sina ställen låg fem, tio, ja femton längdgrader för
mycket mot öster.

W. Scoresby j:r, den berömde arktikern, var en
hvalfångarekapten med mycket god vetenskaplig
underbyggnad och med ett ovanligt skarpt öga för företeelserna
i naturen, hvilka han ägnade det lifligaste intresse. Med
sitt fartyg Baffin inträngde han 1822 i det efter fadern
uppkallade Scoresbys sund och landade såväl vid Kap Stewart
som på Liverpoolkusten och vid Kap Brewster.
Sedermera landade han äfven på Traills ö norr om Davys
sund och företog på alla ställen mätningar och pejlingar
af omgifvande kuststräckor. Han fortsatte pejlingarne af
kusten ända upp till 75° n. lat., men norr om 72° 30' skedde
detta på så stort afstånd från densamma, att resultaten
i fråga om detaljerna naturligtvis ej kunna blifva 
särdeles tillförlitliga. Men det är i alla fall hans ovanskliga
förtjänst att i stort hafva visat kustliniens riktiga förlopp
för en sträcka af nära sex breddgrader samt meddelat
de första detaljutkasten till området mellan 70° och 72° 30'.
För sistnämnda sträcka af kusten har hans karta ända
till sen tid varit den enda, som stått till buds.
Scoresby, som synes af naturen varit danad till forskare,
riktade på samma gång kännedomen om den grönländska
kusten genom mångahanda iakttagelser. Han hemförde
bergartsprof och botaniska samlingar; det var genom
honom, som den grönländska lemmeln för första gången
blef bekant, och det var också han, som upptäckte och
beskref lämningarne efter den fordom på denna kust
bosatta eskimåstammen. Hans arbete<footnote>W. Scoresby j:r, Journal of a voyage to the northern whale fishery
etc.  Edinburgh 1823.</footnote> är såsom vanligt rikt
på iakttagelser af olika slag och utgör ännu i dag ombord
på hvalfångarefartygen, jämte hans berömda »An account
of the arctic regions», en med rätta värderad lektyr.

Denna resa var emellertid Scoresbys sista. Vid
hemkomsten från densamma mottog han den smärtsamma
underrättelsen, att hans hustru under hans frånvaro
aflidit. Redan förat religiöst anlagd, vände han sig nu åt
teologiens studium och ingick sedan i den engelska
kyrkans tjänst såsom kaplan för sjöfolk.

Året efter Scoresbys besök vid östra Grönland, d. v. s.
1823, gjordes en lyckosam resa dit af Clavering och
Sabine. Den senare ville inom det arktiska området söka
bestämma sekundpendelns längd för att däraf draga
slutsatser om jordens form, och den engelska regeringen ställde
för detta ändamål briggen Griper, med kapten Clavering
såsom befälhafvare, till hans disposition, hvarvid i
förbigående må anmärkas, att de båda forskarne redan förut
för samma ändamål arbetat tillsammans i sydligare
farvatten. Färden ställdes först till Spetsbergen, och när
observationerna därstädes voro slutade, gick den mot
östra Grönland, som nåddes den 8 augusti utanför Kap
Borlase Warren. Härifrån styrde man långs kusten mot
nordost till nära nordöstra spetsen af Shannonön, hvilken
ö förut icke var känd. Då is hindrade här, gick man
åter till Pendulumöarne, där Griper den 13 ankrade
söder om Sabineön, på hvilken senare Sabine sattes i
land. Där utförde han i närheten af de gamla
eskimåhyddorna, strax väster om den sedermera så kallade
Germaniahamnen, sina observationer, hvilka afslutades den
30 augusti. Clavering hade under tiden företagit en
båtresa långs kusten söderut till Gale Hamkes Bay och till den
sedan efter honom uppkallade Claveringön, ön Jordanhill
och den djupa fjorden Loch Fine. Genom dessa
undersökningar och fartygets färd på återresan, blef
kännedomen om kuststräckan mellan 73° och 75° 20' n. lat.
i högst väsentlig grad vidgad, så att konturerna till den
tyska expeditionens så vackra kartarbeten till en viss grad
redan nu kunde anses lagda. Griper lämnade Sabineön den
31, men Claverings afsikt att framtränga norrut
tillintetgjordes af stiltje, och den 4 september styrdes mot söder.
Den 6 landade man vid Kap Broer Ruys, gick vidare
innanför Bontekoeön och hade den 8 nått kustisen utanför
Kap Parry, hvarefter man ända till den 13 var sysselsatt
med att hala och varpa fartyget genom isen, som här
var mycket tät. Sistnämnda dag var man ute för en
svår nordnordostlig storm, hvarunder läget stundom var
ganska kritiskt, tills man ändtligen lyckades bana sig väg
ut ur isen. Ett särskildt intresse är förknippadt vid denna
expedition, därigenom att Clavering under sin
ofvannämnda båtfärd påträffade ett sällskap af tolf eskimåer
på södra sidan af Claveringön. Hvarken förr eller senare
hafva några sådana iakttagits på Grönlands ostkust norr
om 66° n. lat. Jag återkommer längre fram till detta
möte, hvarför det här förbigås.

Det dröjde nu fyratiosex år, innan någon expedition
vände sig åt detta håll, och denna gång var det
Tyskland, som utsände densamma. Den andra tyska
polarexpeditionen, såsom dess officiella benämning lyder,
lämnade Bremen den 15 juni 1869 på de två fartygen
Germania och Hansa, af hvilka det förra hade en
hjälpmaskin, medan det senare var ett segelfartyg.
Expeditionens uppgift var att göra vetenskapliga forskningar och
upptäckter i den arktiska centralregionen norr om 75° n.
lat., med den ostgrönländska kusten såsom utgångspunkt.
Särskildt skulle man söka få ett definitivt svar på frågan,
huruvida polarhafvet närmast kring nordpolen kunde
befaras med fartyg, såsom expeditionens upphofsman, den
bekante geografen Aug. Petermann, hvilken äfven
författat instruktionen för densamma, höll för sannolikt.
Denna instruktion, hvars tolfte paragraf i förbigående
sagdt anbefallde expeditionen att öfvervintra vid en så
hög breddgrad som görligt, »om möjligt vid själfva
nordpolen», innehöll ej mindre än trettioen paragrafer med
allt för många detaljbestämmelser. Expeditionens chef,
kapten Koldewey, beklagade sig också sedermera öfver
att hans handlingsfrihet därigenom blifvit alldeles för
mycket bunden. Petermanns brinnande entusiasm för
polarfrågans lösning kan ej nog berömmas, men han
hade sina förutfattade teorier, hvilka han försvarade med
stor envishet. En sådan var hans åsikt om det öppna
polarhafvet, hvilken på sin tid föranledde honom till det
orimliga påståendet, att det vore lika lätt att segla från
Amsterdamön till polen som från Tromsö till 
Amsterdamön, ett påstående, som han ju sedermera måste
återtaga. Själf hade han ingen personlig erfarenhet om
polarområdet, men ville det oaktadt lämna de mest
noggranna föreskrifter om hvad som borde göras. En duglig
chef behöfver inga detaljerade instruktioner, och den som
ej är sin ställning vuxen förut, blir det icke genom några
skrifna paragrafer, huru minutiösa de än må vara.

De båda fartygens olika öden äro förat antydda. De
inträngde i drifisen den 15 juli och skildes åt för att icke
mera träffas, på grund af en missförstådd signal, den 20,
men intetdera kunde komma långt mot väster, utan de
måste på skilda håll taga kurs mot söder, tills de kommo
ut ur isen igen, hvarefter de hvart på sitt håll åter följde
iskanten mot norr och för andra gången trängde in i
drifisen. Det gick långsamt för Hansa, som dock i slutet af
augusti hade Pendulumön i sikte. Men den 7 september
blef hon fast i isen vid 73° 25' n. lat. och dref med denna
söderut, tills hon den 19 oktober krossades utanför
Liverpoolkusten. Man hade redan i tid vidtagit sina
försiktighetsmått, för den händelse sådant skulle inträffa, och bragt
båtar och proviant på isen, där man tog sin tillflykt till ett
af det för Germanias räkning medförda stenkolsförrådet på
ett isflak uppbyggdt hus. På detta isflak dref man hela
vintern och följande vår under åtskilliga äfventyr långs
ostkusten söderut, tills man den 7 maj 1870, vid 61° 12' n.
lat., öfvergaf det alltmera förminskade flaket och fortsatte
färden i båtarne. I dessa nådde man den 13 juni
den tyska missionsorten Friedrichsthal nära Grönlands
sydspets, utan att någon omkommit på den så
äfventyrliga färden.

Germania lyckades däremot den 5 augusti 1869
komma in till kusten och förankrade vid Sabineöns
sydsida i den sedan efter fartyget uppkallade hamnen, en
liten god hamn för fartyg, hvilkas djupgående icke
öfverstiger tio fot. Efter utfärder med fartyget härifrån till
Pendulumön och Shannonön samt å andra sidan till
Flache Bay, måste man, på grund af isförhållandena
och den inträdande vintern, den 13 september
återvända till Germaniahamnen, där fartyget öfvervintrade.
Under höstens och vårens lopp företogos talrika
slädfärder, under hvilka i synnerhet området mellan 74°
och 76° blef ganska noggrant utforskadt och kartlagdf.
En god öfversikt af kustliniens förlopp erhölls därjämte
ända upp till 77°, den högsta hittills söderifrån hunna
punkt på Grönlands ostkust, hvilken nåddes af Koldewey
och Payer på en slädfärd den 15 april 1870.

Den 22 juli samma år blef Germania fri ur sitt
isfängsel, och man gjorde nu ett försök att på Shannonöns
östra sida framtränga norrut, men hindrades den 27 af
fast is redan vid 75° 29', medan man den 14 augusti
föregående år hade nått en liten smula nordligare, till 75° 30,5'.
Man vände nu den 30 juli mot söder, och den 8 augusti
upptäcktes under en båtfärd Kejsar Frans Josefs fjord,
i hvilken man med fartyget inträngde på eftermiddagen.
den 10. Redan på morgonen den 11 måste man
emellertid afbryta färden och ankra vid standen nordost om
Payer Spitze, emedan rören i ångpannan, som redan förat
flere gånger varit i olag, läckte, så att elden under pannan
måste släckas för deras reparation. När denna var
fullbordad, vågade maskinisten icke ansvara för att pannan
skulle hålla längre än högst två dygn, och sålunda måste
man nödtvunget, i all synnerhet som instruktionen
förbjöd en andra öfvervintring, med tungt hjärta den 13
åter begifva sig ut ur fjorden, utan att hafva kunnat
fullfölja de storslagna geografiska upptäckter, som redan
voro påbörjade och som lofvade så mycket. Man fick
nöja sig med det, som Payer och Copeland kunnat
iakttaga från det af dem bestigna 2200 meter höga
berg, som sedan kallats Payer Spitze, och med hvad
som blifvit iakttaget under fartygets gång. Detta var ett
hårdt slag för så djärfva och hängifna forskare som
Koldewey, Payer, Copeland, Börgen och Pansch, hvilka
alltid med tacksamhet skola nämnas såsom banbrytare
för vår kännedom om denna del af nordöstra Grönland.
Den 17 augusti lämnade Germania kusten vid Kap Broer
Ruys, den 24 var hon ute ur isen, och den 11
september 1870 inlöpte hon i Bremerhaven, där man fick
underrättelse om Hansas öde och manskapets räddning
samt om det pågående kriget med Frankrike.

Kännedomen om nordöstra Grönland hade genom
den andra tyska polarexpeditionen blifvit väsentligt
vidgad, tack vare den omständigheten att, efter de svenska
expeditionemas föredöme, flere vetenskapsmän deltogo
i färden. Den biologiska sidan var visserligen endast
tillgodosedd genom en enda person, expeditionens läkare,
men hela anordningen var i alla fall ett stort
framsteg i jämförelse med den första tyska polarexpeditionen
1868, i hvilken ingen enda vetenskapsman deltog. Utom
det förut antydda kartografiska resultatet, erhöllos
viktiga bidrag till kännedomen om afsedda trakters
meteorologiska förhållanden, deras geologiska byggnad, flora
och fauna, hvarjämte man ägnat uppmärksamhet åt
lämningarne efter den härstädes fordom bosatta
eskimåstammen m. m. Det var äfven under denna expedition,
som myskoxens förekomst i östra Grönland för första
gången blef bekant. Den hade där icke iakttagits vare
sig af Scoresby eller af Clavering och Sabine, en
omständighet, hvartill jag längre fram återkommer, och
enär man vid den tiden ej heller kände något om djurets
förekomst i nordvästra Grönland eller på Grinnell Land,
blefvo tyskarne mycket öfverraskade, då de den 16 augusti
1869 på Shannonön fingo se »ett gnuliknande djur»
komma mot sig. Man förlorade sig i de sällsammaste
gissningar öfver hvad det väl kunde vara, och då man
slutligen insåg detta, blef förvåningen ganska stor, ty
man hade som sagdt ingen aning om myskoxens
förekomst på Grönland.

Tyvärr finnes icke någon sammanfattning af de
engelska och skotska hvalfångarnes färder till östra
Grönland, ehuru de under en lång tid där hade sitt
fångstområde, särskildt utanför Liverpoolkusten. Det är nog
antagligt att landning från dessa fartyg emellanåt ägde
rum, fastän man icke känner mycket därom. Dessa
färders historia återstår ännu att skrifva.

Det första norska fartygets besök vid denna kust
1889 är däremot bekant. Det var kapten R. Knudsen
på ångfartyget Hekla från Tönsberg, som efter fullbordad
sälfångst mellan Island och Grönland beslöt att söka
fångst vid kusten. Han lyckades den 16 juli komma in
under land vid Kap Broer Ruys och gick sedan norrut
till trakten af Kap Berghaus, där han gjorde godt byte
af hvalross på land. Han for dels med fartyget, dels
med båtar rundt kring Claveringön och var äfven vid
Pendulumöarne samt ett tämligen långt stycke in mot
Ardencaple Inlet, hvilket senare måste anses såsom
bevis på ovanligt goda isförhållanden, enär detta
farvatten vid alla andra besök i dessa trakter varit isbelagdt.
Den 15 augusti var Hekla ute ur isen på väg mot Norge
med god fångst. Myskoxar hade träffats flerestädes,
likaså renar, och äfven lemlar uppgifvas af kapten
Knudsen hafva blifvit iakttagna och dödade.

Det var nu Danmarks tur att sända en expedition
till östra Grönland. Sedan hela västkusten upp till Melville
Bay blifvit till sina hufvuddrag undersökt, och sedan
ostkusten, genom dåvarande kapten G. Holms expedition
1884—85, blifvit utforskad söderifrån förbi Angmagsalik
till ungefär 66° n. lat., skulle nu sträckan mellan 66°
och 70° blifva föremål för undersökning af löjtnant C.
Ryder. Danska riksdagen beviljade därtill
tvåhundratjugotusen kronor, och Ryder afgick den 7 juni 1891 från
Köpenhamn ombord på det ofvan nämnda norska fartyget Hekla,
hvilket för ändamålet förhyrts och fortfarande fördes af
kapten Knudsen. Isförhållandena visade sig ganska
ogynnsamma, ty drifisen låg så långt öster om Jan Mayen,
att denna ö ej var tillgänglig. Expeditionens plan att
gå genom isen direkte till den grönländska kusten mellan
68° och 69° kunde så långt ifrån realiseras, att Hekla i
stället måste följa iskanten ända till 76° 13' n. lat.,
innan färden mot land kunde företagas. Detta skedde i
västsydvästlig riktning, och den 20 juli hade man kommit
i närheten af land, norr om Kap Broer Ruys. En
utflykt till land företogs öfver isen, och tre myskoxar blefvo
skjutna. Man fortsatte sedan söderut under ganska svåra
isförhållanden och ångade den 2 augusti in i Scoresbys
sund, där man tog vinterkvarter nära etthundrasjuttio
kilometer innanför fjordens mynning, på den så kallade
Danmarks ö. Det var ursprungligen meningen, att Hekla
skulle återvända redan på hösten, men detta ändrades,
så att äfven fartyget öfvervintrade. Under hösten och
våren företogos omfattande båtfärder och slädexpeditioner,
under hvilka hela det vidsträckta fjordsystemet kartlades
och utforskades. Men isen låg länge kvar i fjordens
inre, och först den 8 augusti 1892 kunde Hekla bege
sig utåt. Vid Kap Stewart upplades en större depot i
ett för ändamålet uppbyggt hus, och därefter styrde man
den 13 augusti långs yttre kusten söderut, men redan
följande dag hindrade isen vidare framträngande åt detta
håll. Man gick nu åter norrut, och sedan man lyckats
komma ut ur isen, sattes kurs på Dyrefjord i nordvästra
Island, där kol intogs, hvarefter gjordes ett nytt försök
att nå den grönländska kusten mellan 66° och 70°. Isen
var dock så tätt hoppackad, att detta icke lyckades, men
den 10 september kom man dock till Angmagsalik,
hvarifrån Ryder företog en båtfärd norrut, som dock måste
afbrytas, innan han hunnit utom den af Holm redan
kartlagda sträckan. Den 12 oktober anlände
expeditionen välbehållen till Köpenhamn.

Ehuru dess hufvudändamål, d. v. s. undersökningen
af kuststräckan mellan 66° och 70° n. lat., visserligen icke
blef vunnet, så hade man dock till ersättning kunnat
utforska det vidsträckta Scoresbys sund, hvilket torde vara
världens största fjord, i det att afståndet från fjordens
mynning vid Kap Brewster till bottnen af Västfjorden
belöper sig till vid pass tvåhundraåttio kilometer. Och
därigenom att Hekla öfvervintrade, kommo två specialister,
botanisten N. Hartz och entomologen H. Deichmann,
hvilka annars redan på hösten skulle återvändt hem,
i tillfälle att här arbeta, jämte expeditionens i öfrigt ende
naturkunnige deltagare, E. Bay. De vetenskapliga resultat,
som på olika områden erhöllos, kunna anses såsom
särdeles goda.

Detta var den sista forskningsfärden till dessa trakter
före den svenska expeditionen 1899. Jag har redan i
inledningen omnämnt, huru den senare kom till stånd. Men
det torde ej sakna sitt intresse att erinra därom, att jag
redan förut utpekat nordöstra Grönland såsom ett område,
dit en svensk expedition om möjligt borde riktas. I det
föredrag inför Svenska Sällskapet för Antropologi och Geografi
den 20 november 1896, där jag framlade förslaget till 1898
års expedition, yttrade jag nämligen i den därvid lämnade
öfversikten af de områden inom polartrakterna, som ännu
återstode att utforska, på tal om nordöstra Grönland:
»Här är det som den tyska polarexpeditionen under
Koldewey 1870 upptäckte den stora Kejsar Frans Josefs
fjord, som dock endast delvis blef undersökt. Denna
sträcka erbjuder från många synpunkter ett synnerligen
stort intresse. Här finnas ännu stora hjordar af
myskoxar, detta i ordets strängaste bemärkelse antediluvianska
djur, och ej mindre af renar. Björnar och hvalrossar
äro ännu talrika, och nästan intet af de arktiska landen
förefaller så lockande som just detta område, hvars
växtlighet i det inre af fjordarne äfven skildras såsom
märkvärdigt rik. Det är att hoppas, att med tiden en svensk
expedition kommer att afgå hit, ty denna kusts
geologiska byggnad öfverensstämmer i mångt och mycket
med Spetsbergens. Och slutligen återstår här ett stort
geografiskt problem, kartläggningen af kuststräckan norr
om 77° till Grönlands nordkust, så att undersökningarne
från väster och öster kunna mötas. Nordöstra
Grönland erbjuder sålunda ett af de intressantaste
undersökningsfält, som ännu återstå inom polarlanden, och själf
skulle jag intet högre önska än att få företaga en
expedition dit, om vi icke hade andra områden, som
dessförinnan böra utforskas».

När jag yttrade dessa ord, hade jag ingen tanke på,
att jag själf skulle komma att leda en expedition till
dessa trakter. Men lifvets vägar äro underbara, och
ingen människa har ännu kunnat säga, hvad
morgondagen bär i sitt sköte.
</chapter>

<chapter name="SJUNDE KAPITLET.">
<h1>SJUNDE KAPITLET.</h1>

Öfver isen till Sabineön. — Ruiner af tyskarnes observatorium. —
Gamla eskimåhyddor. — Spaning efter vildt. — Den förste myskoxen
upptäckes och skjutes. — Expedition för att hämta kroppen. — Vandring till
Hasenberg. — Doktorns första björn. — Varde på Sabineön. — Myskoxkroppen
ombord. — Balaenas ankomst. — Kapten Robertsons meddelanden. —
Ångpannans rengöring. — Misslyckad björnjakt. — Varden på Björnöarne. —
Afgång till Flache Bay och ankring där. — Kattungens missöde. —
Myskoxjakt. — Blommor och fjärilar. — Myskoxarnes beteende. — Transport af de
skjutna djurens hudar och skallar.

Såsom förut blifvit nämndt, kunde vi från det ställe,
där Antarctic låg förtöjd vid kanten af den landfasta
isen väster om Hvalrossön, urskilja den lilla
Germaniahamnen på Sabineön samt ruinen af den tyska
expeditionens astronomiska observatorium. Det var tydligt, att
om Andrée kommit till dessa trakter, skulle han
företrädesvis sökt sig just hit, där han kunde vänta att finna
ett eller annat, som kunde underlätta hans öfvervintring,
och detta ställe var därför särskildt värdt att undersöka.
Efter middagen den 9 juli, samma dag som den
Sverdrupska depoten blifvit upplagd, vandrade jag därför med
jägmästaren Nilsson öfver isen in mot Germaniahamnen.
Isen var jämn och stark, men hade börjat få en mängd
råkar och vakar, hvarför man fick göra åtskilliga
omvägar för att komma fram, och fastän afståndet till land
ej var fullt två och en half kilometer, tog vandringen
af sagda anledning dock rätt lång tid i anspråk.

<img>Sabineön sedd från kanten af den landfasta isen; till höger Germaniaberget,
Efter fotografi af P. Dusén, juli 1899.</img>

Väl komna till stranden, undersökte vi genast ruinen
af tyskarnes astronomiska och magnetiska observatorium,
hvilken utgjordes af en stenmur, byggd i fyrkant, men
intet tecken tydde på, att Andrée skulle besökt stället
eller att öfver hufvud taget någon människa skulle vistats
där sedan tyskarnes öfvervintring. Vi besökte sedan de
gamla eskimåhyddorna, hvilkas tak voro instörtade, men
för öfrigt ännu noga visade, huru de varit konstruerade:
ett större rum under markens nivå, omgifvet af
stenmurar, till hvilket förde en underjordisk gång. Marken
rundt kring boningarna utmärktes genom sin relativt
frodiga vegetation, en helt naturlig följd af den mängd ben
och andra afskräden, som på sin tid blifvit spridda kring
hyddorna. Här blommade nu fjällvallmon, <i>Potentilla
nivea</i>, <i>Melandriam triflorum</i>, den arktiska  hvitblommiga
maskrosen <i>(Taraxacum phymatocarpum)</i> m. fl. Längre i
väster finnas lämningar af ännu en gammal
eskimåhydda.

<img>Hvitblommig maskros <i>(Taraxacum phymatocarpum)</i>
i ungefär half naturlig storlek.

Efter fotografi af P. Dusén.</img>

Eskimåboningarnes förekomst här uppe är af stort
intresse, emedan numera inga eskimåer finnas förrän
vid Angmagsalik, nio breddgrader längre mot söder.   
Clavering fann 1823 på den efter honom uppkallade ön
en familj på tolf personer, men sedan dess ha
veterligen inga eskimåer i dessa trakter observerats. Märken
efter deras forna förekomst långs kusten, under form
af tältringar och gamla vinterhyddor, äro dock
tämligen vanliga. På samma sätt finnas på Grönlands
nordvästra kust likaledes märken efter deras forntida
större utbredning längre norrut. Hvarför de numera
utdött i eller öfvergifvit dessa trakter, vet man ej; på grund
af att detta förhållande är rådande på båda kusterna,
skulle man vara böjd att tro, att det står i samband
med någon försiggången förändring af klimatet eller af
isförhållandena.

Vid eskimåboningarne hade vi funnit några tappar
af myskoxens vinterull, och i den tanke att något djur
af detta slag kunde finnas kvar på ön eller att vi dock
skulle påträffa någon ren, begåfvo vi oss inåt dalgången
eller den lägre marken mellan Hasenberg och
Germaniaberget. Snösmältningen pågick, så att de stora drifvorna
på sluttningames södra sidor voro ganska besvärliga att
vandra öfver. Men på den snöfria marken tydde
växtligheten på börjande sommar. <i>Cassiope tetragona</i> med
sina konvaljelika hvita klockor stod nu i blom, och likaså
blommade där och hvar mellan stenarne den arktiska
formen af odonet <i>(Vaccinium uliginosum *microphyllum)</i>.
Vi hade redan förut på Pendulumön sett stora humlor,
och nu hade äfven de större fjärilarne <i>(Argynnis)</i>
börjat visa sig. Ute på isen lågo sälar där och hvar
vid sina hål, ett björnspår strök öfver snödrifvan högt
uppe på Germaniabergets sluttning, men inga djur syntes
på land. Då vi kommit långt inåt marken, fick jag syn
på en skalle med tillhörande skelettdelar af myskoxe,
och vi kommo öfverens om, att redan detta fynd var
värdt vår vandring. Vi beundrade de kolossalt tjocka
hornen och förstodo mer än väl, att en blykula ej skulle
kunna genomtränga detta pansar. Fastän skelettet var
gammalt, eggade det oss likväl till fortsatta ansträngningar,
och dessa fingo till slut sin belöning. På en högplatå,
vid pass sex kilometer från stranden och väl tre
kilometer från det ställe, där vi voro, fick jag nämligen
genom kikaren se ett stort djur, som på grund af sin
mörka färgton ej kunde vara annat än en myskoxe. Det
var lyckträff, att jag fick se det, ty från den plats, där
vi stodo, kunde det blott synas medan det passerade förbi
en sänka i platåranden.

<img>Kranium af myskoxe sedt framifrån och från sidan.
Efter fotografi af F. Åkerblom.</img>

Djuret måste vi ha, det var tydligt. Här var det
ej så mycket fråga om jaktintresset som om det 
zoologiska behofvet, fastän det förra minsann ej heller skulle
blifva åsidosatt. Det gällde följaktligen att med
iakttagande af de yttersta försiktighetsmått söka komma inom
håll, ty vi antogo, att myskoxen var mycket skygg.
När vi kommit ett stycke inåt dalen, träffade vi allt
talrikare myskoxspår, så att vi trodde oss skola få
se flere djur. Men detta blef ej fallet, fastän vi med
kikaren granskade alla omgifningar. Marken var blöt
och besvärlig, och när vi kommo nedanför den
inskärning i platåkanten, förbi hvilken vi sett djuret gå, gällde
det att välja rätt kosa. Inskärningen var en bäckfåra,
delvis fylld med snö, och den skulle nog erbjudit lättaste
vägen upp, men jag fruktade, att djuret där skulle få se
oss på för långt afstånd, hvarför jag föredrog att klättra
uppför den branta sluttningen, ett stycke förbi ravinen.
Vandringen upp var ganska besvärlig och måste ske i
sicksack öfver basaltraset, där vi dock fingo fröjda oss
åt vackra exemplar af kalcedon och bergkristall, som
där och hvar med bländhvit färg stucko af från de
mörka basaltstyckena. Vi kunde ej hindra, att en och
annan sten rasade ned och gjorde buller, och voro ej
utan farhåga för att myskoxen därigenom blifvit skrämd.
Väl uppkomna till den förmodade platåkanten, som i
verkligheten befanns vara en platån begränsande liten
bergkam, lade vi oss först att pusta ut och tittade sedan
efter vårt tillämnade byte. På den högslätt, där
myskoxen gått, syntes intet djur, och jag fruktade först, att
han gifvit sig af. Men snart blef jag lugnad, ty jag fick
se honom ligga på en snödrifva längre bort, nedanför
den bergkam, på hvilken vi stodo. Vi smögo oss nu
ater långs sluttningen, tills vi trodde oss vara midt för
det ställe, där han låg. Vi hade ej kommit långt nog,
men jag kröp dock öfver kammen bakom några stora
block och kom honom ganska nära. Men hans läge
var dåligt, ty han låg rakt från mig, så att jag måste
skjuta bakifrån långs kroppen. Redan första skottet
tycktes varit dödande, ty när tjuren — det var en gammal
sådan — långsamt reste sig, syntes bakdelen förlamad.
Så ännu ett skott, så i fullt språng fram till hans sida
och två skott bakom bogen. Han föll på sidan och var
död, blodet frustade genom näsborrarne; det hela gick
lika fort som det här beskrifves.

Jägmästaren, som ej var beväpnad med kulgevär
och som stannat något bakom, kom nu fram och svängde
sin hatt. Den förste myskoxe vi sett, den förste
myskoxe, som veterligen skjutits af någon svensk, låg framför
oss på snödrifvan, som färgades mer och mer röd af
hans blod. Nu spejade vi ifrigt efter flere, men ingen
syntes, och så gåfvo vi oss tid att närmare betrakta det
ståtliga bytet. De vackra hornen voro vid basen breda
och förtjockade, så att blott en smal bågformig ränna
skilde dem åt. Djurets sidor voro glänsande mörka af
det långa tagel, som hängde ned, och som vid bakdelen
var ända till sextiofem centimeter långt, men midt på
ryggen var taglet ersatt af brunaktigt, kortare och mjukare
hår. På ryggen där och hvar, äfvensom på pannan,
sutto ännu nästan lossnade rester af den silkeslena, fina,
likt ejderdun elastiska, gråbruna vinterullen, och de korta,
nästan hvita benen gjorde ett behagligt afbrott mot det
mörka taglet. Ögonen voro relativt små, nosens yttersta
spets var ljus, och på kinder och haka hängde långt
tagel likt ett skägg. Svans saknas eller är i alla fall så
litet utvecklad, att den fullständigt döljes af håret.

Detta var hvad vi nu sågo, men bra liten
föreställning hade vi dock erhållit om djurets utseende såsom
lefvande, ty det låg ju när det sköts; dock hoppades vi
<img>Grönländska myskoxar, tjur, ko och kalf, från 1899 års expedition, uppställda i Naturhistoriska Riksmuseum af konservator A. Svensson.

Efter fotografi af P. Dusén.</img>

att längre fram få vår vetgirighet i detta hänseende
tillfredsställd. Sedan vi hvilat en stund, återvände vi en annan
väg till fartyget, dit vi efter tre timmars mödosam
vandring anlände vid midnattstid. Vi hade följt den älf, som
utfaller i hafvet öster om Hasenberg, emedan jag ville
utröna möjligheten af att i den snöfyllda älfdalen
transportera djuret på släde. I älfven sågo vi en laxöring,
men den var helt liten, blott omkring femton
centimeter lång.

Redan klockan half sex på morgonen den 10
återvände jägmästaren, jämte Arwidsson, preparatorn och
sex karlar med en släde, för att om möjligt forsla hela
djuret till fartyget. Det var ju ovisst, om vi skulle
erhålla något mera exemplar, och därför skulle alla de
inre organen, hvilka hittills icke blifvit undersökta,
tillvaratagas jämte hud och skelett.

Efter frukosten begaf jag mig i land, åtföljd af doktor
Hammar, ty jag ville på Hasenbergs östra sida söka
efter försteningar på några ställen, hvilka, efter hvad jag
kunnat iakttaga med kikaren, sågo lofvande ut. Vi gingo
väster om den ofvan omnämnda älfvens mynning och
sågo på isen mot Claveringsundet en björn, som äfven
under gårdagen hållit sig i samma trakt. Enstaka sälar
lågo där och hvar på isen vid råkarne, och till dem
stod björnens håg, men de voro honom för sluga.
Björnen drog sig bortåt sundet, emedan en del folk från
jakten Spidsbergen, skeppar Isaksen, från Tromsö, hvilken
anländt till iskanten och förtöjt bredvid Antarctic strax
efter det vi lämnat fartyget, gifvit sig ut på isen efter
honom. Doktorn hade äfven sina planer på björnen,
och gjorde en afstickare västerut, medan jag fortsatte
inåt land. Där var det ganska behagligt, en stor humla
surrade kring blommorna, och hålor af lemlar syntes på
sina ställen. Men de voro gamla, ty då jag visade dem
för Björn, som var med, stack han in nosen och vädrade
med kännaremin några tag, men gick sedan därifrån
Detsamma var äfven fallet med Tip. Mina spaningar
efter försteningar misslyckades, ty ehuru bergarterna voro
lämpliga — skiffriga sandstenar, bituminös sandig skiffer
och lerjärnsten — innehöllo de inga sådana. Från det
ställe, där jag höll på med mina undersökningar, kunde
jag se huru jägmästarens parti arbetade med myskoxen
på andra sidan älfven. De hade först forslat hela djuret
från platån ned för bäckravinen på snön, men sedan
blef marken så blöt, att det blef omöjligt att fortsätta.
Myskoxen flåddes därför, huden och hufvudet lades på
släden, medan kroppen bars mot stranden, hvilket
naturligtvis tog lång tid.

När jag var stadd på återväg, mötte jag doktorn,
och när vi kommo ned till stranden, fick jag se, att
björnen nu vändt kosan åt detta håll, hvarför jag
föreslog doktorn att lägga sig bakom ett af isen omslutet
isberg, där björnen antagligen skulle komma förbi. Själf
gick jag med hundarne mot Germaniahamnen — jag
hade ej gevär med — och mötte på vägen tre norska
fångstmän från jakten Spidsbergen, hvilka fått se björnen
och ämnade smyga sig emot den. Men då jag upplyste
dem om, att en jägare redan låg bakom isberget och
björnen nu syntes komma däråt, stannade de och lade
sig ned. Så hade äfven jag gjort på mitt håll, där jag
måste bemöda mig om att få hundarne stilla. Björnen
gjorde åtskilliga lofvar, nosade i våra spår från
morgonen och följde dem ett stycke, men kom slutligen
inom håll för doktorn, som med mausergeväret sköt på
cirka hundra meters afstånd. Det första skottet var nog
dödande, men då björnen försökte ge sig undan så godt
sig göra lät, sprang doktorn fram och sköt på närmare
håll ännu ett par skott, hvarpå det var slut. Jag släppte
nu hundarne, som rusade dit de hört skotten, men Björn
nöjde sig dock med att stanna och skälla på andra sidan
af en råk, som skilde honom från den döda björnen.
Ej för att han egentligen saknade mod, men han
uppfattade påtagligen skällandet såsom sin förnämsta plikt.
Fångstmännen flådde björnen i en handvändning, och nu
kommo mycket lägligt karlarne med myskoxen på släden,
på hvilken äfven björnhuden och ett par stekar blefvo
lagda.

Jag hade, när jag såg att björnen blifvit skjuten,
gått till ruinen af tyskarnes observatorium, för att där i
en varde nedlägga ett i en bleckdosa inneslutet
meddelande till Sverdrup om depoten på Hvalrossön. Då
ruinen syntes på så långt håll, behöfdes ej någon större
varde byggas här, utan jag nöjde mig med en helt liten
vid sidan af densamma. I toppen sattes en mindre stång
med vidhängande lapp af trä, på hvilken står, att ett
meddelande till Sverdrup finnes i varden. Jägmästaren
stötte till här och hjälpte mig därmed; han och
Arwidsson hade på återväg från myskoxen hämtat skallen
och andra befintliga delar af det myskoxskelett, som
vi iakttagit föregående dag, och de hade nu en tung
börda hvar.

Det hade tagit tolf timmar att få myskoxen
transporterad ombord, men det var värdt besväret. Arwidsson
fick nu mycket arbete med att konservera alla de inre
organen, hvilka togo större plats än på förhand beräknats,
då professor T. Tullberg medsände de härför erforderliga
kärlen. Skelettet blef också tillvarataget och likaså huden,
med ett ord allt, ty det var dyrbara föremål för våra
museer. Jag var särskildt glad öfver att hafva erhållit
de inre organen, ty dessa voro förut alls icke kända.
De hafva efter expeditionens hemkomst beskrifvits af
docenten E Lönnberg i Uppsala, hvarom mera längre
fram.

<img>Kapten Th Robertson (i midten) bland gunrumspersonalen på Antarctic.
Efter fotografi af P. Dusén.</img>

Jakten Spidsbergen begaf sig på aftonen söderut,
men i stället kom Balaena och förtöjde vid iskanten ett
stycke från oss. Kapten Robertson kom ombord och
stannade till kvällen, det var mycket intressant att få
samspråka med denne bildade och erfarne ishafsfarare,
hvilken äfven i det södra polarhafvet gjort sitt namn
kändt. Han gjorde nu sin adertonde resa till denna
kust, med hvilken han följaktligen var väl förtrogen. På
förfrågan om förhållandena härstädes föregående år, 
meddelade han, att han då gått utanför kusten cirka fem
kvartmil från land, dock utan att landa. Men en annan
skotsk hvalångare, Polar Star, hade legat hela juli vid
Shannonön, och kapten Robertson menade därför, att
om Andrée då varit här, så hade han följaktligen ej
saknat tillfälle att meddela sig med fartyg, i all
synnerhet som ju äfven jakten Anna från Tromsö varit inne
vid kusten. Detta var så till vida hugnesamt, som man
däraf kunde draga den slutsatsen, att vi åtminstone icke
kommo för sent, för den händelse Andrée verkligen nått
den grönländska kusten. Kapten Robertson ämnade göra
ännu ett försök att nå Shannonön och lofvade att, om
detta lyckades, i en varde därstädes nedlägga ett
meddelande från mig till kapten Sverdrup angående depoten på
Hvalrossön. Redan här må dock meddelas, att Balaena ej
heller denna gång kunde nå den is- och dimomgifna ön.

Denna hvalångare går egentligen för att söka den
numera nästan utrotade grönlandshvalen, af hvilken ett
exemplar, såsom förut nämnts, erhållits på våren utanför
nordvästra Spetsbergen. Men sedan iakttogs under
sommaren ingen enda. Äfven hvalross och narhval jagas,
när tillfälle därtill erbjuder sig, medan isbjörn endast
skjutes, om den kommer till fartyget. När färskt kött
behöfves, skjutas äfven myskoxar eller renar. Kapten
Robertson berättade, att han vid flere tillfällen sett lemlar,
då han vandrat öfver land på myskoxjakt. De flesta
skotska hvalfångare gå numera väster om Grönland till
Davis Strait, Baffins Bay och Lancaster Sound.
Grönlandshvalar äro där ej så sällsynta, men äro mera skygga
och vilda samt därföre svårare att fånga.

Den nordliga vind vi haft, medan vi lågo vid
iskanten, ökades på natten, så att vi ej längre kunde ligga
förtöjda långskepps. Det var regn och blåst den 11,
och på morgonen kom en björn promenerande på isen
långs stranden, ungefär samma väg som den af doktor
Hammar skjutna. Jägmästaren begaf sig mot land, medan
Åkerblom gjorde en lång omväg på skidor för att mota
björnen åt rätt håll. Det såg i början mycket lofvande ut,
men i stället för att följa stranden mot det ställe, där
jägmästaren låg, tog björnen slutligen kosan in öfver land,
där jägmästaren ej hann genskjuta honom, utan måste
slänga ett par kulor efter honom på för långt håll. När
vi ombord på fartyget sågo, att björnen ändrade kosa,
rände Arwidsson på skidor mot stranden öster om
Germaniahamnen, men äfven han kom för sent, så att
björnen gick fri. På tal om björn vill jag för öfrigt
nämna, att om vi ej haft våra andra arbeten, som ej
fingo försummas, skulle vi här kunnat få flera.
Kaptenen såg under en dags lopp fem björnar vandra öfver
isen, men vi hade då ej tid att sysselsätta oss med dem.
Det var i alla fall roligt att genom kikaren iakttaga deras
rörelser på isen, där de verkligen taga sig bra ut.

Medan vi lågo förtöjda vid iskanten, hade vi den
9 begagnat tillfället att släcka elden under ångpannan
för dennas rengöring, och som vinden var nordlig, hade
vi icke besvärats af någon påträngande drifis. Arbetet
blef färdigt denna dag, och som den landfasta isen nu
blifvit betydligt mera anfrätt, med ett ökadt antal råkar,
var den ganska besvärlig att vandra öfver. Det var
sålunda ingen uträkning att kvarligga här, och så lockande
en geologisk undersökning af Germaniaberget, där Payer
funnit tertiära växtförsteningar, än kunde varit, skulle den
under nuvarande förhållanden tagit allt för lång tid i
anspråk, äfven om lokalen varit snöfri. Innan vi gingo
härifrån, ville jag emellertid på en af öarne utanför Kap
Wynn — Björnöarne som de skulle kunna kallas —
låta uppresa en varde med meddelande till kapten
Sverdrup, för den händelse denne skulle komma tågande
mellan Sabineön och fastlandet. Jägmästaren och doktorn
fingo i uppdrag att ombesörja detta, och under deras
frånvaro rodde Dusén till Hvalrossön för att fotografera
depoten. Den på den östligaste ön uppresta varden gjordes
mycket stor, med ett dubbelt kors öfverst, hvarpå målats
»For Sverdrup», och som den står på en fullkomligt fri
plats, bör den ej undgå uppmärksamheten af något parti,
som tilläfventyrs passerar förbi. Färden dit tog, på grund
af de många råkarne, längre tid än som beräknats, och
vid återkomsten var jägmästaren ganska missbelåten. Ty
en ovanligt stor björn, som han skjutit på isen vid ön,
hade i dödsryckningarna trillat ned i en råk, kommit
under iskanten och försvunnit, och att gå miste om ett
sådant byte kunde ju vara förargligt nog. Utom denna
björn hade på afstånd synts två till.

Vid midnatt, omedelbart efter jägmästarens och
doktorns återkomst, lossades förtöjningen, och Antarctic styrde
mot Flache Bay, där vi förankrade ungefär en kvartmil
från land, half tre på morgonen den 12. Här var isfritt
ända in till land, men det var långgrundt med stenig
botten. På morgonen trillade kattungen i sjön, utan att
någon märkte det, tills uppmärksamheten slutligen fästes
därpå genom ett svagt jamande, som hördes under
akterstäfven. Katten befanns då ligga mellan denna och rodret
och var så medtagen, att den knappast kunde hålla sig
uppe. Efter lämplig behandling i det varma
maskinrummet blef den dock snart åter kry.

Som jag varit uppe nästan hela natten, var jag trött
och ämnade mig ej själf i land, dit jag i stället sändt
Dusén, som följdes af Kulseth. Jag hade skickat en af
fångstmännen upp i tunnan för att speja efter myskoxar
i Drottning Augustas dal, som från Flache Bay sträcker
sig i västlig riktning, men han kom ned utan att ha sett
några. När kaptenen om en stund klättrade upp, fick
han emellertid se flere stycken långt in i dalen, och jag
ville ej försumma detta tillfälle att för våra samlingar
erhålla ytterligare exemplar af det intressanta djuret. Vid
denna utsikt till en spännande jakt var tröttheten med
ens såsom bortblåst, och åtföljd af jägmästaren och
doktorn begaf jag mig i land. Som Kulseth på morgonen
erhållit min mauserkarbin, måste jag använda mitt gamla
remingtongevär, hvilket ända sedan 1870 varit mig en
trogen följeslagare på mina polarresor, och hvars
skottlista erbjuder en rik omväxling, från isbjörn, ren och
olika slags sälar ända ned till ripor och små vadare.
Det kändes dock ganska tungt i jämförelse med den lätta
karbinen.

Vid älfvens mynning funnos stora skarar af alfågel
och ejder, såväl den vanliga som praktejdern, af den
senare äfven gamla hanar. Vi hade först att vandra
genom lös snö och sedan på sidan af dalen öfver blöt
och lerig mark. På brantare sluttningar, där snön ej
kunnat blifva liggande till så stor mängd, och där marken
var torrare, bildade <i>Andromeda tetragona</i> verkliga mattor
och blommade rikligt. Där syntes äfven hålor af lemlar,
men de voro gamla, och intet tecken tydde på, att här
numera funnos några djur. När vi kommo upp ett
stycke på dalens södra sluttning, fingo vi syn på
myskoxarne långt bort. Det var en hjord på sju djur, hvilka
till en början betade, men sedan lade sig ned på en
snödrifva, under det att två andra fortsatte att beta ett stycke
därifrån. Nu började en, såsom jag numera måste tycka,
ganska löjlig vandring, ty jag antog fortfarande, att djuren
voro skygga och ledde vandringen därefter. Först togo
vi en lång omväg för att få fördel af vinden, och då
vi kommo närmare samt måste passera ställen, som ej
voro skyddade, kröpo vi i lersmörjan, där skodonen höllo
på att fastna, allt, såsom senare vunnen erfarenhet
ådagalade, onödiga försiktighetsmått, men som i alla fall gjorde
det hela ytterst spännande. Terrängen var ej den bästa,
ifall djuren voro skygga, ty det fanns nästan ingen
möjlighet att osedd komma inom skapligt håll, om man ej
toge en lång omväg, hvilken dock på grund af
vindriktningen ej var att rekommendera.

För att få en öfverblick af terrängförhållandena, då
vi kommit så långt vi ännu hade skydd, smög jag mig
fram till en låg basaltkam, som strök fram öfver marken.
Och då jag varsamt höjde hufvudet öfver densamma,
grep jag ofrvilligt fastare om bössan. Ty på andra sidan
kammen, mellan denna och en djup bäckravin, samt på
samma gång betydligt under oss, dock såsom det tycktes
inom skotthåll, gick ännu en hjord myskoxar och betade.
Jag vinkade nu till mig de andra, vi valde ut hvar sitt
djur och sköto på en gång, då jag gaf signal. Men vi
hade missräknat oss betydligt om afståndet, något som
ej sällan sker i de arktiska trakterna med deras klara
genomskinliga luft. Djuren rusade mot hvarandra i
förvirring, så att vi fingo skjuta flere skott. Men endast
en af mig påskjuten ko föll snart, medan de öfriga gåfvo
sig undan. Tre voro dock skadskjutna och förföljdes.
Ett af dessa, en stor tjur, sprang ned i den förut
omnämnda bäckravinen och uppför dess andra sida. Mitt
gamla remingtongevär visade sig från sin bästa sida, ty
en kula från detsamma — på ett afstånd, som kom
jägmästaren och doktorn, förbi hvilka jag sköt, ty de voro
långt framför mig, att häpna — förlamade djurets länd.
Jag sprang fram till det, men det vände oupphörligt 
hufvudet mot mig och tycktes till och med vilja anfalla.
Men då det ett ögonblick vände sidan till, fick det sitt
nådeskott genom bogarne.

Jägmästaren och doktorn, som förföljt hjorden, kommo
nu åter; den senare hade skjutit ett af de skadskjutna
djuren, de andra hade flytt med all fart. Att vi burit
oss dumt åt var tydligt, vi hade skjutit på för långa håll,
hvilket, såsom af djurens uppförande framgick, vi ej hade
behöft. Men vi hade ju ingen erfarenhet om deras vanor,
och ej heller kände vi huru hårdskjutna de verkligen
voro. Den andra hjorden, som vi ursprungligen gått efter,
fanns fortfarande kvar, ehuru djuren nu ej längre lågo
utan rest sig upp. Jag var nöjd med de två jag skjutit
och ville stanna för att undersöka de geologiska
förhållandena vid bäckravinen, medan jägmästaren och doktorn
skulle företaga en kringgående rörelse och sedan gå rakt
på hjorden.

Det var ett varmt och härligt väder med solsken, och
många växter stodo nu i blom. Utom den förat nämnda
<i>Andromeda</i>, blommade bland andra äfven odon <i>(Vaccinium
uliginosum *micropliyllum)</i>, den vackra <i>Erigeron compositus</i>,
hvars blommor något erinra om tusenskönans, den gula
<i>Arnica alpina</i> samt en hel mängd andra, hvilkas namn
endast för fackmannen hafva intresse. Och så naturligtvis
saxifragor, ranunkler, drabor, <i>Dryas octopetala</i> m. fl. Den
sistnämnda förtjänar att särskildt omnämnas, emedan den
ej finnes i västra Grönland, söder om Melville Bay, där
den ersättes af en annan art, <i>Dryas integrifolia</i>.

Liksom myskoxen, lemmeln och vargen vandrat hit
rundt om Grönlands nordspets, finnas exempel på liknande
invandring äfven bland de lägre djuren, såsom en
pärlemorfjäril <i>(Argynnis polaris)</i>, som förekommer i denna del af
Grönland, medan den saknas i den västra, och hvaraf
<img>Tufva af fjällsippan <i>(Dryas octopetala)</i> i icke fullt half naturlig storlek.
Efter fotografi af P. Dusén.</img>

jag denna dag såg ett par stycken flyga omkring. Men
de geologiska undersökningar, med hvilka jag var
sysselsatt, gåfvo intet resultat, ty i de sedimentlager, som här
voro anstående: sandstensskiffer, sandsten, lera och
lerjärnsten, lyckades jag icke finna några försteningar. Äfven
strutmergel förekom, och till sin petrografiska
beskaffenhet tycktes bergarterna snarare tyda på att de hörde till
jurasystemet än till det tertiära, dit de förut blifvit förda.

Jägmästaren och doktorn hade såsom nämndt
begifvit sig till den andra myskoxhjorden, och den förre
träffade på vägen dit den tredje af de skadskjutna
myskoxarne, hvilken expedierades. Han hann fram före
doktorn och gick rakt på hjorden, som lät honom komma
helt nära, så att han i allsköns ro kunde skjuta först en
tjur och så en annan. Den ene af dessa fick, ovanligt
nog, blott ett skott från winchestergeväret, den föll dock
ej genast, utan sprang dessförinnan ett stycke. De öfriga
togo kosan åt mitt håll, så att jag kunde springa och
genskjuta dem, men jag sköt illa och endast blesserade
en ko. Jag förföljde henne ett stycke, men då jag ej
orkade mera, fortsattes förföljelsen på ett mycket
energiskt sätt af doktor Hammar, som slutligen lyckades
nedlägga djuret. De öfriga sprungo upp på en bergshöjd,
och vi voro fullt belåtna med de sju djur vi redan fått.

Här hade vi ändtligen fått se myskoxar under olika
förhållanden, och hvad som genast frapperade var att
deras uppträdande i hög grad erinrade om fårets. När
de blefvo oroade sprungo de undan i en båge, stannade
därpå och betraktade oss, för att sedan å nyo göra en
lof, hvilket upprepades några gånger, innan de på allvar
togo till flykten. Deras galopp, som går undan med
stark fart, erinrar också i hög grad om fårets, och hela
hjorden håller sig under språnget tätt tillsammans. Att
springa upp för de brantaste sluttningar tycktes för dem
vara en småsak. Jag tänkte ovillkorligen på de
fårskockar, som man stundom om sommaren möter på våra
klippiga skärgårdsöar, där de utsläppts på bete.

Tjurarne hafva en ganska hög manke, hvarför det
från sidan ser ut, som hade de en puckel. Det är också
tydligt, att taggutskotten på ryggkotorna måste vara långa
för att lämna fäste för de muskler, som uppbära det
tunga hufvudet. Som håret på manken är ljusbrunt och
vinterullen vid denna tid ofta ännu sitter kvar där, ha
tjurarne, sedda framifrån, nästan något lejonliknande i
sitt utseende.

<img>En myskoxe släpas öfver snön i Drottning Augustas dal.
Efter fotografi af E. Nilson den 13 juli 1899.</img>

Då vi kommo till fartyget på aftonen, erforo vi, att
Kulseth skjutit en ensam tjur på dalens andra sida.
Redan på natten hämtades den af doktorn skjutna kon
i helt skick, på det att äfven skelett af en ko skulle
erhållas. De öfriga djuren lågo så långt bort, att man
tyvärr endast kunde tänka på att tillvarataga hudar och
skallar, och för detta ändamål begaf sig jägmästaren,
Arwidsson, preparatorn samt sex man af besättningen i
land den 13, medan Kulseth och ännu en karl rodde i
prammen uppåt älfven för att tillvarataga den af den
förre skjutna tjuren. Detta tog hela dagen i anspråk,
under hvilken vid kusten rådde ständig tjocka, och först
klockan nio på aftonen hade vi fått allt ombord. I den
värme och det solsken, som i dalen varit rådande, hade
köttet redan hunnit fördärfvas, och till och med
hjärnorna hade börjat skämmas, hvarför förruttnelsebakterier
här icke tyckas saknas. Doktorn hade farit i land för
att undersöka några förmodade eskimåboningar, hvilka
kaptenen med kikaren trott sig se uppe på berget, söder
om dalen. Det var dock ej annat än vittrade
basaltpartier, som på afstånd sågo så ut, hvarföre doktorns
vandring skedde förgäfves; han sällade sig sedan till de
andra. Björn, som varit med i land, hade visat sig ifrig
och skällt på myskoxarne, som dock nu voro rädda och
rusade undan på långt håll. Jägmästaren återkom med
en hare, men vår förhoppning att erhålla lax i ett utanför
älfvens mynning utlagdt garn blef gäckad, det innehöll
endast en simpa <i>(Cottus)</i>. Två fångstbåtar, kommande
söderifrån, hade på natten observerats roende långs kusten
norrut.
</chapter>
<chapter name="ÅTTONDE KAPITLET.">
<h1>ÅTTONDE KAPITLET.</h1>

Myskoxens forna förekomst i Europa och Asien. — Dess nuvarande
utbredning i Nordamerika och på Grönland. — Dess invandring till östra
Grönland. — Den iakttogs hvarken af Scoresby eller Clavering och Sabine och
synes hafva invandrat efter 1823. — Myskoxen var icke samtidig med
eskimåerna. — Två gamla kranier. — Myskoxens horn. — Dess zoologiska
ställning. — Föda. — Köttet. — Kalfvar, vikt, mjölk. — Vinterullens utmärkta
beskaffenhet. — Hudames användbarhet. — Tanke på myskoxens
domesticering. — Till Sverige införda myskoxkalfvar. — Andra myskoxkalfvar införda
till Europa.

Då myskoxen <i>(Ovibos moschatus)</i>, med hvilken vi i
det föregående fått göra bekantskap, äfven längre fram
ofta kommer på tal och dessutom på senaste tid af flere
anledningar tilldragit sig uppmärksamhet, torde det ej
vara ur vägen, att vi något uppehålla oss vid detta djurs
historia och utbredning, med särskild hänsyn till dess
förekomst i östra Grönland.

Fastän nu inskränkt till nordöstra delen af
Nordamerika samt Grönland, har myskoxen fordom varit
inhemsk äfven inom gamla världen. Under istiden, när
renen lefde på Europas slätter ända ned till Pyreneerna,
var nämligen äfven myskoxen en inföding i vår världsdel.
Fossila lämningar af detta djur äro funna i istidens
aflagringar i södra England, på den europeiska
kontinenten samt äfven på Seeland, i Sibirien, i Alaska och
Nordamerikas Förenta Stater. Dess utbredning var 
sålunda under denna tid circumpolär, och den var då
samtidig med mammuten och den ullhåriga noshörningen.
Denna samtidighet behöfver dock icke innebära, att den
lefde tillsammans med dessa, det är nämligen sannolikt,
att myskoxen då liksom nu hade sitt tillhåll på tundror
och i andra trakter, där utprägladt arktiska förhållanden
voro rådande. Vid Thiede i närheten af Braunschweig
har sålunda Nehring påvisat, att efter den stora isens
afsmältning först en tundrafauna, sammansatt af renar,
myskoxar, fjällräfvar, lemlar, snöripor, m. fl., var för
handen samt att denna tundrafauna sedermera efterträddes
af en steppfauna med springråttor, stepp-piggsvin, pipharar,
sislar, vildhästar, kulaner <i>(Equus hemionus)</i>, noshörningar,
mammutdjur och på sina ställen äfven saiga-antiloper.
Eller med andra ord, när genom klimatets förmildring
tundran förvandlades till stepp, blef äfven faunan en annan.

Det är intressant att se, huru olika dessa djurs öden
sedermera gestaltat sig. Mammuten och den ullhåriga
noshörningen samt en del andra djur äro helt och hållet
utdöda. Steppdjuren finnas nu österut, i Ryssland och
Asien, medan tundrans djur hafva sitt tillhåll i den höga
norden. Allmän synes myskoxen icke hafva varit i
Europa, och den måste hafva utdött här tidigt, ty dess
lämningar äro aldrig funna i någon senglacial eller
postglacial aflagring. Hade myskoxen öfverlefvat istiden, så
skulle den helt visst i likhet med renen, i den mån isen
smälte undan, hafva vandrat norrut till de skandinaviska
fjällen. Men då så ej skett, och då den ej heller
bibehållit sig i Sibirien, är det all anledning att antaga, att
den redan under istiden af ännu okänd anledning utdött
i den gamla världen, medan den fortlefvat i Nordamerika.
När inlandsisen där smälte undan, drog sig myskoxen till de
nordligaste delarne af det nuvarande britiska Nordamerika.
<img>Kartskiss, visande myskoxens nuvarande utbredning (runda svarta fläckar).</img>

Myskoxens utbredning i den nya världen är
nordostlig. Den finnes ej i Alaska, och dess nuvarande
förekomst i britiska Nordamerika kan angifvas såsom utanför
skogsgränsen, norr och öster om en linie, som tänkes
dragen från Fort Churchill vid Hudson Bay till
Åndersonflodens mynning (ett stycke öster om Mackenziefloden)
vid Ishafvet. Från detta område går den norrut öfver
Parryöarne och Ellesmere land till nordligaste delarne af
Grinnell land samt därifrån till norr om 83° n. lat. på
nordligaste Grönland, där Peary äfven fann den ymnig
vid Independence Bay (81° 37' n. lat.) på nordöstra sidan.
På östra Grönland upptäcktes myskoxen, såsom förat
nämnts, af den tyska expeditionen under Koldewey 1869
—70, och den fanns då ända vid 77° n. lat., i tilltagande
antal norrut. Det är därför ej det minsta tvifvel
underkastadt, att myskoxen äfven förekommer längs återstoden
af kusten norrut, ända till det ställe, där den iakttogs
af Peary. Söderut funno tyskarne myskoxen så långt
som till mynningen af Frans Josefs fjord, den danska
expeditionen under Ryder fann den på norra sidan af
Scoresbys sund, och vi funno den 1899 på en del af
den mellanliggande sträckan. Söder om Scoresbys sund
är den icke iakttagen, och detta bildar följaktligen södra
gränsen för myskoxens utbredning i östra Grönland.

På västkusten har myskoxen aldrig funnits söder om
Melville Bay, och den har följaktligen varit okänd inom
hela danska Grönland.<footnote>Ett ganska märkligt fynd af till västkusten med isen drifna lämningar
af myskoxe har dock gjorts i förra århundradet. Fabricius berättar nämligen
i sin Fauna groenlandica (1780), att han under sin vistelse i västra Grönland
bekommit skallen och delar af ett djur, hvilket han hänförde till den asiatiska
grymtoxen eller yaken <i>(Bos grunniens)</i>. Han korrigerade sedermera
bestämningen och visade att lämningarne, hvilka af en eskimå blifvit funna på
drifisen, härrörde af en myskoxe. Dessvärre vet man ej närmare, hvarest detta
fynd ägt rum, fastän man antager, att det skett i närheten af Fredrikshaab.
Det är i så fall mera sannolikt, att djuret kommit med isen från östra
Grönland än från norra Amerika, såsom doktor Pingel antagit. Myskoxen skulle
sålunda möjligen redan i förra århundradet funnits i östra Grönland, ehuru därmed
ej är sagdt, att den lefde söder om 75° n. lat. Att myskoxar, som i nordöstra
Grönland omkommit på isen, med denna kunna drifva långt söderut,
ådagalägges genom en uppgift af G. Holm, enligt hvilken eskimåerna i närheten af
Angmagsalik (65° 50' n. lat.) för flere år sedan funno en myskoxkropp på isen
och läto densamma sig väl smaka.</footnote>  Man måste väl antaga, att den


af glacierer nästan alldeles upptagna kusten af
Melville Bay bildat ett lunder eller afhållit djuret från att
utsträcka sina vandringar förbi denna bukt. I
nordvästra Grönland har man ej iakttagit myskoxen söder
om 81°, vid Robeson Channel, men lämningar af
densamma hafva funnits vid Smiths sund betydligt
sydligare, nämligen vid ungefär 78° n. lat., och enligt en
uppgift skulle ett par myskoxar till och med för
längesedan dödats vid 76° 30'. Det är ganska antagligt, att
den här utrotats af den i afsedda trakt bosatta
eskimåstammen.

Vid frågan om huru länge myskoxen funnits på
östra Grönland möta oss ganska märkliga förhållanden.
Ty då Scoresbys sund 1822 besöktes af de båda Scoresby,
fader och son, sågo de inga myskoxar. Detta är så
mycket egendomligare, som Scoresby den yngre
undersökte Kap Stewart vid Hurry Inlet och hans fader med
sitt fartyg Fame var långt inne i samma fjord, vid de
efter fartyget uppkallade öarne. Folk från fartygen hade
därtill vandrat långt öfver Jamesons land och för första
gången upptäckt lemlar på denna kust. När vi kommo
till Kap Stewart 1899 sågo vi, såsom längre fram skall
omtalas, liksom förut danskarne under Ryder, flere
myskoxar, och så var äfven fallet längre in i Hurry Inlet,
där de på fjordens västa sida voro ganska talrika. Där
träffade vi också under våra utfärder gamla kramer samt
sågo där och hvar partier af myskoxens vinterull. Men


engelsmännen hade icke iakttagit något dylikt 1822, lika
litet som de sett själfva djuren.

Att endast af anförda omständighet draga den
slutsatsen, att myskoxen ej existerade härstädes 1822, vore
naturligtvis förhastadt. Men när Clavering och Sabine
följande år besökte kusten längre norrut och den förre
därvid företog en fjorton dagars båtresa, från Sabineön
till Claveringön samt förbi ön Jordan Hill till bottnen af
Loch Fine, på hvilka alla ställen myskoxar nu förekomma,
såg han ingen enda och iakttog ej heller några lämningar
af sådana djur. På Sabineön, där Sabine samtidigt var
sysselsatt med sina observationer, syntes lika litet någon
myskoxe. Man drifves sålunda till det antagandet, att
myskoxen vid denna tid (1822—23) ännu ej invandrat
till östra Grönland söder om 75° n. lat., eller att den
åtminstone då ännu var mycket sällsynt därstädes.

Det finnes äfven andra omständigheter, som tala
för ett dylikt antagande. I de afskrädeshögar,
»kjökkenmöddingar», som omgifva eskimåernas gamla bostäder
på denna kust, har man ett utmärkt tillfälle att få reda
på de djur, som tjänat eskimåerna till föda. Man finner
där ben af ren, säl, narhval, björn, räf, hare, hund, fågel
o. s. v., men däremot hafva ännu inga ben eller horn
af myskoxe blifvit funna.<footnote>Ryder menar visserligen, att ett tiotal gamla myskoxskallar, som
funnos på ett ställe i Seoresbys sund, skulle härröra af djur, som dödats af
eskimåer, hvilka skulle bortfört kött och hudar, men låtit skallarne ligga.
För min del skulle jag snarast vilja antaga,, att afsedda djur nedlagts af någon
skotsk hvalfångare, ty där en sådan 1899 dödat ett antal myskoxar vid Kap
Broer Ruys, hade kropparne bortförts men hufvudena lämnats kvar. Ett
ytterligare stöd för detta antagande finner jag däruti, att sagda skallar i Scoresbys
sund hade hornen i behåll, medan dessa anses värdefulla och nyttjas till
hvarjehanda föremål af de eskimåer, som finnas inom myskoxens utbredningsområde
i Nordamerika. Hornen hade sålunda tvifvelsutan icke kvarlämnats, om
myskoxarne dödats af eskimåer.</footnote> Hade myskoxen lefvat här
samtidigt med eskimåerna, så skulle den utan tvifvel för


dessa utgjort ett mycket viktigt och lätt förvärfvadt
jaktbyte, ej blott för köttets skull utan äfven för hudens och
hornens m. m. Pike berättar sålunda, att han vid en
tältplats för eskimåer inom myskoxens utbredningsområde
i Canada fann en mängd ben och horn af renar och
myskoxar, strödda rundt omkring, samt att några
myskoxhorn hade förarbetats till grofva skedar, hvaraf äfven
många funnos i halffärdigt skick. Då däremot, så vidt
man hittills vet, lämningar af myskoxen saknas i
kjökkenmöddingarne i nordöstra Grönland, så måste man antaga,
att den icke fanns i landet, då eskimåerna lefde där.
Därför talar också, att bland de utskurna djurfigurer
(leksaker), som man hittills funnit vid de gamla
eskimåboningarne, är myskoxen icke representerad, medan
däremot figurer af säl, ren, björn, räf, ripa m. fl. äro funna.
Ett djur med så egendomligt utseende som myskoxen
skulle dock helt visst ofta utgjort föremål för eskimåernas
sniderier, om det lefvat där samtidigt med dessa.

<img>          a                    b

Gammalt myskoxkranium från det inre af Kejsar Frans Josefs fjord i ungefär en sjettedel af naturliga stoleken.
a, kraniet sedt bakifrån, b, från undre sidan.
Efter fotografi.</img>

Ett par fynd, som gjordes i det innersta af Frans
Josefs fjord, gör emellertid saken något invecklad. Vi
träffade nämligen vid några eskimåhyddor därstädes ett
mycket gammalt myskoxkranium, som troligen förts dit
såsom ett kuriosum. Detta kranium är så gammalt, att
hornsubstansen är alldeles borta, det är därtill lafbevuxet
och så vittradt, att endast de allra fastaste delarne äro
i behåll, hvarför det mycket liknar de fossila kranier,
som äro funna i istidens aflagringar i Europa. Att det
var äldre än eskimåernas härvaro var ögonskenligt, då
man järnförde det med den skalle af isbjörn och de öfriga
ben af ren, säl, hund m. fl., som funnos kring hyddorna.
Ett liknande kranium (se vidstående bild) fanns äfven
midt emot, på norra sidan af fjorden. Det ville häraf
synas, som skulle myskoxen i en mycket aflägsen tid
funnits i afsedda trakt af östra Grönland, men därefter
åter försvunnit, tills den på de senaste sjuttio à åttio
åren åter tilltagit i antal och spridt sig ända ned till
Scoresbys sund. Hade lämningar af djuret funnits i
eskimåemas kjökkenmöddingar, så hade det ju legat nära till hands
att antaga, att eskimåerna till stor del utrotat detsamma
och att det efter eskimåernas utdöende eller utvandring
härifrån åter ökats. Men för ett sådant antagande finnes
nu intet stöd.

Till den redogörelse för myskoxens utseende, som
jag i det föregående sökt lämna, torde, med hänvisning
till afbildningen af de uppstoppade exemplaren sid. 121,
ytterligare böra tilläggas, att korna äro något mindre än
tjurarne och hafva mindre hög manke. Deras horn äro
icke vid basen förtjockade på samma sätt som tjurarnes,
hvarför ett större mellanrum mellan desamma är för
handen. Enligt uppgifter, lämnade till Pike af indianer i
Canada, skulle hornen hos korna vara fullt utbildade på
det tredje året, hos tjurarne däremot först på det sjette.
Emellertid äro uppgiftema om hornens tillväxt tämligen
varierande, och denna fråga kan därför ännu icke anses
vara fullt utredd. Ryder säger sig 1891 hafva iakttagit
två kvigor utan horn, i en flock på nio djur vid Kap
Stewart. Såsom en egendomlighet må anföras, att man
i Amerikas arktiska arkipelag observerat en alldeles hvit
ko, hvilken väl var en albino.

Myskoxens ställning i det zoologiska systemet har
varit ganska omtvistad. Såsom dess latinska släktnamn
<i>Ovibos</i> (fåroxe) antyder, har den ansetts intaga en
ställning mellan får- och oxsläktena. Docenten E.
Lönnberg, som undersökt de af expeditionen hemförda inre
organen, skallar m. m., har kommit till den slutsatsen,
att den hvarken är närbesläktad med får- eller
oxfamiljen, utan tillhör en fullt själfständig och isolerad,
mera primitiv familj. Denna åsikt delas af professor G.
Retzius, som beskrifvit de af expeditionen hemförda
exemplen af myskoxens hjärna.<footnote>E. Lönnberg, On the soft anatomy of the musk ox och On the
structure and anatomy of the musk-ox. (Proceedings of the Zoological Society of
London 1900); G. Retzius, Biologische Untersuchungen. Neue Folge, Bd 9. Stockholm 1900.</footnote>

Myskoxens föda utgöres företrädesvis af blad och
späda grenar af vide <i>(Salix arctica)</i> samt, där
dvärgbjörk finnes, väl äfven af denna, jämte gräs och diverse
fanerogama växter, såsom fjällsippor, saxifragor m. fl. På
vintern skrapa de med hofvar och horn undan snön för att
komma åt dessa, och Payers uppgift, att mossor och lafvar
skulle vara deras förnämsta födoämnen, är oriktig. Greely
betonar särskildt, att myskoxarne på Grinnell land aldrig
sågos äta lafvar, ja, att de på lafvar rikaste områdena
därstädes icke ens besöktes af myskoxarne. Dessas magar
äro om sommaren alldeles fullproppade, och hufvudmassan
af innehållet utgjordes hos dem, som vi undersökte, af
blad och grenar af nyssnämnda videart.

Myskoxens kött kan närmast förliknas vid oxkött,
men inälfvorna af ett skjutet djur böra genast urtagas,
om ej köttet skall fördärfvas. Sker ej detta eller har
kulan gått igenom mage eller tarmar, så att dessas
innehåll kommit ut, då är det helt naturligt, att köttet
erhåller en bismak, något som under samma förhållanden
äfven inträffar med renens. Att köttet af gamla djur är
sämre är ej underligt, och möjligt är ju äfven att tjurarnes
kött under parningstiden på hösten kan hafva någon
bismak. Annars kan man säga, att köttet utgör en
utmärkt sund, välsmakande och närande föda, och det
var endast en dum fördom, som föranledde några af
Antarctics besättning att rata detsamma, medan de
däremot åto isbjörnskött med förtjusning. Kalfvarnes kött
är helt enkelt delikat.

Kalfvarne födas i maj, och det uppgifves, att kon
aldrig erhåller mer än en kalf åt gången. Häremot strider
dock en uppgift af Ryder, att han i september 1891 sett
en ko med två små kalfvar vid Kap Stewart. Korna
lära kalfva endast hvartannat år.

En stor myskoxes vikt är ganska betydlig. Vi hade
ej själfva medel att väga någon, men efter Greely må
anföras, att den största myskoxen, som dödades på
Grinnell land, vägde 545 kg och lämnade 195 kg kött. Tio
på hösten skjutna djur gåfvo i medeltal 162 kg kött,
medan de, som skötos på våren, då djuren äro magra,
endast lämnade omkring 117. Myskoxens mjölk säges
vara god och uppgifves smaka »som den bästa europeiska
komjölk». I samband härmed må framhållas, att den
vanliga uppgiften att djuren endast ha två spenar är
oriktig, de hafva i verkligheten fyra.

Värdefullast torde myskoxens vinterull vara. Denna
är utomordentligt fin och elastisk samt bildar en tjock päls,
som till och med betäcker djurets panna. Den fälles
årligen i början af sommaren, och djuren hafva då ett
mycket egendomligt utseende, i det att den lösa ullen
hänger öfver större eller mindre ytor af kroppen och
i blåst fladdrar hit och dit. I de trakter, där myskoxen
uppehåller sig, ser man ej sällan partier af den fällda
ullen där och hvar på marken. En tjur, som jag sköt
i midten af juli, hade så mycket ull hängande öfver
pannan, att det var svårt alt förstå hur han kunde se.
En annan, som sköts i slutet af augusti, hade däremot
fullständigt fällt den.

Ullens naturliga färg är gråbrun, och den behöfver
därför icke färgas, om man vill använda den till strumpor,
tröjor, halsdukar, vantar eller låta väfva den till en kostym.
Den norske fångstskeppare, som varit vid Grönlandskusten
1898, visade mig tröja och halsduk däraf, de voro
särdeles mjuka och behagliga. Men det är väl öfverdrift,
då en engelsk författare påstår, att en person af
myskoxens ull erhållit strumpor, som voro finare än
silkesstrumpor.

Jag lät tillvarataga så mycket ull som möjligt af de
skjutna djuren och efter hemkomsten rensa och spinna
en del af densamma. Af garnet väfdes på Bergsbro
aktiebolag i Norrköping ett tyg, som var särdeles mjukt,
lätt och behagligt. Disponenten Jacob Wahren i
Norrköping har i fråga om ullens egenskaper afgifvit följande
utlåtande:

»Ullen låter lätt bearbeta sig, och lyckas vi
acklimatisera myskoxen, komma vi att vinna ett ytterst
värdefullt råmaterial i ullen, som lämpar sig ännu bättre till
dameartiklar än till herrkläder. Klädningar, kappor, capes,
liksom ulstrar, velourer och korderojer böra med stor
fördel kunna framställas af denna ull, som icke endast
låter spinna sig synnerligt väl, utan äfven är i besittning
af en god valkförmåga. Därtill kommer den sällsynt
mjuka och behagliga kvaliteten, som närmast påminner
om ullens från vicuñan och synes vara flnare än
kamelullens. Slutligen är ullens ringa vikt ej dess minsta
fördel».

På sidor och underdelar af kroppen utväxer håret
till ett verkligt tagel, som kan blifva ända till alnslångt.
Detta tagel torde kunna användas till alldeles samma
ändamål som hästtagel. Hudarne äro vackra såsom
mattor och nyttjas i Canada äfven till slädfällar, hvartill
fordom hudar af den numera utrotade bisonoxen brukades.
Enligt en uppgift hos Lydekker såldes af Hudson Bay
Company år 1891 ej mindre än 1358 myskoxhudar, till
ett pris varierande mellan sex engelska shillings och sex
pund. Men märkligt nog tyckes man icke därstädes hafva
tänkt på att försöka domesticera djuret.

Af det ofvan anförda torde dock utan vidare framgå,
att myskoxen såsom husdjur skulle kunna blifva af stor
betydelse. När jag 1899 lärde känna densamma i
nordöstra Grönland, föll det mig också snart nog in, att
myskoxen vore väl värd att domesticeras, särskildt i
Norrland. Den lefver under samma yttre förhållanden som
renen, men synes vara mindre ömtålig för myggen än
denna och på samma gång stå sig bättre mot
vargarne. Det senare ådagalägges helt enkelt däraf, att medan
renen i nordöstra Grönland, på grund af vargarnes
invandring dit sedan 1892, såsom vi längre fram skola
finna, till väsentlig del utrotats och möjligen rent af går
sin undergång till mötes, så är myskoxen fortfarande
talrik. Ända upp i våra högsta fjälltrakter, vid
snögränsen, skulle myskoxen kunna trifvas, och kunde man
infånga en hjord fullvuxna djur och där släppa dem, så

skulle de, förutsatt att de finge vara i fred för
människan, utan tvifvel komma att stå sig väl och förökas.
Men som infångade kalfvar genast blifva tama, torde djuren
lika gärna från början kunna domesticeras, och som
sådana skulle de väl med tiden kunna ersätta renen, som
ju icke är något stationàrt djur och därför allt mera
undantränges.

<img>Myskoxkalfvarne på Medstugan i Jämtland.
Efter fotografi i oktober 1900, meddelad af C. F  Liljevalch.</img>

Vår tid tillät oss tyvärr ej att försöka infånga några
kalfvar, och ehuru myskoxens införande till Sverige
föreföll mig i hög grad önskvärdt, kunde jag icke ana, att
detta så snart skulle blifva verklighet. Men tack vare
konservator G. Kolthoff, kom 1900 en af konsul G. E.
Broms bekostad zoologisk expedition till polartrakterna
till stånd, hvilken uppställde infångandet af lefvande
myskoxar såsom en af sina förnämsta uppgifter. Denna
uppgift blef äfven lyckligt genomförd, och konservator
Kolthoff hemförde två kalfvar, en af hvartdera könet,
hvilka nu befinna sig på konsul Broms egendom Holmfors
nära Boden, där de lära trifvas förträffligt och vara mycket
tama. Det var den hastigt inträdande vintern, som tvang
Kolthoff att återvända, innan han fått flere djur, och
detta just när allt var i ordning för en mera omfattande
fångst.

När jag från Kolthoff erfor, att han endast erhållit
två kalfvar, och samtidigt på annat håll fick meddelande
därom, att fyra kalfvar, som hade hemförts af en
fångstman, funnos till salu i Tromsö, vände jag mig till herr
C. F. Liljevalch j:r och påpekade det önskvärda
däruti, att sagda kalfvar blefvo inköpta till Sverige. Ty
om ett af de Kolthoffska djuren skulle dö, så stodo vi
ju långt från utsikten att få till stånd någon stam hos
oss. Han omfattade saken med det lifligaste intresse,
lät inköpa djuren och föra dem till sin egendom
Medstugan, norr om Dufeds järnvägsstation i Jämtland. De
vistas där inom en större inhägnad och skötas af en
därtill särskildt anställd person. Liksom de Kolthoffska
djuren äro äfven dessa mycket tama; de äro begärliga
på rotfrukter, särskildt morötter. Tyvärr dog en af
kalfvarne en tid efter framkomsten, såsom obduktion af det
döda djuret gifvit vid handen, på grund af
blodförgiftning, som uppkommit af någon skada i bäckenregionen,
antagligen erhållen vid infångandet eller under †ransporten
på fartyget. En af de återstående tre kalfvarne är en
tjurkalf, de båda andra äro kvigkalfvar, och vi hafva
följaktligen nu i Sverige två af det förra, tre af det senare slaget.

Början är sålunda icke dålig, och går allt väl under
den första vintern, så torde det vara godt hopp om att
domesticeringen skall lyckas. Men första tiden är
naturligtvis den svåraste. På några motigheter får man
naturligtvis alltid vara beredd och därför ej fälla modet, om
sådana skulle inträffa.

I England, i hertigens af Bedford djurpark vid
Woburn, lefver en ung myskoxe, som af en norsk 
fångstman infångades som kalf 1899. Att denna trifves väl
i ett klimat så olika Grönlands, ger ju godt hopp därom,
att så i ännu högre grad skall blifva fallet hos oss.
Detta var den första lefvande myskoxe, som infördes till
Europa. Af norska fångstmän infångades 1900, utom de
ofvan nämnda fyra djuren, flere, af hvilka likvisst fem
dött. En tjurkalf, född 1899 och infångad 1900, finnes
hos Hagenbeck i Hamburg, och en annan tjurkalf, som
infångades af Amdrups danska expedition till östra
Grönland 1900, finnes i zoologiska trädgården i Köpenhamn.

Sverige har sålunda för närvarande mer än hälften
af de hittills till Europa införda djuren, förutsatt att jag,
såsom jag tror, fått reda på alla. Endast hos oss finnas
kvigkalfvar, och därtill är ändamålet med de hit införda
djuren ett helt annat än på öfriga ställen. De hållas ej
här såsom ett kuriosum, utan äro afsedda att
domesticeras, till gagn för våra efterkommande. Man må
allvarligt hoppas, att försöket skall lyckas.

*
</chapter>

<chapter name="NIONDE KAPITLET.">
<h1>NIONDE KAPITLET.</h1>

Afgång från Flache Bay. — Åter en varde för Sverdrup. — Ishinder.
—  Prutgås. — Vid Kap Berghaus. — Norska fångstfartyg. — Polarvargens
invandring till östra Grönland. — Tillfälle att sända post. — Afgång till Kap
Mary. — På spaning efter eskimågrafvar. — Sommar och is. — Hvitkindade
gäss. — Upptäckt af eskimågrafvarne och deras undersökning. — Spaning efter
myskoxar. — Hvita harar. — En grönländsk sommardag. — Lyckad
myskoxjakt. — Afgång från Claveringön. — Hindrade af drifis. — Kap Broer Ruys.
—  Mot Frans Josefs fjord. — Ogynnsamma isförhållanden. — Vid sydsidan
af Hold with Hope. — Spår af människor. — Lemmelns forna förekomst. —
Fotografering af myskoxar. — Myskoxar skjutas. — Många kranier.

Den 14 juli, klockan åtta på morgonen, lättade
ändtligen tjockan, så att vi kunde se en sträcka af landet.
Jag hade tänkt låta uppresa en varde för Sverdrup på
stranden vid Flache Bay, med meddelande om depoten
på Hvalrossön, men då tjockan nu dref bort, föreföll
mig en udde söderut mera lämplig. Jag tog denna udde
för Kap Borlase Warren<footnote>Läsaren hänvisas till kartan öfver Antarctics kurs (Taf. 1), som
åtföljer första delen af detta arbete, på hvilken de flesta i texten omnämnda
ställen finnas utsatta.</footnote>, men den befanns sedan blott
vara belägen halfvägs till detta. Ehuru ej fullt kry,
for jag själf dit i fångstbåten, åtföljd af jägmästaren
samt med Kulseth och Nilsson som roddare, medan
Antarctic skulle gå söderut och möta oss i lä af Kap
Borlase Warren. Afståndet var som vanligt längre än vi

trott, men det hade blifvit nordostlig vind, och med god
fart ströko vi fram långs kusten. På udden syntes stora
flockar af ruggande, hvitkindade gäss <i>(Bernicla leucopsis)</i>,
som här äro ganska vanliga, medan arten på Spetsbergen
är sällsynt (del I, sid. 154). Men vi hade ej nu tid att
sysselsätta oss med dem, ty vinden hade friskat i och
Antarctic hade lagt bi utanför, i stället för att fortsätta,
hvarför jag antog att is eller annat hinder mötte. Varden
uppbyggdes af stora stenar kring ett högt träkors, hvarpå
målats: For Sverdrup. På stången var med wiretråd
fäst en hoplödd bleckdosa, innehållande ett meddelande
om depoten på Hvalrossön. På udden funnos lämningar
af tältringar, ben af diverse djur, etc, vittnande om att
platsen fordom besökts af eskimåer. Jägmästaren fann
äfven en underkäke af lemmel.

Sedan varden blifvit upprest, styrde jag mot Kap
Borlase Warren, men om en stund gaf kaptenen signal
med ånghvisslan, hvarför jag ändrade kursen och lät ro
ut mot Antarctic. Det visade sig, att isen af den friska
brisen packats ihop i Gale Hamkes Bay, hvarför
Antarctic ej kunde fortsätta, utan klockan half ett måste
förtöja vid ett isflak. Klockan fyra på eftermiddagen började
emellertid isen glesna, så att vi utan vidare svårighet
kunde arbeta oss in till halfvägs mellan Kap Borlase
Warren och Kap Berghaus. Vid det sistnämnda sågo vi
tre norska fångstfartyg; det var där, som kapten Knudsen
1889 hade dödat så mycket hvalross på land.

Vinden hade bedarrat, men vi fingo nu ösregn. Vi
förtöjde fartyget vid ett isflak, och Dusén och jägmästaren
sattes i land. Jag tyckte mig från fartyget se en
egendomlig varde eller hydda, hvilken borde undersökas,
men det var i verkligheten endast några stenblock. En
myckenhet tärnor flög omkring här, och jag såg äfven
en tjufjo, den första vi sett vid grönlandskusten, ty de
förat iakttagna labbarne voro alla fjällabbar, hvilka här
äro mycket allmänna. Dusén och jägmästaren återkommo
vid midnatt, den senare hade bland annat skjutit en
prutgås <i>(Bernicla brenta)</i> och fick därigenom absolution
för sin misslyckade salut vid Sabineön den 7. Jag var
glad häröfver, ty detta var det första exemplar af
prutgåsen, som hittills blifvit hemfördt från denna kust, där
den förut icke iakttagits. Enligt hvad Kolthoff meddelat
mig observerades prutgåsen icke vid Grönland under hans
expedition 1900. De fem exemplar, vi sågo, äro
följaktligen de enda, som iakttagits här. Däremot är den förut
känd från Grönlands västkust.

Besättningen hade denna dag haft mycket arbete
med att flå hufvudena af de myskoxar, som skjutits,
samt med saltning af hudarne. Vi styrde nu mot Kap
Mary på Claveringön, men en häftig vind, som öfvergick
till nordnordvästlig storm, hindrade oss att stanna där,
hvarför vi måste gå till Kap Berghaus, där vi ankrade
klockan fyra på morgonen den 15, i närheten af de tre
norska fångstfartygen. Stormen hade stundtals varit så
stark, att det var nätt och jämnt, som vi kunde gå emot
densamma. Den fortfor hela dagen, men hade det goda
med sig, att den rensade bukten från drifis. Men den
landfasta isen betäckte ännu hela södra delen af Gale
Hamkes Bay, från Kap Mary till långt utanför Jacksons ö,
och spärrade å andra sidan farvattnet mellan Claveringön
och fastlandet innanför Kap Berghaus.

Det hände 1898, att en liten norsk fångstjakt, Anna,
från Tromsö, som befann sig vid kanten af
grönlandsisen, vågade sig in i denna och lyckades uppnå land,
där en god fångst af hvalrossar, isbjörnar och myskoxar
erhölls. Detta blef naturligtvis bekant i Tromsö, till följd
hvaraf tre fartyg detta år sökt sig hit. De, som lågo
här, voro Cecilie Malene, törd af samme skeppare, O.
Naesö, hvilken i fjol var här med Anna, jakten 
Spidsbergen, som vi förat träffat vid Hvalrossön, samt galeasen
Söstrene, alla från Tromsö. Den sistnämnda af dessa
hade i två månader legat innesluten i isen, drifvit
omkring med denna och först den 17 juni kommit loss.
Kapten Naesö kom ombord på Antarctic och stannade
både till frukost och middag. Han omtalade bland annat,

<img>Hvit varg, skjuten vid Kap Berghaus i juli 1899, uppställd
i Riksmuseum af konservator A. Svensson.
Efter fotografi af P. Dusen.</img>

att han hade en hud af en hvit varg, som skjutits några
dagar förut vid Kap Berghaus; den hade ej varit det
minsta rädd, utan gått rakt fram till skytten. En annan
hade varit synlig på Claveringön. Jag blef mycket
öfverraskad öfver detta meddelande, ty hittills hade ingen varg
iakttagits i nordöstra Grönland, och jag erbjöd mig därför
genast att köpa skinnet. Detta samt tillhörande skalle
bragtes ombord, och köpet blef till ömsesidig belåtenhet
genast afslutadt; tyvärr hade kroppen kastats i hafvet,
så att jag gick miste om skelettet.

Då jag i det följande allt emellanåt får tillfälle att
tala om den hvita polarvargens förekomst i nordöstra
Grönland, må redan här några ord om dess invandring
dit meddelas. I västra Grönland har endast en gång en
varg blifvit iakttagen, nämligen vid Umanak (vid 70° 40' n.
lat), där den sköts 1869. Detta exemplar, som nu står
uppstoppadt i universitetets i Köpenhamn zoologiska
museum, antages hafva vandrat öfver isen från den
amerikanska sidan af Baffins Bay. Möjligen har sådant
inträffat äfven förr, ty eskimåerna i danska Grönland hafva
sedan gammalt omtalat ett djur, som de kalla »amarok»,
och för hvilket de hysa stor fruktan.

På östra Grönland var däremot, såsom nämndt,
ingen varg hittills iakttagen. Hvarken Scoresby,
Clavering och Sabine, tyskarne, som öfvervintrade här
1869—70, eller kapten Knudsen såg någon varg eller
ens spår af någon sådan. Ej heller danskarne under
Ryder sågo under sin långa vistelse i Scoresbys sund
1891—92 det minsta tecken, som tydde på, att vargar
funnos därstädes. Såsom längre fram närmare skall
omnämnas, iakttogo vi i Scoresbys sund två hvita vargar
och funno spår af sådana på många andra ställen af
kusten. Vargen har därför invandrat hit under de senaste
åtta à tio åren, och detta måste ha skett norrifrån, rundt
Grönlands nordspets. Den hvita varg eller polarvargen,
hvarom här är fråga, är en nordlig form af den
amerikanska vargen <i>(Canis lupus occidentalis)</i>, som vanligen
anses såsom en varietet af den europeiska, ehuru dock
några forskare hålla honom för en skild art. Den
förekommer i norra Canada och går därifrån öfver de
amerikanska ishafsöarne till Grinnell land.  Flere vargar sågos
där våren 1876 af den engelska expeditionen under
Nares, och Greely berättar, att vargar sågos eller hördes
under alla vintermånaderna utom november vid Fort
Conger under hans vistelse där 1881—83. En flock på
aderton stycken passerade nära stationen i september 1881,
och en flock på omkring tolf sågs sommaren 1883. På den
grönländska sidan af
Robeson Channel
iakttogs en varg vid Thank
God Harbor 1872, och
Peary och Eivind
Astrup sågo spår efter
vargens förekomst vid
Independence Bay
1892, den förre äfven
1894. Man kan
sålunda så att säga följa
vägen för vargarnes
invandring till östra
Grönland rundt dess
nordspets, hvilket bäst torde
inses genom den
vidfogade kartskissen. Det
är också helt naturligt,
att vargarne skola följa
myskoxen, som ju är
utbredd  öfver alldeles
samma trakter (jämför kartan sid. 140). Vargarnes
invandring till östra Grönland har ej varit utan inflytande
på det där förut befintliga djurlifvet och har, såsom
längre fram skall ådagaläggas, särskildt varit ödesdigert
för renarne.

<img>Kartskiss visande vargens invandring till
östra Grönland. De runda fläckarne angifva
de ställen, där vargarne själfva eller spår
af dem blifvit iakttagna.</img>

Kapten Naesö hade fått både björn och hvalross
samt äfven skjutit åtskilliga myskoxar, men hade ännu
icke, lika litet som vi, sett några kalfvar. En af hans
karlar hade vid ett tillfälle blifvit anfallen af en
myskoxko. Man måste beundra djärfheten hos desse män,
som med sina små segelfartyg våga tränga genom
grönlandsisen; de inse nog själfva risken däraf, men det är
ju af fångsten de lefva, och därför måste de vända sig
dit, där den synes mest lofvande, äfven om risken där
är störst. Som de ej våga stanna här längre än till
början af augusti, för att vara säkra att hinna ut ur isen
före vinterns inbrott, erhöllo vi nu tillfälle att sända post
hem. Till H. M. Konungen sändes en kortfattad
telegrafisk rapport, och som det stormiga vädret hindrade
arbeten på land, användes dagen af expeditionens flesta
deltagare till brefskrifning.

På aftonen mojnade vinden af, hvarföre vi klockan
nio åter lättade ankar och gingo mot Kap Mary på
Claveringön. Några karlar från Cecilie Malene följde med
för att föra doktorn till en eskimågraf, hvilken de
iakttagit på nordöstra sidan af ön och hvilken skulle
innehålla ett väl bibehållet skelett. Åtskilliga etnografiska
föremål, som de redan tillvaratagit på samma plats, blefvo
inköpta. De hade sin båt med, och när vi kommo midt
för afsedda ställe, rodde de i land med doktorn, under
det att vi med Antarctic fortsatte mot Kap Mary. Vi
kunde dock ej nå ända fram, emedan kustisen ännu låg
fast där, utan ankrade klockan elfva något nordligare,
på föga afstånd från land.

I beskrifningen öfver den andra tyska
polarexpeditionen omnämner doktor Pansch, att han vid en
vandring från Kap Mary långs Claveringöns sydsida iakttog
flere eskimågrafvar, hvilka hans tid ej tillät honom att
undersöka. För att om möjligt få reda på dessa grafvar,
lät jag den 16 juli efter frukosten sätta mig i land och
vandrade, åtföljd af jägmästaren, mot sydsidan af ön.
Där vi landade var sanden röd af granater, som härrörde
från längre i väster anstående granatförande skiffrar eller
gneiser, medan denna del af Claveringön utgöres af basalt.
Det var en klar och vacker dag med stilla väder, en
fullständig motsats till gårdagen, och många vackra
blom-mor hade vi allestädes. Ej blott pärlemorfjärilar
<i>(Argynnis)</i>, utan äfven en höfjäril <i>(Colias Hecla)</i>, hvars
vingar äro rödgula, fladdrade omkring. Men en annan
representant af insektvärlden, som nu äfven gjorde sig
påmint, var mindre behaglig; myggorna började nämligen
bli allmännare och gåfvo oss en försmak af hvad som
längre fram komma skulle. En korp flög öfver öns
högsta berg, det var den första vi sett under expeditionen;
den är stannfågel i östra Grönland.

Vandringen blef besvärlig, upp och ned för stela
branter; på sina ställen hade man svårt att komma fram
mellan bergen och fjorden, ty ehuru denna var isbetäckt,
var det dock öppet vatten närmast standen. Man fick
då klättra på öfverhängande snödrifvor. Den första biten
var värst, sedan blef det bättre, och vi vandrade ända
till en liten ö, som ligger ett stycke väster om Kap Mary.
Solen baddade så hett på den mot söder vända
sluttningen, att man nästan glömde hvar man var, men såsom
en egendomlig motsats till den varma luften på land låg
isen öfver fjordarne så långt man kunde se. Ehuru
stora råkar och en otalig mängd vattensamlingar nu
funnos, var den dock ännu mycket tjock.

Ett föräldrapar af den hvitkindade gåsen samt tre
små dunungar gåfvo sig undan öfver isen. I närheten
af ön lågo i en råk nära stranden fem ruggande
exemplar af samma art, hvilka alla skötos af jägmästaren.
Björn och Tip voro med, och den senare gaf sig ut i
det kalla vattnet samt hjälpte till att bärga de skjutna
gässen. Vid en klippa, där borgmästaremåsar häckade,
fick Björn upplifva minnet af sitt ståndskall på
stormfåglarne på Beeren Eiland. Genom kikaren fick jag syn
på en hjord af tolf myskoxar, högt uppe på sluttningen
långt bort. Nu lönade det sig dock ej att gå dit, ty vi
hade ej kunnat tillvarataga någon. Kärrsnäppan <i>(Tringa
alpina)</i> häckade här.

<img>Eskimågraf på Claveringön nära Kap Mary;
bredvid grafven doktor Hammar.
Efter fotografi af P. Dusén den 16 juli 1899.</img>

Vi återvände utan att hafva fått syn på
eskimågrafvarne, men när vi voro nära fartygets ankarplats, fick
jag plötsligen se en hel hop sådana och insåg nu, att jag
missförstått beskrifningen, hvarför vi gjort en onödigt
lång vandring. Vi återkommo ombord vid fyratiden,
och efter middagen rodde vi åter i land till
eskimågrafvarne jämte kaptenen och doktorn, hvilken senare här
gjorde en rik skörd af kranier samt äfven erhöll hågra
etnografiska föremål. Grafvarne äro ganska konstlösa:
små aflånga stenkummel.

Som jag lifligt önskade att erhålla några fotografier af
myskoxar, företog jag den 17 en utfärd till den hjord, som
vi sett på fjällsluttningen föregående dag. Vi rodde
i båt i den ränna, som förefanns mellan kustisen och
land. Det hade dock på natten bildats ny is, som på
sina ställen var så tjock, att den verkade hinderligt på
rodden. På andra ställen var passagen spärrad af isflak,
öfver hvilka båten måste släpas, omständigheten som
alltid göra båtresorna mera omväxlande och intressanta.
Jag åtföljdes af jägmästaren, hvilken skulle sköta
kodaken, samt hade fyra karlar, Kulseth, Hansen,
Henning och Arnesen, hvilka skulle ro samt forsla det
tillämnade bytet. Tre eller högst fyra djur borde skjutas.
Vi kunde ej komma ända fram till den lilla ön, såsom
jag hade hoppats, men kommo bra nog långt ändå. Där
vi lade till, fick jag se fyra harar tillsammans, hvilka i
sin hvita dräkt togo sig särdeles präktiga ut. Jägmästaren
smög sig efter dem för att fotografera och lyckades till
slut få två bilder, fastän djuren voro ganska skygga.
Men såsom fotografisk expedition var dagen tyvärr
förfelad, ty det visade sig vid plåtarnes framkallning
följande afton, att apparaten af förbiseende ställts på tid i
stället för på ögonblick. Detta var mest beklagligt i fråga
om hararne, ty af myskoxar fingo vi flere fotografier
längre fram, däremot ingen af de förra. Fyra hvita harar
på en bild hade dessutom varit ovanligt nog.

Jag hade med kikaren från stranden kunnat
iakttaga, att myskoxarne funnos kvar, fastän de dragit sig
mera söderut. Det bar nu åstad på en lång och, till
följd af hettan och de mycket blodtörstiga myggen,
besvärlig färd öfver kullar, raviner, älfvar, grus- och
kärrmarker, de senare med så mossrik botten och så rik
växtlighet af ängsull, gräs, ranunkler, <i>Pedicularis</i>-arter
m. fl., att man kunde tro sig vandra öfver en kärrmark i
Sverige. På sina ställen funnos äfven kråkris <i>(Empetrum)</i>,
blåklockor <i>(Campanula rotundifolia)</i>, ehuru ännu blott
med blad, samt den vackra <i>Rhododendron lapponicum</i> i
full blomning. En korp, som flög fram öfver våra
hufvuden, erinrade äfven om hemlandet. Höfjärilar och
pärlemorfjärilar fladdrade omkring, och äfven mindre
fjärilar, hvilka för icke specialisten tycktes likna nattfjärilar,
samt humlor iakttogos. Några lemmelhålor uppe mot
fjället sågo ganska färska ut, men inga djur syntes.

Innan vi kommo fram till myskoxarne, lade vi från
oss våra rockar, kikare, jaktväskor m. m., och som jag
af erfarenhet visste, huru svårt det kan vara att på
en dylik fjällvidd hitta tillbaka till samma plats, tog jag
mycket noga märke på stället. Och väl var det, ty när
vi på återvägen skulle hämta våra saker, envisades en
af fångstmännen att söka dem en half kilometer från det
ställe, där de lågo, medan jag kunde vandra rakt till
platsen.

Jakten lyckades bra, vi smögo oss nära de tolf
djuren, och sedan jägmästaren tagit flere fotografier, sköto
vi de tre största tjurarne i hjorden, hvarpå de öfriga
flydde till fjälls. Som tjurarne voro mycket stora, blefvo
skallar och hudar en ganska besvärlig börda för karlarne.
Jägmästaren hade funnit skelettet af en myskoxko och
fick en extra börda af kraniet. Vi hunno före karlarne
till båten, alldeles genomsvettiga, satte ut denna och
lyckades bana oss väg genom isen till nära den lilla ön,
hvarigenom karlarnes väg förkortades ett godt stycke.
Här nere på stranden växte den äfven på Sveriges
hafsstränder vanliga <i>Halianthus peploides</i>, medan <i>Rhodiola rosea</i>
fanns såväl där som högt upp på sluttningen. Alfåglar
och ejdrar (båda arterna) höllo sig i råkar nära standen.
En eskimågraf, som vi funno midt för den lilla ön, hade
vi ej tid att öppna. Det var ett stycke längre in vid
denna strand, som Clavering mötte eskimåfamiljen 1823.

Vi dukade upp den medförda matsäcken på
basalthällarne och läto oss maten väl smaka, hvarefter båten
sattes ut. Då vi rodde åter till fartyget, fingo vi se
Dusén, stadd på botaniska forskningar uppe på sluttningen,
och som han var på hemväg, togs han ombord.
Närmare Kap Mary sågs doktorn sysselsatt med fortsatt
undersökning af grafvarne, och ute på udden stod
Åkerblom med sina magnetiska instrument. Arwidsson hade
samlat insekter och skrapat, och vi tyckte alla, att de
båda dagarne här varit öfver beskrifning härliga. Vid
Kap Mary fick jag på stranden se ett dödt exemplar af
den grönländska hvita jaktfalken <i>(Falco gyrfalco</i> var
<i>can-icans)</i>, det var dock tämligen gammalt, så att endast
skelett och fjädrar voro i behåll.

Resultatet af doktoms grafundersökningar var mycket
tillfredsställande, han hade erhållit femton kranier och
ett par ganska fullständiga skelett. Den etnografiska
skörden var dock jämförelsevis mindre rik.

När vi väl kommit ombord, måste vi klockan half
åtta lätta ankar, ty en häftig vind hade blåst upp och
kustisen dref in på fartyget. Vi hade haft
haakjaeringskroken ute, men glömde vid den hastiga afgången att
taga in den, och när detta snart nog märktes och
linan hissades upp, befanns en half haakjaering sitta på
kroken, den hade blifvit afhuggen af propellern. Äfven
denna hälft kom dock till nytta, ty Arwidsson tog ut
hjärnan för att lämnas till professor Retzius. Vi hade
ämnat oss söderut, förbi Jacksons ö mot Kap Broer
Ruys, men drifisen låg packad mot kustisen, så att vi
ej kunde finna någon farled, hvarför vi redan klockan
half elfva måste förtöja vid ett stort isfält.

Det var ganska egendomligt att nu åter vara stadd
i kamp med isen, efter de varma dagar vi haft på land.
Detta ombyte fingo vi många gånger pröfva på, och jag
kunde ej underlåta att reflektera öfver den af
hafsströmmarna betingade skarpa motsatsen mellan de norska och
ostgrönländska kusterna. Där, på grund af den varma
golfströmmen, isfritt under hela vintern, äfven när landet
är höljdt af snö samt sjöar och vattendrag tillfrusna.
Här, där den kalla polarströmmen stryker fram, isbetäckta
fjordar långt fram på sommaren, och kusten mer eller
mindre spärrad af den ofta dimhöljda drifisen, men soligt
och varmt öfver land.

Vi måste ligga förtöjda vid isfältet ända till half åtta
följande morgon, den 18, då isen ändtligen började glesna,
så att vi kunde bana oss väg. Detta skedde till en början
ej utan rätt försvarliga knuffar, men snart blef det bättre,
och vi kommo slutligen ut i en stor öppen vattenyta,
som sträckte sig ända till Kap Broer Ruys. Gale Hamkes
Bay i väster var däremot alldeles spärrad af is, och
Jacksons ö omgafs af isen tio kilometer mot öster. Det
var soligt, lugnt och varmt, och vi ankrade half fyra på
eftermiddagen utanför Kap Broer Ruys. Vi hade haft
särskildt festligt med anledning af dagens namn, Fredrik,
flaggorna voro hissade och H. M. Konungens skål dracks
vid middagen i champagne. Äfven för danske
kronprinsen höjdes våra glas och likaså för det vackra arbete,
som danskarne nedlagt på utforskandet af Grönland.
Strax efter det vi ankrat, foro alla naturforskarne i
land utom Arwidsson, som var sysselsatt med skrapningar.
Jag lät här uppresa den sista varden för kapten Sverdrup,
med underrättelse om depoten på Hvalrossön. Den skulle
egentligen blifvit uppsatt vid Kap Mary på Claveringön,
men detta omintetgjordes genom vår nödtvungna, hastiga
afgång därifrån. Åtföljd af Dusén och jägmästaren,
vandrade jag ett stycke upp öfver land. Det var den mest
ödsliga mark man kan tänka sig, nästan erinrande om
Beeren Eilands, kantiga stenar med nästan ingen
växtlighet emellan samt en brokig blandning af olika
vulkaniska bergarter, som gör det sannolikt, att Kap Broer
Ruys är en kvarlefva af någon gammal vulkan. Utifrån
hafvet synas branterna i hög grad brokiga af de
oregelbundet växlande röda, gula och brunaktiga bergarterna,
nästan erinrande om Antarctics klippor på Jan Mayen.
Doktorn och Åkerblom, som vandrat långs stranden
söderut, återkommo med hvar sin hare.

När vi klockan half tio på aftonen åter lyfte ankar
för att svänga om udden och på dess södra sida styra
mot Frans Josefs fjord<footnote>Jämför utom kurskartan äfven taf. 3.</footnote>, var det med stor spänning som
jag afvaktade, huru isförhållandena skulle gestalta sig.
Ty sagda fjord var just det ställe, dit Andrée enligt min
mening företrädesvis kunde tänkas hafva sökt sig, om
han öfver hufvud taget kommit till denna kust. De
skildringar, som Payer och öfriga deltagare i den andra tyska
polarexpeditionen lämnat öfver denna fjords djur- och
växtlif, äro nämligen så lockande, att man vid läsningen
af desamma ovillkorligen måste säga sig, att här är det
ställe, där man framför andra bör ha utsikt att kunna
uppehålla lifvet, icke blott ett utan flere år. Att vi, trots
alla spaningar, hittills ej träffat det minsta spår af 

Andrée-expeditionen, kunde ju helt enkelt bero därpå, att Andrée,
om han kommit till denna kust, styrt kosan öfver isen
direkte till Frans Josefs fjord.

Isförhållandena voro icke lofvande. Kustisen låg
ännu fast utanför fjordens mynning till norr om
Bontekoe-ön, och endast långs sydsidan af Hold with Hope
kunde man nära stranden gå ett stycke västerut mot
Mackenziebukten, som dock, äfven den, var isbetäckt. Vi
gingo så långt mot väster, vi kunde, och förankrade vid
midnattstiden på fem famnars djup med lerbotten. Läget
var ej det bästa, ty vi lågo i en smal ränna mellan isen
och land. Redan half två på morgonen den 19 blef
jag också purrad af kaptenen, med underrättelse att isen
satte in mot land, hvarför vi åter måste lätta ankar och
lägga oss ett stycke längre mot öster, där vi ankrade på
morgonen klockan tre. Djupet var här detsamma som
förut, men ankargrunden var sämre, ty den utgiordes
af grus.

Stranden norr om vår ankarplats var låg, och in öfver
land syntes vidsträckta gröna marker. Efter frukosten
begaf jag mig dit tillsammans med Dusén och jägmästaren,
delvis i förhoppning att få tillfälle att fotografera några
myskoxar, till ersättning för de misslyckade fotografierna
från Claveringön. Det var en solig och vann dag, och
strax sedan vi kommit i land, öfverraskades jag af att
finna spår af människor. Men som äfven myskoxspår
syntes, låg det nära till hands att antaga, att spåren
härrörde af fångstmän, som varit i land och jagat.
Detta bekräftades på aftonen, då ett i land varande parti
kom till ett ställe, där åtta myskoxar för ej längesedan
blifvit dödade. Som en del hufvuden kvarlämnats,
antogo vi, att det varit engelsmän, och detta vitsordades
äfven längre fram af kapten Robertson på Balaena,
som omtalade att det var hans folk, som varit där och
jagat.

Hålor af lemlar voro här ytterst allmänna, men
inga djur sågos, och att hålorna voro gamla visades af
Björn och Tip, hvilka ej brydde sig om dem. Där och
hvar lågo äfven gamla vinterbon af afgnagdt gräs, runda
som bollar; de hafva om vintern legat under snön. Små
gröna kullar eller högar med en frodigare växtlighet af
potentillor, drabor, hvitblommig maskros m. fl. funnos
där och hvar, deras rikare växtlighet berodde därpå, att
de voro gödda af fjällugglans bollar och möjligen äfven
räfspillning. Dessa bollar utgjordes af ben af lemlar, och
underkäkar af samma djur lågo, såsom mest
motståndskraftiga, strödda rundt omkring. Bollarne visade allra
säkrast, att inga lemlar funnos här nu, ty de voro alla
mycket gamla, och ej heller syntes en enda fjälluggla eller
ens en fjäder efter någon sådan. Det var tydligt att
lemlarne vandrat från denna mark, där de förr varit ovanligt
talrika. Liknande iakttagelser gjordes af den danska
expeditionen under Ryder på norra sidan af Hold with Hope
1891.

Hvad som från fartyget såg ut som grönskande fält
var blöta kärrmarker, med mossor, ängsull och gräs,
en i det hela taget enformig växtlighet. Vi funno ett
par gamla myskoxkranier, och slutligen fick jag genom
kikaren se fyra myskoxar långt mot väster. För att
komma till dem måste vi vada öfver en stor älf, och
resultatet blef det vanliga, d. v. s. sedan vi länge och
väl förgäfves letat efter lämpligt vadställe, gingo vi öfver
ändå, fast vattnet rann ned i stöfvelskaften. Men sådant
betydde ingenting; då vi kommit öfver på andra sidan, fick
man taga af sig om fötter och ben, hälla allt vattnet ur
stöflarne, vrida ur de våta kläderna samt gå omkring
barfota och »kneippa» en stund, medan kläderna blefvo
någorlunda torra. Det är visserligen stundom mera
praktiskt att vada öfver barbent, ty man blir strax åter varm.
Men stenarne på älfvarnes botten äro så hala, och fötterna
bli i det kalla vattnet så ömma, att man lätt snafvar, och
då blir den sista villan värre än den första. Altra bäst torde
vara att gå barbent, med stöflarne på, och bära strumpor
och benkläder öfver. Huru som helst, nu voro vi i alla
fall på samma sida af älfven som myskoxarne. Tip hade
följt oss, men efter flere misslyckade försök att vada
öfver, tog Björn sin Mats ur skolan och begaf sig åter
till stranden. Jägmästaren, som ej hade kulgevär,
stannade snart med Tip, medan vi andra fortsatte vidare.

<img>Myskoxens hot.
Efter fotografi af P. Dusén den 19 juli 1899.</img>

Myskoxarne hade under tiden lagt sig ned, och det
lyckades oss att smyga tämligen nära, innan de blefvo
oss varse. De sprungo då upp men stannade dock kvar, så
att vi kunde komma dem femton à tjugo meter nära. Jag
ensam var beväpnad och stod färdig att skjuta, under det
att Dusén gick åt olika håll för att få lämplig belysning
samt för att få flockens anförare, en stor tjur, fotograferad
från sidan. De öfriga förhöllo sig fullkomligt passiva, i
afvaktan på ledarens uppförande. Men denne vände sig,
såsom vanligt, allt eftersom Dusén gick, ty myskoxarne
veta nog, att deras tjocka panna erbjuda dem bästa
skydd. Så sänktes hufvudet, med ena framfoten skrapade
han i marken. Om han äfven, såsom man uppgifver
att myskoxen vid sitt hot plägar göra, skrapade hornet
mot frambenet, kan jag icke säga. Men fastän det såg
ut, som om tjuren menade allvar, blef däraf intet, ty
med ens kastade han om, och alla djuren satte af i
fullt galopp.

Alltsammans, tjurens skenbart så morska hot men
därpå följande snabba flykt, föreföll mig så komiskt, att jag
brast ut i skratt och ej kom mig för att skjuta, så mycket
mera som jag antog, att djuren såsom vanligt snart skulle
stanna. Men de satte af utan uppehåll, och jag trodde
nästan, att jag ej skulle få någon, samt var i alla fall
belåten med de sex fotografier, som blifvit tagna. Jag
förföljde dem emellertid och träffade flocken en stund
efteråt i en bäckravin, hvarifrån djuren lätt kunde
transporteras till standen. Den stora tjuren stod då i
begrepp att bestiga den motsatta branten af ravinen, och
jag sände honom två kulor bakom bogen, hvilka gingo
tvärs igenom, ty jag såg huru det rök i bergväggen på
hans andra sida. Men det behöfdes en tredje kula för
att göra slag i saken, och det gjorde den också med
besked, ty för denna dog han knall och fall och tumlade
ned för den höga branten till älfven. Från samma plats,
där jag stod, sköt jag därpå de båda korna, hvilka
vadade i älfven. Jag hade lätt kunnat skjuta äfven det
återstående djuret, en yngre tjur, och tyckte sedan, att
det nästan varit barmhärtigast om jag det gjort, ty han
föreföll alldeles rådvill. Men vi komme att få tillräckligt
arbete med dem, som lågo där, och därför lät jag
honom gå.

Jag återvände nu för att söka rätt på Dusén och
jägmästaren, och sedan de följt mig till stället, gick den
förre till stranden för att från fartyget sända folk till
djurens transport. Det var denna gång hvarken så lång
eller besvärlig väg till stranden, hvarför vi nu kunde
förse oss med en riklig mängd kött. För att detta skulle
bli njutbart, var det dock nödvändigt att genast taga ut
djurens inälfvor, hvilket föll på min och jägmästarens
lott. Detta var ett besvärligt göra för tvenne ovana slaktare
med allt för slöa knifvar, och att det lyckades så pass
bra som det gjorde, var jägmästarens förtjänst, som
arbetade med bara armar, till trots för att han illa
anfäktades af myggen. Dessa hade redan förut ett utmärkt
tillfälle att pina oss, ty med våra blodiga händer kunde
vi ej jaga bort dem, då de slogo ned på våra ansikten
och halsar. Jägmästarens bara armar blef för dem ett
ytterligare »gefundenes Fressen». Arbetet blef också
därigenom obehagligare, att vi råkade skära hål på den ena
kons mage, som var alldeles fullproppad med halfsmälta
lämningar af viden och andra växter, hvilka hade en
ytterligt frän och obehaglig lukt. När vi tagit ut
inälfvorna, släpade vi kropparne i älfven, hvars strida vatten
snart sköljde kroppskaviteterna rena. Vårt arbete gällde
blott korna, tjuren orkade vi ej med. Denne hade det
ena hornet afslaget sedan gammalt.

På återvägen till stranden sköt jägmästaren ett 
exemplar af de här mycket talrika fjällabbarne, hvars mage
jag ville låta undersöka för att se om den innehöll några
kvarlefvor af lemlar, hvilket dock icke var fallet. Vi
hade lagt ut laxgarnet utanför mynningen af den stora
älf, som vi vadat öfver, men äfven denna gång utan
resultat, hvad nu orsaken därtill kunde vara. Att laxar
finnas i härvarande älfvar är säkert, vi sågo själfva på
Sabineön små laxöringar, och kapten Naesö berättade,
att han iakttagit nära alnslånga exemplar.

Vi återkommo ombord på aftonen klockan half sju
och erforo då, att doktorn och Åkerblom, som varit i
land och följt stranden österut mot Kap Broer Ruys,
samlat drifved samt funnit gamla tältringar men inga
eskimågrafvar. Jägmästaren och Arwidsson, som klockan
nio åter begåfvo sig i land för att hämta de på morgonen
iakttagna gamla myskoxskallarne, återkommo först efter
midnatt med icke mindre än tio sådana. De hade
nämligen funnit flere gamla skallar och hade därtill kommit
till det förut omnämnda ställe, där några djur för ej
längesedan dödats af folk från Balaena. Tre ganska friska
hufvuden hade blifvit kvarlämnade och kommo nu oss
till godo.

*
</chapter>
<chapter name="TIONDE KAPITLET.">
<h1>TIONDE KAPITLET.</h1>

Försök att framtränga till Kap Franklin. — Stort isberg. — Vandring
öfver kustisen. — Äfventyr med en narhval. — Björninna och två ungar
skjutas. — Instängda af is. — Snöväder. — Isen glesnar och låter oss gå ut.
— Ny, spännande björnjakt. — Två sälar skjutas. — Vandring på isen till
Bontekoe-ön. — Åter en skjuten björn. — Tät is. — Omväg mot norr och
öster. — Flerårig is utanför Kap Parry. — Besvärlig vandring till land. —
Åter omväg mot norr och öster. — Björninna med tre ungar. — Misslyckadt
jaktförsök. — Egendomlig fotografi. — Tålamodspröfvande tjocka. — Skaror
af rotges. — Eeparation af maskinen. — Vid iskanten nära Murrays ö.

I den is, som betäckte Fosters Bay och som för
oss spärrade tillträdet till Kejsar Frans Josefs fjord, hade
den 19 juli ganska stora råkar och klaror uppstått, och
jag hade därför beslutat att göra ett försök att framtränga
mot Kap Franklin. Vi lättade ankar klockan sex på
morgonen den 20, och efter ett par timmars oafbruten
ramning kommo vi först ut i glesare is samt
slutligen i en stor klara mellan Mackenziebukten och
Bontekoe-ön, där i förgår endast var is. Men redan klockan
half tio var vår framgång slut, och vi måste förtöja vid
kanten af kustisen ostsydost om Kap Bennet (de danska
kartornas Kap Giesecke). Vi hade då ännu långt till
Kap Franklin, och hela den återstående sträckan var
betäckt af landfast is. I klarans sydvästra hörn hade ett
kolossalt isberg sin plats. Det stod utan tvifvel på grund,
och dylika isberg fördröja helt visst kustisens uppbrytande
och bortdrifvande, enär de bilda liksom en fast
stödjepelare för densamma.

<img>Isberg i Fosters Bay, vid isbergets fot synes fångstbåten.
Efter fotografi af P. Dusén den 22 juli 1899.</img>

Jag kunde till en början intet annat göra än afvakta
förändring i isförhållandena. Skulle dessa icke blifva
bättre, återstod ej annat än att först gå söderut till
Scoresbys sund, som vid denna tid snart borde blifva isfritt,
samt efter afslutade undersökningar där återvända norrut
till Frans Josefs fjord, som icke borde lämnas obesökt
före hemresan. För att utröna huru isförhållandena inne
i Frans Josefs fjord voro beskaffade, beslöts att
jägmästaren och doktorn skulle göra ett försök att vandra
på skidor öfver isen till Kap Franklin och från
därvarande höga berg söka erhålla utsikt öfver fjorden.
Vandringen, hvartill de med mycken omsorg beredt sig,
och hvilken beräknats skola räcka två dygn, företogs på
eftermiddagen, men de återkommo redan på kvällen, på
grund af isens dåliga beskaffenhet samt under tiden 
inträffad tjocka, hvilken hindrade hvarje utsikt. Dusén
hade för botaniska forskningar begifvit sig i land till Kap
Bennet, ett stycke söder om Mackenziebukten, men
vandringen hade varit besvärlig. Denna årstid var kustisen allra
mest till hinder, emedan den å ena sidan var för stark
för att tillåta forcering med fartyget och å andra sidan,
på grund af de sig alltjämt ökande råkarne och vakarne,
var mycket besvärlig att vandra öfver, i det att man
ofta måste göra långa omvägar för att kringgå dessa.
Därtill fanns ofta en strimma öppet vatten närmast stranden,
som kunde vålla mycket besvär vid försöket att nå land.

<img>Kustis med råkar utanför Kap Bennet.
Efter fotografi af P. Dusén den 22 juli 1899.</img>

Denna dag hade jag varit ute för ett äfventyr, som
kunnat bli obehagligt nog, ehuru allt aflopp väl. Jag
hade fått se en björninna med två ungar på isen, och
då jag i fångstbåten rodde till det stora isberget vid
iskanten, där jag antog, att de möjligen skulle passera
förbi, kommo vi helt nära några narhvalar. Jag hade,
sedan vi sett den första narhvalen söder om Shannonön,
ideligen hört upprepas, att dessa djur borde harpuneras,
men jag visste ej, att vår harpunlina i fångstbåten, som
var afsedd för hvalross och som var fyratio famnar lång,
däremot var alldeles för kort för harpunering af narhval,
hvilken fordrar en lina af minst ett par hundra famnars
längd. Jag satt i aktern och styrde, och när nu en
narhval kom nära båten, sade jag till Arnesen att ställa
sig i fören och försöka harpunera honom, hvilket han
äfven gjorde. I samma ögonblick som djuret fick
harpunen i sig, dök det ned mot djupet med all fart, linan
löpte ut ett stycke, men blef därpå fast, med den naturliga
påföljd att styrbords bog af båten pressades ned under
vattnet. Jag trodde att vi alla i nästa sekund skulle vara
i vattnet, men i detta kritiska ögonblick lossnade dess
bättre harpunen, och vi sluppo undan. Det är ej godt
att veta, huru det hade gått, om ej harpunen släppt sitt
tag. Vi voro dock nära iskanten och hade väl kunnat
bärga oss dit, ehuru det onekligen var trefligare att slippa
det kalla badet.

Denna narhval hade vi utan tvifvel erhållit, om jag
först skjutit honom i hufvudet och sedan harpunerat
honom innan han hunnit sjunka. Ty han kom så nära,
att en kula måste dödat med ens, men det är lätt att
vara klok efteråt. Nu var min uppmärksamhet redan
riktad mot björnarne, hvarför narhvalen tyvärr först kom
i andra rummet.

Efter detta intermezzo, och sedan båten länsats från
det vatten, som den fick in, styrde jag till isberget
för att vakta på björnarne, men de gingo långt in på
isen, och som det var lugnt, fingo de ej vind af oss.
Björnen ser ej vidare väl, utan låter sig mest ledas af
sitt väderkorn. Såsom en sista utväg gaf jag Arnesen
mitt gevär för att han skulle söka på isen komma
björnarne inom håll, och nu utspelades ett mycket intressant
äfventyr, hvilket vi med kikare kunde följa från fartyget,
dit jag under tiden rott tillbaka. Arnesen hade först sökt
gå efter björnarne, men därpå lagt sig ned på isen för
att han skulle tagas för en säl, en list, som fångstmän
stundom pläga använda. Han spelade sin roll utmärkt,
höjde än hufvudet, än fötterna, såsom sälarne pläga göra.
Björnarne hade redan kommit rätt långt bort, då de
antingen fingo vind af honom eller blefvo honom varse.
På något tecken af honan lade sig ungarne ned, medan
hon började smyga mot den förmente sälen. Hon
hukade sig först ned på isen så mycket som möjligt och
kröp sedan ned i en lång råk, som sträckte sig mot det
ställe, där fångstmannen låg. Här sam hon honom ganska
nära och rusade så upp i rasande fart mot den
förmodade sälen, som, antagligen till hennes stora
öfverraskning, sprang henne på två ben till mötes. Två
skott, och allt var slut. Ungarne sprungo undan och
voro påtagligen mycket villrådiga, men aktade sig på
samma gång väl att komma inom skotthåll, och vi gjorde
en lång jakt på dem förgäfves. De voro små årsungar
och ganska putslustiga, där de sprungo på isen och
emellanåt ställde sig upprätt på bakbenen för att kunna
se bättre. När björninnan var flådd och huden bragt
ombord, återvände de dock och började med glupskhet
äta af modrens kropp. Förmodligen antogo de, att det
var en säl, som dödats åt dem af henne. Sedan
Kulseth lyckats få in en båt i råken, kunde han i denna
komma dem inom håll, och båda blefvo skjutna. Jag
var glad att detta lyckades, ty de voro för små att
kunna lifnära sig själfva; båda voro hanar.

Vid tvåtiden på morgonen den 21 juli satte isen

från buktens mynning med stor hastighet inåt, och
vi blefvo med ens instängda. Ehuru den klara, i
hvilken vi lågo, reducerats mycket, hade vi dock ännu
öppet vatten närmast kring oss. Och som den närmaste
isen var kustis, hvars smältning framskred med rask
fart, var jag öfvertygad, att instängningen ej skulle bli
långvarig. Det var snötjocka denna dag, och snön
föll så tätt, att den måste skottas från däck. Eget var
att se landet snöbetäckt, där vi för två dagar sedan
vandrat, besvärade af mygg och värme, medan fjärilar
och humlor flögo omkring bland de färgrika
blommorna. Endast närmast Mackenziebukten voro bergen
fortfarande snöfria, som om en varm luftström skulle 
strukit fram däremellan och Loch Fine. Fastän
instängda, voro vi dock ej sysslolösa, zoologiska
skrapningar utfördes m. m., och matrosen Lundberg hade extra
arbete med att klippa hår på litet hvar. På aftonen voro
alla råkar slutna, men den klara, i hvilken vi lågo, var
ännu öppen, ehuru det för öfrigt, såsom skeppsjournalen
säger, var »tät is så långt man kunde se till sjös».

Redan följande morgon hade emellertid isen åter
börjat öppna sig och drifva undan, så att vi på
förmiddagen kunde försöka att bana oss väg ut. I det hela
taget är drifisen ständigt underkastad växlingar, hvarför
man ofta vinner sitt mål genom tålamod. Ebb och flod,
hafsströmmar och vindar inverka alla på isens läge, och
till följd däraf händer det, att den is, som vid ena
tillfället är hårdt packad och ogenomtränglig, vid ett annat
tillfälle, kanske en dag eller blott några timmar senare,
åter blir glesare, så att man kan komma fram. Så var
det äfven nu, men endast utåt; den is, som betäckte
Kejsar Frans Josefs fjord, var vinterns is, som ännu låg
fast och obruten. Då sagda fjord emellertid måste 
undersökas, fastän den icke nu var tillgänglig, beslöt jag att
följa kuststräckan söderut till Scoresbys sund och efter
afslutade undersökningar där återvända norrut till Frans
Josefs fjord. Jag antog nämligen, att det förra, såsom
beläget tre breddgrader sydligare, skulle blifva isfritt först.
På vägen söderut kunde tillgängliga delar af kusten mellan
de båda fjordarne äfven besökas.

Vi styrde följaktligen på förmiddagen mot
Bontekoe-ön, till hvilken jag antog att man från iskanten skulle
kunna gå på skidor. På vägen dit fick jag se tre björnar,
en hona med två fjolårsungar, långt inne på isen och
lät fartyget lägga till vid iskanten. Jägare och fångstmän
begåfvo sig ut på isen, i förhoppning att kunna smyga sig
på familjen. Jägmästaren rände på skidor till höger,
Hansen och Arnesen i midten, doktorn och Åkerblom
till vänster. Själf kunde jag på grund af illamående icke
komma med, men från fartyget kunde jag med kikaren
följa en af de intressantaste björnjakter jag bevittnat.
Först fick björninnan sikte på en säl, efter hvilken hon
började smyga, ungarne lade sig då genast ned. Men
sälen var vaksam och slank ned i sitt hål. Under tiden
hade jägarne kommit något närmare, och slutligen fick
björninnan se doktorn och Åkerblom, hvilka lagt sig på
isen för att föreställa sälar. Liksom vid förra tillfället
gaf äfven denna björninna något tecken till ungarne att
vara stilla, medan hon smög sig på det tillämnade bytet.

Den ena ungen lydde, men ej den andra, och då
modern såg detta, vände hon om till honom, som sedan
förhöll sig någorlunda stilla äfven han. Därpå kröp hon,
nedhukad likt en spindel, på isen mot de båda jägarne,
och för att vara fullt säker därpå, att de förmodade sälarne
ej skulle se henne, dök hon ned i en vak och sam under
isen emot dem. Med kikaren kunde jag se, huru hennes
hufvud allt emellanåt dök upp i någon vak, allt närmare
jägarne. När hon slutligen ansåg sig nära nog, klef hon
upp på isen och rusade i fyrsprång mot doktor Hammar,
hvilken hon förmodligen ansåg såsom bästa bytet, emedan
han var störst. Hans skott klickade, ty en gammal patron
hade blifvit kvar, men nu sköt Åkerblom och träffade,
hvarpå björninnan snart var expedierad, något som strax
därpå äfven blef fallet med ungarne. Dessa, en hane och
en hona, voro nästan fullvuxna, men ungarne följa modren
äfven andra året, om hon under tiden ej fått några fler.

Medan vi väntade på jägarne, sköt jag en småsäl från
fartyget, och då vi fortsatte vår färd, sköts af jägmästaren
en storsäl. Det var en riktig koloss och så gammal,
att den endast hade få tänder i behåll. Klockan sex på
eftermiddagen förtöjde vi vid iskanten utanför
Bontekoe-ön, dit Dusén, jägmästaren och doktorn begåfvo sig öfver
isen. De båda sistnämnda, som voro uppe på öns platå,
kunde därifrån iakttaga, att Frans Josefs fjord, så långt
blicken nådde, var betäckt af is. Medan landpartiet var
frånvarande, sköt jag från fartyget en ovanligt stor och
fet björninna, som gick förbi på isen på ungefär hundra
meters afstånd. Hon ignorerade fartyget fullständigt, men
vinden låg från henne mot detsamma, och så vana som
björnarne här äro vid de stora isbergen, är det väl
antagligt, att Antarctic af henne ansågs för ett sådant. Alla
ombord hade kommit upp på däck för att åskåda detta
lilla jaktnöje, och det var rätt lustigt att se de vid
relingen nedhukade gestalterna, som endast vågade höja
en del af hufvudet öfver densamma. För första skottet
slog björnen en kullerbytta, men reste sig igen och sprang,
så ännu ett skott, en ny kullerbytta, ytterligare två skott
bakifrån, hvarpå den midt under språnget störtade ned
och var död. Det första skottet, som gått tvärs igenom
kroppen, hade antagligen ensamt varit dödande, men det
var ju säkrast att hålla på innan björnen kom ut i vattnet,
hvarifrån den blott var några få steg, då den föll. Eget
var att alla gamla björnar, vi hittills skjutit, varit honor.
Denna hade ett åtta centimeter tjockt späcklager under
huden. Fyra björnar på en dag var ju ett rätt vackert
jaktbyte, för att ej nämna sälarne.

<img>Skjuten björn.
Efter fotografi af F. Åkerblom den 22 juli 1899.</img>

Vid midnatt hade landpartiet återkommit från ön,
hvilken befunnits utgöras af basalt samt var mycket steril
och ödslig. Vi kastade genast loss och gingo österöfver
i klaror, men måste redan klockan tre på morgonen den
23 förtöja igen, på grund af tjocka och ogenomtränglig
is. När tjockan klockan half tio på förmiddagen lättade,
befanns isen vara tätt hoppackad mot öster och söder,
hvarför vi måste göra en lång omväg norut mot Kap
Broer Ruys och sedan gå ganska långt mot öster, innan
vi kunde återtaga kursen mot söder. Vi måste ligga
stilla ett par timmar på eftermiddagen för tjocka, men
kunde därefter fortsätta med god fart, ty vi hade både
vind och ström med oss. Jag var fortfarande illamående
och måste ligga till sängs hela dagen samt led »Tantali
kval», då jag kände fartygets knuffar mot isflaken, utan
att kunna gå upp och njuta af skådespelet.

<img>Kap Broer Ruys, betäckt af nyfallen snö.
Efter fotografi söderifrån af P. Dusén den 23 juli 1899.</img>

Klockan half sju på morgonen den 24 juli hade vi
hunnit till kanten af den landfasta isen utanför Kap
Parry och förtöjde vid densamma, på ungefär elfva
kilometers afstånd från land. Jag lät genast purra de öfriga,
och fastän ännu icke kry, gick jag upp. Den is, vid
hvilken vi lågo, var af helt annat slag än den relativt
tunna ettåriga kustisen eller bayisen inne i Fosters Bay,
ty den var omkring fem meter tjock, bildande en
alldeles jämn och obruten isbarrier, påtagligen flere år
gammal, snöbetäckt. Jag kunde ej själf tänka på att gå
i land, men sände dit Dusén, jägmästaren, doktorn och
Åkerblom; den förste åtföljdes af Arnesen. Snön var
djup, och vandringen blef mycket besvärlig, ty inemot
land blef snön så lös, att de vandrande, trots skidorna,
stundom sjönko ned ända till midjan. Half åtta på
kvällen återkommo jägmästaren och doktorn, de hade ej
kunnat komma upp på land, till följd af branter och
glacierer. Af hundarne, som varit med, hade Skuolffe snart
återvändt till fartyget, men Björn och Tip hade hållit ut,
fastän den senares ben blifvit nästan alldeles hudlösa af
den isiga snön. När jag med kikaren såg Dusén och
Arnesen utanför stranden samt Åkerblom ännu längre
bort, sände jag Arwidsson, som är en flink skidlöpare,
med mat och öl att möta dem. Detta var i synnerhet
välkommet för Åkerblom, som icke haft någon proviant
med sig. Dusén återkom half tio, och det vittnade godt
om hans uthållighet, att han gått den långa vägen på
skidor, fastän han aldrig förr nyttjat sådana. Åkerblom,
som varit högt uppe på land, anlände en half timme
senare. Medan vi lågo vid iskanten, hade Arwidsson lodat
och skrapat; djupet var endast 190 meter, bottnen lera.

Lika litet som på Bontekoe-ön hade man på denna
öde kust funnit något spår af Andrée. Bland de af Dusén
hemförda bergartsprofven fanns en vacker syenit, ej olik
Kristianiafjordens.

Så snart Åkerblom kommit ombord, lossades
förtöjningen, och vi fortsatte mot söder, där jag hoppades
kunna, om icke gå ham till, så dock komma i närheten af
Traills ö för att få tillfälle att sända dit ett parti öfver
isen. Jag ville nämligen gärna låta undersöka de af
Scoresby omnämnda lämningarne af eskimåhyddor, som
därstädes till stort antal skola förekomma. Men redan
en halftimme efter midnatt var vår färd åt detta håll
stängd, ty isen låg så tätt packad, att ej en enda klara
syntes, och vi måste därför åter gå mot norr och sedan
mot öster, innan vi kunde fortsätta söderut. Det var
sålunda alldeles samma förhållanden som utanför
Bontekoe-ön, och orsaken var också likartad, i det att vid båda
tillfällena ett af de stora isfält, som drifva söderut, pressats
in mot den landfasta isen, hvarför man måste gå utanför
isfältet för att kunna fortsätta. När jag åter kom upp
på däck morgonen den 25, hade vi kommit långt från
kusten och gingo söderut, parallellt med denna, på yttre
sidan af det stora isfältet. Jag fick se några björnar på
isen, och när jag lät styra dit, befanns det vara en
björninna med tre små årsungar, af hvilka den ena var
något mindre än de öfriga. Då det är en stor
sällsynthet att en isbjörnshona har tre ungar, ville jag gärna
hafva hela sällskapet fotograferadt, och möjligen till följd
af de anstalter, som med anledning häraf företogos på
backen, blefvo djuren skrämda, ehuru honan till en början
var på väg mot fartyget. Af de skott, som nu lossades,
träffade ett par, men det var sannolikt endast köttsår,
ty djuren sprungo undan med god fart, och när
Antarctic skulle genskjuta dem vid det sund, som skilde
isfältet, hvarpå björnarne befunno sig, från det stora
drifisfältet i väster, hade dessa redan summit öfver sundet.
Vi skulle möjligen ändå fått dem, om icke en tät tjocka
nu infunnit sig och dolt dem för oss. Vår framgång vid
föregående björnjakter hade onekligen gjort oss något
öfvermodiga, ty med några försiktighetsmått hade utgången
kunnat blifva en annan. En fotografi var emellertid tagen,
och då den framkallades, blefvo visserligen alla fyra
björnarne synliga, men på samma gång framträdde till
fotografens stora förundran äfven några myskoxar, som vi
sannerligen icke sett i björnarnes sällskap och som ej
heller pläga vistas ute på drifisen. Saken förklarades
därigenom att en af plåtarne, som användts vid
fotografering af myskoxarne vid Hold with Hope, hade blifvit
kvar i kodaken och nu exponerades för andra gången.

Vår gamla fiende, tjockan, gjorde sig nu åter på
mindre angenämt sätt påmint; vi måste ligga förtöjda från
elfva till tolf f. m., från två till tre och från fem till half sju
e. m. samt från half åtta till half tre följande morgon den
26, hvarpå vi åter måste förtöja från half fyra ända till half
elfva f. m., hvilket allt jag anför såsom exempel därpå,
huru tålamodspröfvande färden genom drifisen, tack vare
tjockan, stundom kan blifva. Emellertid föranledde dock
djurlifvet något afbrott i enformigheten. Långs hela den
kuststräcka, som vi hittills besökt, från Shannonön söderut,
finnas inga alkor eller rotges, hvilka annars förläna sådant
lif åt de arktiska vattnen. Det var därför en riktig glädje,
då jag den 24 utanför Kap Parry fick se en alka, medan
stora skaror af rotges visade sig den 25, flygande förbi
eller sittande på isflaken, nästan till samma mängd som
den 10 juni. Denna dag blef äfven en ung klapmyts
vårt byte, den låg på ett isflak och sköts från fartyget
af jägmästaren. På morgonen den 26 kommo tre gamla
fjällabbar, af hvilka två skötos, nära fartyget, de hade i
sitt följe en unge, som ännu var mörk och hvars
mellersta stjärtpennor ännu icke voro förlängda. Rotgesen
visade sig fortfarande i stora skaror. Vi kunde dock
endast gå framåt några timmar och måste tidigt på
eftermiddagen åter förtöja. Det var dock påtagligt, att vi
hade ganska mycket öppet vatten söderut, ty från detta
håll kom dyning; därtill hade en stormfågel och en
kryckje varit synliga. Då det visade sig, att kopplingen på
propelleraxeln blifvit något lös, och vi i alla fall ej för
tjockan kunde gå framåt, ansåg jag det klokast att reparera
skadan med detsamma, under det att vi lade bi för
seglen i det öppna vattnet. Vi lämnade följaktligen
iskanten och gingo ut i klaran. Det blef på kvällen hård
bris, men var det oaktadt ohyggligt disigt, med ökad
dyning, man såg emellanåt enstaka isflak skymta genom
tjockan. Fram på natten kommo vi dock i lä för ett isfält,
hvarpå dyningen upphörde. Det blef sedan stiltje, och då
jag kom upp på morgonen den 27, lågo vi i spegelblank
sjö, med ett och annat mindre isflak långt bort. Under
det vi väntade på att maskinen skulle blifva i ordning,
lodades och skrapades på 260 meters djup. Leran på
bottnen var blandad med sten, hvarför nätet i trawlen
blef sönderslitet. Jag rodde ut i fångstbåten
tillsammans med jägmästaren och skaffade oss färsk proviant
under form af åttiofem stycken rotges från de skarar af
denna lilla fågel, som drogo förbi på färd till och från
Liverpoolkusten. Äfven en fjolårsunge af fjällabben erhölls.

På eftermiddagen var maskinen klar, så att vi kunde
fortsätta, och strax därpå syntes land, eller rättare landets
fot, ty den öfre delen var dold af tjocka, som snart åter
inhöljde det hela, ehuru den allt emellanåt lättade så pass
mycket, att vi med sakta fart kunde gå framåt och vid
sextiden förtöja vid kanten af den fasta kustisen, som
var lika tjock som utanför Kap Parry. Ett ögonblick
skymtades genom tjockan en hög bergstopp, som tycktes
hänga alldeles öfver våra hufvuden, en i tjocka vanlig
optisk illusion, då bergstopparne förefalla betydligt
närmare än i verkligheten. Vi antogo, att vi voro vid Murrays
ö, norr om Liverpoolkusten.

*

</chapter>
<img>Flerårig landfast is vid Murrays ö.
Efter fotografi af P. Dusén den 28 juli 1899.</img>






<chapter name="ELFTE KAPITLET.">
<h1>ELFTE KAPITLET.</h1>

Björnjakt. — Narhvalar. — Murrays ö. — Röd snö. — Långs
Liverpoolkusten mot söder. — Kolossalt isberg. — Holloway Bay. — Praktfull
alpnatur. — Mynningen af Scoresbys sund. — Talrika isberg. — Ankring vid
Kap Stewart. — Ryders depot orörd. — Inga underrättelser från Amdrup. —
Myskoxar. — Växt- och djurförsteningar. — Myggen besvärliga. — Värme och
kallbad.

Den 28 juli klockan sex på morgonen blef jag väckt
af kaptenen, som meddelade, att en björn syntes på den
landfasta isen. Jag klädde mig genast, men då jag kom
upp på däck, befanns björnen gå norrut, utan att bry
sig om fartyget. Han var långt inne på isen, hvilken
var betäckt af djup snö, men i förhoppning att han
skulle komma till det öppna vattnet, lät jag sätta ut
fångstbåten och ro mig långs iskanten mot norr. Som
det var lugnt, kunde dock björnen ej få vind af oss, och
Kulseths försök att spela säl på iskanten medförde intet
resultat. Det såg ut, som skulle björnen gå fri, men
till slut lade han sig ned bredvid en af nyis betäckt vak,
vare sig för att sofva eller för att lura på säl vid vaken.
Åtföljd af Kulseth smög jag mig in öfver isen mot det
ställe, där han låg, men som vi ej hade något skydd,
fick han snart se oss och reste sig upp. Andfådd
och darrhändt efter det långa smygandet, sköt jag två
skott illa, ty de voro icke dödande, och nu gaf sig
nalle undan i god fart. Jag sprang efter och slängde
ytterligare två skott efter honom, af hvilka dock endast
det ena träffade, och som han allt mera vann på oss,
trodde jag, att han skulle komma undan, då jag
ändtligen varsnade en liten upphöjning på isen, där jag kunde
taga stöd. Därmed var nalles öde besegladt, ty jag
skyndade dit, lade mig framstupa på isen och sköt.
Hållet var långt, men kulan gick in i låret och följde
kroppen, så att björnen blef förlamad och föll. Men han
lefde ännu, och jag måste skjuta två kulor bakom bogen,
då jag kom fram. Han trillade nu på rygg, fäktade med
ramarne och dog.

När slutet är godt är ju allting godt, och jakten var
mycket spännande, därför att det en stund såg ut som
skulle björnen komma undan. Jag borde genast i början,
då jag märkte, att jag hade svårt att skjuta på fri hand, låtit
Kulseth lägga sig på isen, själf lagt mig bakom och tagit
stöd med geväret på honom. Men då hade affären aflupit
alltför lugnt, så att jag var lika nöjd med att jag först
efteråt tänkte därpå. Denna björn var en hane, en
verklig koloss, fullt ut lika stor som, eller möjligen större
än, en ovanligt stor björn, som jag sköt i Melville Bay
1883. Utom huden medtogo vi af densamma äfven en
skinka samt hjärtat. Vi hade på sista tiden haft mycket
björnkött såväl på gunrumsbordet som i
underbefälsmessen och i skansen. Befrias det blott från fett, är
det ganska godt; omelette på björnhjärta är, såsom förut
omtalats, utmärkt.

Tjockan hade nu lättat, och vi befunno oss vid ett
land med spetsiga toppar, hvilket vi antogo vara Murrays
ö vid norra änden af Liverpoolkusten, ett antagande,
som sedan bekräftades genom Åkerbloms astronomiska
observationer, af hvilka för öfrigt framgick, att kusten
på hittillsvarande kartor förlagts cirka tretton
longitudminuter för mycket åt öster. Här bodde rotges i massor
högt uppe på bergen och sköto i flockar ned mot sjön i
hvinande fart, så att det, enligt kaptenens utsago, lät som om
den ena stormbyn efter den andra brutit lös. Den landfasta
is, vid hvilken vi voro förtöjda, sträckte sig norrut utanför
Cannings ö och antagligen vidare ända förbi Kap Parry.
En mängd narhvalar lekte utanför iskanten, men de voro
skygga, så att vi ej erhöllo någon, ehuru vi nu gjort i
ordning en ordentlig harpunlina.

Man känner ännu bra litet af dessa djurs
lefnadsvanor, och särskildt är man ännu i ovisshet om, hvartill
de använda den långa tanden. Eget är att vi aldrig
sågo denna öfver vattnet, ehuru djuren gå framåt i en
vågformig bana och ofta komma så nära vattenytan, att
ryggen nästan vidrör denna. De gingo ofta in under
den landfasta isen, såsom äfven iakttogs norr om
Pendulumön och i Fosters Bay, och under hvilken det bör
vara alldeles mörkt. Under Frams drift såg Nansen
narhvalar i råkar midt inne i isområdet norr om 84° 30',
och de måste därför kunna gå långa sträckor under isen.
Kan tanden där vara dem till någon nytta? Emellanåt
sågo vi dem ligga stilla vid den spegeblanka vattenytan,
där de njöto af solskenet. Deras fläckiga hud är
särdeles vacker. Af eskimåerna harpuneras narhvalen
och är dem till stor nytta; till och med danskarne i
västra Grönland anse köttet såsom en delikatess. Att
narhvalen äfven i nordöstra Grönland jagats flitigt af den
här fordom bosatta eskimåstammen ådagalägges af den
mängd bitar af narhvalständer, som man finner vid deras
gamla bostäder och afskrädeshögar, och hvilka användts
till harpunspetsar, slädmedar och allt möjligt.

Efter frukosten rodde jag jämte Dusén till Murrays
ö, medan jägmästaren och doktorn skulle ro norrut för
att undersöka, huruvida det öppna vattnet gick så nära
det framskjutande landparti, som Scoresby kallat Cannings
ö, att en vandring dit öfver isen kunde företagas. Det
visade sig dock, att en dylik vandring icke lönade sig, ty
dels var afståndet betydligt större än vi från fartyget
antagit, och dels var isen betäckt af djup och lös snö,
hvilken utgjorde ett mycket dåligt före. Jägmästaren och
doktorn kommo därför vid middagstiden åter ombord.

Såsom af bilden sid. 187 synes, gick det öppna vattnet
ända in till land, och vi följde iskanten, tills vi nådde
detta. Bergen uppbyggas af olika slags gneiser med gångar
af pegmatit, hvilken stundom är grönaktig, och det visade
sig sedan, att urberget var rådande på hela
Liverpoolkusten. Efter uppehåll vid första landningsstället rodde
vi vidare söderut så långt att vi kunde konstatera, att
det verkligen var en ö, och vi fröjdade oss åt de
tvärbranta klipporna och deras pittoreska former. En liten
klippö utanför kusten var genombruten, så att den
bildade ett hvalf, på ett annat ställe gick en lång tunnel
tvärs igenom en udde o. s. v. Ett par korpar höllo till
här, och en flög tämligen nära förbi oss, men jag hade
ej hagelgevär med, och mitt försök att skjuta den med
kula i flykten lyckades ej. Växtligheten var ganska frodig,
naturligt nog på grund af att marken göddes af de skaror
af rotges, som flögo fram och åter. Särskildt förekom
<i>Rhodiola rosea</i> till oerhörd mängd, den betäckte hela
branter, som voro gul- eller rödfläckiga, allt eftersom
växten stod i blom eller frukt.

Men af än större intresse var den röda snö, som
här förefanns allestädes på de gamla drifvorna, och detta
i sådan myckenhet, att jag icke på annat ställe sett
motstycke därtill. Den röda snön erhåller som bekant sin
färg af en blodröd, encellig alg <i>(Sphœrella nivalis)</i>, af
klot- eller äggrund form och så liten (1/60—1/20
millimeter i genomskärning), att man först under
mikroskopet kan urskilja densamma. Det är häraf tydligt, att
det fordras en oerhörd rikedom på individer för att snön
skall kunna färgas af denna lilla växt, i all synnerhet
då färgen är så intensiv som här. Utom den vanliga
blodröda snöalgen finnes en annan <i>(Chlamydomonas lateritia)</i>,
hvars färg är tegelröd. Ur professor V. Wittrocks
intressanta arbete »Om snöns och isens flora, särskildt i
de arktiska takterna»<footnote>I A. E. Nordenskiöld, Studier och forskningar, föranledda af mina
resor i höga norden. Stockholm 1883.</footnote>, må några uppgifter om den röda
snön här anföras. Den upptäcktes af den schweiziske
naturforskaren H. B. De Saussure på Alperna 1760, men
blef först mera allmänt bekant sedan sir John Ross 1818
iakttagit den vid Kap York i nordvästra Grönland. Den
förekom då till den mängd på därvarande kustbergs
snödrifvor, att dessa berg af honom kallades Crimson Cliffs
(Karmosinklipporna). Rikliga prof hemfördes och utdelades
till olika forskare för undersökning, hvarigenom en ganska
liflig debatt om den röda organismens rätta natur uppstod,
under hvilken bland andra såväl Elias Fries som C. A.
Agardh på det bestämdaste uttalade sig för att densamma
vore en alg, en åsikt som äfven delades af de mera
framstående botanisterna i utlandet. I Norge iakttogs röd
snö 1822 på Solvaagtinden i Nordlanden af S. C.
Sommerfelt, som gaf algen den latinska benämning, under
hvilken den ofvan blifvit anförd. Rörande dess
förekomst i öfrigt må det här vara nog att nämna, att den
efter Ross' färd ofta blifvit iakttagen i polarlanden, mest
under senare hälften af sommaren, samt att den ofvan
omnämnda tegelröda arten först beskrefs af professor

Wittrock från ett af mig från Alkhornet på Spetsbergen
1882 hemfördt, särdeles rikligt prof.

Här vid Murrays ö förekom röd snö af båda slagen,
somliga fläckar voro blodröda, andra däremot tegelröda,
äfven grön snö, som utgöres af andra alger, fanns på
några ställen. På branterna mot sjön, där snödrifvorna
sträckte sig ned till isfoten, hade deras inre genom ras
blifvit blottadt, och där såg man ränder af röd snö sedan
föregående år, metersdjupt under den nuvarande ytan.
Partier af drifvor med röd snö, som skridit ned på isen,
hade följt med denna till sjös och drefvo nu kanske
långt bort härifrån.

<img>Parti af Liverpoolkusten.
Efter fotografi af P. Dusén.</img>

Efter hvad jag iakttagit i de arktiska trakterna, tror
jag mig kunna draga den slutsatsen, att den röda snöns
förekomst i större mängd står i samband med ett rikt
fågellif. Där Ross iakttog densamma 1818, hackar
rotgesen, såsom jag själf kunde konstatera 1883, i millioner,
och den ovanligt rika förekomsten af röd snö, som jag
1882 iakttog på Spetsbergen, var belägen under 
<img>Isberg utanför Liverpoolkusten; vid isbergets fot synes fångstbåten.
Efter fotografi af P. Dusén den 28 juli 1899.</img>



Alkhornet i Safehaven, som är ett fågelfjäll. Äfven på
Liverpoolkusten häckar, såsom nämndt, rotgesen i lika
stora skaror, och den röda snöns förekomst här var så
mycket mera påfallande, som vi på hela kuststräckan
längre norrut icke iakttagit någon sådan; men där saknas
också både alkor och rotges. Troligen befordras den röda
snöns massutveckling af fåglarnes spillning, ty denna föll
ned öfverallt härstädes. Att röd snö äfven förekommer
under andra förhållanden, har jag själf sett, det är
följaktligen blott dess uppträdande i så ovanlig mängd, som
jag ställer i samband med fåglarne.

Åkerblom hade som vanligt varit sysselsatt med
magnetiska, hydrografiska och astronomiska observationer,
och Arwidsson hade skrapat på 200 meters djup. Klockan
tre lossades förtöjningen, och vi gingo i nästan isfritt
vatten och stilla sjö söderut långs Liverpoolkusten;
drifisen syntes långt i öster. Denna kust visar en storslagen
alpnatur af höga spetsiga toppar, med glacierer mellan
bergen. Den doldes först delvis af tjocka, men denna lyfte
sig så småningom uppåt och bildade slutligen en strimma,
öfver hvilken bergstopparne höjde sig, medan bergens
lägre delar syntes under densamma. Ett stort isberg, en
väldig koloss, fotograferades; för att fullt fatta dettas
jättelika dimensioner, måste man betänka, att den massa, som
är under vattenytan, är cirka åtta gånger större än den, som
synes öfver densamma. För att få någon utgångspunkt
vid bedömandet af isbergets storlek, lät jag ro fångstbåten
till detsamma. Denna synes på bilden vid isbergets fot
och når knappt så högt som den af böljorna på isberget
urhålkade strandlinien. Vi förtöjde klockan elfva på
aftonen vid iskanten i Holloway Bay, som i norr
begränsas af Kap Greg. Detta är, enligt hvad kapten
Forsblad sade sig hafva iakttagit från tunnan, icke,
såsom kartorna angifva, beläget på en halfö, utan på
en ö. Vi sågo några teistar här.

Dusén hade farit i land till Kap Greg tidigt på
morgonen den 29 för att taga prof af bergarterna och
botanisera, men som det börjat snöa klockan fem, arbetade
han under ogynnsamma förhållanden. Då han åter kom
ombord, medförde han ett mycket stort renhorn, som
ådagalade att renarne, märkligt nog, fordom gått ända
hit ut. Klockan nio på förmiddagen började det klarna
i norr, snöfallet upphörde, och vi lossade förtöjningarne
för att fortsätta mot söder. Den klara strimman höjde
sig mer och mer, och slutligen blef det strålande
solskensväder, som sedan var rådande nästan under hela
den återstående månad, som vi tillbragte vid Grönlands
kust. Vi fingo sålunda i fullt mått njuta af
Liverpoolkustens storslagna alpnatur. Särdeles praktfullt är det
höga berg, som Scoresby kallat Church Mountain, det
har nästan alldeles lodräta sidor. Vi passerade det
visserligen redan under gårdagen, men det var då delvis
doldt af moln, nu framträdde det alldeles blottadt och
erbjöd fortfarande, trots det större afståndet, en
storslagen anblick. För öfrigt funnos där och hvar andra,
mer och mindre bisarra bergformer, och om kusten,
såsom uppbyggd af urberg, erbjuder mindre intresse i
geologiskt hänseende, var den till ersättning så mycket
vackrare.

Af fåglar fingo vi återse några gamla bekanta, en
och annan stormfågel sväfvade förbi, och alkor flögo i
mängd mot något fågelfjäll innanför Raffles ö. Två korpar
flögo öfver drifisen i öster, de hade väl där följt någon
björn. Isförhållandena voro de bästa möjliga; det fanns
endast smärre drifisfält, genom eller kring hvilka vi lätt
kunde komma, och nu närmade vi oss mer och mer
Scoresbys sund. Skulle det vara isfritt eller ej? Detta
var en brännande fråga, hvarpå jag med stor spänning
afvaktade svaret Den danska expeditionen under
löjtnant Ryder, som öfvervintrade här 1891—92, hade funnit
mycket drifis i början af augusti 1891, och följande år
bröt ej fjordisen upp förran den 8 augusti. Vi voro
här tidigare än sagda expedition, och därför kunde man

<img>Ostspetsen af Rathbones ö vid Liverpoolkusten.
efter fotografi af E. Nilson den 29 juli 1899.</img>

befara, att isen ännu skulle ligga fast öfver fjorden. Men
dessa farhågor voro dess bättre ogrundade, äfven här
låg drifisen endast i enstaka strimmor eller små fält,
som ej vållade något hinder, och fjordisen var så mycket
borta, att till och med mot Kap Brewster, på södra sidan
af sundet, fanns rätt mycket öppet vatten. Längre inåt
fjorden syntes enstaka större och mindre fält af fjordis,
som nu höllo på att drifva ut, men den var i öfrigt till
öfvervägande del isfri, så långt man kunde se. Isberg
voro däremot talrika och somliga af dem särdeles stora
och praktfulla; det fanns sådana, hvilkas öfver vattnet
befintliga del var en half gång till så hög som Antartics
masttoppar, d. v. s. omkring femtio meter, och en stor
koloss i sundets mynning såg ut som en bländhvit ö.

<img>Isberg i Scoresbys sund, i bakgrunden Liverpoolkusten.
Efter fotografi af P. Åkerblom den 29 juli 1899.</img>

Norra sidan af inloppet till Scoresbys sund mot
Hurry Inlet är relativt låg, medan den södra kusten
består af höga imponerande fjäll. Dessa uppbyggas, såsom
redan Scoresby beskrifvit, af basalt, forna lavaströmmar
liggande i bäddar eller hvarf öfver hvarandra, hvilka nu
skarpt framträdde på grund af den nyfallna snön, som
företrädesvis blifvit liggande på afsatserna, vid gränsen
mellan de olika bäddarne. Vi gingo mot Kap Stewart,
vid mynningen af Hurry Inlet, och ankrade där half sju
på aftonen, utanför de af Scoresby beskrifna ruinerna af
eskimåhyddor.

<img>Ryders depot vid Kap Stewart.
Efter fotografi af P. Dusén den 30 juli 1899.</img>

På detta ställe har löjtnant Ryder 1891 och 1892
upplagt en större depot i ett för ändamålet uppbyggdt
hus. Hit kunde Andrée, som naturligtvis måste
förutsättas äga kännedom om depoten, väntas hafva sökt sin
tillflykt, för den händelse han kommit till Grönlands
ostkust och tågat långs denna mot söder. Det var därför
med stor spänning, som jag genast rodde i land för att
se, om depoten befanns rörd. Redan en flyktig blick
visade, att så ej var förhållandet, men för säkerhets skull
öppnade vi sedermera dörren till huset, dock med samma
resultat. På huset fanns måladt, att det besökts af
hvalångaren Active från Dundee 1896, och i den i närheten
uppbyggda varden fanns, jämte Ryders rapport om
danskarnes arbeten, ett liknande meddelande från Actives
dåvarande befälhafvare, vår vän kapten Th. Robertson, som
nu förde Balaena. Men ingen underrättelse från Andrée
eller tecken till att han besökt stället. Dock, ännu
återstod ju möjligheten, att han skulle finnas vid Kejsar
Frans Josefs fjord, ehuru jag ju måste säga mig, att
denna möjlighet numera icke var särdeles stor.

Ej heller innehöll depoten något meddelande från den
danske löjtnanten G. Amdrup, hvilken 1898 från
Angmagsalik skulle företaga en båtexpedition långs kusten norrut
och hvilken man antog möjligen skulle kunna hafva hunnit
hit, hvarför jag medförde åtskilliga bref till hans expedition.

Redan innan vi ankrat, hade jag upptäckt två
myskoxar, som gingo och betade på platån ofvanför Ryders
depot. Då jag visste, att kapten Forsblad gärna ville
skjuta en sådan, och då detta nu kunde ske utan att
han behöfde lämna fartyget för någon längre stund eller
gå långt från ankarplatsen, hade jag bedt honom följa
med i land. Kaptenen hade för öfrigt anlag för
jägaryrket; när vi kommo till Jan Mayen, hade han ännu
icke skjutit någon fågel i flykten, men jag lärde honom
först att skjuta kryckjer och sedan alkor, och han vann
häruti mycket snart en så stor färdighet, att hvem som
helst kunde vara belåten därmed. Vid detta tillfälle
intresserade det mig att se, om det kulgevär, som
kaptenen använde, ett af Antartics norska sälgevär med
s. k. »langskud», skulle döda mera omedelbart än
mausergevären. Men jag kunde ej finna någon skillnad, ty den
myskoxe, som kaptenen sköt, fordrade många skott innan
den föll. Det beror ju också på hvar skotten placerats,
och att det denna gång skett på bästa ställen, vågar jag
ej garantera, ty kaptenen anfäktades påtagligen ganska
svårt af skottfeber. Den andra myskoxen sköts af mig
efter någon jakt, hvarefter folk från fartyget flådde djuren
samt förde hudar, skallar och sex bördor kött ombord. De
skjutna djuren voro ett par gamla tjurar, och jag kände
mysklukten väl etthundrafemtio meter i lä af desamma.
Längre bort syntes flere djur, men vi hade nog af
de två. Som vi nu voro sydligare än förut och
sommaren framskridit, hade nätterna blifvit mörkare. Månen
syntes, och jag måste tända ljus i hytten klockan elfva,
då jag skulle skrifva i dagboken.

Den 30 juli efter frukosten begåfvo sig samtliga
naturforskare i land, där hvar och en hade arbeten att
utföra. Kap Stewart uppbygges, liksom hela västra sidan
af Hurry Inlet, af till rät- och jurasystemet hörande, nästan
horisontella bäddar af sandsten och skiffer. Redan
Scoresby hade redogjort för de sedimentära lagren vid Kap
Stewart, i hvilka han äfven funnit förstenade musslor,
men Jameson, som granskat hans samlingar, uttalade
den oriktiga förmodan, att dessa bildningar skulle höra
till stenkolsformationen. Att de i stället voro af
mesozoisk ålder ådagalades genom Ryders expedition 1891
—92, då N. Hartz och E. Bay här insamlade en
mängd såväl växt- som djurförsteningar. Dr Hartz, som
beskrifvit de förra, hade utfört arbetet i Stockholm på
Riksmuseets afdelning för fossila växter, och dessa fossil
voro mig därför väl bekanta. De utgöras af ormbunkar,
barrträd och cycadeer, af hvilka en del äro identiska
med arter, som finnas i Skånes kolförande aflagringar.
Djurfossilen, som förekomma på något högre nivå,
beskrefvos på sin tid af numera aflidne professor B.
Lundgren i Lund, hvilken påvisade, att de höra till
kellowayetagen af jurasystemet och att faunan sammansättes af
ammoniter och olika slags musslor, medan aucellor saknas.
Jägmästaren hjälpte mig vid insamlingen af
växtfossilen, hvilka förekommo i bäckravinen ofvanför Ryders
depot. Det var en solig och mycket varm dag, ombord på
Antarctic tolf grader i skuggan, i land säkerligen mera, och
som det därtill var lugnt, voro myggen riktigt i sitt esse,
särskildt uppe  i  klyftan.  Som myggbett icke på mig

<img>Skifferstycke med fossil ormbunke <i>(Cladophlebis Rosserti groenlandica)</i> från Kap Stewart, något förminskadt.
Efter N. Hartz.</img>

pläga föranleda någon svullnad, lät jag de envisa
plågoandarne hållas, medan jägmästaren sökte värja sig genom
ifrigt rökande, ehuru just icke med vidare framgång. Han
sade, att han kände kalla kårar öfver ryggen, då han
såg de massor, som slagit ned i mitt ansikte, där de
nedanför hattbrättet bildade ett verkligt band öfver
pannan. Jag skrattade då, men följande dag var jag 
verkligen, för första och enda gången, ganska svullen i pannan.
Vi fingo en del växtfossil, men som de ej äro vidare
väl bevarade här, var nöjet af insamlingen ej så stort.
Äfven djurförsteningar erhöllos.

Dusén var på sitt håll sysselsatt med botaniska
forskningar, doktorn gjorde utgräfningar vid en af de

<img>Tufva af fjällvallmo <i>(Papaver radicatum)</i>; framför denna hvitblommig maskros.
Efter fotografi 1899 af P. Dusén.</img>

gamla eskimåboningar, hvilka redan af Scoresby beskrifvits
och afbildats, och af hvilka elfva eller tolf här förekomma
bredvid hvarandra. Af de därvid gjorda fynden må
särskildt framhållas en knif med blad af järn. Åkerblom
gjorde magnetiska och astronomiska observationer, och
Arwidsson samlade insekter. De båda sistnämnda samt
doktorn badade vid stranden, där isbitar flöto omkring,
och hade jag haft en handduk, skulle jag följt deras
exempel, ehuru hudfärgens hastiga förvandling från hvit
till röd vittnade om att det sved i skinnet, hvarjämte
myggens närgångenhet under af- och påklädningen ej var
särdeles behaglig.

Mäster Peterson och styrman Menander, som gjort
en promenad inåt land, hade fått se en hjord
myskoxar. De hade ej gevär med, och då de gingo fram
till hjorden, sprungo djuren emot dem, så att de måste
retirera och freda sig genom stenkastning. Om djuren
verkligen ämnade anfalla, må dock lämnas därhän; det
är mycket möjligt att deras beteende endast var uttryck
för deras nyfikenhet.

*

</chapter>
<chapter name="TOLFTE KAPITLET.">
<h1>TOLFTE KAPITLET.</h1>

Till det inre af Hurry Inlet. — Myskoxar. — Fame-öarne. — Isbjörn på
den stora ön. — Antarctic på grund. — Isbjörn på den andra ön. — Förankrade
innanför öarne. — Frodig växtlighet. — Hvithvalar. — Scoresbys karta. —
Utfärd till västra sidan af Hurry Inlet. — Röda bergarter. — Fossila ostron.
—  Intressant kräftdjur. — Vargspår. — Östra sidan af Hurry Inlet. —
Ren-betesmarker utan renar. — Ensam myskoxe. — <i>Pleuropogon Sabinei</i>. — Otur
med brefdufvorna. — Utfärd norrut. — Myskoxar med kalfvar. —
Ökenlandskap. — <i>Draba repens</i>. — Åkerbloms återkomst. — Häftig stormby. —
Intressant drifved. — Duséns återkomst och berättelse. — Balaenas ankomst. —
Tillfälle att sända post. — Möte med hvita vargar. — Vargarne åter igen.
—   Sista dagen i Hurry Inlet.

Det måste anses såsom ovanligt, att vi före juli
månads slut, vid den tidpunkt, när man i allmänhet
beräknar att komma in till kusten, redan hade hunnit
undersöka en så stor del af den yttre kuststräckan från
Pendulumön till Scoresbys sund. Sedan Ryders depot
befunnits orörd, var det ingen idé att söka efter Andrée
längre in i detta, ty om han kommit hit, så skulle
han naturligtvis i främsta rummnt tagit sin tillflykt till
depoten. Jag hade vid ingåendet i sundet tänkt att i
sådant fall gå till sydsidan af Jamesons land och stanna
några dagar för iakttagelser öfver växt- och djurlifvet på
därvarande låga stränder, så olika alla andra trakter af
nordöstra Grönland. Men då jag fick se, att Hurry Inlet
mot förmodan redan nu var isfritt, beslöt jag att i stället
gå upp i detta och förankra innanför Fame-öarne. Här
inne hade nämligen aldrig någon vetenskaplig expedition
varit, och det kunde hafva sitt intresse att från bottnen af
fjorden gå öfver till den bukt, som norrifrån inskjuter från
Davys sund, och till hvilken afståndet enligt Ryders karta
sannolikt endast skulle utgöra omkring tjugo kilometer.

<img>Vid eftermiddagskaffet.
Efter fotografi af T. Åkerblom.</img>

Efter middagen den 30 juli, sedan en blytafla med
en inskription om vårt besök blifvit uppsatt utanpå
Ryders hus, lättades följaktligen ankar, och Antarctic
vände bogen mot norr. En lätt bris fyllde seglen, vi
njöto af det soliga och vackra vädret och intogo, såsom
vanligt vid dylika tillfällen, vårt eftermiddagskaffe på däck.
Vi sågo från fartyget myskoxar flerstädes på den västra
sidan af fjorden, d. v. s. på Jamesons land. Ett par
gingo så nära stranden, att de lätt kunde tagas ombord,
ifall de skötos, och jag lät därför sätta ut båten och ro
mig i land  medan Antarctic låg stilla. Det var såsom
vanligt två gamla tjurar, af hvilka den ena sköts af mig,
den andra af
jägmästaren, under
det att doktorn
fotograferade dem.
Af den förra togs
hela kroppen för
skelettets skull,
den var rätt tung
att släpa till
stranden, men vägen
var ej lång. På
detta ställe sågo
vi dvärgbjörken
för första gången
under expeditionen, sedermera
fanns den rikligt
i det inre af fjorden
och äfven nära tre
breddgrader
nordligare i Frans
Josefs fjord.

Vi styrde nu
mot Fame-öarne,
hvilka, såsom
förut nämnts, erhållit
sitt namn efter trakten
Scoresby den 
äldres fartyg Fame 
Deras läge i en 

<img>Karta öfver det inre af Hurry Inlet och 
kring Ryders älf, upprättad 1899 af P. Dusén.
Skala 1 : 400000 (1  centimeter = 4 kilometer).
Siffrorna angifva de af F. Åkerblom astronomiskt                          bestämda punkterna.
</img>

sträcka från nordväst till sydost gjorde det sannolikt, att
det kunde finnas undervattensgrund mellan dem, hvarför
det var meningen, att vi skulle gå väster om desamma.
Då vi kommo närmare öarne, ehuru afståndet ännu var
rätt stort, såg jag genom kikaren på den största ön en
hvitgul fläck, som troligen ej kunde vara annat än en
björn. Ty den befann sig på ett ställe, där ingen snö
kunde blifvit liggande, och kunde ej heller gärna vara
något stenblock. Jag lät sätta ut båten, och som
jägmästaren hittills ej fått skjuta någon björn, frånsedt den,
som kom under isen vid Kap Wynn, tog jag honom
med för att han skulle få tillfälle att skjuta. Tyvärr gick
äfven Antarctic, till följd af ett missförstånd, fram mot
ön, och björnen, ty det var verkligen en sådan, blef
orolig och reste sig upp. Jag styrde emellertid båten
bakom några klippor, så att björnen ej fick se oss förrän
vi voro tämligen nära, då den oroligt vädrande stirrade
på oss. Jägmästarens första skott träffade emellertid ej,
björnen gaf sig i väg öfver ön, fick ett skott till och
blef träffad, men fortsatte det oaktadt att springa i vild fart,
utan att hejdas af ett skott från mig, hvilket nu slängdes
efter honom. Vi hoppade i land och rusade efter, medan
båten beordrades rundt kring ön. När vi kommo till andra
sidan, var björnen redan långt ute i vattnet, men
saluterades nu med flere skott, af hvilka ett från jägmästaren
råkade i sidan af hufvudet, hvarefter utgången var gifven.
När båten sedan kom till oss, rodde jägmästaren ut och
sköt ihjäl björnen. Jag hade under tiden återvändt till
andra sidan af ön och fann där dels en eskimågraf, dels
några gamla vinterboningar, hvilka sedermera blefvo
föremål för utgräfningar.

När vi vid midnatt åter kommit ombord, trodde sig
kaptenen kunna gå med Antarctic mellan de båda största
öarne, med den påföljd att vi med förskeppet kommo
upp på en bank. Som maskinen hade stoppat, hade vi,
som väl var, nästan ingen fart. Vi hade gått mycket
försiktigt, lodat hela tiden och ögonblicket förut haft
trettio meters djup; vid bogen var djupet nu endast fyra
meter, vid aktern öfver tretton, medan två fartygslängder
akterut ingen botten erhölls med trettiosex meters lina.
Oaktadt vår obetydliga fart, hade vi kört ganska bra
fast, ty först efter tre timmars oafbrutet arbete blefvo
vi åter flott. Kol lämpades från rummet till boxarne,
och ankarkättingen halades akteröfver för att lätta fören.
Vi skulle nog i alla fall ej kommit loss så snart, om icke
missödet inträffat vid ebbtid. Nu steg emellertid vattnet,
maskinen backade oafbrutet, och slutligen blefvo vi flott.
Som bottnen utgjordes af lera, hade fartyget lyckligtvis
ej kunnat taga någon skada. Att detta blef vårt enda
missöde under resan, måste anses såsom underbart, om
man betänker, att vi äfven sedermera under lång tid
gingo fram i fullständigt okända farvatten.

Medan propellern arbetade som bäst för att vi skulle
komma loss, uppenbarade sig plötsligt en björn på den
nordvästra ön. Jag hoppade genast i båten, där äfven
jägmästaren, ehuru utan gevär, tog plats, och lät Kulseth
ro mig till ön, dit vi lyckades komma, utan att björnen
blifvit oss varse. Jag smög mig upp bakom ett stort
stenblock och lade mig där. Björnen var ännu ett stycke
bort, men nalkades sakta, utan att ha någon aning om
min närvaro. Det var ganska roligt att iakttaga huru
betänksamt den stirrade på fartyget, men det oaktadt,
drifven af nyfikenhet och undran öfver hvad det väl
kunde vara för en tingest, som förde ett sådant väsen,
alltjämt gick framåt, ehuru tveksamt och liksom misslynt.
Jag lät den komma cirka femton meter nära, innan jag
satte kulan i bringan, den sjönk ihop som en trasa och
dog med ens. Vi vältrade den till stranden och i båten
samt hade den snart nog ombord. Detta var en hona,
medan den som jägmästaren sköt var en hane. Dessa
björnar passade ej längre ihop med omgifningarne:
isfritt vatten, i hvilket blott ett par enstaka isberg syntes,
snöfri mark och varmt sommarväder.

Vi kommo loss ungefär klockan half fyra på
morgonen den 31 juli och gingo nu, under ständiga
lodningar, väster och norr om den nordvästra ön, innanför
hvilken vi ankrade på tjugoen meters djup. Som bottnen
utgjordes af lera och här tycktes vara godt skydd för
alla vindar, blef elden släckt under pannan för att spara
kol. Jag for efter frukosten med jägmästaren och
doktorn till den största ön för undersökning af de under
gårdagen iakttagna lämningarne af eskimåboningar samt
grafven. I den senare erhölls ett bra kranium, men den
etnografiska skörden vid hyddorna blef ej vidare rik.
Dessa hyddor tycktes vara mycket gamla, ty gräset kring
desamma var knappast frodigare än vanligt. De eskimåer,
som bott där, hade hufvudsakligen lefvat af ren, ty ben
af detta djur ingingo öfvervägande i afskrädet.

De båda större Fame-öarne uppbyggas af en
vulkanisk, doleritlik bergart, som ställvis hvilar på
sedimentära lager, bestående af ett rödt, groft konglomerat,
sandsten och sandiga skiffrar, röda och gråa, tillhörande
en härstädes förut okänd formation. På de smärre öarne
är den vulkaniska bergarten ensamt för handen. De
större härbergera en rätt frodig växtlighet, som dock är
ännu mera framträdande på fastlandet. Dvärgbjörk, det
arktiska videt, kråkris, odon, fjällbär eller ripbär
<i>(Arctostaphylos alpina)</i> med halfmogna frukter, <i>Andromeda
tetragona</i> m. fl. bilda riset, eller hvad danskarne på Grönland
med ett gemensamt namn kalla »lyng», bland hvilket
man ser den öfriga fjällflorans vackra blomster. Af dessa
började nu <i>Epilobium latifolium</i> slå ut sina stora röda
blommor, och som den vanligen växer i mängd på samma
ställe, ser man stundom redan på afstånd, huru
sluttningarna fläckvis lysa röda af denna vackra växt. Äfven
bladen af såväl dvärgbjörk som af <i>Arctostaphylos
alpina</i>, i synnerhet den sistnämnda, blifva mot höstsidan
bjärt röda. <i>Arnica alpina</i> prunkade med sina gula
blommor, <i>Dryas, Erigeron compositus</i>, den storblommiga <i>Pyrola
grandiflora, Cerastium</i> m. fl. med sina hvita o. s. v.

Borgmästaremåsen häckade på klipporna och for
med susande vingslag och utstötande vredgade skrin
båten till mötes, då vi nalkades ön. Björn var med,
och när jag kom upp på toppen af klippan, där
fåglarne häckade, anföllo de honom så ifrigt, att jag
emellanåt trodde, att han skulle kunna gripa någon, då
de sköto ned mot hans hufvud. De manövrerade dock
för skickligt för att detta skulle kunna lyckas, men en
löjlig syn var det vid dylika tillfällen att se hundens
språng. Vi kunde denna dag anteckna hvithvalen
<i>(Delphinapterus leucas)</i> såsom ett tillägg till faunan i Scoresbys
sund, ty den hade icke iakttagits af danskarne 1891—92.
Den gick i stora flockar utanför mynningen af Ryders
älf. Kaptenen hade på natten sett ett par hvalrossar.
Han gjorde på eftermiddagen jämte jägmästaren och
doktorn en utfärd till fjordens inre. Intet vildt syntes, men
ett gammalt myskoxkranium hittades; myggen voro mycket
besvärliga.

Det är oförklarligt, att Scoresby kunde teckna Hurry
Inlet såsom ett sund, hvilket norrut skulle sammanhänga
med Davys sund. Han var visserligen själf blott vid
Kap Stewart, men ett båtparti från Fame var ju inne
vid öarne. Och det talas om soligt och vackert väder,
hvarför man ju borde haft en vidsträckt utsikt. Möjligen
har dock fjordens inre varit doldt af tjocka, på grund
af någon kall luftström från Davys sund.

Vi stannade på vår ankarplats till aftonen den 7
augusti och företogo under tiden arbeten af olika slag.
Den 1 rodde jag med jägmästaren och doktorn till
fjordens västra sida. Denna är utanför mynningen af Ryders
älf så grund, att man på denna sida ej med vanlig båt
kan komma i land längre in än på södra sidan af udden
vid Point Constable. Denna udde utgöres af drifvor af
flygsand, och på stranden syntes sandlöparen <i>(Calidris
arenaria)</i>, som utan tvifvel häckar här. Den röda
formation af sandsten, skiffer, lera m. m., som jag
upptäckt på Fame-öarne, bildar äfven nedre delen af berget
vid Point Constable under de rätiska lagren och höjer
sig sedan norrut, så att bergen på västra sidan af Ryders
älf uteslutande bestå af densamma och lysa röda på
långt håll. Äfven hvita och gröna bergarter förekomma,
och det hela erinrar om den brokiga keuperformationen.

Vi bestego södra delen af berget, hvilket var tröttsamt
nog i den starka värmen, aderton grader i skuggan,
hvarjämte myggen voro besvärliga. Det var mycket torrt på
sluttningen, där och hvar med fläckar af den vackra
<i>Epilobium latifolium</i>. En hvit jaktfalk sväfvade öfver bergets
topp, och när vi blickade ned i fjorden, syntes en flock
hvithvalar ligga och sola sig i vattenytan, där de togo
sig präktigt ut. Uppe vid bergkammens öfre del, där
höjden var cirka 514 meter, funnos försteningar i den
lösa jurasandstenen, särskildt belemniter och ostron, de
senare till den mängd, att de bildade en verklig bank.
De lågo äfven lösa och utvittrade ur bergarten, utmärkt
väl bibehållna, fastän flere millioner år gamla. Vi hade
väntat att komma upp på en högplatå, men det var i
verkligheten en bergkam, och vi vandrade nu ned i dalen
på dess andra sida, där växtligheten ställvis var mycket
frodig och dvärgbjörken växte mindre nedliggande än
vanligt. Här smakade vi på rötterna af <i>Pedicularis
flammea</i> och <i>lapponica</i>, af hvilka den förstnämndas är en
verklig läckerhet. I en liten
sötvattenssamling vimlade det af ett
litet kräftdjur, <i>Apus glacialis</i>, som
till kroppsform och storlek nästan
kan sägas erinra om grodlarver. Det
finnes äfven i sötvattenssamlingar på
Dovre och har för oss särskildt
intresse, därför att man i Skåne
funnit lämningar af detsamma i
aflagringar från istiden. Ett stort kranium
af myskoxe tillvaratogs i dalen, men
det intressantaste i zoologiskt
hänseende denna dag var att vi
flerstädes, både vid stranden och i dalen,
sågo tydliga spår af varg. Spåren
voro gamla, ehuru mycket tydliga i
den vid deras bildande blöta, men
nu af torkan stenhårda leran. En
äldre varg hade åtföljts af en yngre.

Vi återkommo på aftonen
ombord; kaptenen hade på den
närmaste ön skjutit ett par af den hvitkindade gåsen jämte
deras två dunungar. Strax efter vår återkomst reste
Dusén och Åkerblom i land på norra sidan för att under
de närmaste dagarne företaga en vandring norrut, till
utrönande af dalgångens utsträckning mot Davys sund.

<img><i>Apus (Lepidurus) glacialis</i>,
sedd från undre sidan, tre
och en half gång förstorad.
Efter Bernard.</img>

Östra sidan af Hurry Inlet, som besöktes af mig, 
jägmästaren och doktorn följande dag, har ett ganska olika
skaplynne mot den västra. Marken stiger här till en
början långsamt mot öster, hvarför ganska stora
kärrmarker finnas mellan stranden och bergen. Som dessa,
hvilka uppbyggas af urberg, hysa snöfält och glacierer,
rinna en mängd älfvar och bäckar på denna sida mot
fjorden. Här finnas äfven flere småsjöar. När man
vandrar öfver kärrmarkerna med deras dvärgbjörk,
kråkris, odon och ängsull, kunde man tro sig vara i Sverige.
Trakten var en utmärkt renmark, det fanns rikligt bete
ända upp under snödrifvorna samt det allra härligaste
kristallklara, iskylda vatten. Öfverallt funnos horn af
ren, äfven ett stort kranium, men af djuren själfva sågs
ej en skymt. Som jag äfven här sett vargspår, betydligt
färskare än gårdagens, började jag redan nu misstänka,
att renarnes frånvaro stod i samband med vargarnes
invandring, en misstanke, som längre fram blef till fullo
bekräftad.

Det var en härlig dag, något svalare än den
föregående, på grund af närheten till Liverpoolkustens
snöfält och glacierer, men dock elfva grader i skuggan. Jag
gjorde goda geologiska fynd; vid kanten af bergen träffade
jag ett egendomligt, härifrån förut okändt konglomerat
och vid stranden en likaledes okänd formation af skiffrar.
Då vi skulle gå ned till båten, kommo vi i ett
småkulligt moränlandskap helt oförhappandes öfver en ensam
myskoxe, en gammal tjur, som sköts af doktorn, den
enda af oss, som hade kulgevär. Den fordrade såsom
vanligt flere skott innan den dog. Björn och Tip voro
med, och den förre bar sig mycket klokt åt. Han fick
vind af djuret och gick sakta vädrande mot en kulle utan
att skälla. Detta väckte min uppmärksamhet, och jag
smög mig fram för att se hvad det var. Men när doktorn
väl började skjuta, tog Björn skadan igen, rusade fram till
myskoxen och skällde medan den lefde, skällde sedan den
var död, stannade och skällde långt efter det vi gått 
därifrån. Tip var modig och rusade på djuret när doktorn sköt.

<img><i>Pleuropogon Sabinei</i>.
Efter A. E. Nordenskiöld.</img>


Vid stranden sköt jag en ung roskarl <i>(Strepsilas
interpres)</i>, hvilken art häckar här. Kaptenen hade 
upplodat en del af bukten innanför Fame-öarne. Arwidsson,
som varit i land på natten, visade mig ett för honom
okändt gräs, hvilket han tagit i en liten sötvattenssjö.
Jag igenkände detsamma genast såsom <i>Pleuropogon Sabinei</i>,
en växt, som icke är funnen utanför polarområdet. För
mig hade fyndet sitt särskilda intresse, ty arten var endast
en gång förat iakttagen på Grönland, nämligen af mig
den 26 juli 1883 vid Kap York (76° 7' n. lat.) i
nordvästra Grönland. Den växte där ymnigt på bottnen af
en liten uttorkad vattensamling och är för öfrigt känd
från Novaja Semlja, Nordsibirien, Frans Josefs land och
arktiska Amerika. Men oväntadt var i alla fall att den
skulle finnas här. Ännu en fyndort för <i>Pleuropogon</i> är
numera bekant från Grönland, ty den togs under
Kolthoffs zoologiska expedition den 31 juli 1900 vid
Mackenziebukten (73° 50' n. lat.) af preparatorn K. A. G.
Gredin. De tre hittills kända fyndorterna i Grönland äro
sålunda eget nog alla uppdagade af svenskar, under tre
olika svenska expeditioner.

Vi hade otur med våra brefdufvor detta år, utan
att jag kan uppgifva anledningen därtill. Buren öppnades
här, hvarpå två genast flögo bort, utan att återvända,
de öfriga ville ej gå ut ur buren. De, som flögo bort,
ha möjligen fallit offer för någon jaktfalk. Måhända hade
dufvorna blifvit skrämda af kattungen, som nu började
gå omkring litet hvarstädes på däck.

Den 3 augusti gällde min utfärd, vid hvilken jag
åtföljdes af jägmästaren, trakten norr om Fame-öarne.
Jag hade velat undersöka de röda bergen på västra sidan
af Ryders älf, men fjordens inre är, såsom redan nämndt,
utanför älfven så grundt, att man måste lägga till på
östra sidan, där vår vanliga landningsplats var i närheten
af punkten 2 på kartskissen sid. 209. Det hade ovanligt
nog varit mulet på morgonen, men hade sedan åter
blifvit klart. Där vi lade till, gaf sig en ruggande
spetsbergsgås <i>(Anser brachyrhynchus)</i> af i full farl in öfver
land, men Björn sprang fortare och tog henne. Vi gingo
sedan norrut långs östra stranden, där vi sågo gamla
björn- och vargspår, de senare på flere ställen. Vi klädde
af oss om benen och försökte vada öfver Ryders älf,
hvilket dock misslyckades, ty älfven var så strid, att vi
halkade på de hvassa stenarne, hvilka jämte det iskalla
vattnet gjorde oss så ömfotade, att vi måste vända åter
till standen, där det kändes mycket skönt att åter få
kläderna på. Från toppen af en bergkulle hade vi en
ganska vidsträckt utsikt. Genom kikaren sågo vi i öster
fyra myskoxar, som lågo och hvilade på en snödrifva,
medan norrut tvenne hjordar syntes på sluttningen väster
om älfven. Den ena af dessa utgjordes af tio à elfva
djur, som gingo och betade på en platå, medan den
andra bestod af nio gamla djur samt två små kalfvar.
Hade vi kunnat komma öfver älfven, skulle vi nog skjutit
kalfvarne, ty jag ville nödvändigt ha några sådana till
våra museer, men nu var därvid intet att göra. Som
hjorden gick söderut, hoppades jag att de om en dag eller
ett par skulle komma till något bättre tillgängligt ställe,
hvilket dock ej blef fallet. Vinden låg från djuren till
oss, och Björn visade sig ha en fin näsa, ty hans
beteende ådagalade, att han hade känning af hjorden på
ett otroligt långt afstånd. Det var lustigt att se de
krumsprång djuren gjorde, då de under sin vandring långs
den torra sterila sluttningen kommo till någon grön fläck,
där det fanns bete.

Det landskap, vi vandrat öfver på älfvens östa sida,
var ett fullständigt ökenlandskap, bestående af flygsand
och sten, där och hvar med ur denna omgifning 
uppstickande basaltklippor. Att sandstormar äro vanliga här
syntes af klippornas och stenarnes ytor, hvilka voro
alldeles glattslipade, i synnerhet på den mot norr vända
sidan, och att de nordliga stormarne äro de förhärskande,
framgick ytterligare däraf, att sanden lagt sig såsom smala
åsar eller drifvor på södra sidan af stenarne, hvilken
följaktligen måste representera läsidan. Från Europas
flygsandsfält är flygsandens glattslipande inverkan på
stenar och klippor väl bekant. Denna öken var dock
ej alldeles blottad på växtlighet, och särskildt må nämnas
röda fläckar af <i>Epilobium latifolium</i> där och hvar.

När vi på eftermiddagen voro på väg till
landningsstället, gjorde vi ett ytterst intressant botaniskt fynd, i
det att vi här uppdagade <i>Draba repens</i>, förut icke
iakttagen på Grönland. Den är gulblommig, men skiljes lätt
från den äfven gulblommiga <i>Draba alpina</i> genom sin
krypande, ej tufvade stam. Den förekom så ymnigt, att
marken ställvis lyste gul, och fanns ej blott här, utan
flerstädes på östra sidan af fjordens inre. Denna växt
är för öfrigt endast känd från Novaja Semlja, norra
Ryssland samt Kaukasus, hvarför dess förekomst här
måste anses såsom mycket egendomlig. Och det är svårt
att värja sig för den tron, att frön af densamma kommit
hit med något från förstnämnda trakter stammande stycke
drifved.

Vid stranden funno vi Åkerblom samt matrosen
Flack, hvilka återkommit från vandringen norrut och
under två timmar förgäfves sökt göra sig bemärkta
ombord. Vi seglade nu till Antarctic och anlände dit,
såsom det snart visade sig, alldeles lagom.

Jag hade nämligen nätt och jämnt hunnit in i min hytt
och lagt ifrån mig gevär, geologväska och hammare m. m.,
då jägmästaren bad mig komma upp på däck. Där visade
sig en mycket öfverraskande syn, ty i stället för det nyss
förut nästan lugna vädret med endast af en svag bris
krusad vattenyta, rådde nu fullständig storm från norr, som
redan drifvit upp böljorna till höga fradgande kammar.
Kaptenen lät lägga ut det andra ankaret, och som vi hade
den nordvästra Fame-ön ej långt från oss i lä, lät han
elda upp maskinen för att vi skulle kunna reda oss, i
den händelse fartyget skulle råka i drift, något som dock
icke skedde, ty ankargrunden var god. Det visade sig,
att jag tolkat förhållandena vid ökenlandskapet riktigt,
ty där var sanden af stormen upprörd till den grad, att
luften var gulaktigt förmörkad, och stoftet drefs ända ut
till fartyget. På flygsandsfälten på fjordens västra sida,
hvilka än lättare uppröras, var sanden i häftig rörelse,
bildande stora moln. Men »stränga herrar regera sällan
länge», och efter ett par timmar hade stormbyn börjat
lägga sig. För säkerhets skull hölls dock eld under
pannan under vår återstående vistelse här.

Doktorn hade företagit en lång kanotfärd långs östra
stranden söderut för att söka efter eskimåhyddor, men
inga anträffades. Då stormbyn kom, befann han sig i
närheten af den sydöstligaste ön, och som böljorna slogo öfver
kanoten och ryckte bort akterluckan, så att vatten kom in,
blef han nödsakad att stanna på ön, tills byn var öfver.

De långa vandringarne under de tre föregående
dagarne hade varit ganska ansträngande, och det var därför
angenämt att den 4 augusti, frånsedt ett kort besök på
den nordvästra ön för att samla växter och insekter,
hålla sig ombord, där jag hade arbete med redigering
af anteckningar m. m. Mäster Peterson hade funnit
ett stycke drifved, som hade sitt särskilda intresse, därför
att stammen eller roten, såsom af bilden synes, under
tillväxten omslutit en sten, hvilken på detta sätt 
transporterats hit. Som drifveden, enligt undersökning af
kand. F. Ingvarsson i Lund, hör till släktet <i>Salix</i>, är den
möjligheten ej utesluten, att den kan härstamma från
denna kust, där stammar af <i>Salix arctica</i> stundom nå
en liknande tjocklek. I annat fall måste stycket, och
sålunda äfven stenen, hafva kommit ända från Sibirien.

<img>Parti af drifved <i>(Salix)</i>, omslutande en från växtplatsen medförd sten.
Autotypi efter naturen i naturlig storlek.</img>

På kvällen anlände Dusén, efter hvars berättelse
om färden norrut följande sammanfattning må meddelas,
med ett och annat tillägg från Åkerbloms rapport.

De hade, såsom förut nämnts, den 1 augusti på
eftermiddagen begifvit sig af, åtföljda at Arnesen och
Flack såsom handtlangare. De vandrade först öfver
ökenlandskapet på östra sidan af Ryders älf, men funno
snart att packningen fördröjde vandringen allt för mycket,
hvarför tältet kvarlämnades. En djup glacierälf, som
de måste passera, vållade någon svårighet. Dusén 
försökte först att vada öfver afklädd, men fick kramp i
det kalla vattnet och lyckades nätt och jämnt komma i
land. De vadade sedan öfver med kläderna på, hvarvid
vattnet gick dem till höfterna. Dalen blef nu trängre, och
de vandrade högre upp på den östra dalsidan, där en
annan djup älf lyckligt passerades på en snöbrygga. Mellan
klockan tre och fyra på morgonen den 2 augusti slogs
läger, ungefär sexton kilometer från det ställe, där
vandringen börjat. Här stannade de öfriga, men Dusén
fort-satte till en ås, som på afstånd tycktes vara den högsta
punkten i dalen. Men då han kom dit, fann han en
högre ås längre bort, och när denna nåddes, syntes en
tredje ännu högre, men icke heller den befanns vid
framkomsten vara den högsta, och någon skymt af den norra
fjorden syntes ännu ej.

Dusén återvände då till lägerplatsen, där han
inträffade på morgonen klockan nio. Han mötte på vägen
Åkerblom, som skulle uppsöka lämplig plats för
astronomisk ortsbestämning. Vid lägerplatsen lågo karlarne
med öfverkropparne insvepta i en sofsäck, till skydd för
de täta moln af mygg, som omgåfvo dem. Dusén sökte
följa deras exempel, men solen brände redan så hett,
att det var omöjligt att sofva för värmen, och om han
det minsta öppnade filten för att få frisk luft, voro myggen
ej sena att skrida till anfall. Han måste därför uppgifva
försöket att sofva och vankade omkring i närheten af
lägerplatsen.   Han hade på natten sett en räf och dess lya.

Strax efter middag den 2 återkom Åkerblom, och
vandringen norrut fortsattes, nu försvårad af ganska djupa
raviner samt älfvar, som måste öfvervadas. Klockan sju
på aftonen uppnåddes ändtligen den högsta punkten,
hvarifrån fjorden norrut var synlig långt bort. Den var helt
och hållet täckt af is och snö, intet vatten kunde skönjas.
Mynningen syntes ej, och ej heller den södra stranden,
ty den var dold af framför densamma belägna höjder.
Mot söder hade man däremot en klar utsikt öfver Hurry
Inlet och Fame-öarne, ja till och med Antarctic
skönjdes såsom en liten mörk punkt. Dusén antog, att de
endast hunnit halfvägs till den norra fjorden, hvars
afstånd från Hurry Inlet sålunda är flere gånger större än
vi på grund af Ryders karta förmodat. Då kartläggningen
ända dit under sådana förhållanden skulle kräfva minst
åtta dagar, i stället för de fyra, som jag anslagit till
densamma, och då proviantförrådet ej heller var afsedt för
så lång tid, så återstod ej annat än att återvända. En
baslinie uppmättes, och Dusén började genast
kartarbetena, som dock måste afbrytas klockan elfva, på grund
af den då inträdande skymningen. Under återvägen till
lägerplatsen iakttogos af matrosen Flack tvenne renar,
de voro dock skygga. Vid framkomsten dit, klockan fyra
på morgonen den 3, uppoffrades en mätstake för att
användas som ved till kokning af te. Som det var kyligt
på morgonen, höllo sig myggen undan, man kunde ostördt
njuta af landskapets skönhet, och denna stund mindes
därför af deltagarne som den angenämaste under hela
vandringen, i all synnerhet som de sedan till och med
fingo sofva i ro under ett par timmar. Men klockan sju
purrades de åter af myggen.

Vädret var ju annars det härligaste, den 2 augusti
vid middagen sexton grader varmt, och man sof om natten
på bara marken utan att frysa, insvept i en filt. Hade endast
myggen saknats, skulle allt varit bra. Marken var mycket
torr, så att till och med en »ljungbrand» i miniatyr hade
uppstått på det ställe, där de rastat och kokat te
förmiddagen den 2. Till bränsle hade användts dvärgbjörk,
och när de återkommo till platsen morgonen den 3,
sågo de till sin förundran rök uppstiga. Elden hade
nämligen spridt sig och härjat den omgifvande
växtligheten af mossa och dvärgbjörk på en fläck med tio à
tjugo meters sida.

Sedan Åkerblom på morgonen den 3 utfört en
longitudobservation, återvände han till Antarctic, medan
Dusén fortsatte kartläggningen. Just då denne på
eftermiddagen skulle börja att draga sig mot Hurry Inlet,
utbröt, utan förebud och under klart solsken, den förut
omtalade häftiga stormbyn. Af fjorden med Fame-öarne
och Antarctic syntes ej längre ett spår, allt var doldt af
ett väldigt grågult sandmoln. Sedan sandstormen lagt
sig, drog en kall nordlig vind genom dalen, en annan
mätstake offrades till bränsle för kokning af te, men som
Dusén vid passagen af den stora älfven blifvit genomvåt,
lyckades han ej bli varm nog för att kunna sofva, utan
steg snart upp och fortsatte arbetena på egen hand. Han
återkom, såsom förut nämndt, på aftonen den 4 till
stranden och hämtades därifrån ombord.

Såsom af  ofvanstående redogörelse framgår, hade
Dusén och Åkerblom med stor ihärdighet utfört sitt värf.
Fastän de ej nådde den norra fjorden, en omständighet,
som uteslutande får tillskrifvas de förutvarande kartornas
felaktighet, hvilken narrade mig att anslå för kort tid till
arbetena, hafva dock dessa ej skett förgäfves. De ha
nämligen tjänat till utgångspunkt för och väsentligt
underlättat de kartarbeten, som här utfördes under Amdrups
expedition 1900, till hvilken jag på förhand öfverlämnat ett
exemplar af Duséns karta, innan den ännu var publicerad.

När jag den 5 augusti kom upp på däck, fann jag
till min öfverraskning, att Balaena låg förankrad ett stycke
från oss. Kapten Robertson, som inbjöds till frukost och
middag, berättade, att han vid Kap Stewart fått se 
Antarctics tunna och bramstång sticka upp öfver Fame-öarne,
hvarför han styrt hit. Han hade från fartyget sett två
björnar vid Ryders depot, men icke varit i land. Som
vårt förråd af salt för saltning af hudar var hårdt
medtaget, på grund af de många björn- och myskoxhudar,
som vi erhållit, tillbytte vi oss något salt af kapten
Robertson, som dessutom förärade mig den särdeles 

<img>Sommarbild från Hurry Inlet, i förgrunden hvalångaren Balaena från Dundee.
Efter fotografi af F. Åkerblom den 5 augusti 1899.</img>

värderika gåfvan af ett fullständigt narhvalsskelett med tand
och allt.<footnote>Det har sedan af mig lämnats till Naturhistoriska Riksmuseum i
Stockholm.</footnote> Till gengäld erhöll han diverse proviant, ty
som han icke träffat några hvalar på denna kust, ämnade
han gå väster om Grönland, och det kunde dröja länge
innan han kom hem. I förbigående kan nämnas, att
detta ej skedde förrän i midten af november, sedan han

lyckats erhålla två hvalar i Baffins Bay. Han hade ämnat
gå till Reykjavik för att kola, men som jag före afresan
skaffat mig en noggrann uppgift öfver de ställen på
Island, där kol stod att erhålla, kunde jag upplysa honom
därom, att han hade bättre tillfälle att få kol i Isafjordr,
hvilket var betydligt närmare. Och som jag hade
duplettexemplar af sjökorten öfver Island, kunde jag äfven förse
honom med ett sådant öfver den del af ön, som han
skulle anlöpa.

Enligt den turlista öfver de isländska ångbåtarne,
hvilken jag medförde, skulle postbåten anlöpa Isafjordr
den 11 augusti, och som vi antogo att Balaena till dess
skulle hinna dit, erhöllo vi ett efterlängtadt tillfälle att skicka
post. Jag sände en rapport till H. M. Konungen, och
kapten Robertson fick en ganska stor postpacke att medtaga.

Balaena afgick på aftonen, och kort förut hade jag
rott i land till fjordens inre tillsammans med doktorn
och Arwidsson. »Three cheers for the professor!»,
ropade kapten Robertson från Balaena, då vi rodde förbi,
och tre kraftiga engelska hurrarop ljödo öfver vattnet.
Vi hade hundarne med och gingo upp mot småsjöarne,
där <i>Pleuropogon</i> växer på flere ställen, och där Arwidsson
vid ett föregående tillfälle sett en mängd ruggande
spetsbergsgäss, hvarför såväl doktorn som jag medförde
hagelgevär. Gässen voro dock ej att finna, de hade såsom vanligt
dragit sig bort, sedan de en gång blifvit skrämda, men
vi erhöllo en vacker islom, som doktorn sköt i en liten
sjö. Till trots för att vi omgåfvo sjön på alla sidor,
dröjde det länge innan den blef skjuten, ty den dök
undan skotten som en mästare. I denna sjö fanns
spigg och i en annan små laxöringar; på stranden af
sjön lågo hufvudben af en större fisk, antagligen lax,
härrörande från något af lommarne ditbragdt exemplar.
När vi voro på återväg till båten, fick jag plötsligen
se två hvita djur komma mot oss. Det fordrades ett
ögonblicks eftertanke för att jag skulle inse, att det var
ett par hvita vargar, ty jag tänkte ej då på några sådana.
Men efter detta ögonblicks tvekan, kastade jag mig ned
och grep fatt i Björn, som jag tryckte till marken.
Doktorn följde mitt exempel, men fick tyvärr ej tag i Tip.
Jag tror icke att vargarne sett oss, då vi kastade oss
ned, men Tip rusade fram och stannade på ett par
bösshålls afstånd framför oss. Dels uppmärksaramade häraf,
dels möjligen äfven för att de sett Arwidsson, som
anlände något senare och lade sig bredvid oss, stannade
vargarne, där de voro. Det var en gammal hona,
alldeles hvit, samt en ungvarg, likaledes hvit, ehuru något
brunaktig öfver bringan. Antagligen var det dessa vargar,
hvilkas spår vi förut sett.

Tip och vargarne stodo först länge orörliga och
be-traktade hvarandra. Slutligen började Tip skälla, den
unga vargen, som stod midt för honom, tycktes bli
nyfiken och gick emot honom, under det att den gamla,
som stod mera åt ena sidan, flyttade sig varsamt och
smygande, steg för steg, liksom för att kringgå hunden.
Björn morrade och skällde ett par tag, den gamla vargen
blef orolig, drog sig sakta åt sidan och vände bogen till
på ett kort kulhålls afstånd. Den erbjöd en så utmärkt
skottafia för ett kulgevär, att jag riktigt skälfde af
förtviflan öfver att ej hafva ett sådant med.

Den unga vargen gick emellertid fram till Tip, och
mig föreföll det, som skulle de börjat nosa på
hvarandra, då Arwidsson, som blef orolig för hundens öde,
och som hade en s. k. büchsflinte,<footnote>En dubbelbössa, hvars ena pipa är afsedd för kula, den andra för hagel.</footnote> tyvärr sköt. Jag
säger tyvärr, ty kulan träffade ej, och jag tror dessutom,
att Tip hade redt sig, tills vi hade hunnit fram med våra
gevär eller tills Björn hunnit dit, ifall det verkligen blifvit
slagsmål af. Och jag hade för öfrigt redan tänkt, att
Tip i värsta fall finge offras för det rara bytet. Nu var
emellertid fältet uppgifvet, vargarne rusade undan, ehuru
ej vidare fort. Björn hann fatt den gamla, men han
angrep ej, utan endast skällde, och icke heller vargen
tog till offensiven. Hade dessa vargar haft samma kynne
som våra, så hade hundarnes öde varit besegladt med
ens. Arwidsson förföljde vargarne en lång sträcka, men
kom icke inom skotthåll. Nog tyckte jag, att det var
hårdt, att jag just denna gång lämnat kulgeväret ombord,
fastän jag nästan alltid annars plägade medföra
detsamma.

När vi kommo till båten, berättade karlarne, hvilka
ej hade gevär med, att vargarne kommit springande långs
stranden och varit dem helt nära. De skrämde dem då
undan, så att de togo vägen mot oss. Möjligen gjorde
detta sitt till, att vargarne vid mötet med oss voro mera
betänksamma.

Vid sidan af en bäckfåra, bland de rensköljda
stenblocken, där bäcken brukar svämma öfver, fanns en af
eskimåerna uppförd rund hydda af sten, lik ett stort
förrådskummel. Den kan ej hafva tjänat till bostad, och
det är svårt att förstå dess ändamål; kanske den
användts till skärm vid skytte af ren. Några etnografiska
föremål i eller vid densamma kunde icke upptäckas.

I förhoppning att vargarne fått vind af kroppen af
den myskoxe, som några dagar förut sköts af doktorn
på östra sidan af Hurry Inlet, rodde jag i land
söndagsmorgonen den 6 augusti med jägmästaren och doktorn.
Men myskoxkroppen befanns orörd, dess läge bland
småkullarne ganska långt från stranden hade hindrat vargarne
att få väderkorn däraf. Vi firade Duséns födelsedag nu
i stället för den 4, då han var frånvarande, och då vi
vid eftermiddagskaffet sutto på däck, fick jag se de båda
vargarne på stranden af bukten öster om den udde, som
jag på kartan, vargarne till ära, kallat Vargudden.
Fångstbåten sattes ut, och vi rodde med all fart dit, men dess
värre kunde vi ej från båten se att djuren togo kosan
norrut. Kaptenen satte ut en annan båt och kom med
denna vargarne inom håll, där de sprungo på stranden,
men som han trodde sig kunna mota vargarne till oss, hade
han tyvärr af öfverdrifven grannlagenhet icke velat skjuta.
Först när vi kommo i land, sågo vi af spåren att
vargarne gått norrut, och nu följde en vild språngmarsch. Jag
såg vargarne vid en kulle, där de voro nära de karlar,
hvilka kaptenen skickat för att drifva djuren mot oss,
men karlarne hade ej gevär med. Jag sprang cirka fyra
kilometer utan uppehåll och kastade därunder från mig
rock och väst samt trodde mig ändtligen ha vargarne
fast utanför mynningen af Ryders älf. Men jag hade
icke beräknat, att vattnet där var så grundt, att de kunde
taga sin kosa. öfver det inre af viken, och min långa
och ansträngande jakt hade skett förgäfves.

Äldre jägare i Sverige talade om »trollharar», hvilka
det var omöjligt att skjuta; dessa vargar skulle kunnat
kallas »trollvargar» i analogi därmed, ty när vi lade ihop
det ena med det andra, tyckte vi att vargarnes tur varit
väl stor. Men den skulle bli ännu större, ty när den
danska expeditionen följande år (1900) kom till Hurry
Inlet, gick det på samma sätt för den som för oss. En
dag när doktor N. Hartz jämte en kamrat var i land vid
Vargudden, mötte de nämligen två hvita vargar,
antagligen våra gamla bekanta, och som de ej medförde andra
skjutgevär än revolvrar, gingo vargarne äfven det året fria.

Ännu en dag, den 7 augusti, stannade vi i Hurry
Inlet. Dusén, som på söndagens morgon slutat
kartarbetena, skulle åtföljd af jägmästaren företaga botaniska
insamlingar kring det inre af fjorden. Jag följde dem i
land med hämndplaner på vargarne, hvilka jag tänkte
söka långs Ryders älf. Men en hastigt uppkommen
stormby norrifrån med kylig luft dref mig i stället att
gå österut, där det fanns lä, ty jag var afsiktligt mycket
tunnklädd för att kunna stå ut med en lång vandring
och eventuella språngmarscher. Denna dag, då jag hade
kulgevär, kommo naturligtvis några korpar flygande inom
håll. Vinden mojnade af fram på dagen, hvarför myggen
åter kunde uppträda som plågoris. Jag var dock för
min del bra skyddad, ty Arwidsson, som medförde ett
myggflor, hade välvilligt öfverlåtit det åt mig. Doktorn
och jägmästaren skyddade sig genom att smörja ansikten
och händer med beckolja. Af de botaniska fynden denna
dag må anföras den lilla vackra <i>Gentiana tenella</i>, förut
icke iakttagen på östra Grönland. Växtligheten hade
under vår vistelse här gjort förundransvärdt stora
fram-steg, kärren voro hvita af ängsull, fjärilar samt humlor
voro allmänna.

Preparatorn, som varit vid den större Fame-ön för
att skjuta några borgmästare, hade sett tre hvalrossar,
hvilka kommo helt nära båten, men när vi rodde dit
med kulgevär och fångstbåt, voro de försvunna och visade
sig ej mera.

*
</chapter>
<chapter name="TRETTONDE KAPITLET.">
<h1>TRETTONDE KAPITLET.</h1>

Afgång från Hurry Inlet. — Gynnsamma isförhållanden. —
Luftspeglingar. — Kejsar Frans Josefs fjord isfri. — Talrika isberg. — Deras storlek
och ursprung. — Färd inåt fjorden. — »Das Teufelsschloss». — Ättestupan.
— Storslagna omgifningar. — I fjordens inre. — Nordenskiölds glacier och
Petermann Spitze. — Riddarborgen. — Frodig växtlighet. — Blåklockor. —
Gråsiskor och stenskvättor. — Vargarnes framfart. — Möte med renar. —
Eskimåhyddor. — Ankring vid fjordsidan. — <i>Matricaria inodora</i>.

När Dusén och jägmästaren på aftonen den 7
augusti återkommit ombord, lät jag vid åttatiden lyfta ankar
för att gå till Frans Josefs fjord. Jag antog nämligen,
att den is, som betäckte fjorden och det inre af Fosters
Bay vid vår afgång från den sistnämnda den 22 juli,
nu skulle vara bortsmält. Vi kunde icke återvända hem
utan att hafva undersökt Frans Josefs fjord, ty om
Andrée kommit till östra Grönland, så kunde han, såsom
förat nämnts, väntas att ha sökt sig dit. Visserligen
voro utsikterna att finna något spår af luftseglarne
numera betydligt reducerade, men Frans Josefs fjord erbjöd
dock en sista möjlighet, och den fick naturligtvis icke
lämnas oförsökt.

Hade expeditionen icke haft denna uppgift att
fullfölja, skulle jag stannat ännu någon tid i Hurry Inlet.
Ty våra upptäckter på de geologiska och botaniska
områdena manade till fortsatta arbeten, och äfven zoologen
hade här arbete nog. Men jag kunde så mycket lättare
finna mig i att afgå härifrån, som jag visste, att en
dansk expedition följande år skulle komma hit, hvilken
skulle få både tid och tillfälle att fullfölja de
undersökningar, som vi nu måste lämna. Dock tror jag, att vi
litet hvar kände oss en smula vemodiga, när vi nu ångade
ut ur fjorden, och hvad mig beträffar hade jag där
fullständigt återvunnit mina krafter, hvilka förat varit något
medtagna efter följderna af min oförsiktighet den 27 juni.

Vi gjorde en lodning och skrapning i midten af
fjorden, och då jag morgonen den 8 augusti kom upp
på däck, voro vi redan utanför Liverpoolkusten, norr
om Rathbones ö. Äfven här ute rådde samma soliga
och vackra väder som under vår vistelse i Hurry Inlet,
och det var ganska isfritt till en början. Vi mötte sedan
ett stort isfält och måste göra en omväg utanför
detsamma, men kunde därefter hålla kursen i glest fördelad
is, som dock på aftonen ersattes af ganska stora fält.
Mycket rotges samt en och annan säl gjorde taflan mera
liflig, och vi njöto af det varma vädret, då vi drucko
vårt eftermiddagskaffe på däck. Vi hade hela dagen
kuriösa hägringar och luftspeglingar, lika dem som
beskrifvits af Scoresby. Man ser till exempel ett spetsigt
berg vid kusten, men bäst det är breder toppen ut sig
åt ömse sidor mer eller mindre långt, så att det hela
liknar ett bord på en pyramidformad fot, skifvan kan
stundom sammanflyta med en annan dylik från ett
närbeläget berg o. s. v. Dumt nog tänkte vi ej på att
försöka fotografera några af dessa egendomliga bilder, hvilka
upplöstes och försvunno för att snart åter framträda
under förändrad form.

Strax före klockan ett på morgonen den 9 augusti
gick jag upp på däck, ty jag tyckte, att vi saktade farten,
hvilket dock ej var fallet. Solen höll sig vid själfva
horisonten, men man kunde ej säkert säga, om hon varit
nere, ty där funnos äfven några moln. De sista nätterna
i Hurry Inlet hade solen gått ned bakom bergen, men
nu voro vi ju åter nordligare. Vi gingo framåt i stilla sjö
med endast ett och annat isflak, vi hade i väster Traills
ö och Kap Parry, som nu tycktes bättre tillgängliga än
då vi gingo söderut. Jag gick ned igen, och då jag vid
sjutiden på morgonen åter kom upp, voro vi söder om
Bontekoe-ön, med kurs mot mynningen af Kejsar Frans
Josefs fjord. Hvilken skillnad mot den 22 juli! Då låg
den fasta isen till norr och öster om Bontekoe-ön, medan
icke ens en klara fanns söder därom, nu var däremot
isen så fullständigt borta, att vi kunde gå söder om ön,
mellan denna och Kap Laplace. Detta tydde på ovanligt
goda isförhållanden, ty isen låg ännu fast norr om ön,
när tyskarne gingo ut ur fjorden den 14 augusti 1870.
Då vi nu ångade in i densamma, var det blott en dag
tidigare på året än då tyskarne styrde in, ty de hade
ju upptäckt den under en båtfärd den 8 augusti och
gingo dit med Germania den 10.

Ehuru mynningen af Kejsar Frans Josefs fjord var
isfri, var det ju icke säkert, att så äfven skulle vara
fallet längre in, men än så länge såg det lofvande ut.
Vi ångade in öfver den vidsträckta vattenytan, men i den
klara luften hade vi fått en oriktig föreställning om
afstånden, hvarför vi tyckte oss komma mycket långsamt framåt.
Ju längre vi kommo, desto större och talrikare blefvo
isbergen, af hvilka många hade egendomliga och fantastiska
former. Där syntes ett likt en kyrka, där ett annat med
två torn, där ett tärningsformadt. Där var ett
genombrutet med ett alldeles cirkelrundt hål, där ett, som hade
form af en hvalfbåge, där åter ett af smaragdgrön 
<img>Sydsidan af mynningen till Kejsar Frans Josefs fjord; till vänster Kap Humboldt, till höger Kap Graab, mellan båda Duséns fjord.

Efter fotografi af P. Dusén den 9 augusti 1899.</img>






halfgenomskinlig is, som bildats af vatten i någon insjö på
isen eller i större sprickor i glacieren; där ett annat med
af vågsvallet bildade grottor. Isbergens antal kunde ej
anslås till mindre än flere hundra, och allt emellanåt
smällde och brakade det såsom kanonskott, då nya sprickor
bildades i desamma. Stund efter annan syntes något
kantra, och de svallvågor, som därvid uppstodo, bragte
fartyget i gungning.

Medan man kan upptaga stoden med drifisen, har
man i fråga om isbergen intet annat val än att undvika
dem. Drifver ett sådant på fartyget, är dettas undergång
gifven, och man får äfven akta sig för att komma dem
för nära, då man går förbi, så att fartyget hvarken kan
träffas af isberget själft, ifall detta skulle kantra, eller fyllas
af de svallvågor, som därvid uppstå. Många äro de
farkoster, som utanför Newfoundland förolyckats, i det
att de i tjocka törnat mot isberg. Äfven ett fartyg
af Antarctics storlek är en dvärg i jämförelse med de
större isbergen, ty då deras öfver vattnet befintliga massa
ju endast är omkring en åttondedel af den under vattnet
varande delen, så följer utan vidare, att Antarctic är en
försvinnande obetydlighet mot ett isberg, som höjer sig
lika eller dubbelt så högt som hennes mastspiror, i all
synnerhet som ett så högt isberg på samma gång är
många gånger bredare och längre. Såsom en följd däraf,
att deras största massa är belägen under vattenytan, gå
de stora isbergen ofta sin väg framåt, oberörda af de
vid ytan rådande ström- och vindförhållandena, i det att
de framdrifvas af på djupet gående strömmar. Ett stort
isberg kan följaktligen gå emot vinden, om ej denna är
allt för stark, och kan äfven gå i annan riktning än
den omgifvande drifisen, hvarvid isflaken drifvas åt sidan
eller krossas af sin väldigare broder.

Den is, hvaraf isbergen bestå, är som bekant bildad
på land af den snö, som faller ofvanför snögränsen, där
den öfvergår till firnsnö och firnis, som i sin ordning
förvandlas till glacieris, hvilken liksom en flod söker sig väg
nedåt. De glacierer, som nå stranden och skjuta ut i
vattnet, gifva upphof till isberg, när deras bräm brytes sönder.
Det heter då, att glacieren kalfvar, och detta sker under
mer eller mindre starkt buller, hvarjämte det frigjorda
isberget kan gifva upphof till ofantliga svallvågor. Ju
hastigare en dylik glacier skrider framåt, det vill med
andra ord säga, ju rikare tillflöde den har, till desto
större antal isberg ger den upphof. Men endast de
glacierer, som utgöra aflopp för den väldiga inlandsisen,
kunna alstra isberg af så kolossala dimensioner som de
grönländska, för hvilkas förutsättning äfven fordras djupa
dalgångar och fjordar. Såsom redan Scoresby
framhållit, drifva emellertid de större isbergen härstädes icke
långt till hafs, ty hafvet utanför fjordarne är grundare
än dessa, hvarför de stora isbergen stranda på bankarne
utanför kusten. Först när de där fallit sönder, kunna de,
i likhet med de mindre isbergen, drifva vidare.

Vi ångade hela dagen västerut i den storslagna
fjorden, utan att möta annan is än isberg, men då vi
kommo mot Kap Weber, såg det ut, som skulle vår färd
få ett hastigt slut, ty där tycktes hela fjorden vara
betäckt af fast is. Dess bättre var detta endast en
luftspegling öfver det alldeles blanka vattnet, men den var
en stund mycket förvillande. Bergen på södra sidan
utmärkte sig genom sin starkt röda färg, »liksom de
devoniska lagren på Spetsbergen», säger dagboken. Och
deras utseende bedrog ej heller, ty det visade sig
sedermera, att de verkligen voro af devonisk ålder. Jag var
i land några minuter på denna sida, ty ett hvitt stenblock
<img>Das Teufelsschloss.
Efter fotografi af P. Dusén den 25 augusti 1899.</img>



därstädes hade i solröken förvillande likhet med en björn.
Här växte <i>Cassiope (Andromeda) tetragona</i> till den mängd,
att det doftade som på en ljunghed, fjärilar voro allmänna,
mygg likaså, och det fanns godt om lemmelhålor, af hvilka
flere sågo ganska färska ut. Många fjällabbar höllo sig
här, de häckade troligen, ty de anföllo mig häftigt. Gamla
strandterrasser med musslor vittnade om landets
försiggångna höjning.

När vi passerade förbi Nordfjorden, syntes på
afstånd den stora Waltershausen-glacieren, ehuru ej vidare
tydligt på grund af luftspegling och olämplig belysning.
Fram emot midnatt nalkades vi det berg, som af tyskarne
kallats »das Teufelsschloss» (Djäfvulsslottet), men jag var
för trött för att orka stanna uppe tills vi hunnit fram, och
jag tröstade mig med hoppet att få se det, då vi gingo ut
ur fjorden. I Payers skildring heter det om ankomsten hit:
»Vi hade kommit in i ett djupt bäcken, hvars stränder
bildades af klippor, till hvilkas praktfulla former och färger
jag ännu aldrig sett något motstycke. Alpvärldens
egendomligheter, väldiga bergväggar, djupa erosionsklyftor,
vilda bergtinnar, kolossala söndersplittrade glacierer,
brusande bäckar och vattenfall o. s. v., hvilka i så
storslagen form hos oss vanligen endast träffas spridda, alla
dessa bilder af vild prakt omfattade man här med en
enda blick. Jag erinrar mig ännu lifligt, att det
omedelbara intrycket af detta djupa fjordbäcken, omgifvet som
det var af de mest egendomliga och storartade
fjällpartier af 1500 till 2500 meters höjd, var rent af
sagolikt. En kubformad fjällkoloss sträckte sig på en smal bas
såsom en landtunga långt ut i fjorden. Denna massa
höjer sig omedelbart ur det blåa vattnet bortåt 1500
meter högt; regelbundna strimmor af rödgul, svart och
ljusare färg visa bergarternas lagring i densamma.  

Tornlika tinnar och utsprång på dess kanter förläna kolossen
en viss likhet med en förfallen borg. Vi kallade
densamma das Teufelsschloss. Jag kan icke erinra mig, att
jag någonsin i Alperna haft en utsikt, som varit ens
tillnärmelsevis så storartad».

De, som hade varit uppe på däck under natten,
kunde ej nog uttrycka sin förtjusning öfver den
färgprakt, som varit rådande ej blott i Teufelsschloss utan
äfven i bergen midt emot, och när jag längre fram själf
fick njuta däraf, måste jag ge dem rätt. Passagen vid
Teufelsschloss är relativt trång, och en mängd stora
isberg, som lågo i sundet, hade ej lämnat mycket utrymme
kvar. Allt gick dock väl, och när jag på morgonen den
10 kom upp igen, voro vi i ett farvatten, som aldrig
förr plöjts af något fartygs köl. Vi hade under första
vakten haft en häftig stormby, som dock var af kort
varaktighet; den hade varit motig, liksom om fjordens andar
ej gärna sågo ett fartyg intränga här. I årtusenden hade
de$s vattenyta varit oberörd af något sådant, men nu
var stunden kommen, då människans forskningslystnad
skulle lägga äfven detta område till de redan förat kända.
Det blef dock snart åter alldeles lugnt, och på norra sidan
hade vi en tvärbrant bergvägg, Ättestupan, som reste
sig så högt, att man måst böja hufvudet långt tillbaka,
när man ville se dess topp.

I stället för att fjorden inåt skulle vidga sig, såsom
på den officiella tyska kartan angifves, blir den åt detta
håll smalare. Här går man fram under nästan lodräta
bergväggar af 1200—1800 meters höjd, öfver hvilka på
sina ställen vattenfall störta ned, upplösa sig i skum och
åter samla sig för att slutligen nå fjorden.

I denna storslagna natur voro de allt väldigare
isbergen på sin rätta plats, Slottslika eller lika väldiga
<img>Ättestupan.
Efter fotografl af P. Åkerblom den 13 augusti 1899.</img>



fästningar passade de bra ihop med omgifningarna, och
så länge de ännu lågo spridda, förorsakade de oss blott
njutning. Där det är godt om isberg, göra de för öfrigt
sjöfararen en tjänst, ty de angifva genast, om farvattnet
äger något grund. På ett sådant stranda nämligen
isbergen och stå där samlade i mängd, hvarför man kan
undvika grundet samt af deras storlek sluta till
djupförhållandena, där man går fram.

<img>Den andra tyska polarexpeditionens kartskiss öfver Kejsar Frans Josefs fjord.
Efter »Zweite deutsehe Nordpolarfahrt».</img>

Liksom fjorden inåt blef smalare, funno vi snart,
att dess utsträckning mot väster ej var på långt när
så ansenlig som på de tyska kartorna uppgifves, och
den fjordarm mot söder, som Payer kallat Kjerulfs
fjord, existerar i verkligheten ej; jag har i stället användt
namnet för den enda mot söder utgående grenen.
Åkerblom sattes i land på fjordens norra sida för att göra
en longitudobservation, hvilken ådagalade, att fjordens
botten på den tyska kartan förlagts vid pass två 
längdgrader för mycket mot väster. Vi sågo nu bottenglacieren,
hvilken jag uppkallat efter A. E. Nordenskiöld, samt den
bergstopp, som af tyskarne kallats Petermann Spitze och
som än uppskattats till 3480 meter, än till 4267. Man
hade från Payer Spitze endast erhållit en vinkelobservation
dit, och som fjordens antagna längd lades till grund för
beräkningen af höjden, blef äfven denna för stor. Den
torde i verkligheten snarare belöpa sig till omkring 2800
meter, hvilket dock endast är uppskattning, ty ej heller
vi erhöllo några skärningar, genom hvilka höjden med
säkerhet skulle kunnat bestämmas.

Men fastän Payer i fråga om höjden af Petermann
Spitze gått till öfverdrift, är dock fjorden i öfrigt
storslagen nog. När vi hade satt Åkerblom i land vid
norra sidan, gingo vi öfver till den södra, till mynningen
af den mot söder gående fjordarmen. Där hade vi i
väster bottenglacieren samt Petermann Spitze, i norr de
höga bergen med flere glaciertungor, i öster de branta
bergväggarne och söderut Kjerulfs fjord, omsluten af
imposanta berg. Denna fjord var ett stycke in
alldeles full af strandade isberg, som voro så hoppackade,
att man endast närmast stranden kunde taga sig fram i
båt, och på dess väste sida reste sig tvärbrant ett 1800
meter högt berg med en egendomlig fyrkantig topp,
liknande en borgruin, hvarför jag kallat det Riddarborgen.
Det hela belystes af solen, isbergen knakade och
sprakade, allt emellanåt syntes något kantra och försatte
därvid det lugna vattnet i stark svallning.

Vi rodde i land till fjordens södra sida, vid östra
sidan af mynningen till Kjerulfs fjord. Marken såg på
afstånd steril ut, men då vi kommo närmare, aftecknade
sig mot himmelen högt gräs på sluttningen, och väl
komna i land fingo vi se prof af hvad Grönlands fjordar
<img>Det inre af Kejsar Frans Josefs fjord med Petermann Spitze.
Efter fotogfafi af P. Dusén den 13 augusti 1899.</img>



<img>Riddarborgen (1800 meter).
Efter fotografi af P. Dusén den 13 augusti 1899.</img>
	
	
	
	
	
	


	
	
	
	
	
	


	
	
	
	
	
	

Riddarborgen (1800 meter).

Efter fotografi af P. Dusén den 13 augusti 1899.<img></img><img></img>



kunna bjuda på i sitt inre. Där växte gräset
<i>(Calamagrostis purpurascens)</i> sextio centimeter högt, där voro
dvärgbjörken och det arktiska videt mindre nedliggande och
mera buskliknande än förut, där växte en af våra
syrearter <i>(Rumex acetosella)</i>, och där sågo vi med förtjusning
våra vanliga blåklockor <i>(Campanula rotundifolia)</i> i full

<img>Blåklockor (Campanula i otundifolia).
Efter fotografi af P. Dusén den 13 augusti 1899.</img>

blomstring, med klockorna ännu större än hos oss; en
annan kär växt var ögontröst <i>(Euphrasia officinalis)</i>. Och
på somliga ställen nere vid stranden funnos nu mogna
odon. Till trefnaden bidrog ej litet myggens fullständiga
frånvaro, antagligen på grund däraf, att de branta
sluttningarne sakna fuktiga ställen, lämpade för larvernas
utkläckning.

Vi spridde oss åt olika håll, jag gick ensam söderut
långs Kjerulfs fjord och fick snart glädja mig åt åsynen
af en gråsiska <i>(Acanthis canescens)</i>, en fågel, som sedan
visade sig ej vara sällsynt i det inre af fjorden,
stenskvättor funnos äfven. I geologiskt hänseende var ej
mycket att göra, ty de rådande bergarterna voro
glimmerskiffer och gneis. Renhorn voro ej sällsynta, men
jag såg äfven vargspår samt en mängd ställen, där renar
dödats, utmärkta genom hår, skelettdelar och hela ben.
Det märktes, att vargarne huserat illa här. En ripa sköts
med kula vid en bäckravin, och där syntes äfven
verkliga renstigar, liknande gångstigar på den branta
sluttningen. Jag fick slutligen äfven se ett ganska färskt
renspår och var ej särdeles belåten med att Björn och
Tip hade följt mig. Om en stund fick jag se hornkronan
af en ren röra sig uppe på sluttningen, och nu gällde
det att försäkra sig om hundarne, innan de började
skälla. Remmen till min kikare bands om Tip,
geologväskan med dess rem om Björn, och båda bundos sedan
samman. De ville dock ej blifva liggande, utan följde
efter mig, hvarför jag med geologväskan i hand och
under ständiga förmaningar åt hundarne att vara tysta
måste smyga mig fram. Två renar hade jag sett, om
det kunde vara flere visste jag ej, de hade lagt sig bakom
en kulle. När jag ändtligen var nära nog, kröp jag fram
på händer och fötter, lämnande hundarne bakom, och då
en af renarne reste sig rakt emot mig, sköt jag, men det
blef obegripligt nog en bom. Nu var lugnet slut.
Hundarne ryckte sig loss med ett tag, Tip rusade åt ett håll,
Björn åt ett annat med väskan om halsen och släpande
denna bland stenarne, så att det yrde, allt under högljudt
skällande. Jag sköt nu en ren och blesserade därpå en
annan, som dock ej föll tvärt. Som jag emellertid trodde
mig vara säker om den, lät jag den ligga och ansträngde
mig i stället för att få skott på den tredje, ty renarne
voro tre. Under tiden sprang Björn mot den fallna renen
nummer två, som till min ledsnad nu reste sig och linkade
undan, utan att jag kunde få tillfälle till flera skott, ty
allt hade skett under språngmarsch uppför den branta
sluttningen, och jag var nu alldeles förbi samt måste
kasta mig på marken och flåsa ut. Nog var jag
förargad på Björn, men det var kostligt att se honom. I
geologväskan, som hängde om hans hals, funnos min
hammare, kikare m. m.; väskan hade blifvit alldeles
söndertrasad, då den släpat mot de skarpa stenarne.

Jag var ledsen däröfver, att den sårade renen kommit
undan, ty under mina många renjakter har det aldrig förr
händt, att jag släppt från mig ett såradt djur, men så hade
jag också aldrig förr haft hundar med. Det dröjde länge,
innan Björn hann åter, renarne såg jag ej mera. Tip
hade begagnat tillfället och ätit af länden på den skjutna
renen samt lyckats finna det allra fetaste partiet.

När jag kom tillbaka och träffade de öfriga
deltagarne af landpartiet, hade Antarctic gått öfver till
fjordens motsatta sida för att hämta Åkerblom, och då jag
tyckte, att det dröjde väl länge, gåfvo vi signal med ett
bål af dvärgbjörk, viden och torfvor, så att röken steg
högt i sky. Åkerblom hade skjutit två renar, och
sålunda hade vi då ändtligen fått göra bekantskap med dessa
djur. Men äfven på norra sidan hade synts tydliga
märken efter vargarnes framfart, och det var helt visst
vargarne, som voro orsaken därtill, att renarne voro tämligen
skygga. När den tyska expeditionen under Koldewey
träffade renar, voro de däremot så litet rädda, att de kommo
ända fram till tältet samt vädrade på dem, som lågo och
sofvo utanför. Såsom vi förut sett, äro äfven Spetsbergens
renar i början af sommaren så orädda och nyfikna, att
de komma ända intill den människa, som de blifva varse.
Renarne i det inre af Frans Josefs fjord hade säkerligen
aldrig sett någon människa förr, och deras skygghet kan
därför endast förklaras genom de förföljelser af vargarne,
om hvilka de förat omtalade förhållandena buro vittne.
Den grönländska renen är betydligt större än den
spetsbergska.

Vi gingo med Antarctic ett stycke in i Kjerulfs fjord,
till närheten af det ställe, där jag skjutit min ren, ehuru
vi ej kunde komma ända fram, på grund af de tätt
hoppackade isbergen, och då vi sedan vände åter, fick jag
syn på några gamla eskimåhyddor på stranden. Vi
ankrade ett stycke norr om detta ställe, men måste lägga
oss så nära land, att vattnet ej var djupt nog för de
stora isbergen, och som bottnen sluttade starkt utåt, blef
afståndet från land så obetydligt, att vi måste vara
beredda att ögonblickligen lyfta ankar, i händelse någon
pålandsvind skulle bryta ut. De medelstora isbergen
drefvo fram och åter och kommo ibland obehagligt nära,
de mindre kunde vi däremot hålla undan med
båtshakarne. Lyckligtvis var det nästan hela tiden lugnt
här inne, och lyckligtvis kalfvade icke den stora
bottenglacieren medan vi voro här, ty då hade vi nog nödgats
ge oss ut igen.

Jag var med jägmästaren och doktorn i land på
eftermiddagen för att spana efter den sårade renen. Men vi
fingo icke syn på den, hvarför jag hoppades, att den endast
erhållit ett ofarligt sår. Dusén började uppmäta en baslinie
för fjordens kartläggning och biträddes därvid af Åkerblom.
På en af de gamla eskimåboningarne växte märkligt nog
<i>Matricaria inodora</i> var. <i>phaeocephala</i>, som förut på denna
kust icke funnits norr om 59° 55', hvarför den nu 
upptäckta fyndorten är belägen mer än tretton breddgrader
nordligare än förut. Äfven på västkusten är växten
endast känd från de sydligaste delarne och icke funnen
norr om 61° n. lat. Fyndet erbjuder följaktligen i
växtgeografiskt hänseende ett mycket stort intresse.

*

</chapter>
<chapter name="FJORTONDE KAPITLET.">
<h1>FJORTONDE KAPITLET.</h1>

Bad i fjorden. — Etnografiska fynd vid eskimåhyddorna. — Drillborret
och prof på dess användning. — Arbetadt trä. — Gråsiska. — Fattigt fågellif
i Frans Josefs fjord. — Renar fotograferas och skjutas. — Flere renar vid det
inre af Kjerulfs fjord. — Isbergen i Kjerulfs fjord. — Lodning och skrapning.
— Duséns kartarbeten. — Storslagen natur. — Regenererade glacierer. —
Renstigar. — Payer Spitze. — Isberg.

Den 11 augusti fortsattes och afslutades af 
jägmästaren och Akerblom uppmätningen af baslinien, medan
Dusén rodde öfver till foten af Riddarborgen. Åkerblom
utförde dessutom astronomiska ortsbestämningar vid
eskimåhyddorna. Själf var jag jämte doktorn hela
förmiddagen och en del af eftermiddagen sysselsatt vid
eskimåhyddorna. Det var en varm och solig dag, och det var
därför skönt att taga sig ett bad vid stranden bland
isbitarne, där temperaturen i vattnet var fyra à fem grader
varmt. Man kunde dock ej vara länge i, ty då blef det
för kyligt om fötterna. Vi gjorde ganska goda
etnografiska fynd, dels vid utgräfningar af hyddorna, hvilket
öfvervakades af doktorn, dels på backen rundt omkring,
där en mängd ben m. m. voro kringströdda. Af benen
framgick, att eskimåerna här företrädesvis lefvat af ren
och småsäl samt för öfrigt af björn, hare, narhval och
räf. Som äfven en skalle och flere underkäkar af hund
förekommo, är det möjligt, att äfven hundarne i onda tider
fått släppa lifvet till och tjänstgöra som föda. Här fanns
äfven det förat omnämnda gamla kraniet af myskoxe,
som dock föreföll äldre än öfriga ben i kjökkenmöddingen,
och som därför måste antagas härstamma från aflägsnare
tid än eskimåernas härvaro. Af de redskap, som vi
funno, må nämnas harpunspetsar och delar af 

<img>Norra sidan af Kejsar Frans Josefs fjord, sedd från mynningen af Kjerulfs fjord.
I förgrunden lämningar af eskimåhyddor, omgifna af högt gräs.
Efter fotografi af F. Åkerblom den 11 augusti 1899.</img>

harpunskaft, kastbräden, skinnskrapor, lampor m. m. Särskildt
omnämnande förtjänar ett mejselliknande järn, insatt i
änden af ett ben, dessutom fanns ett löst järnstycke.
De ihåliga benen af renens extremiteter voro såsom vanligt
sönderslagna, och i ett afbrutet sådant fanns ännu
kvarsittande en träpinne, som antagligen användts för
uttagande af märgen.  Mycket intressant var den samling,
som vi här kunde hopbringa såsom prot på eskimåernas
användning, af drillborret. Om detta för dem så
ovärderliga verktyg må anföras hvad Ervind Astrup berättar
från Kap York i nordvästra Grönland, enär därvarande
eskimåer torde stå närmast den härstädes fordom lefvande
eskimåstammen. Det gällde ett fall på en slädresa, då
en af benskenorna lossnat från meden, så att denna
måste repareras.

<img>Drillborr.
Efter Ervind Astrup.</img>

»Vi glömma för öfrigt för ett ögonblick både hunger
och köld, när vi iakttaga huru vår vän (eskimåen) skaffar
sig ett nytt hål i slädmeden af trä, på det ställe, där
han önskar anbringa en extra
surrning. Från släden tager han
fram ett drillborr, hvilket består
af tre delar, nämligen drillen
själf (c), bågen (6), som utgöres
af ett refben af ren samt en
sträng af skinn, och slutligen en
elfenbensklots (a), som på undre
sidan har en rund urhålkning,
i hvilken den öfversta toppformade delen af drillens
träskaft passar in. Drillens spets består i regeln af en
gammal spik, som blifvit tillspetsad för sitt nya ändamål.<footnote>Sådana hafva under senare århundraden kunnat erhållas från vrakgods,
men i äldre tider har väl i stället användts meteorjärn.  A. G. N.</footnote>
Eskimåen tar elfenbensklotsen i munnen, böjer sig ned
mot släden, som ligger på sidan, anbringar drillens
järnspets på meden, inpassar den toppformade öfre delen i
munstyckets fördjupning och börjar därpå, med den högra
handen fast omslutande bågen vid b, att föra denna fram
och tillbaka. Som bågens sträng är slagen ett hvarf
om drillen, kommer denna därvid att hastigt snurra rundt,
och på ett ögonblick är det önskade arbetet utfördt.»

<img>Prof på eskimåernas användning af drillborret.

b, parti af en klufven narhvalstand; c, parti af renhornet på omstående sida, ur hvilket en skifva blifvit utborrad ; d, parti af ett annat stycke, ur hvilket
skifvan icke lösgjorts. Samtliga figurer något förminskade.
Autotypi efter naturen.</img>

Detta arbete är naturligtvis relativt lätt, när det
såsom här är fråga om trä, men när det gäller elfenben
(narhvals- eller hvalrosständer) eller ben, blir det naturligtvis
mycket besvärligare. Och dock hafva eskimåerna med
dylika borr, genom att placera hål vid hål, ej blott kunnat
klyfva narhvalständer, utan äfven taga ut skifvor af den
form de önskat från renhorn och ben. Här vid de gamla
eskimåhyddorna hade vi ett ytterst intressant tillfälle att
iakttaga huru renhornen blifvit behandlade med 

<img>Renhorn, ur hvilket med drillborr en benskifva uttagits;
jämför fig. c på foregående sida.
Autotypi efter naturen.</img>

drillborret. Där funnos stycken, i hvilka hål borrats utan
att skifvorna lossnat, andra visade huru skifvor uttagits
ur för öfrigt alldeles hela horn o. s. v., i hvilket
hänseende jag hänvisar till afbildningarne å föregående sida.
Fig. a och b å denna äro ett stycke af en
narhvalstand, som sedermera togs vid Kap Weber, och som blifvit
klufvet med ett drillborr. Det är afsedt att användas till
skenor under slädmeden. Det har naturligtvis tagit lång
tid att klyfva ett dylikt stycke, och man måste beundra
<img>Matta af dvärgbjörk <i>(Betula nana)</i> och vide <i>(Salix arctica)</i> i det inre af Kejsar Frans Josefs fjord.
Efter fotografi af P. Dusén den 13 augusti 1899.</img>



det tålamod och den ihärdighet, hvarom ett sådant arbete
bär vittne. Men för eskimåen har ju tiden ingen
betydelse, det är honom likgiltigt när arbetet blir färdigt,
och han har minsann öfverflöd på tid under den långa
vinternatten.

Anmärkningsvärd var den stora mängd trä, som här
förefanns, och som dels användts till taken i hyddorna, dels
till andra ändamål. Det, som nyttjats till de förra, såg ut
som groft tillhuggna bräden, läkter eller stakar, och flere
voro försedda med fyrkantiga hål för att lämna
genomgång för remmar. Äfven funnos bitar af slädar m. m.
Men jag kan ej längre uppehålla mig vid redogörelsen
härför; våra under expeditionen hopbragta etnografiska
samlingar komma att beskrifvas i ett särskildt arbete af
doktor Hammar.

Sedan arbetena vid eskimåhyddorna afslutats, gick
jag med hagelgeväret uppåt sluttningen för att se efter
gråsiskor och erhöll mycket riktigt en sådan. Det fanns
äfven ripor i det täta riset af dvärgbjörk och vide, af
hvilket senare doktorn hade funnit en armstjock stam. Jag
sköt en ung ripa, som redan var alldeles fullväxt, sålunda
lika tidigt som eller tidigare än i Sverige. Med en
fågelhund till hjälp hade man här kunnat få flere. Doktorn
fann en torsk uppkastad på stranden.

Dusén begaf sig tidigt på morgonen den 12 till det
inre af fjorden vid Nordenskiölds glacier för att där
fodsätta kartläggningen. Det var fortfarande samma
härliga väder som förut, och efter frukosten rodde jag
med jägmästaren och Arwidsson till västra sidan af
Kjerulfs fjord, mot den lilla dalgången omedelbart söder
om Riddarborgen. Det är föga lif härinne, ty
fågelfaunan i Frans Josefs fjord är icke rik; på de branta
klipporna i närheten af Ättestupan samt äfven på några
andra ställen finnas smärre kolonier af
borgmästaremåsar; mera sparsamma äro fjällabbar och tärnor.
Smålom och islom, den senare iakttagen innerst i Kjerulfs
fjord af doktor Hammar, finnas också. Af vadare sågo
vi större strandpiparen, af landfåglar korp, snösparf,
stenskvätta samt gråsiska, den senare mest i fjordens
inre. Jag styrde mellan isbergen, hvilka ställvis lågo
så tätt, att man hade svårt att komma fram, ett par
tärnor sutto på ett sådant, och ett par fjällabbar flögo
förbi.

Den dalgång, mot hvilken vi styrde, var särdeles
vacker med de på dess södra sida långt under snögränsen
nedskjutande glaciertungorna, under det att den
praktfulla Riddarborgen reste sig på dess norra. Redan på
afstånd såg jag en ren ej långt från stranden, och när
vi kommo närmare, syntes ännu en. Jag hade kodaken
med, och som jag gärna ville ha en ren fotograferad,
styrde jag först mellan isbergen mot den närmaste. Den
såg oss antagligen icke, eller ock tog den båten för ett
isflak, ty den lät oss komma ganska nära. Vattnet var
emellertid så grundt, att båten ej kunde gå ända till
land, hvarför jag klef ur densamma och ställde mig i
vattnet för att passa på ett lämpligt ögonblick för
fotografering. Det var dock ej vidare angenämt, ty vattnet
rann in i stöflarne, men jag fick emellertid ett par
fotografier tagna, då djuret kom nära strandbrinken. Sedan
detta var gjordt, räckte jag kodaken till Arwidsson,
som i utbyte lämnade mig karbinen, hvarpå jag sköt
renen med en kula bakom bogen. Kulan gick tvärs
igenom kroppen, men renen sprang dock ett litet stycke
innan den föll. Det var en ko med endast ett horn
och med mjölk i spenarne, fastän den ej åtföljdes af
någon kalf. Det är ganska antagligt, att kalfven tagits
<img>Västra sidan af Kjerulfs fjord, omedelbart söder om Riddarborgen.
Efter fotografi af P. Dusén den 13 augusti 1899.</img>



af vargar, ty äfven här syntes ganska färska spår af
sådana.

Jag lämnade nu karbinen åt jägmästaren, som smög
sig efter den andra renen, hvilken han snart sköt, det
var en tjur. Nu syntes två renar till, högre upp på
sluttningen, åtföljda af en kalf. Jag ville gärna ha skelett
af en sådan, och som Arwidsson lika gärna ville skjuta
en ren, gaf jag geväret åt honom för att han skulle
skjuta kalfven. Detta lyckades till slut, fast efter mycket
besvär, ty renarne voro ganska skygga, och Arwidsson
måste krypa en lång sträcka innan han kunde komma
i håll. De båda andra renarne hade också kunnat skjutas,
men vi behöfde dem ej.

<img>Betande ren.
Efter fotografi af författaren den 12 augusti 1899.</img>

Medan detta pågick, sökte jag få mina strumpor
och skodon torra i det starka solskenet, under det jag
spatserade omkring barfota och »kneippade» på
dvärgbjörkriset, »en högtid» skulle väl gubben Kneipp kallat
det, ty riset var ganska hvasst, hvarför fötterna blefvo
mycket varma. Vi voro åter ombord till middagen, och
jag lät sedan taga skeletten af renkon och kalfven samt
af den största tjuren, som Åkerblom skjutit den 10;
dessa skelett finnas nu i riksmuseum. Det må anmärkas,
att hornen på den lilla kalfven redan hade börjat växa ut.

Under vår frånvaro hade fartygets vattenförråd blifvit
kompletteradt från den bäck, som faller ut söder om
eskimåboningarne. Vattnet i densamma var klart om
förmiddagen, men på eftermiddagen, då solen hunnit
smälta mera snö, så att vattenmängden i bäcken ökats,
var det något grumligt. Dusén anlände half nio på aftonen
och hade då slutat kartläggningen af fjordens inre.
Doktorn, som med kanot farit till bottnen af Kjerulfs fjord,
återkom först sent på natten. Han hade sett tolf à femton
renar där inne och skjutit en, hvilken han sönderstyckat,
så att köttet kunde medföras på kanoten. Äfven där
hade renarne varit skygga, så att han måst skjuta på
cirka hundra meters håll.

De många isberg, som spärra Kjerulfs fjord, komma
icke från någon glacier i dess botten, ty ingen sådan
skjuter där ned i sjön, utan de härstamma från
Nordenskiölds glacier innerst i Frans Josefs fjord, hvilken
utgör aflopp från den närbelägna inlandsisen. Den är
mycket taggig och sönderbruten samt slutar med en
tvärbrant bräcka.

Söndagen den 13 augusti lyfte vi ankar för att så
småningom gå ut ur fjorden. Kartläggningen af dess
inre var, såsom nämnts, färdig, och nu skulle den
fodsättas utåt. Vi skulle dock före afgången loda och skrapa
<img>Antarctic i det inre af Kejsar Frans Josefs fjord.
Efter fotografi af P. Dusén den 13 augusti 1899.</img>



midt för mynningen af Kjerulfs fjord; medan detta
pågick, stannade Dusén i land för att botanisera och taga
fotografier. Djupet befanns vara 634 meter, och
höjdskillnaden mellan fjord bottnen och toppen af
Riddarborgen belöper sig sålunda till nära 2500 meter. Vattnets
temperatur vid bottnen var — 0,27°.

<img>Dusén vid sitt mätbräde på Antarctics kommandobrygga.
Efter fotografi af F. Åkerblom.</img>

När lodningen var afslutad, hämtades Dusén, 
hvarefter fartygets kompasser blefvo underkastade justering.
Därefter börjades vid tvåtiden en i sitt slag helt visst
enastående kartläggning, hvaraf Dusén, expeditionens
kartograf, har den allra största heder. På kommandobryggan,
där hans mätbord stod uppställdt, hade han nu sin
ständiga plats så länge dagen varade, utom de få tillfällen,
då han hade arbete på land. Denna dag fortsattes 
kartarbetena till något efter klockan åtta, då belysningen
blef for svag. Vi hade då hunnit till ungefar rakt norr
om stallet for Germanias ankarplats 1870 och funno vid
lodning 763 meters djup nära norra sidan af fjorden,
vi måste där ligga stilla till följande morgon

<img>Utsikt mot öster från det inre af Kejsar Frans Josefs fjord till vänster
Ättestupan, i bakgrunden Payer Spitze.
Efter fotografi af F. Åkerblom den 13 augusti 1899.</img>

Under färden hit ut fingo vi åter njuta af den
oändligt storslagna fjorden med dess kolossalt höga, ofta
tvärbranta bergväggar Då vi började färden mot öster och
blickade åt detta håll, hade vi på fjordens norra sida
Ättestupan, medan Payer Spitze syntes långt bort på den
södra. Det var en trolsk belysning, ty skuggorna från
de höga bergen på södra sidan voro mycket starka,
medan de solbelysta isbergen utanför skuggområdet
framstodo med skarp kontrast, bländande hvita. En mängd
små glacierer hängde ned utför bergsidorna, stundom
voro de sönderbrutna, i det att de vid framåtskridandet
störtat ned för branten, under hvilken de nedfallna
styckena dock åter förenat sig till en s. k. regenererad
glacier.

<img>Isberg i Kejsar Frans Josefs fjord.
Efter fotografi af F. Åkerblom den 13 augusti 1899.</img>

Äfven södra fjordsidan innanför Payer Spitze var
särdeles storslagen med höga branta väggar. Där dessa
ej stupade ända till sjön, utan nederst visade en fot af
stenras, syntes där och hvar stigar, upptrampade af

renar på de tider, då dessa djur ännu voro allmänna här.
Liknande stigar äro längre ut äfven iakttagna af Payer.
På många ställen tycktes växtligheten ganska rik, så vidt
man med kikaren kunde döma, nämligen dels på afsatser
af berget, dels på stenraset, där bergarten vittrat sönder
till ett finare grus och där fuktigheten var större.

<img>Parti af södra sidan af Kejsar Frans Josefs fjord väster om Payer Spitze.
Efter fotografi af F. Åkerblom den 13 augusti 1899.</img>


Payer Spitze är en pyramidlik snötäckt topp, synlig
från långt håll, den är enligt Payer, som ju jämte 
<img>Parti  af södra sidan af Kejsar Frans Josefs fjord; till vänster Payer Spitze (2100 m).
Efter fotografi af P. Dusén den 13 augusti 1899.</img>




Copeland bestigit densamma, 2100 meter hög. Ända till
utanför denna uppbyggas bergen af kristalliniska
bergarter, hvilka sålunda äro rådande i hela det inre af
fjorden.

<img>Södra sidan af Kejsar Fians Josefs fjord norr om Payer Spitze.
Efter fotografi af P. Dusén den 13 augusti 1899.</img>

Isbergen voro fortfarande imponerande, i synnerhet
söder om Isfjorden; somliga tedde sig som stora flytande
öar, med tornliknande tinnar och fantastiskt urhålkade
grottor, hvilka visade ett praktfullt skimrande färgspel
i blått.

*

</chapter>


<chapter name="FEMTONDE KAPITLET.">
<h1>FEMTONDE KAPITLET.</h1>

Payers karta. — Antarctics sund. — Upptäckten af Konung Oscars
fjord. — Ruths ö. — Fjordens storlek. — Sofias sund. — Geologiska och
botaniska fynd. — Ballast. — En lemmel erhålles. — Fjällugglans visitkort.
— Den grönländska lemmeln. — I valet och kvalet. — Åter till Ruths ö. —
Vegas sund. — Scott Kelties öar. — Bad. — Eskimåhydda. — Fattigt
djurlif. — Åter i Konung Oscars fjord. — Konungaborgen. — Förtjusande
naturbilder. — Svenska Segelsällskapets fjord. — Syltopparne. — Orent farvatten.
—  Antarctics hamn. — Duséns ihärdighet.

Såsom af kartskissen sid. 245 framgår, hade den
tyska expeditionen 1870 angifvit, att en fjordarm sträckte
sig från Kejsar Frans Josefs fjord mot sydost från det
ställe, där Germania låg förankrad. Om denna fjordarm
snart slutade eller fortsatte vidare, lämnas på denna
karta oafgjordt. Payer har å sin sida meddelat en annan
karta öfver fjorden, hvilken här återgifves i facsimile,
och enligt hvilken den i fråga varande fjordarmen, efter
att hafva gått ett stycke mot sydost, skulle taga en
ostnordostlig riktning och utmynna vid Brochs öar. Han
har i detta hänseende någorlunda träffat det rätta, men
som han på samma gång låtit fjordarmen få en kontur
mot söder, blir hela fjordsystemet slutet åt detta håll,
hvilket, såsom vi snart skola finna, ej är riktigt. Mera
egendomligt är dock, att han förlägger ett annat sund
norr om det förra, hvarigenom den stora ön midt för
Teufelsschloss, Ymers ö på den svenska kartan, delas
i två (Mohns ö och Petersens ö). Detta sund finnes
i verkligheten icke och är ej heller angifvet på den tyska
expeditionens officiella kartor I själfva verket gick ju
Germania så nära intill västra sidan af Ymers ö, att
man ovillkorligen skulle observerat sundet, om det funnits.
Huru Payer det oaktadt kunde inlägga det på kartan, är
darför svårt att förstå.

<img>Payers karta öfver Kejsar Frans Josefs fjord och omgifningar.
Facsmile efter Payer.</img>

Medan vi lågo stilla under natten mellan den 13 och
14 augusti, företog Arwidsson en trawling, hvilken ej var
vidare välkommen för dem, som önskade sofva, ty
winchen bullrade svårt. Klockan half sju på morgonen den 14
styrde vi mot den nyssnämnda fjordarmen i sydost. Det
var såsom vanligt soligt och lugnt, och ju längre vi kommo,
desto påtagligare blef det, att fjordarmen ej var sluten, utan
att det var fråga om ett sund. Men hvart detta skulle föra
han, var ännu ovisst, det svängde mot öster, och man
kunde tro, att det skulle leda ut till hafvet. Stränderna
voro särdeles vackra, bergen uppbyggdes af omväxlande
röda, hvita, gula, bruna och mörka lager, hvilka voro
uppresta och ställvis vackert veckade, något som i
synnerhet framträdde på sundets nordöstra sida, dár det
finnes en stor, sadelformig böjning.

<img>Veckade silurlager på norra sidan af Antarctics sund.
Efter fotografi af E. Nilson den 14 augusti 1899.</img>

Men nu böljade sundet, Antarctics sund, såsom jag
kallat det, att vidga sig, och i söder utbredde sig en
större vattenyta, i hvars midt höjde sig en koniskt formad
ö. På sundets södra sida fanns ett berg med en
egendomligt formad topp, hvilket jag kallat Skiltvakten, ty för
fantasien stod det liksom på vakt vid inloppet till den
stora vattenytan i söder. Nu borde det störtat ned och
gått till hvila, ty nu skådades den vidsträckta nyupptäckta
fjorden, som jag kallat Konung Oscars fjord, för första
gången af hvita människors blickar.

För att erhålla tillfälle att utföra en
latitudobservation, stoppades maskinen en stund före middag, och jämte
Åkerblom rodde jag i land till södra sidan af sundet. Där
var mycket varmt och angenämt, fjärilar voro allmänna,
en sorlande bäck föll ut i vattnet. På stranden låg
drifved, och några gamla träbitar, på hvilka eskimåerna
arbetat, vittnade om dessas besök på platsen i forna tider.
Jag ville egentligen studera bergarterna, hvilka befunnos
utgöras af kalkstenar, enligt dagboken »mycket lika Beeren
Eilands», och att de verkligen voro af motsvarande ålder,
blef längre fram bekräftadt.

<img>Antarctics sund med Skiltvakten.
Efter fotografi af F. Åkerblom den 24 augusti 1899.</img>

Jag gick ett stycke upp på sluttningen, och när jag
blickade ut öfver den nyupptäckta fjorden, ryckte jag
ofrivilligt till, ty långt i sydost tyckte jag mig se en
fångstskuta. Vid Spetsbergen kan man icke komma till någon
fjord, där icke någon sådan redan förut varit, ja ej ens
vid Kung Karls land går man fri för dem, och nu hade
de ju äfven kommit till Grönland. Men att någon skulle
ge sig in i fjordarne, där mestadels stiltje är rådande,
och därtill så sent på året, var dock mer än jag kunde
tänka mig. Jag fick hastigt upp kikaren, och när jag väl
satt den till ögonen, drog jag en suck af lättnad, ty den
förmodade fångstskutan befanns endast vara den i skuggan
befintliga sidan af ett aflägset isberg. När Åkerbloms
observation var utförd, begåfvo vi oss åter ombord. Ett
par gråsiskor flögo öfver sundet.

Den koniskt formade ö, hvilken ofvan omnämnts,
fick sitt namn redan samma dag och kallades Ruths ö.
När jag förra gången var på Grönland såsom deltagare
i Nordenskiölds expedition 1883, föddes nämligen den
14 augusti min dotter Ruth. Hon fyllde följaktligen
sexton år just denna dag, då upptäckten af Konung Oscars
fjord ägde rum. Med anledning af denna upptäckt var
middagen särskildt festlig, champagne saknades ej, och vi
höjde äfven våra glas för våra tyska föregångare, hvilka
utfört ett redbart arbete under sin långa vistelse på
denna kust. Vår österrikiske kock, som hade särskild
fallenhet för att tillaga tårtor, öfverraskade oss vid
middagen med en sådan, prydd med en sirlig inskription:
»Gratulation dem Fräulein Nathorst». Det bästa kocken
visste var cigarretter, och han fick alltid en extra
kvantitet däraf, när han kom med en öfverraskning af ett
eller annat slag, hvarför belåtenheten vid sådana tillfällen
var ömsesidig.

Vi voro nu i ett farvatten, där aldrig förr något
fartyg varit, ett farvatten, som aldrig någon europé skådat
före oss. Men först sedan vi passerat Ruths ö, fingo
<img>Ruths ö i Konung Oscars fjord.
Efter fotografi af F. Åkerblom den 17 augusti 1899.</img>



vi ett begrepp om storleken af Konung Oscars fjord. En
ofantlig vattenyta låg framför oss, hvilken i söder
begränsades af höga, taggiga berg med glacierer, erinrande om
Liverpoolkustens. I öster utgick en fjordarm, som vi
antogo utmynna i hafvet, medan en annan arm,
omsluten af höga berg, sträckte sig väster om Ruths ö
långt inåt landet. Vår första anblick af Konung Oscars
fjord och dess praktfulla omgifningar väckte odelad
beundran öfver dess storslagna natur, och denna beundran
minskades ej under de tio dagar, som vi behöfde för att
gå långs dess stränder och in i dess många förgreningar.
Fjorden var alldeles isfri så när som på spridda stora
isberg, af hvilka en samling i närheten af Ruths ö
antydde ett undervattensgrund, men den var nästan utan
djurlif, i det att endast några borgmästare och tärnor
iakttogos.

Vi gingo först mot den östra fjordgrenen, som befanns
vara ett sund, Sofias sund, sträckande sig ut till hafvet.
Dusén var sedan tidigt på morgonen i oafbruten färd med
sina kartarbeten, och fartygets gång fick rätta sig efter
dessa. Röda berget vid inloppet till Sofias sund erhöll
sitt namn, emedan det uppbygges af röda devoniska
bergarter. Vi ankrade vid elfvatiden på aftonen vid södra
sidan af Sofias sund, innanför Robertsons ö, som jag
uppkallat efter kapten Th. Robertson på Balaena. En
ejder, som vi här iakttogo, ansågs nu såsom något
märkligt, ty det var länge sedan vi sett någon sådan.

Vi stannade på ankarplatsen till efter middag
följande dag, den 15, för att Åkerblom skulle få tillfälle
att utföra såväl latitud- som longitudobservationer. Dusén
for till Robertsons ö för att från toppen af densamma
företaga pejlingar, medan jag med jägmästaren vandrade
upp för sluttningen söder om ankarplatsen. Det var
mycket ödsligt, men <i>Calidris arenaria</i> häckade dock där
uppe. Gamla lemmelhålor voro vanliga, men inga färska
syntes; äfven ett par vinterbon af gräs iakttogos. Vi hade
utsikt öfver Kap Broer Ruys och Bontekoe-ön, men fastän
vädret här inne var soligt och klart, låg en tät tjocka
ett stycke ut öfver hafvet, hvarifrån den sträckte sig
långs norra sidan af Frans Josefs fjord, inåt hvilken den
dock så småningom tunnades ut och slutligen upplöstes.

I gamla strandterrasser från den tid, då hafvet stod
högre än nu, fanns en mängd skal af musslor af olika slag,
af hvilka vår vanliga blåmussla, <i>Mytilus edulis</i>, särskildt
förtjänar framhållas, enär den icke numera finnes
lefvande vid denna kust förrän bortåt sju breddgrader längre
mot söder. Detta synes antyda, att klimatet härstädes
under ett skede af den postglaciala tiden varit blidare
än nu, såsom ju äfven varit fallet på Spetsbergen.

På deltalandet nära stranden träffades ymnigt en för
vetenskapen ny och egendomlig varietet af <i>Saxifraga
oppositifolia</i>. Den växte i stora tufvor med utdragna
blombärande grenar, hvilkas jämförelsevis stora blad icke
äro motsatta utan spiralställda, blommornas färg är
mycket varierande, röd, skär och hvitröd. Eget var att
denna varietet nu stod i full blomstring, medan
hufvudarten länge sedan blommat ut. Den nya varieteten fanns
sedan flerstädes vid Konung Oscars fjord.

Klockan ett lättades ankar, och vi gingo först ett
stycke utanför Robertsons ö mot Brochs öar för att
orientera fjordmynningen i förhållande till kustlinien,
vände sedan åter genom Sofias sund, vid hvars västra
mynning vi lade bi nära södra stranden strax före klockan
tio på aftonen, enär belysningen då ej längre tillät att
fortsätta kartarbetena. Det var såsom vanligt alldeles
lugnt med spegelblank sjö.

Vi skulle hafva forlsatt färden tidigt på morgonen
den 16, men som det hade blifvit tjocka, måste vi stanna
där vi voro. Tillfället begagnades att taga in cirka fyratio
tons ballast från den för detta ändamål särdeles lämpliga
platsen.<footnote>Ballasten, som utgöres af traktens devoniska röda, hvita och äfven
gröna sandstenar och sandstensskiffrar, har efter hemkomsten lämnats till
Vetenskapsakademiens Bergianska trädgård för att uppläggas såsom en kulle.</footnote> Under tiden begaf jag mig i land, åtföljd af
båda hundarne, och här skulle vi ändtligen få ett
exemplar af den intressanta grönländska lemmeln. Denna
lemmels förekomst i östra Grönland (den saknas i
Västgrönland) ådagalades under Scoresbys expedition 1822,
då några af besättningen på Scoresby den äldres fartyg
Fame kommo öfver två eller tre exemplar i Scoresbys
sund. Under den tyska expeditionen 1869—70 erhöllos ett
par exemplar, och under danskarnes öfvervintring vid
Scoresbys sund 1890—91 tillvaratogos fyra, af hvilka två
hittades döda, ett fanns i magen på en fjällabbe och det fjärde
dödades af en deltagare i expeditionen. Detta var det enda
lefvande exemplar, som danskarne sågo, fastän spåren
i snön under vintern visade, att djuren voro ganska
vanliga samt att ett sådant till och med en natt varit
ombord på deras fartyg. I utsatta fällor gingo de aldrig.

Ända från ankomsten till Grönland hade vi ansträngt
oss på allt sätt för att få en lemmel, och jag hade ofta
betonat, att jag satte större värde på en sådan än på
en isbjörn. Jag hade ju enkom för lemlames skull i
sista minuten köpt foxterriern Tip i Helsingborg. Fastän
hål af lemlar synts allestädes, hade de dock hittills alltid
visat sig obebodda och gamla, och vi hade måst nöja
oss med de käkar och andra benlämningar, som funnos
i fjällugglors uppkastade bollar. När jag nu kom i land,
såg jag genast på hundarne, att de hade slag af lemmel

på en liten <i>Cassiope</i>-hed, om man så kan kalla den lilla
fläcken. De sprungo först som stöfvare på harslag och
började sedan ifrigt nosa i alla lemmelhålor och äfven
gräfva, hvarför jag, sedan jägmästaren stött till, sände
bud ombord efter Arwidsson med hackor och spade. Vi
lyckades dock ej erhålla någon lemmel där vi gräfde, ty
hålen gingo ned bland stenarne, där fortsatt gräfning var
lönlös. Då jag vandrade ett stycke bort för att se efter, om
det ej kunde vara bättre på något annat ställe, visade Tip
lifligt intresse för en håla, som förde under en stor sten,
och när Björn kom dit, började denne ifrigt att gräfva.
Jag ropade nu till mig de andra, men tyvärr var stenen
för tung för att kunna rubbas, och där stodo vi, tills
jag fick se en spricka i stenen, hvarefter jag med
geologhammaren slutligen lyckades klyfva densamma. De båda
halfvorna hvar för sig voro ej så tunga, och medan de
andra sökte vältra undan dem, fick jag syn på lemmeln,
där den satt. Jägmästaren grep den, hvarpå Arwidsson
strypte den med ett snöre och räckte den åt mig, men nu
tyckte visst Tip, att hans tur var kommen, ty han tog ett
språng och högg lemmeln från min utsträckta hand. Här
dugde endast kraftåtgärder: en rusning efter Tip, ett par
höga rop samt ett kast med geologhammaren; denna
träffade visserligen ej, men Tip släppte i förskräckelsen sitt
byte, som dess bättre ej var skadadt. Jag har berättat
denna lilla episod något utförligare, för att visa, huru
mycket man kan få anstränga sig äfven för ett så litet djur.
Glad var jag, att vi ändtligen fått det. Vi voro icke de
enda lemmeljägarne här, ty jag fann att en fjälluggla
gjort besök på platsen och efterlämnat sitt visitkort under
form af en vacker fjäder, som påtagligen ej legat här
länge.

Vi erhöllo intet ytterligare exemplar af lemmeln
under expeditionen, men våra besök i land voro
hädanefter mycket korta. Dock blef det tydligt, att lemlar
funnos på den halfö, som skiljer Frans Josefs fjord från
Duséns fjord, hvarom längre fram. När Kolthoff besökte
östra Grönland 1900, iakttog han lemlar redan på
Sabineön och fann dem i mängd både vid
Mackenziebukten och Myskoxfjorden, hvarifrån han äfven hemförde
ett antal lefvande exemplar.  Det är därför antagligt, att
1900 var ett »lemmelår» i dessa trakter, eller ett år, då
lemlarne af en eller annan ännu outredd anledning
uppträdde i ovanligt stor mängd, ty äfven den danska
Amdrupexpeditionen fann rikligt med lemlar längre söderut.
Det är ju äfven i våra fjälltrakter förhållandet, att
lemlarne vissa år äro ytterligt talrika, medan de under andra
år tyckas vara nästan försvunna.

<img>Fjällugglans  »visitkort» vid Sofias sund den 16 augusti 1899.
Autotypi efter naturen, i naturlig storlek.</img>

Den grönländska lemmeln kallades af dr Traill, som
beskref de af Scoresby 1822 hemförda exemplaren, <i>Mus
groenlandicus</i>. Den identifierades sedan af den berömde
sibiriske forskningsresanden A. Th. v. Middendorff med
den s. k. halsbandslemmeln, <i>Myodes torquatus</i>, hvilken är
utbredd öfver nordligaste Ryssland, Novaja Semlja,
Nordsibirien och arktiska Nordamerika. De svenska
zoologerna synas dock ännu icke hafva afgjort, huruvida den
grönländska lemmeln bör anses såsom en särskild varietet
af denna eller ej, men genom de af Kolthoff hemförda
exemplaren torde denna
fråga väl snart få sin lösning.
Tack vare dennes välvilliga
tillmötesgående har jag
blifvit försatt i tillfälle att
meddela vidfogade afbildning af
en grönländsk lemmel i
vinterdräkt. Det är ett af de
till Sverige medförda
lefvande exemplaren, hvilket
här anlagt vinterdräkten,
och hvilket dödats i januari
1901. Såsom af detsamma
framgår, är vinterdräkten
alldeles hvit, och de små
djuren torde därför icke vara
lätta att se på snötäckt mark. Exemplaren i
sommardräkt (augusti) äro på öfre sidan gråspräckliga, på
sidorna ljust rödbruna och ha på bröstet en mörkt
rödbrun fläck, som sträcker sig ned mellan framfötterna,
magen är hvit.

<img>Grönländsk lemmel i vinterdräkt,
i ungefär half naturlig storlek.
Autotypi efter ett af Kolthoff meddeladt,
stoppadt exemplar.</img>

Såsom förut redan blifvit nämndt, hör lemmeln till
de i nordöstra Grönland förekommande djur, hvilka liksom
myskoxen och den hvita vargen invandrat rundt landets

nordspets och finnas på ostkusten ända ned till
Scoresbys sund, medan de saknas på Grönlands västkust. Äfven
hermelinen hör till denna grupp, den upptäcktes på östra
Grönland 1870 af den tyska expeditionen och fanns under
Amdrups danska expedition 1900 till och med söder om
Scoresbys sund. Den i nordöstra Grönland förekommande
haren <i>(Lepus glacialis)</i> måste likaledes antagas hafva dit
invandrat på samma väg, ehuru den ju äfven finnes på
västkusten. Lemmeln har äfven därför sitt intresse att
den, liksom myskoxen och den grönländska haren, under
istiden lefvat i mellersta Europa.

Vi sågo ganska färska spår af myskoxe här och
äfven partier af vinterull, men nu började tjockan lätta,
hvarför vi återvände ombord. Tjockan hade denna gång
gjort oss en god tjänst, då den tvingat oss att ligga
stilla på ett ställe, där vi fått både ballast och en lemmel,
men jag var i alla fall belåten, när den nu lät oss gå
vidare. Några arbetade träpinnar uppe på sluttningen
visade, att eskimåerna besökt äfven denna plats. Vid
middagen infriade jag mitt förut gifna löfte att låta
servera champagne när någon lemmel erhölls, och ej heller
hundarne blefvo lottlösa, ty Björn fick fem sockerbitar,
medan Tip, som burit sig illa åt, fick nöja sig med
endast två.

Vi gingo nu mot Ruths ö, hvarifrån åtskilliga
pejlingar skulle utföras, ty expeditionen måste hädanefter i
första rummet se kartarbetena till godo. När jag fått
se huru vidsträckt Konung Oscars fjord med alla dess
förgreningar verkligen var, hade jag kommit i en på sätt
och vis obehaglig ställning. Ty jag insåg då, att det
blef nödvändigt att välja mellan fjordens kartläggning och
dess fullständiga undersökning i vetenskapligt hänseende,
emedan båda delarne icke kunde medhinnas på den korta
tid af sommaren, som ännu var kvar. Att jag då valde
kartläggningen var naturligt, ty det gick icke an att hafva
gjort dessa omfattande geografiska upptäckter utan att
vid återkomsten kunna visa, hvaruti de bestodo. Därtill
kom, att det var mycket ovisst, om någonsin framdeles
så lämpliga yttre förhållanden för utförande af kartarbeten
skulle yppa sig. Vi hade ju nu ständigt solsken, bergens
toppar voro icke dolda af moln, och det lugna vädret
befrämjade på allt sätt dessa arbeten. Men som de måste
ske från fartyget, blef följden den, att vi endast kunde
komma i land vid de tillfällen, då Antarctic måste ligga
stilla om aftnarne eller för de astronomiska
observationerna. På detta sätt måste vi med svidande hjärtan
ofta nog gå förbi de i geologiskt, botaniskt, zoologiskt
eller etnografiskt hänseende mest lockande lokaler och
lämna det hufvudsakliga af fjordens vetenskapliga
undersökning åt dem, som följa efter oss. Men denna
hänsynslöshet var nödvändig, och den belönade sig också,
ty kartan blef verkligen färdig, oaktadt ytterligare
geografiska upptäckter allt framgent blefvo gjorda.

När vi kommo till Ruths ö, rodde jag i land till
norra sidan. Redan från båten fick jag se en hare,
men den var ganska skygg, och när jag kom i land,
måste jag skjuta på långt håll. Den blef blesserad, och
efter ett kort dref af Björn kröp den under en sten,
hvarifrån den drogs fram och dödades. Där vi lagt till
med båten fanns ett af eskimåernas förrådskummel, och
doktorn, som gått rundt kring ön, hade äfven på södra
sidan funnit sådana jämte gamla tältringar. Ehuru
bergarterna syntes lämpliga för bevarande af fossil, sökte jag
förgäfves efter sådana. Jägmästaren hade på öns östra sida
funnit en större körtel af kalkspat, och doktorn hemförde
prof af samma mineral från den västra. Medan Dusén
utförde sina pejlingar och tog några fotogrammetriska
plåtar, företog Åkerblom en longitudobservation;
Arwidsson var sysselsatt med skrapningar, där Antarctic låg
bi norr om ön.

Den 17, tidigt på morgonen, gingo vi norr och väster
om Ruths ö och styrde sedan mot östra sidan af Konung
Oscars fjord, söder om Sofias sund. Vi hade en härlig
utsikt öfver Kempes fjord, som går mot sydväst, och
hvars branta stränder erinrade om det inre af Kejsar
Frans Josefs fjord. Längre mot söder tycktes andra
fjordarmar vara för handen. Vi hade ej gått långt förbi
Sofias sund, förrän åter en fjordarm böjde af mot öster,
hvilken sedan befanns vara ett sund. Detta har jag kallat
Vegas sund, till erinran om Vega, liksom benämningen
Sofias sund syftar på ångbåten Sofia, hvarmed de
lyckosamma svenska expeditionerna till Spetsbergen 1868 och
Grönland 1883 blefvo företagna. Den stora ö, som ligger
mellan båda sunden, har jag uppkallat efter det för
arktisk forskning alltid intresserade Royal Geographical
Society i London, som ju äfven lämnat bidrag till
expeditionen. Vegas sund är smalare än Sofias, men i stället
mycket längre, och gör, såsom af kartan synes, en skarp
krök mot söder, sedan det till en början gått i ostsydostlig
riktning. Stränderna i närheten af denna krök äro mycket
låga, hvilket i detta fjordsystem är tämligen ovanligt. Vi
hade vid tretiden på eftermiddagen hunnit till Scott Kelties
öar, uppkallade efter sekreteraren i Royal Geographical
Society, och här blef farvattnet så orent, att kaptenen
ansåg det allt för riskabelt att med vårt djupgående fartyg
söka komma vidare. Vi ankrade därför vid västra sidan
af den största ön, och flere af naturforskarne begåfvo
sig omedelbart i land.

Dusén begaf sig till öns högsta punkt för att 
därifrån taga pejlingar, och äfven Åkerblom styrde kosan
dit för att utföra astronomiska ortsbestämningar, medan
jag med jägmästaren och doktorn vandrade öfver södra
delen af ön. Denna uppbygges af en vulkanisk bergart,
diabas eller basalt, som dock endast där och hvar träder
i dagen och för öfrigt betäckes af morän- och
terrass-grus. Somliga sträckor äro nästan så stenfria som en
åker och äro bevuxna med <i>Cassiope</i> och det arktiska
videt. Växtligheten var för öfrigt ganska frodig, och
åtskilliga rariteter blefvo funna. Det var en riktigt varm
sommardag, jägmästaren och doktorn togo sig ett bad
på södra sidan af ön, jag på den västra. Vattnet var
sex och en half grad varmt, men huden blef i alla
fall alldeles röd, hvarför kaptenen påstod, att jag begaf
mig i såsom en hvit man, men kom upp som ett
rödskinn. Badet var emellertid mycket uppfriskande, och
saknaden af handduk betydde ingenting.

På grund af hundarnes beteende trodde vi, att äfven
här skulle finnas lemlar, men det är möjligt, att de hade
slag efter hare, ty när jägmästaren på natten åter begaf
sig i land, i tanke att lemlarne då skulle vara i rörelse,
blef resultatet, att Björn i stället sprang efter harar. Vi
måste stanna vid ön till efter middag den 18 för att
Åkerblom skulle erhålla en latitudobservation, och jag for
med jägmästaren och doktorn till södra standen af sundet
midt för ön. När jag kommit i land, sände jag karlarne
med båten att upploda de närmaste omgifningarne. Där vi
landat, funnos tältringar, förrådshålor och en gammal
vinterhydda, hvilken nu blef föremål för doktorns
undersökningar, hvarvid han biträddes af jägmästaren. Till hyddan
hade, liksom vid Kjerulfs fjord, drifvedsstammar användts
för att uppbära taket. Den etnografiska skörden blef ej
särdeles rik, men eget var att benen af renens extremiteter
i regeln voro afskurna genom en skåra rundt om och
ej klufna eller krossade.

<img>Norra delen af Konungaborgen.
Efter fotografi af F. Åkerblom den 18 augusti 1899.</img>

Medan utgräfningarne pågingo, vandrade jag upp på
en bergshöjd söderut, hvarifrån jag hade en ganska
vidsträckt utsikt. Åt sydost var landet relativt lågt till det
snötäckta bergkomplexet söder om Kap Palander, och
en stor älf föll ut i Vegas sund ett godt stycke öster
om där jag stod. Äfven i söder syntes snötäckta berg långt
bort, medan de närmare omgifningarne utgjordes af ett
undulerande landskap med kullar, åsar och några småsjöar.
Sluttningarne voro gröna, dock icke af gräs utan af vide,
och det var egendomligt att se dessa goda betesmarker
blottade på allt djurlif. Ej ens fåglar funnos, vid stranden hade
jag sett två snösparfvar, det var allt. Österut, mot 
fjordmynningen, syntes flere små öar, och därutanför låg ännu
kustisen fast och obruten ända förbi Franklins ö. Utanför
denna fanns dock öppet vatten, men jag kunde ej se
huru långt det sträckte sig, på grund af »solrök».

När vi rodde åter mot fartyget, kom äfven Dusén
utifrån fjordmynningen, dit han på morgonen begifvit sig
för kartarbeten. Strax före klockan ett voro alla åter
ombord, och vi lättade nu ankar för att återvända genom
Vegas sund till Konung Oscars fjord. Klockan sju på
aftonen voro vi ute i fjorden och svängde söderut långs
östra fjordsidan. Denna, hvilken jag kallat
Konungaborgen, är ytterligt storslagen, med en ända till 1580
meter hög vägg, på sina ställen öfverst taggig och af
smältvattnet utskuren i fantastiska former, så att
bergväggen visar en mängd pyramidformade utsprång. Det
storslagna intrycket förhöjes ytterligare genom de
växlande färgerna af rödt, grått och gult. Inför denna vägg
tedde sig äfven de största isbergen såsom pygméer. I
väster sågo vi det sund, som jag sedan kallat
Narhvalssundet, och hvars norra väggar äro nästan lodräta.
Söderifrån kommo enstaka flak af fjordis, där och hvar med
någon säl, hvilka med strömmen fördes ut i Vegas sund.
Flere praktfulla isberg möttes äfven, men vi hade nu
blifvit så bortskämda, att de ej väckte så stor beundran
som de skulle gjort för ett par veckor sedan. Det var
en förtjusande vacker afton sedan solen gått ned, vattnet
låg spegelblankt, i norr syntes ett ensamt purpurfärgadt
moln på den dunkla, blåaktiga himmelen, i öster den
praktfulla Konungaborgen, i söder spetsiga, snöbetäckta
berg. I en bukt vid stranden fanns en samling isberg,
af hvilka många hade fantastiska former, ett hade tre
tinnar.

Det var meningen att följa den östra fjordsidan utåt,
Konungaborgen (1580 meter).
Efter fotografi af  F. Åkerblom den 18 augusti 1899.



<img>Syltopparne (1570 meter).
Efter fotografi af F. Åkerblom den 19 augusti 1899.</img>



men där mötte en sådan mängd basaltöar och skär, att
kaptenen ansåg det allt för riskabelt att fortsätta. Vi
styrde nu tvärs öfver fjorden, och jag gick efter midnatt
upp på bryggan och stannade där, tills vi strax före två
på morgonen den 19 augusti ankrade vid östra sidan af
Åkerbloms ö. Jag ångrade icke att jag stannat uppe,
ty den dunkla belysningen vid denna tid på dygnet
förlänade det hela en hemlighetsfull eller rent af sagolik
prägel, och de höga, snötäckta bergen i söder voro
underbart vackra. Innanför Åkerbloms ö hade vi den
fjordarm, som jag uppkallat efter Kgl. Svenska Segelsällskapet,
och den tycktes längre in förgrena sig i tvenne. Dusén
var så ifrig att utröna huru härmed förhöll sig, att han
ej ville gå och lägga sig, utan genast begaf sig med båt
inåt fjorden. Han återkom vid åttatiden på morgonen
och skildrade de båda fjordgrenarne såsom i hög grad
storslagna.

Med afsikt att återkomma hit framdeles, lättade vi
emellertid nu ankar och styrde långs sydvästra sidan
af Konung Oscars fjord utåt. Söder om Kap
Petersens mötte oss åter en storslagen anblick i de berg,
som jag kallat Syltopparne, och hvilka i sanning göra
skäl för sitt namn. De uppbyggas af uppresta lager,
hvilka antagligen äro af silurisk ålder, och nå en höjd
af 1570 meter. Ett par vackra glacierer söder om Kap
Petersens förtjäna äfven att nämnas. Vi mötte snart åter
öar, och till och med långt ute i fjorden lågo några skär,
som jag uppkallat efter »den falska Ran», hvarför vi
ställvis måste gå framåt med yttersta försiktighet och sända
båt före att loda. Det var för öfrigt tydligt, att
undervattensklippor kunde förekomma hvar som helst, och
som man ej alltid kunde loda, måste man gå framåt
medveten därom, att en grundstötning, trots all försiktighet,
dock kunde vara möjlig. Någon ledning af strandade isberg
hade vi visserligen, men de voro här så pass sparsamma,
att vi icke kunde lita därpå, att de angåfvo alla grund.
Allt gick emellertid väl, tack vare dels kapten Forsblads
ständiga vaksamhet, dels väl också vår goda lycka.

Ett stycke utanför Rans skär blef fjorden så
småningom bredare, vi fingo motvind och någon sjögång
men sågo ingen is. Djurlifvet var fortfarande fattigt, i
närheten af Åkerbloms ö såg jag på natten en ensam
rotges, som föreföll sjuk, under dagens lopp syntes några
tärnor samt en och annan borgmästarmåse, det var allt.
Ju längre utåt vi kommo, desto kyligare blef luften, och
då jag på aftonen fick se en liten bukt på fjordens södra
sida, lät jag styra dit. Denna bukt har jag kallat
Antarctics hamn, och vi ankrade i densamma strax efter
klockan åtta.

En af hufvudanledningarne, hvarför jag styrde hit,
var min farhåga, att Dusén skulle anstränga sig för
mycket. Han hade ej sofvit på hela natten, men
fortsatte ändock kartarbetena lika ihärdigt som förut; för
att hålla sig vaken drack han mycket kaffe samt rökte
nästan ständigt cigarrer. Han gaf sig ej alltid tid att
deltaga i måltiderna, utan maten bars då upp till honom på
bryggan. Jag hade gifvit order därom, att hvad han
rekvirerade af mat eller dryck mellan de ordinarie målen
skulle stå till hans disposition, men han begagnade sig
enligt min mening ej tillräckligt däraf. Nu såg han trött
ut, och den motiga vinden från det isbetäckta hafvet
utanför kusten var ganska kylig, hvilket naturligtvis
försvårade arbetena. Jag blef därför mycket belåten, då vi
kunde styra in i Antarctics hamn, där det var alldeles
lugnt och stilla.

*

</chapter>
<chapter name="SEXTONDE KAPITLET.">
<h1>SEXTONDE KAPITLET.</h1>

Konung Oscars fjord och Scoresbys karta. — Antarctics hamn. — Davys
sund spärradt af is. — Drömbukten. — Åkerbloms ö. — Segelsällskapets fjord.
— Renskytte. — Berzelii berg. — Murchisons berg. — Alpfjorden. —
Forsblads fjord. — <i>Tofieldia coccinea</i>. — Narhvalssundet. — Ellas ö. — Bastionen.
—  Kempes fjord. — Kap Knut Söderström. — Rhedins fjord. — Rohss fjord.
—  Fåglar. — Mogna odon. — <i>Dryas integrifolia</i>. — Lyckosam trawling. —
<i>Astrophyton</i>. — Styrman Haslums jubileum. — Dicksons fjord. — Storslagen
fjordnatur. — Marias ö. — Genom Antarctics sund till Frans Josefs fjord.

När vi kommo till Antarctics hamn, voro vi ännu
ej på det klara med, hvar Konung Oscars fjord
utmynnade på den af Scoresby tecknade kuststräckan. På
grund af fjordens storlek hade nämligen Dusén måst
utföra sina arbeten på en mängd skilda blad, i all
synnerhet som kartläggningen skedde i så stor skala som
1 : 200000. Man måste följaktligen först hopfoga och
orientera dessa i förhållande till hvarandra, hvilket ej
kunde ske på ett ögonblick. Såsom sannolikast antogs
för tillfället, att fjorden utmynnade norr om Traills ö,
där Scoresby har Mountnorris Inlet. Det var i alla
händelser af vikt att erhålla en astronomisk ortsbestämning,
hvarför jag beslöt att stanna här till efter middag
följande dag. Redan nu må nämnas, att ortsbestämningen
gaf vid handen, att vi befunno oss på västra sidan af
Davys sund, i hvilket Konung Oscars fjord följaktligen
304



utmynnar,   hvarför   Mountnorris  Inlet  endast  kan  vara
en vik.<footnote>Den för kartfrågorna särskildt intresserade hänvisas till författarens
redogörelse för expeditionen i Ymer 1900, sid. 115, samt till Duséns
uppsats i samma tidskrift, sid 229.</footnote>

<img>Facsimile af Scoresbys karta öfver Davys sund och omgifningar 1822.</img>

Vi hade ankrat på 32 meters djup på östra sidan
af bukten. Bottnen utgöres där af sandblandad lera, och
ankargrunden är sålunda god, men man måste vara
försiktig, då fartyget närmar sig stranden, ty bottnen höjer
sig mycket hastigt. Åkerblom for i land tidigt på
morgonen den 20 augusti för att utföra longitudbestämning
och skulle stanna i land till middag för att äfven erhålla
latituden. Han åtföljdes af jägmästaren och doktorn, af
hvilka den förre ämnade bestiga ett högt berg, medan
doktorn skulle söka efter spår af eskimåernas forna
förekomst på platsen, hvilka dock märkvärdigt nog saknades,
ehuru enligt Scoresby en stor mängd vinterhyddor och
tältringar finnas vid Kap Simpson på andra sidan af
Davys sund. Efter frukosten begaf jag mig i land för
geologiska arbeten i berget österut. Nere på en
sandterrass nära stranden växte <i>Armeria vulgaris *sibirica</i>
ovanligt ymnigt; den finnes för öfrigt flerstädes långs
kusten ända upp till Pendulumöarne. Spår af renar
syntes här, och gåsspillning förefanns i stor myckenhet,
visande att gässen vistats vid den lilla bukten tidigare
på sommaren. Jag hade ej gevär med, och naturligtvis
kommo nu två korpar helt nära, under det att de slogo
efter Björn. Jag lyckades ej finna några säkert bestämbara
försteningar i härvarande lager, hvilka dock
uppenbarligen äro yngre än devonlagren längre norrut.

Jägmästaren hade från den bergstopp, som han
bestigit, kunnat iakttaga att den landfasta isen ännu låg
obruten tvärs öfver Davys sund, och detta bekräftades
sedermera af styrman Haslum, som såg den från tunnan.
Men en annan iakttagelse, som jägmästaren trodde sig
hafva gjort från samma bergstopp, blef icke bekräftad;
han tyckte sig nämligen hafva sett en icke obetydlig
fjordarm på andra sidan af Davys sund. När vi vid
tvåtiden på eftermiddagen lättade ankar, styrde vi därför
tvärs öfver detta, men den förmodade fjordarmen
befanns i verkligheten hafva ganska anspråkslösa
dimensioner, hvilket gaf anledning till mycket godmodigt skämt
både på vers och prosa, hvarom namnet Drömbukten
ännu bär vittne.

Att den landfasta isen spärrade utloppet af Davys
sund hade för oss mindre att betyda, emedan vi i alla
fall måste återvända till Konung Oscars fjord och Kejsar
Frans Josefs fjord. Men det må för kommande
expeditioner betonas, att man ej alltid kan vara säker om att
komma ut denna väg. Såsom vi förut sett, var äfven
mynningen af Vegas sund spärrad af obruten is, hvarför
man ej heller kunde gå ut genom detta, äfven om de
många öarne och grunden skulle tillåtit Antarctic att
komma fram där. Vi voro sålunda hänvisade att gå
antingen genom Sofias sund eller Kejsar Frans Josefs fjord
för att komma utanför kusten.

Vi styrde nu mot nordväst och hade fortfarande att
fröjda oss åt de storslagna omgifningarne, Pictets berg
på fjordens sydvästra sida, Steenstrups berg och
Forchhammers berg på den nordöstra. Det var äfven nu en
underbart vacker afton; sedan solen gått ned var himmelen
norrut blågrön med små guldgula moln, som sedan blefvo
röda; färgerna återspeglades i det lugna vattnet. Vid
midnatt ankrade vi vid Åkerbloms ö.

Jag hade sagt till om purrning klockan half sex på
morgonen den 21 för att på ön taga några prof af
bergarterna, hvilka på det ställe, där jag landade, utgjordes
af ett groft konglomerat med kolossalt stora bollar af
de siluriska och devoniska bergarterna. Jag fann äfven
några af eskimåerna förarbetade föremål af trä, af hvilka
ett möjligen varit afsedt till bogen af en kvinnobåt, samt
dessutom en harpun- eller spjutspets af ben. Vi började
sedan, strax efter min återkomst ombord, gå inåt den
vackra fjord, som jag uppkallat efter Svenska
Segelsällskapet. Vi hade ej gått långt, förrän jag på norra sidan
<img>Svenska Segelsällskapets fjord. Till vänster Åkerbloms ö, bakom  isberget Jägmästarens ö.</img>



fick se två renar ej långt från stranden, och som vårt
förråd af färskt kött nu var nästan slut, lät jag sätta
mig i land. Dusén var redan sysselsatt med sina
kartarbeten, men de öfriga naturforskarne hade ännu ej visat
sig. Jag lyckades smygande och krypande komma
renarne inom godt håll, den ena hade lagt sig ned på en
liten mosse, den andra gick och betade. Jag sköt först
den senare, som dog för första skottet knall och fall,
därpå den andra, som nu sprungit upp, och hvilken föll
först för andra kulan, emedan den första tagit väl långt
bakåt. Karlarne, Henning och Lundberg, fingo nu öppna
renarne och taga ut inälfvorna samt skulle därpå bära
djuren till båten. Men dessa renar voro betydligt större
än de förat erhållna, och karlarnes försök att bära hvar
sin lyckades ej, utan de måste i stället hjälpas åt med
hvarje ren. Renarne här äro ej på långt när så feta
som de spetsbergska, hvilka mest lefva af gräs och
örter, under det att de grönländska sannolikt till stor
del lifnära sig af det arktiska videt liksom myskoxarne,
ty deras maginnehåll hade samma utseende och samma 
fräna lukt som dessas.

Där båten lagt till var det så bråddjupt, att Antarctic
skulle kunnat gå fram till stranden som vid en kaj.

Jag var åter ombord till frukosten, och vi ångade
nu inåt fjorden, som har särdeles storslagna omgifningar.
På norra sidan reste sig det mer än 1800 meter höga
berg, som jag uppkallat efter Berzelius, och som i
fråga om färgprakt täflar med eller kanske öfverträffar
Teufelsschloss. Det uppbygges af samma slags bergarter
som detta och visar växlande lager af mörkt, rödt, brunt
och hvitgult, så att hela berget ter sig som en randig
väfnad med starka färger. Geologen hade dessutom att
fröjda sig åt förkastningar och andra geologiska fenomen
af intresse. Medan Berzelii berg, i väster begränsadt af
Polhems dal, är nästan platåformadt på grund af lagrens
ringa lutning, visar södra sidan af Segelsällskapets fjord
mera spetsiga bergformer. Dessa former blifva allt mera
framträdande i samma mån man kommer inåt den södra
fjordarmen, dit vi först styrde hän. Murchisons berg
med stora glacierer emellan äro särdeles vackra, och
längre inåt Alpfjorden, såsom jag kallat den södra grenen,
blir alpnaturen, spetsiga bergstoppar och en mängd
glacierer, ännu mer öfvervägande. Detta alplandskap är
i synnerhet vackert vid själfva fjordbottnen, kring den
härstädes utskjutande Sefströms glacier. Flere toppar
äro där täckta af ett tjockt snö- eller firnlager, och detta
fast somliga äro så spetsiga, att man har svårt att fatta,
huru snön kunnat blifva liggande.

<img>Berzelii berg, sedt från Alpfjorden.
Efter fotografi af P. Dusén den 21 augusti 1899.</img>

Sefströms glacier har vid ena sidan en ganska hög
bräcka, men den tycktes ej på länge ha kalfvat, ty endast
ett enda isberg syntes härinne. Utanför denna
glacier finnes på östra sidan en annan dylik, mycket stor
och taggig, som når ned till stranden. Jag var i land
ett ögonblick på östra sidan för att taga prof af
bergarten, hvarefter vi vände åter och styrde förbi Kap
Mæchel inåt den norra fjordgrenen, som jag uppkallat efter
kapten Forsblad.

<img>Murchisons berg.
Efter fotografi af P. Dusén den 21 augusti 1899.</img>

Det är med egendomliga känslor man går framåt i
farvatten, där ingen förut varit, och detta hade nu
fortgått sedan den 10, då vi styrde förbi Payer Spitze. Den
ena upptäckten hade följt på den andra, och ännu
syntes det ej blifva slut därpå. Lägger man därtill
storslagenheten af de nya bilder, som alltjämt upprullade
sig för oss, så är det ej utan att intrycket af det hela,
såsom Payer säger om Frans Josefs fjord, blef nästan
sagolikt. Forsblads fjord omslöts af höga, svindlande
toppar, hvilka gjorde ett än mera imponerande intryck,
därför att fjorden måt blef smalare, knappt halfannan
kilometer bred. På södra sidan af fjordens inre finnas
flere smala glacierer, som nå ända ned till vattenytan
och stundom visa vackra glaciertunnlar; äfven
regenererade glacierer förekomma. På norra sidan resa sig
Tinnarne med mycket spetsiga toppar. Såsom kanske
lämnande bästa föreställningen om bergens höjd i flere
af dessa fjordarmar må nämnas, att då man satt vid
bordet i gunrummet och tittade upp genom skylightet i
taket, syntes bergstopparne genom detta, skenbart nästan
rakt öfver ens hufvud.

<img>Från Alpfjorden.
Efter fotografi af P. Dusén den 21 augusti 1899.</img>

Vi kunde icke gå ända in till fjordens botten, utan
stannade half åtta på aftonen ett stycke utanför en liten
udde, som i fjordens inre nedskjuter från norr. Här
begåfvo sig de flesta naturforskarne i land, och Dusén
<img>Södra sidan af Forsblada fjord.
Efter fotografi af P. Dusén den 31 augusti 1899.</img>



vandrade så långt in, att han kunde se fjordens
afslutning. Bergarterna utgjordes af gneis och glimmerskiffer,
växtligheten var ganska frodig, mogna odon funnos, och
vi sågo här för första gången den mörkt rödblommiga
<i>Tofieldia coccinea</i>, förut från ostkusten endast känd från
Scoresbys sund. Renspår förekommo äfven, och ett par
korpar höllo sig här, fastän visligen utom skotthåll. Vi
stannade ej länge i land utan rodde snart åter ombord,
ty det började blifva skumt. Redan vid tiotiden ångade
vi åter utåt, det var lugnt och stilla, bergen speglade
sig i det lugna vattnet.

<img>Tinnarne (1620 meter) på norra sidan af Forsblads fjord.
Efter fotografi af P. Dusén den 21 augusti 1899.</img>

Klockan half tre på morgonen den 22 augusti hade
vi hunnit åter till Åkerbloms ö och lade nu bi för att
doktorn skulle få tillfälle att söka efter eskimåföremål på

denna. Han åtföljdes af jägmästaren, men skörden blef ej
nämnvärd, och klockan fem voro de åter ombord.
Antarctic fortsatte nu norrut, men half sex lades bi för att
Dusén skulle få tillfälle till pejlingar och fotografering.

<img>Södra sidan af Ellas ö vid Narhvalssundet.
Efter fotografi af P. Dusén den 22 augusti 1899.</img>

Det var en härlig morgon med stilla sjö, Segelsällskapets
fjord låg spegelblank och kunde så till vida icke sägas
göra skäl för sitt namn, som det härskat stiltje i
densamma nästan hela den tid vi sett den. Men fastän
den icke nu inbjöd till segling, är väl förhållandet vid
andra tider olika, och om höstarne är den nog upprörd
af svårare stormar än äfven de djärfvaste seglare skulle
finna behagligt.

Då vi nu styrde norrut förbi Kap Dufva, fängslades
uppmärksamheten redan från början af den stora ö på
norra sidan af Narhvalssundet, hvilken jag kallat Ellas ö.
ö. Den framstår från sundet utomordentligt praktfull
med nästan lodräta väggar, öste delen utgöres af lysande
röd devonisk  sandsten,  västra delen af gråa kalkstenar
och andra siluriska bergarter. Åtskilliga sälar visade sig
här, och äfven en flock narhvalar strök fram i det lugna
solbelysta vattnet; jag blef öfverraskad af att finna dem så
långt från isen. Äfven ett par flytande drifvedsstammar
iakttogos, och vi försökte bestämma fartygets afstånd från
ön genom den tid, som förflöt mellan aflossandet af
gevärsskott och de ekon af desamma, som återstudsade
från de branta väggarne. Ellas ö tedde sig dock allra
präktigast, då vi kommit ett stycke längre mot väster,
därifrån det parti, som jag kallat Bastionen och som
reser sig nästan tvärbrant 1210 meter högt, framträdde
i verkligt storslagen prakt.

Vi styrde nu in i den fjord, som jag efter
expeditionens främste gynnare kallat Kempes fjord.
Naturscenerierna voro fortfarande härliga, och den bländhvita
snötopp i söder, som kallats Snöhättan, må särskildt
framhållas. Rakt förUt hade vi Kap Knut Söderström,
1500 meter högt, och när vi kommo förbi Kap Beijer
på norra sidan, befanns det, att fjorden delade sig i tre
armar. Vi gingo först in i den södra, Rhedins fjord,
hvars botten upptages af tre sammanflytande glacierer,
som dock ej skjuta ut i vattnet utan afslutas på ett
smalt lågland. Den största, Wahlenbergs glacier,
begränsas på norra sidan af en mycket imponerande, nästan
lodrät bergväg. Jag var i land några minuter på östra
sidan för att taga prof af bergarten och fann därvid äfven
här den förut omnämnda <i>Tofieldia coccinea</i>. På den
låga stranden fanns ganska mycket spillning af gäss; en
korp flög förbi, men annars voro ett par borgmästare
och några tärnor de enda fåglar, som under dagen
iakttagits. Det var härligt och varmt, omkring tio grader i
skuggan. Växtligheten tycktes på gneisområdet vara ganska
rik, efter hvad man kunde se från fartyget, men
sluttningarne äro torra, och man har ingen motsvarighet till
Spetsbergens gräs- och mossrika dalar.

Vi återvände nu förbi Kap Knut Söderström och
styrde in i den mellersta fjordarmen, Röhss' fjord, där
vi på grund af skymningen lade bi vid niotiden på
aftonen. Fullmånen syntes öfver en af solen belyst
snötopp, hvilket tog sig ganska egendomligt ut. På natten
iakttogos för första gången stjärnor, hvaraf Akerblom
begagnade sig för att utföra en astronomisk ortsbestämning.

Klockan half sju på morgonen den 23 fortsatte vi
inåt Röhss' fjord, men måste snart stoppa, emedan fjorden
afsmalnade till ett trångt sund, hvilket var för grundt för
Antarctic. Efter frukosten for jag jämte Dusén i
fångstbåten in genom sundet, innanför hvilket fjorden å nyo
vidgar sig för att längre in afslutas vid en dalgång, utan
att någon glacier skjuter ned till stranden. I sundet var
en ytterligt stark ström rådande, och som den var med,
fördes vi framåt med rask fart. Här såg jag två islommar
och två ejderkullar samt dessutom några gamla ejdrar,
utan att jag dock kunde afgöra, hvilken art det var. En
borgmästarmåse sköts för samlingarne samt äfven två
stenskvättor, de senare voro vanliga här. En flock vadare
syntes på den låga södra stranden, troligen var det
<i>Calidris</i>. Vi lade till på norra sidan, och sedan jag tagit
Bastionen (1210 meter) på Ellas ö.
Efter fotografi af P. Dusén den 22 augusti 1899.

prof af bergarterna, lät jag karlarne plocka en stor stout
full med mogna odon, med hvilka jag ämnade öfverraska
de ombord varande till middagen. Det var en rik
växtlighet här inne, såsom i allmänhet på urbergsområdet, bland
annat fanns <i>Dryas integrifolia</i>, hvilken Dusén dock redan
iakttagit i det inre af Kejsar Frans Josefs fjord. Den var
förut icke känd från ostkusten norr om Scoresbys sund
och är utmärkt genom sina hela, icke tandade blad.

När Dusén slutat kartarbetena, rodde vi åter, men
då vi kommo till sundet var strömmen så stark, att vi
ej kommo fram med båten, förrän jag lät karlarne gå i
land och bogsera den med
en lina från stranden. På
södra sidan af sundet var
låg mark, och där syntes
spår af ren. Arwidsson
hade under vår frånvaro
utfört en trawling på sextio
meters djup med mycket
godt resultat, och på
däcket lågo utbredda ej
mindre än femton exemplar af
en kolossal sjöstjäma <i>(Astrophyton eucnemis)</i>, hvilken, när
alla armarne voro utsträckta, mätte väl sina sextio
centimeter i diameter. Armarne äro upprepade gånger
förgrenade, och det röda djuret gör ett präktigt intryck. Äfven flere
små fiskar, hafsspindlar (pyknogonider) m. fl. hade erhållits.

<img>Mogna odon från Rohss' fjord.
Autotypi efter naturen i naturlig storlek.</img>

Styrman Haslum fyllde denna dag fyratiotre år, och
som han i år äfven gjorde sin tjugofemte ishafsresa, hade
vi dubbel anledning att fira honom. Han var till middagen
inbjuden till gunrummet, där han fick både tal och verser
till sin ära. Odonen serverades såsom »blåbär med
grädde» och vunno allmänt bifall.

Vi hade klockan ett börjat gå ut ur Röhss' fjord, svängde
därpå om udden vid Kap Bayard och styrde in i den
norra fjordgrenen, som, efter grosshandlaren Robert
Dickson, kallats Dicksons fjord. Den såg ej lång ut, men
då vi kommo ett stycke in, böjde den plötsligen af mot

<img><i>Astrophyton eucnemis</i>.
Autotypi efter naturen i något mer än en fjärdedel af den naturliga storleken.</img>

väster, och nu öppnade sig en storslagen passage med
höga ättestupor och smala glacierer, som gingo ända
ned till sjön eller hängde på sluttningen, med skyhöga
vattenfall och med en mängd isberg, ehuru ej så stora,
härstammande från Hisingers glacier i bottnen af fjorden.
Bergstopparne tycktes hänga öfver våra hufvuden, när
vi från gunrummet blickade upp genom skylightet, och
när man såg tillbaka mot fjordens krök, såg det ut som
vore den alldeles sluten där och som om man vore i
en kitteldal, omgifven af tvärbranta väggar.

Innan vi gingo in i Dicksons fjord, hade vi sändt
en båt tillbaka till Röhss' fjord, emedan en af karlarne
glömt medtaga Duséns fotografiska kasetter. När vi
kommit ut ur Dicksons fjord, gingo vi att möta båten, som
vi träffade klockan half elfva på aftonen, och styrde
därefter utåt Kempes fjord till half tre på morgonen, då vi
lade bi innanför mynningen af Narhvalssundet.

Vi hade hittills, från middagen den 29 juli, haft
ett underbart vackert väder, soligt och mestadels lugnt,
blott någon gång en lokal stormby af kort varaktighet i
Hurry Inlet och när vi ångade in i Frans Josefs fjord.
Nu på aftonen hade det börjat mulna i sydost, men
månen lyste dock igenom molnen. På morgonen den
24 såg det en stund ovisst ut, om solen eller molnen
skulle vinna herraväldet, men den förra segrade, molnen
försvunno, och vi fingo vårt vackra, soliga väder åter,
fastän vi sågo tjockan öfver fjordmynningarna mot hafvet.

Vi gingo nu österut, mellan Ellas ö och Marias ö,
och lade bi på södra sidan af den senare, för att Dusén
skulle få tillfälle att från densamma utföra pejlingar samt
taga några fotogrammetriska plåtar, medan Åkerblom
skulle göra en latitudobservation. Jag vandrade upp
öfver ön för att undersöka bergarterna och kunde trott
mig försatt till Beeren Eiland, så lika voro de de siluriska
kalkstenarne där. Till och med en egendomlig oolitartad
varietet finnes på båda ställena. Därtill förekomma äfven
här stora körtlar af bländande hvit kalkspat. Denna
öfverensstämmelse gjorde, att jag hoppades finna 
försteningar, hvilket dock icke blef fallet. Med mera tid
till min disposition, skulle jag kanske lyckats bättre.

Det var varmt och härligt, växtligheten var frodig,
och möjligen funnos lemlar på ön, ty räf bodde där;
vid dennes lya fanns bland annat vingen af en
fjälluggla, hundarne voro tyvärr icke med. Doktorn sökte
förgäfves ef†er etnografiska föremål, jägmästaren vandrade
upp till toppen af ön för att därifrån fotografera Ruths
ö. Sedan vi kommit åter till landningsplatsen, togo sig
doktorn och Åkerblom ett bad i sjön, medan vi väntade
på Dusén. Vi sågo ett stort isberg kantra ett stycke
från Antarctic. När Dusén slutat sina arbeten, lämnade
vi ön med verklig saknad, ty vi önskade litet hvar att
stanna där längre. Men det var nu en gång vårt öde
att af förat angifna skäl allt emellanåt få en känning
af Tantali kval.

Vi voro ombord något efter två och gingo nu mot
sydost för pejling af uddarne på Ellas ö, styrde därpå
norrut förbi Ruths ö och vände slutligen stäfven mot
Antarctics sund. Kartläggningen af Konung Oscars fjord var
nu fullbordad, tack vare den ihärdighet, som Dusén och
kapten Forsblad hvar på sitt håll utvecklat, och tack
vare äfven det präktiga »kungsväder», som hela tiden
varit rådande. Det var med vemod vi lämnade den
härliga fjorden, hvars storslagna natur helt visst hos
hvarje deltagare i expeditionen inpräglat sig till ett minne
för lifvet.

*

</chapter>
<chapter name="">SJUTTONDE KAPITLET.

Åter i Kejsar Frans Josefs fjord. — Kolossala isberg. — Renbukten. —
Renar. — Myskoxar skjutas. — Renarnes och fjällräfvarnes decimering genom
vargarne. — Isfjorden. — Teufelsschloss. — Vid Kap Weber. — En storsäl
skjutes. — Geologfjorden. — Många myskoxar. — Kalfvar. — Skottet i pannan.
— Mauserkulorna. — Skjuten isbjörn. — Etnografiska fynd. — Eskimåerna i
nordöstra Grönland.

När vi mot aftonen den 24 augusti passerade
Antarctics sund, var det ej utan att jag undrade, huru Frans
Josefs fjord skulle taga sig ut, sedan vi nu blifvit
bortskämda af den praktfulla naturen i Konung Oscars. Men
jag måste medgifva, att den gjorde ett lika storslaget
intryck som någonsin, och dess vilda prakt ökades
ytterligare genom det stora antalet af de i densamma
befintliga isbergen. Sådana förekommo ju äfven i Konung
Oscars fjord, men de större därstädes hafva kommit dit
genom Antarctics sund, ty ingen glacier i nämnda fjord
ger upphof till särdeles stora isberg.

Då vi nu ångade norrut mot den bukt, som på den
tyska kartan angifves midt emot Payer Spitze, passerade
vi förbi en stor mängd isberg af kolossala dimensioner.
Men än väldigare blefvo de, när vi kommo in i bukten,
som i verkligheten visade sig vara en ej obetydlig
fjordarm, hvilken jag kallat Isfjorden. Där voro de större
isbergen enligt ungefärlig uppskattning omkring trehundra
meter   långa   och   väl   dubbelt  så  höga som Antarctics 
mastspiror; de voro öfverst taggiga liksom den nedre
sönderbrutna änden af en väldig glacier, hvilket de ju
äfven varit. I dessa stora flytande isöar hade vågorna
urhålkat större eller mindre grottor, hvilka såsom vanligt
visade ett praktfullt färgspel i blått. Bilden på nästa sida
torde gifva någon föreställning om isbergens storlek i
förhållande till Antarctic, hvarvid dock bör ihågkommas,
att den senare, såsom liggande i förgrunden, synes
relativt större, medan isbergen däremot te sig relativt små.
lsfjorden befanns så isfylld, att vi i skymningen ej
vågade gå in i densamma, utan i stället ångade upp i
Renbukten. Vattnet var dock så djupt, att vi ej kunde
ankra, hvarför vi lade oss stilla nära norra stranden
klockan elfva på aftonen.

Vi hade i väster och öster höga berg, som stupade
tvärbrant ned i sjön. Norrut syntes inga berg öfver
dalsänkans fortsättning, och jag antog därför, att en fjord
möjligen kunde finnas där. Det beslöts att Dusén tidigt
följande morgon, den 25, skulle vandra norrut för att
se huru härmed förhöll sig, och han begaf sig åstad
redan klockan half fyra. Doktorn och jägmästaren skulle
följa med, men de hade fått se ett par myskoxar och
en flock renar, hvarför de stannade för att skjuta de
förra. Renarne, tolf stycken, hade gått alldeles vid
stranden och voro först föga skygga, men sprungo sedan bort.
Jägarne sköto de båda myskoxarne, och som jag på sista
tiden ofta talat därom, att mauserkulan antagligen borde
placeras i pannan, hade doktorn försökt skjuta ihjäl sin
tjur genom ett skott där, sedan den först stannat för
ett skott i bogen. Han berättade dock, att detta icke
lyckats, men vi fingo sedan se, att kulan gått för
lågt, så att hjärnan ej blifvit träffad, hvarför försöket
ej   var   afgörande.    Dessa  myskoxar,   två gamla tjurar, 
<img>Antarctic i Renbukten.
Efter fotografi av P. Dusén den 25 augusti 1899.
</img>


voro mycket stora och hade fullständigt förlorat
vinterullen.   .

Jag har i det föregående flere gånger antydt, att
vargarnes invandring hit varit till stor skada för renarne.
I själfva verket hade dessa nu decimerats så mycket,
att det ej längre förefanns någon likhet med de
förhållanden, som härskade 1869—70, då tyskarne voro här.
Då förekommo renarne ännu i stora skaror, särskildt ute
på halfön Hold with Hope, men äfven annorstädes. Nu
däremot voro de sällsynta; i Hurry Inlet hade
observerats två, vid det inre af Frans Josefs fjord tjugofem
eller tjugosex, i Konung Oscars fjord två och här tolf,
således inalles blott ett par och fyratio, hvilket på ett
så stort område måste anses ytterligt lågt. Därtill voro
renarne relativt skygga, och det lider intet tvifvel därom,
att äfven detta berodde på vargarnes framfart, hvilken
hotar att fullständigt utrota renstammen. Denna åsikt,
som jag uttalade redan 1899,<footnote>Se författarens uppsats i Jägarförbundets tidskrift 1899, sid. 235.</footnote> blef fullständigt bekräftad
1900, ty hvarken Kolthoffs eller Amdrups expedition såg
en enda ren. Äfven fjällräfven synes, såsom jag
samtidigt betonat, hafva till stor del utrotats af vargarne.
Den var under tyskames härvaro vanlig, men under
hela vår expedition iakttogos endast två, nämligen en i
Hurry Inlet, en vid Dusens fjord, och under Kolthoffs
expedition 1900 sågs ingen enda. Vargens invandring
har sålunda utöfvat en afsevärd förändring inom det
härstädes förut befintliga däggdjurslifvet.

Det dröjde tämligen länge innan Dusén återkom,
och som han var ensam, var jag orolig för att han
möjligen kunnat råka ut för något missöde. Slutligen fick
jag till min lättnad se honom långt bort inåt dalgången
och rodde i land för att möta honom.    Han hade varit 
uppe ända till 1200 meters höjd, det var en stor
dalsänka med en insjö norrut, men ingen fjordarm.
Doktorn hade skjutit en korp med kula och hade vid
stranden funnit en gammal eskimåhydda, som vid utgräfning
lämnade rätt bra föremål, men vi måste tyvärr gå vidare,
innan utgräfningen var fullständig. Då jag var i land
för att hämta Dusén, såg jag såväl gråsiskor som
stenskvättor men hade ej gevär med; växtligheten var rik.

<img>Stort isberg i Isfjorden.
Efter fotografi af E. Nilson den 25 augusti 1899.</img>

Klockan half elfva ångade vi inåt Isfjorden, som
omgifves af höga, branta berg, men måste redan efter
halfannan timme vända åter, emedan isbergens antal till
slut blef för stort för att ett längre framträngande skulle
vara rådligt. Där funnos såväl stora kolosser af det
slag, hvilket redan omtalats, som andra af alla möjliga
storlekar; vi sågo flere kantra. Där vi vände, hade vi
i alla fall kommit så långt, att vi kunde se den stora
glacier, som ger upphof till isbergen och som jag kallat
Jätteglacieren, skjuta ned från väster i fjordens botten.
Vi gingo sedan tillbaka till Frans Josefs fjord och styrde
utåt denna. Klockan sex på eftermiddagen voro vi vid
Teufelsschloss och hade en trång passage förbi de många
kolossala isberg, som lågo där, och hvilka vi måste
passera obehagligt nära. Jag såg för min del Teufelsschloss
för första gången nu och måste instämma i Payers
beundran öfver detsamma. Men ej blott Teufelsschloss
själft utan äfven bergen midt emot, i öster och söder
på Ymers ö, voro utmärkta genom praktfulla färger.
Där funnos äfven på flere ställen egendomligt formade
bergstoppar, liknande Matterhorn, och geologen hade att
fröjda sig åt vackra profiler med veckningar m. m. Vi
gingo sedan österut, passerade förbi Eleonoren Bay,
hvarifrån en dalgång sträcker sig norrut, och lade bi utanför
Kap Weber på kvällen klockan åtta. Kap Weber är ett
högt berg med branta stupor, men på udden kan man
komma i land. Äfven här ute var fjorden rik på isberg,
deras antal var flere hundrade, men som fjorden här är
bred, har man vatten nog att röra sig i.

Denna dag var det ej längre klart utan något mulet,
dock ej mera än att solen emellanåt lyste igenom. Men
öfver hafvet rådde påtagligen oväder, där var det mörkt,
och en tjock dimvägg stod i fjordens mynning.

På morgonen klockan half sju den 26 augusti rodde
Åkerblom i land till Kap Weber för att utföra en
astronomisk ortsbestämning, doktorn följde med. Karlarne,
som satt dem i land, berättade, att vid landningsplatsen
träffats gamla eskimåhyddor. Innan vi strax efter frukost
styrde in i den fjordarm norr om Kap Weber, som jag kallat
Geologfjorden, sände jag bud till de i land varande, att
de skulle stanna där de voro, tills vi hämtade dem, ty
det var ännu ovisst, om landet norrut var en halfö eller
en ö, hvarför det ej var godt att säga, hvilken väg vi
skulle komma tillbaka. De fingo en båt samt två karlar
med sig och kunde alltid använda tiden till undersökning
af eskimåhyddorna.

Vi hade fått igen vårt härliga solskensväder, och
dagen blef ytterst intressant. En storsäl låg på ett litet
isflak och sköts af mig från fartyget, men då den skulle
hissas ombord och redan var uppe på relingen, bar det
ej bättre till än att öglan på linan gaf efter, så att sälen
föll i sjön och sjönk. Det är alltid tråkigt, när ett skjutet
djur går förloradt, och detta missöde var särskildt
förargligt, emedan vi förut ej fått någon annan storsäl än
den nästan tandlösa gamla hona, som jägmästaren sköt
i närheten af Bontekoe-ön.

<img>Elisabeths berg.
Efter fotografi af P. Dusén den 26 augusti 1899.</img>

Geologfjorden är ganska vacker, visserligen äro
bergväggarne ej så höga, men de uppbyggas af samma
brokiga bergarter, som ingå i Teufelsschloss, och visa
en mängd högst intressanta geologiska förhållanden, som
beredde geologen en riktig hjärtefröjd. Vattenfall störtade
på sina ställen ned öfver de branta väggarne. Fjorden
gör ett par böjningar, och på det utskjutande partiet på
västra sidan reser sig ett ensamt berg, lika brokigt som
Teufelsschloss och med mycket intressanta geologiska
omgifningar; jag har kallat det Elisabeths berg. Fjorden
slutar längst in med en stor glacier, som kommer från
inlandsisen, ur hvilken flere bergstoppar eller nunatakker
uppstiga. Men denna glacier var ej nu i framåtryckande,
ty inga nämnvärda isberg funnos.

Halfön på östra sidan af fjorden, Strindbergs halfö,
såsom jag kallat den, var tillhållet för en mängd
myskoxar. Först syntes högt uppe på sluttningen en hjord
på åtta djur, däraf två kalfvar, och litet längre fram
fanns en hjord på nitton stycken ända nere vid stranden.
Som denna hjord räknade tre kalfvar, af hvilka vi förat
ej erhållit något exemplar, beslöt jag, att de senare skulle
skjutas samt, om så blefve nödvändigt, äfven deras mödrar.
Vi rodde i land och smögo oss på dem. Dusén gick
främst med fotografikameran, och då djuren fingo se
honom, reste de sig upp och stirrade, ovissa om hvilket
parti de skulle taga. Sedan tvenne fotografier erhållits, sköt
jag en kalf och en ko, jägmästaren sköt en kalf men
var för öfrigt mest sysselsatt med fotografering. Hjordens
anförare, en stor tjur, stod och blängde på mig, och
då jag, såsom förut nämnts, på sista tiden varit af den
meningen, att våra nickelmantlade mauserkulor borde
kunna genomtränga äfven en myskoxskalle, siktade jag
på pannan just under hornen och sköt. Experimentet
lyckades förträffligt; som träffad af blixten störtade tjuren
till marken, död på fläcken, med utsträckta ben.

Den tredje kalfven dog ej för första skottet, utan
följde den nu i fullt språng flyktande hjorden, hvarför
jag sprang efter och sköt äfven honom. Emot förmodan
stannade korna ej hos kalfvarne, så att jag egentligen
ej behöft skjuta kon, men det visste jag ju icke på
förhand. Eget var att se den snabbhet, hvarmed hjorden
ilade åstad uppför den branta sluttningen öfver stenraset.
Ljudet af de nedramlande stenarne, hvilka här utgjordes
af skiffer, hördes ända ut till fartyget och förliknades
vid det ljud, som skulle tänkas uppstå, om man sloge
sönder en ofantlig massa porslin.

<img>Skottet i pannan; före skottet.
Efter fotografi af E. Nilson den 26 augusti 1899.</img>

När de fotografiplåtar, som jägmästaren tagit,
sedermera framkallades, befanns det att äfven jag kommit
med på två af bilderna, och slumpen hade fogat det så,
att den ena bilden hade tagits före skottet på tjuren,
den andra omedelbart efter detsamma, sedan jag fällt
ned karbinen och betraktade den fallne. Själf hade jag
ingen aning om att jag blef fotograferad, och jägmästaren
visste det ej heller.

Jag beklagade att jag först på min sista
myskoxjakt placerat kulan i pannan, ty hade jag gjort det från
början, skulle djuren dödats fortare än i allmänhet skett.
Jag är ej fullt säker därpå, att den kula jag här använde
var helmantlad, ty den fanns efteråt i två partier i
myskoxens hjärna, det ena partiet var ett tillplattadt stycke
bly, medan det andra var den lösgjorda och
hopskrynklade nickelmanteln; ett tredje parti, som ej återfanns,
hade gått vidare och slagit af kronutskottet på ena
underkäken. Det är knappast troligt, att en helmantlad kula
skulle sönderskalats på detta sätt. För att visa huru
mauserkulor se ut, med hvilka isbjörn och myskoxar
blifvit skjutna, meddelas omstående afbildningar af några
sådana.

<img>Skottet i pannan; efter skottet.
Efter fotografi af E. Nilson den 26 augusti 1899.</img>

Alla de skjutna kalfvarne voro kvigkalfvar. Vi sågo
inga kalfvar i början af sommaren i Drottning Augustas
dal, på Claveringön eller på Hold with Hope, och då ej
heller de norska fångstmännen sett några sådana, då vi
träffade dem vid Kap Berghaus, är det ej osannolikt att
de dräktiga koma draga sig långt inåt dalarne och kalfva
där samt först senare på sommaren med sina kalfvar
vandra ned till kusten.

Sedan de skjutna djuren blifvit bragta ombord, sågo
vi under vår fortsatta gång inåt fjorden flere myskoxar.
Högt uppe på sluttningen gick en större hjord på minst
nitton djur. Längre fram syntes två vid stranden, medan
två andra stodo på en brant klippa, den ena uppe på
toppen, den andra något nedanför. Kaptenen gaf signal
med ånghvisslan för att skrämma dem, men de blefvo i
stället arga och begåfvo sig i påtagligt vredesmod ned
mot sjön. På återvägen sågo vi några, som ej
observerats vid ingåendet, och inalles hade vi sett femtiotre
eller femtiofyra stycken i denna fjord. Det var särdeles
intressant att iakttaga dem under olika förhållanden,
och de tycktes märkligt nog företrädesvis hålla sig på
mycket steril mark.

<img>Mauserkulor.
Längst till höger en alldeles oförändrad kula ur en skjuten isbjörn; de fyra ofriga äro mer
och mindre deformerade kulor ur skjutna myskoxar. Längst till vänster den söndersplittrade
kulan från skottet i pannan; nederst det hopplattade blystycket, däröfver den
deformerade nickelmanteln.
Autotypi efter naturen, i naturlig storlek.</img>

Vid fyratiden på eftermiddagen började vi gå åter
från fjordens inre, och när vi mellan åtta och nio på
aftonen voro i närheten af den lilla Björnön, norr om
Kap Weber, rapporterades,medan vi sutto vid 
kvällsvarden, att man varskott en simmande björn. Hvad
den hade för afsikter här inne är icke godt att veta.
Jag erbjöd Dusén att skjuta den, men han var ej hågad,

<img>Eskimåhydda vid Kap Weber, den mörka hålan är ingången till hyddan; kring denna
ligga strödda ben och renhorn.
Efter fotografi af F. Åkerblom den 28 augusti 1899.</img>
hvarför Arwidsson blef den lycklige. Det var rätt
besvärligt att svänga fartyget efter björnens slingrande kurs,
men om en stund hade vi nalle ombord.

Strax därpå mötte vi båten med doktorn och
Åkerblom, de blefvo öfverraskade af det rika jaktbytet på
Antarctics däck. Själfva medförde de en hare och hade
sett flere sådana. Utgräfningarne af eskimåhyddorna hade
lyckats förträffligt, de hade fått en mängd saker, som vi
ej hade förut, såsom båge med pilar, utskurna figurer
af djur och människor samt flere narhvalständer, som till
hela sin längd möjligen användts såsom spjutspetsar,
hvilket förat icke varit kändt. Äfven ett ganska fullständigt
skelett hade erhållits, och doktorn hade uppdagat små
leksakshyddor, hvilka af eskimåbarnen uppförts på en
grussluttning. Jag var mycket glad öfver dessa fynd, ty vi
hafva hittills i Sverige icke haft ett enda etnografiskt
föremål från den utdöda eskimåstammen i nordöstra
Grönland. Vi lade bi utanför Kap Weber för natten.

Det torde här vara på sin plats att något
redogöra för hvad man känner om den fordom i nordöstra
Grönland lefvande eskimåstammen. Scoresby var den
förste, som ådagalade att eskimåer funnits härstädes, ty
han hade ju 1822 flerstädes, företrädesvis vid Scoresbys
sund, men äfven vid mynningen af Davys sund, iakttagit
gamla vinterhyddor, tältringar, grafvar m. m. På grund
däraf att han vid gamla eldstäder funnit askan ännu
kvarliggande, drog han den slutsatsen, att eskimåerna
helt nyligen varit vid afsedda platser, en slutsats, hvilken,
såsom Ryder visat, dock icke är hållbar. Men han
anförde ett annat mera talande vittnesbörd för att eskimåer
ännu funnos kvar. Två år förut, 1820, hade nämligen
en hvalfångare från Bremen vid 73° lat. utanför kusten,
sålunda sydost om Kap Broer Ruys, funnit en död 
hvalross, i hvars kropp två eskimåharpuner voro fastsittande.
De sår som dessa harpuner förorsakat, antogos hafva
föranledt djurets död, och af kroppens beskaffenhet var
det tydligt, att det ej hade varit dödt länge. Scoresby
antog därför, att hvalrossen dödats af några härstädes
ännu kvarlefvande eskimåer; att man ej iakttagit några
sådana berodde antagligen därpå, att de drogo sig undan
vid åsynen af ett för dem så främmande föremål som
ett fartyg.

Att Scoresby hade rätt i sitt antagande, att
eskimåer ännu funnos lefvande i nordöstra Grönland,
ådagalades af Clavering, som under sin förut omtalade båtresa
från Sabineön till Loch Fine träffade en eskimåfamilj på
södra sidan af Claveringön den 18 augusti 1823.
Infödingarne hade först blifvit skrämda och lämnat sitt
tält, hvilket utgjordes af sälskinn med en stomme af trä
och hvalben. Två af eskimåerna, som stannat i
närheten, förmåddes dock att återvända till tältet, och vid
stranden hade de en kajak med harpuner och lansar,
hvilkas skaft voro af trä, spetsarne mest af ben, dock hos
några af järn. Följande dag kom hela eskimåfamiljen,
män, kvinnor och barn, tillsammans tolf personer, till
Claverings tält och erbjöd engelsmännen späck af säl och
hvalross. De erhöllo i utbyte skorpor och salt kött, hvilket
senare de dock genast spottade ut. Clavering lät till
deras stora förvåning tvätta ett af barnen för att få se
dess naturliga kroppsfärg, hvilken visade sig såsom en
mörkbrun kopparfärg. Clavering fortsatte nu sin resa,
men på återvägen besökte han å nyo eskimåerna den
23 och 24 augusti. Han observerade att dessa, liksom
de af Parry iakttagna eskimåerna i arktiska Nordamerika,
stänkte vatten öfver en dödad säl eller hvalross innan
de fladde densamma. De blefvo ytterligt förvånade, när
en af matroserna sköt en säl med kula, och den eskimå,
som hämtade sälen i kajaken, började dansa och hoppa
på det befängdaste sätt, när han fick se det hål, som
kulan hade gjort. En af eskimåerna -tilläts att afskjuta
en pistol, men han blef så bestört öfver rekylen, att
han genast smög sig in i tältet. Följande morgon hade
eskimåerna försvunnit, lämnande tält och alla sina
tillhörigheter kvar. Clavering antager, att de blifvit skrämda
af engelsmännens skjutande; han träffade sedermera
inga fler.

Det må anmärkas, att Clavering redan före sitt möte
med infödingarne iakttagit grafvar och förrådskummel vid
Kap Borlase Warren; de senare innehöllo späck. Några
grafvar öppnades, men man fann endast förmultnade ben
i desamma; de tyckas följaktligen varit gamla.

Man har vanligen antagit, att de tolf eskimåer, som
Clavering mötte, utgjorde de sista kvarlefvande af den
härstädes fordom bosatta eskimåstammen. Det må dock
anmärkas, att fastän Clavering endast iakttog dessa
tolf individer, kan det naturligtvis ha funnits flere
familjer på andra ställen af kusten. I detta hänseende
veta vi sålunda intet. Lika litet kan man med säkerhet
afgöra, om dessa eskimåer voro afkomlingar af den stam,
som lefvat här förut och hvars gamla hyddor och
tältringar man träffar på så många ställen. Det är väl
sannolikast att så var fallet, men man kunde också tänka
sig, att de utgiort ett parti, som tillfälligtvis var stadt på
resa långs kusten.

Ryder och andra författare antaga, och detta väl med
rätta, att den gamla eskimåstammen hit invandrat
norrifrån rundt Grönlands nordspets. Det kan härvid
anmärkas, att den tyska expeditionen fann tältringar ännu
norr om 76°, i närheten af Kap Carl Ritter, där de
träffades under en slädfärd den 6 april 1870. Att så
skedde var naturligtvis en ren tillfällighet, ty marken var
vid denna tid på året till större delen snöbetäckt. Vidare
har Greely funnit gamla eskimåhyddor på Grinnell land
ända i närheten af 82° lat. Möjligheten däraf, att den
ifrägavarande eskimåstammen kunnat invandra rundt
Grönlands nordspets, kan därför sägas vara ådagalagd. På
spörsmålet, huruvida äfven eskimåkolonien vid
Angmagsalik härstammar från den ifrågavarande stammen, vill
jag här icke inlåta mig.

Frågar man, om den gamla eskimåstammen
härstädes utdött eller om den härifrån utvandrat, så synes
det senaste mest sannolikt. Detta därför att man icke
funnit människoskelett i hyddorna, hvilket dock bort vara
fallet, om invånarne dött af hunger eller sjukdom. Dock
kan häremot invändas, att afsedda trakter ännu i
etnografiskt hänseende äro allt för litet undersökta för att
denna fråga skall kunna anses afgjord. Så mycket är
dock säkert, att efter hvad man hittills känner, föreligger
ingenting, som tyder därpå, att eskimåerna härstädes
skulle dött ut, och i så fall måste man ju antaga,
att de utvandrat. Osaken härtill är svår att angifva,
men det egendomliga är, att eskimåerna äfven i nordvästra
Grönland samt på Ellesmere land och Grinnell land
fordom förekommit öfver områden, där de nu saknas, och
där de under nuvarande isförhållanden knappast eller
endast med svårighet skulle kunna finna sitt uppehälle.
Detta kunde tyda därpå, att förändringar i is- och
klimatförhållandena i sin mån bidragit till eskimåernas
utvandring, till trakter, som lämnat dem rikligare tillgång på föda.
Åt hvad håll detta skett kan för närvarande icke säkert
afgöras. Om eskimåerna kommit hit rundt Grönlands
nordspets, är det väl ej omöjligt, att en del vandrat åter
samma väg, och då skulle man kunna tänka sig, att
eskimåstammen norr om Kap York, vid Inglefield Gulf
och Wolstenholme Sound, eller åtminstone en del af
densamma tilläfventyrs kunde vara ättlingar af de fordom i
nordöstra Grönland lefvande eskimåerna. För att afgöra
denna fråga fordras noggranna etnografiska jämförelser,
hvilka ligga helt och hållet utanför författarens område.
Och fullt säkert blir väl frågan icke löst, förrän äfven
den återstående delen af Grönlands ostkust norr om
77° blifvit undersökt.

Lämna vi emellertid dessa teoretiska spekulationer
å sido och söka göra oss en bild af eskimåernas
lefnadssätt härstädes, så kunna vi röra oss på betydligt
fastare mark, tack vare de fynd, som blifvit gjorda.
Såsom vi förut sett, hafva eskimåernas bostäder utgjorts
dels af hyddor, dels af tält. De senare hafva användts
om somrarne, deras stomme har varit trä och hvalben,
tältduken har utgjorts af sälskinn, till utseendet kunde
de liknas vid indianska wigwams. Tillvaron af dessa
tält ådagalägges genom tältringar, eller den krets af stenar,
som lagts rundt tältet på skinnens nedre del för att
fasthålla dessa vid marken.

Hyddorna, hvilka användts till bostad om vintern,
ligga till stor del under marken. De utgöras af själfva
boningsrummet, omgärdadt af en fyrkantig mur af sten,
samt en till detta ledande underjordisk gång. Som
hyddorna nästan alltid ligga på en sluttning vända mot sjön,
börjar den underjordiska gången på något lägre nivå,
hvarifrån den leder upp till hyddan. Denna anordning
är särdeles praktisk, ty den kallare luften, som är tyngre
och därför ej kan stiga uppåt, hindras på detta sätt att
intränga i hyddan, som är fylld med varmare luft. Till
tak ha nyttjats drifvedsstammar, belastade med torf och
sten, möjligen har äfven skinn användts i detsamma.
Såsom Ryder framhållit, äro vinterhyddorna i nordöstra
Grönland så små, att endast en enda familj kan tänkas
hafva bebott hvarje. De afvika därigenom väsentligen
från husen vid Angmagsalik, som äro stora, i det att
alla på samma ställe befintliga eskimåer, äfven om deras
antal går upp till ett femtiotal, bebo ett och samma.
Huru vinterhyddan i öfrigt var beskaffad, inses bäst genom
vidfogade figur, som är en af doktor Hammar något
förändrad teckning af den skiss, som lämnats af Ryder.

<img>Eskimåhydda i Nordostgrönland; boningsrummet antages vara 3,5 meter
långt, 1,8 bredt och 1,5 högt.
a, hyddan sedd ofvanifrån med taket aflägsnadt; man ser brixen af sten samt en lampa,
b, hyddan i längdprofil med en hängande gryta
Efter Ryder och Hammar.</img>

I närheten af husen, men äfven på andra ställen,
träffar man de förut nämnda förrådskumlen, i hvilka
späck och kött förvaras, och hvilka äro uppbyggda af
sten. Eskimåerna vid Kap York hafva sådana äfven
långt från bostäderna, och som allt är gemensam
egendom, användes innehållet af de eskimåjägare eller resande
eskimåfamiljer, som äro i behof däraf. Det är
väl sannolikt, att det å sid. 229 omnämnda
kumlet varit ett förrådskummel af större
dimensioner, ty Ryder omnämner, att ovanligt stora
sådana stundom förekomma i Scoresbys sund.
Jämte dessa förrådskummel finnas äfven gropar
för samma ändamål, och dessa göra bättre skäl
för benämningen »köttgropar».

<img>Spjutspets (?) af en hel narhvalstand.
Autotypi efter naturen.</img>

Redan i det föregående äro de djur
omnämnda, hvilka hufvudsakligen tjänat
eskimåerna till föda, nämligen ren, säl, hvalross, björn,
(hund), hare, narhval, fåglar, hvartill enligt
Ryder kommer lax. Denne antager att äfven hvalar
dödats af härvarande eskimåer, och kanske hafva
de stora spjutspetsar (?) af hela narhvalständer,
som doktor Hammar fann vid Kap Weber, just
användts vid hvalfångst. De äro ända till
halfannan meter långa och i bakre änden bearbetade för
att fästas vid något slags skaft. Eskimåernas
jaktvapen hafva annars såsom vanligt utgjorts af
harpuner och lansar samt bågar och pilar. De
förra erbjuda intet särskildt anmärkningsvärdt,
medan åtskilliga kastträn visat sig ganska
egendomliga. Harpuner och fågelpilar slungas såsom
bekant endast med tillhjälp af kastträn. En af
doktorn vid Kap Weber jämte en stor mängd pilar
funnen båge är på grund af sin fullständighet
särdeles intressant; bilden visar densamma
söndertagen. I fullständigt skick har bågen
antagligen varit omvirad och förstärkt med senor
för att öka dess styrka och elasticitet. Att
kajaker användts bevisas af några hithörande
delar. Äfven funnos isskrapor af det slag, som

användes till att skrapa bort isen från kajaksidorna.
Möjligen föreligger äfven en lämning hörande till en
kvinnobåt; sådana begagnas enligt Ryder äfven vid hvalfångst.
Hundsläden utgör om vintern, d. v. s. nära tre
fjärdedelar af året, ett viktigt samfärdsmedel och
användes äfven vid jakt på isen efter björn, vid transport

<img>Båge och pilar i ungefär en sjundedel af den naturliga storleken.
Nederst bågens ändstycken, däröfver dess midtelparti, i hvilket de forra varit inpassade.
Af pilarne har den nedersta haft en nu bortfallen spets af järn
eller sten, de öfriga hafva spetsar af ben.
Autotypi efter naturen.</img>

<img>Isskrapa af hvalben i ungefär en fjärdedel af den naturliga storleken.</img>

Autotypi efter naturen.

af dödade sälar o. s. v. Att slädar nyttjades här
ådagalägges af de slädskenor af ben, som flerstädes anträffades,
äfvensom af en af doktorn vid Frans Josefs fjord funnen
hundpiska. Slädarne hafva påtagligen varit af samma
mönster, som användes vid Kap York, där de äro
hopsurrade  af en hop skilda stycken, vittnande om mycket
ihärdigt och tålamodspröfvande arbete. När eskimåen
skall döda säl på den nya isen, sitter han tåligt och
väntar på en träbent pall vid sälens andhål, färdig att
harpunera densamma, när den tittar upp. Af sitsen, som
antages höra till dylika pallar, erhöllos flere, man ser på den
afbildade de tre hålen för pallens ben. Flere knifvar
af skiffer blefvo funna, och vid Kap Stewart erhölls en
knif med blad af järn.

<img>Hundsläde från nordvástra Grönland, förfärdigad af smärre, med remmar
hopbundna trä- och benbitar.
Efter sir John Ross.</img>

Af husgerådsartiklar må nämnas tranlampor, afsedda
att upplysa  och uppvärma vinterhyddorna; de äro dels
utarbetade i glimmerskiffer, dels äro därtill använda stenar
med af naturen danade urgröpningar. Äfven funnos grytor
af glimmerskiffer, öskar af trä, fruntimmersknifvar af
skiffer, synålar af ben m. m., hvilket allt kommer att
närmare beskrifvas af doktor Hammar.

De utskurna djurfigurerna förtjäna särskildt
omnämnande, ty de äro i sin råhet mycket karakteristiska,
såsom synes af de afbildade figurerna af isbjörn, ren,
säl, ripa m. fl.; äfven utskurna människofigurer erhöllos.
Den här afbildade ripan samt flere smärre sälfigurer voro
af elfenben (hvalross- eller narhvalständer), och så är
äfven fallet med åtskilliga knappar och spännen, som
bära godt vittnesbörd om eskimåemas konstfárdighet.

<img>Sitsen af en pall, använd vid sälfångst på isen; ungefär en fjärdedel
af den naturliga storleken.
Autotypi efter naturen.</img>

<img>a, knif med blad af järn och skaft af elfenben; b, verktyg af renhorn med
mejselliknande dubb af järn. Båda i ungefär half naturlig storlek.
Autotypi efter naturen.</img>

Om drillborrets användning är förut taladt; enligt
Ryder användes ben, sten och bergkristall till själfva
borret.

Jag minnes ännu lifligt vårt möte med de glada
och vänliga Kap York-eskimåerna vid Ivsugigsok 1883,
de kraftiga, undersätsiga gestalterna, deras små tält af

<img>Utskurna figurer af trä och ben (e) i ungefär två tredjedelar
af den naturliga storleken
a, kvinna, b isbjörn, c, ren (med hål för hornen), d säl, e ripa.
Autotypi efter naturen.</img>

skinn, deras hundar och hundslädar, deras många
egendomliga vanor. Och jag ennrar mig med glädje, huru
den gamla familjefadern Koludat yttrade, att han aldrig
kunnat tro, att hans familj skulle komma i besittning af
sådana rikedomar som de, hvilka den då erhöll af oss,
nämligen yxor, sågar, knifvar m. m. Sedan dess hafva
de genom Pearys vistelse där uppe begåfvats med allt
möjligt, äfven skjutgevär och ammunition; om till deras
lycka återstår att se.

När man sett Kap York-eskimåerna och läst de
skildringar af detta muntra, godmodiga och hurtiga folk,
som lämnats allt från sir John Ross till Peary och Ervind
Astrup, då kan man ej annat än beklaga, att infödingarne
i nordöstra Grönland icke längre finnas kvar. Huru
mycket större intresse skulle ej besöken vid denna kust
hafva, om man emellanåt sammanträffade med dessa
härdiga söner af den höga norden, för hvilka den långa
vinternatten är ett intet och hvilka med sina primitiva
redskap och vapen reda sig bättre än den civiliserade
människan. Men fastän de ej nu finnas kvar, kan man
dock föreställa sig deras lefnadssätt här. Vi se dem om
vintern, medan månen är uppe, på sina hundslädar
företaga resor öfver isen på fjordarne för alt hälsa på sina
vänner i någon aflägsen hydda. Möttes då någon björn, blef
det genast jakt, björnen förföljdes i ilande fart, och
slutligen skar eskimåen af de remmar, som förenade
hundarne med släden. Hundare blefvo då fria och ställde
snart björnen, som nu dödades af eskimåen med spjut,
dock mången gång först efter en kamp, som var blodig
nog. Vid andra tillfällen vaktade eskimåen på säl vid
dess andhål i isen, räfvar fångades i fällor, och när
vintematten var slut och sommaren med sitt ständiga
ljus var kommen, då blef det renar, ripor, harar, som
fingo sitta emellan på land, medan säl, narhval och
hvalross dödades från kajaken, ja, kanske till och med hvalar
harpunerades från någon kvinnobåt. Den soliga
sommaren var härlig fast kort, då behöfde man ej längre vistas i
de trånga vinterhyddorna utan bodde i tält, då fiskades
lax i älfvarne, och när odon och kråkbär blefvo mogna,
ja, då hade man riktiga festdagar, i all synnerhet när
man fick blanda bären med innehållet i någon renmage,
hvilket såsom bekant af eskimåerna anses såsom den
största läckerhet.

Och så kom åter den långa vintern, som dock af
eskimåen icke motsågs med någon fruktan, ty vid den
var han van och den bjöd honom nya nöjen; till den
hade han gjort i ordning sin vinterhydda, hvilken, ehuru
endast uppvärmd af en tranlampa, dock enligt hans
uppfattning utgjorde den bästa bostad i den för honom
bekanta världen.

Men dessa tider äro nu förbi, det glada, pladdrande,
hurtiga folket är borta, de storslagna fjordarne ligga tysta
och öde.

*

</chapter>
<chapter name="ADERTONDE KAPITLET.">
<h1>ADERTONDE KAPITLET.</h1>

Afgång från Kap Weber. — Waltershausenglacieren. — Myskoxfjorden.
—  Myskoxar. — Drifved. — Åter till Kap Weber. — Fynd af silurförsteningar.
—  Stora isberg. — Ankra innanför Kap Graab. — Devoniska fisklämningar. —
Etnografiska fynd. — Duséns fjord. — Vattenförrådet kompletteras. — Plats 
för öfvervintring. — Åter fossila fiskar. — Doktorns äfventyr med en
myskoxe. — Fjälluggla. — Tidpunkten för hemresan. — Spaningarne efter Andrée.
—  Sista dagen på Grönland. — Varden vid Kap Franklin. —
Afskedshälsning. — Tjocka. — Eskimågraf. — Hemresan anträdes.

Tidigt på morgonen den 27 augusti gingo vi från
Kap Weber mot Kap Ovibos och sedan långs västra
sidan af Nordfjorden upp mot Waltershausenglacieren.
Vi hade ovanligt nog, oaktadt det soliga vädret, en ganska
stark bris, det var den kalla luften från glacieren, som
drefs söderut. Äfven här, på västra sidan af Nordfjorden,
syntes myskoxar, dels fem ensamma djur, dels sju stycken
tillsammans.

Jag hade förat antagit, att flertalet af de stora
isbergen härstammade från Waltershausenglacieren, men så
var icke förhållandet. Ty fastän denna är mer än en mil
bred, eller närmare bestämdt ungefär tretton kilometer, är
bräckan, såvidt man på afstånd kunde iakttaga, icke
särdeles hög. De stora isbergen försvunno, då man kom
närmare densamma, hvarför den endast torde gifva
upphof till medelstora och mindre. Ett par mörka kullar
i glacieren syntes, men det var omöjligt att med kikaren
afgöra, om det var uppstickande berg eller moräner, det
senare föreföll dock sannolikast.

Vi gingo nu öfver mot glacierens östra sida och
upptäckte där en ny fjordarm mot öster, Myskoxfjorden,
i hvilken vi vid half elfvatiden styrde in. Vi trodde, att
den snart skulle sluta, men vi fingo följa densamma hela
dagen, delvis i hård motbris. Fjordsidorna voro till en
början höga, men blefvo österut lägre, i det att bergen
drogo sig mera undan från stranden. Den röda devoniska
sandstenen längst i väster ersattes sedan af bergarter med
andra färger. Fjorden gjorde flere krökar, och vi började
nästan tro, att den skulle föra oss ut till hafvet, men detta
blef dock icke fallet. Vi måste gå framåt mycket
försiktigt under ständiga lodningar i det smala farvattnet, i
synnerhet sedan den stora kröken passerats. Klockan åtta
måste vi stoppa, emedan det blef för grundt och emedan ett
par sandbankar sträckte sig ut i fjorden från ömse sidor.

Vi sågo vid denna fjord många myskoxar, inalles
sextiosju stycken, hvilket gifvit anledning till fjordens
namn. Af dessa syntes endast två på södra fjordsidan,
alla de andra på den norra; de gingo dels enstaka, dels
i hjordar. Den största hjorden räknade nitton djur, däraf
en kalf, och en sådan fanns äfven i en annan hjord på
tolf. I det stora hela var kalfvarnes antal mycket litet
detta år, nämligen endast nio af de inalles
tvåhundratrettio eller tvåhundrafyratio djur, som vi under
expeditionen sågo. I dag fingo myskoxarne vara i fred för
oss, ty vi hade nu både tillräckligt antal konserverade
djur och kött. Vi lade dock bi en stund, och ett parti
begaf sig i land för att försöka få några djur 
fotograferade, men de blefvo skramda, möjligen emedan de
fingo vind af fartyget Äfven här tycktes myskoxarne
blifva arga, när vi läto ånghvisslan ljuda.

<img>Myskoxhjordar på fjordsidan till vänster en hjord på nio djur, till höger därom
en annan på fem eller sex.
Efter fotografi af E. Nilson den 27 augusti 1899.</img>

Vi kunde ej med säkerhet urskilja fjordens slut, där
vi på aftonen ankrat, hvarför Dusén och Åkerblom
begåvo sig mat fjordbottnen i båt, de återkommo efter ett
par timmar. Jagmästaren och doktorn rodde under tiden
i land på norra sidan, den förre för att för min räkning
taga prof af bergarterna, den senare för att söka efter
etnografiska föremål. Några dylika funnos visserligen
icke, men bland drifveden hade träffats stycke af en
skeppsbjälke eller planka med två stora spikar eller bultar,
en tydlig fingervisning om ett af de sätt, hvarpå 

eskimåerna fordom kunnat komma i besittning af järn. För
öfrigt är drifvedens förekomst inne i bottnen af denna
fjord af mycket stort intresse. För att komma hit har
den först måst drifva in i Frans Josefs fjord, sedan norrut
i Nordfjorden och så österut långs hela Myskoxfjorden.
Äfven i de innersta förgreningarne af Frans Josefs fjord
och Konung Oscars fjord träffade vi drifved. Detta
vederlägger den åsikt, som håller före, att östra Grönlands
flora icke kan hafva rekryterats med frön från Sibirien,
emedan polarströmmen skulle drifva dem långs kusten
utan att de skulle kunna nå denna. Jämte
polarströmmen finnas ju lokala strömmar, och med dessa kunna
naturligtvis frön och andra föremål lika väl som
drifveden kastas upp på land.

När det blifvit tillräckligt ljust på morgonen den 28
augusti, d. v. s. mellan två och tre, började vi åter gå
ut ur Myskoxfjorden, och när jag kom upp på däck,
voro vi nära fjordens mynning vid Kap Kolthoff, hvilket
jag uppkallat efter vår framstående jägare och zoolog,
min värderade vän och kamrat på två polarexpeditioner.
Men icke kunde jag då ana, att denne skulle komma
till östra Grönland följande år och just i Myskoxfjorden
infånga de myskoxkalfvar, som han hemfört till Sverige,
en i sanning sällsam lek af ödet. Vi gingo sedan ett
stycke söderut långs östra sidan af Nordfjorden och styrde
därpå öfver till Kap Weber.

Dusén behöfde nämligen utföra pejlingar från den
af Åkerblom därstädes astronomiskt bestämda platsen,
och själf var jag ej mindre angelägen att där komma
i land. Jag hade bedt doktorn taga prof af de vid
Kap Weber befintliga bergarterna, då han var där jämte
Åkerblom den 26, och jag hade vid närmare
granskning funnit aftryck af en liten brakiopod <i>(Orthis)</i> i
ett af profven. Det var därför af vikt att söka erhålla
ytterligare material, genom hvilket lagrens geologiska ålder
möjligen skulle kunna bestämmas. När vi strax efter
middag anlände till Kap Weber, rodde vi genast i land.
Jägmästaren hjälpte mig att söka efter försteningar på
den plats, där doktorns prof var taget, och vi lyckades
äfven finna åtskilliga, hvilka dock tyvärr voro så illa
bevarade, att de ej till arten kunde bestämmas. Man kunde
dock igenkänna brakiopoder, snäckor och ortoceratiter,
och jag antog, att lagren tillhörde silursystemet, hvilket
äfven sedermera på indirekt väg blef bekräftadt. Vid
flere tillfällen har i det föregående dessa lagers likhet
med de siluriska lagren på Beeren Eiland betonats, och
denna likhet har sålunda visat sig vara grundad på
verklig öfverensstämmelse i ålder.

Medan vi på vårt håll letade efter försteningar, hade
Dusén utfört sina pejlingar, under det att doktorn och
Åkerblom voro sysselsatta med att fotografera
eskimåhyddorna och de af doktorn iakttagna leksakshusen. Vi
gingo härifrån redan klockan två på eftermiddagen mot
södra stranden af fjorden och följde denna utåt. Vi
passerade förbi några kolossala isberg, troligen ännu
högre än de förut sedda. Ett annat af medelstorlek
kantrade, hvarvid vattnet slungades högt upp af isbergets fot,
och från ett af de större lossnade ett stort stycke och
störtade i vattnet just som vi passerade. Lyckligtvis
föranledde detta icke att isberget kantrade, ty i så fall hade
vi kanske fått känna af det mer än vi önskat. I den
mån vi kommo utåt fjorden, blefvo dock isbergen mera
spridda, så att man ej behöfde gå så nära desamma.

Äfven denna dag hade vi sett åtskilliga myskoxar;
på Kap Ovibos promenerade fem stycken, däraf en ända
ute på udden, och i en dalgång på sydsidan af Frans
Josefs fjord syntes en hjord på fem eller sex. Vi
fortsatte färden långs denna sida till nära nio på aftonen,
då vi ankrade i en liten bukt innanför Kap Graah. Jag
reste genast i land med jägmästaren och doktorn, dels
för att se på bergarterna, dels för att doktorn skulle få
tillfälle att söka efter etnografiska föremål. Jag fann
otydliga växtförsteningar, som erinrade om de i devonlagren
på Spetsbergen förekommande, och doktorn hade funnit
eskimåboningar, hvarför vi voro rätt belåtna med
resultatet af vår korta utfärd i skymningen. Solen gick nu
ned så tidigt, att det var ganska mörkt mellan tio på
kvällen och två på morgonen.

<img>Antarctic vid sydsidan af Kejsar Frans Josefs fjord, i bakgrunden norra fjordsidan.                 
Efter fotografi af E. Nilson den 29 augusti 1899.</img>

Vi stannade på vår ankarplats till klockan ett
eftermiddagen den 29, dels för att Åkerblom skulle få tillfälle
att utföra en fullständig astronomisk ortsbestämning, dels
emedan maskinen måste öfverses före hemresan. Jag
fortsatte tillsammans med jägmästaren undersökningen af
berglagren, och till min stora glädje träffades i den röda
sandstenen utmärkt vackra fiskfjäll, hvilka enligt A. Smith
Woodward tillhöra den för de öfre devoniska lagren
karakteristiska <i>Holoptychius nobilissimus</i>. Denna hör till
de emaljfjälliga fiskarne eller ganoiderna, hvilka under
äldre geologiska perioder voro mycket allmänna, medan
de i våra dagar äro inskränkta till relativt få släkten,
bland hvilka må nämnas störarne, den i Afrikas floder
förekommande skedgäddan <i>(Polypterus)</i>, den i
Nordamerikas sötvatten lefvande bengäddan <i>(Lepidosteus)</i> och några
andra. Som de lager, i hvilka fiskfjällen här förekomma,
äro betydligt yngre än kalkstenarne vid Kap Weber, blef
de senares siluriska ålder genom ifrågavarande fynd säkert
ådagalagd.

Doktorn var sysselsatt med utgräfningar af
eskimåhyddorna och gjorde goda fynd, såsom en hundpiska, en
gördel, »notit», af det slag, som är det enda klädesplagget
inne i hyddan m. m. Jämte hyddorna funnos här äfven
flere tältringar och förrådskummel. Dusén botaniserade,
Åkerblom utförde sina astronomiska och magnetiska
observationer, Arwidsson var såsom vanligt sysselsatt med
skrapningar. Det var för öfrigt rätt angenämt här, från
bergkullen ute på udden hade man vacker utsikt öfver
fjorden med dess många isberg.

Såsom förut nämndt, gingo vi härifrån klockan ett
eftermiddagen och fortsatte långs södra standen. Men när
vi hunnit förbi Kap Graah, visade sig åter en fjordarm,
hvilken Dusén erinrade sig från ingåendet, då han äfven
fotograferat densamma, med anledning hvaraf jag kallat
den Duséns fjord. Det var dock ej utan att jag till en
början tyckte, att denna fjordarm gärna kunde varit borta.
Vi hade ju sedan nära tre veckor tillbaka gjort den ena
geografiska upptäckten efter den andra, och då jag
naturligtvis önskade, att vi skulle kartlägga hela det
nyupptäckta området, men det snart var på tiden att lämna
kusten, började jag nästan finna upptäckterna väl
omfattande. Men då jag såg den södra fjordsidans
snöbetäckta berg, blef jag åter nöjd, ty dessa lofvade, att
vi där skulle finna vatten, så att hela vårt behof kunde
tillgodoses, innan vi begåfvo oss hem. Och i sanning, där
vi ankrade på fjordens södra sida klockan tre på
eftermiddagen, var den bästa plats för detta ändamål, som
gärna kunde tänkas. En bäck med kristallklart vatten
utgöt sig såsom ett litet vattenfall i själfva strandbrädden,
så att vi genom en ränna kunde leda hela vattenmassan
i båten och endast behöfde tre timmar för att fylla våra
vattentankar.

När vi styrde in i fjorden, passerade vi mellan Kap
Graah och den västra af Vinteröarne. Djupet är dock
icke stort här, hvarför vi måste gå mycket försiktigt och
sända en båt före att loda. Vinteröarne hafva erhållit
sitt namn därför att denna plats föreföll ganska lämplig
för öfvervintring. Det såg ut att finnas god hamnplats
på södra sidan af den västra ön, och en station på södra
sidan af Kap Graab borde vara skyddad för nordliga
vindar, hvarjämte ju afståndet till mynningen af Frans
Josefs fjord ej är stort. Man måste vid öfvervintring
undvika en plats långt in i fjorden, emedan isen där
först sent bryter upp. Måhända skulle bukten på norra
sidan af Frans Josefs fjord innanför Kap Franklin vara
ännu lämpligare.

Medan Antarctic måste ligga stilla för
vattenfyllningen, reste Dusén och jägmästaren med båt inåt fjorden
för att utröna dennas utsträckning. Själf for jag i land
till södra fjordsidan och åtföljdes af doktorn och
Arwidsson. Den förre skildes dock snart från oss, ty han
vandrade österut långs stranden för att söka efter
etnografiska föremål, medan jag med Arwidsson gick inåt
land till en flodravin, där jag ville göra geologiska
undersökningar. Vi hade en rätt besvärlig väg ned till
ravinens botten, som delvis var fylld af is, men
vandringen blef belönad, ty jag lyckades finna devoniska
fisklämningar äfven på detta ställe. De voro ej af samma
slag som förat, utan utgjordes af sköldar till en
pansarfisk, hvilken sedermera af Smith Woodward beskrifvits
såsom en ny art af släktet <i>Asterolepis</i>. Pansarfiskarne
äro numera utdöda och föras af några forskare till en
själfständig ordning, medan andra betrakta dem såsom
en underafdelning af ganoiderna. De utmärkas därigenom
att antingen hela kroppen eller åtminstone hufvudets öfre
sida omslutes af ett af bensköldar bestående pansarhölje.

Det var soligt och vackert väder hela dagen, men
norr om Bontekoe-ön var såsom vanligt tjocka; ingen
drifis syntes innanför ön. När vi återkommo ombord,
var doktorn där före oss. Han hade varit ute för ett
ganska allvarsamt äfventyr, som dock lyckligtvis slutat
väl. Endast beväpnad med sin rekyl- eller karbinpistol,
hade han nämligen påträffat en ensam myskoxtjur och utan
afsikt att skjuta gått efter denne, enär båda hade samma
väg. Utan den minsta föregående varning, hade
myskoxen, som antagligen trott sig förföljd, svängt om och
störtat mot doktorn, som nätt och jämt hann placera
en pistolkula i det uppretade djurets bog, innan det
hann fram, hvarefter ett par skott i pannan gjorde slut
på dess lif. Det synes sålunda, som om uppgiftema
om att myskoxarne stundom kunna vara farliga, något
hvarpå vi förut endast till hälften trott, verkligen ägde
grund.

Efter jakten i Geologfjorden hade jag gifvit order
därom, att inga fler myskoxar skulle skjutas, men
doktorn blef ju därtill nödd och tvungen. Vi fingo nu
en extra hud med skalle och äfven kött, hvarjämte
Arwidsson begagnade tillfället att taga ytterligare
anatomiska preparat. Från fartyget hade man sett en räf
på land, hvilket var ovanligt nog. Dusén och
jägmästaren, som återkommo half elfva, medförde en hare,
som skjutits af Kulseth, hvilken äfven sett en fjälluggla,
ehuru på långt håll. Detta tydde på att här skulle
finnas lemlar, och Dusén erinrade sig, att han på
förmiddagen hade hört sådana pipa uppe på sluttningen,
då han var i land vid ankarplatsen på sydsidan af Frans
Josefs fjord. Äfven spår af varg hade under utfärden
iakttagits.                                                                      

Såsom af inledningen framgår, hade jag på förhand
antagit, att vi icke skulle kunna vistas mer än högst tre
veckor vid land, ty jag förmodade då, att vi skulle nå
kusten först i slutet af juli och vara tvungna att
återvända i senare hälften af augusti. Man hade ju vid den
tiden icke någon större erfarenhet från andra
expeditioner. Den tyska Germaniaexpeditionen 1869—70 hade,
såsom vi sett, nått kusten den 5 augusti 1869, och då
återresan skulle ske följande år, ansåg man sig icke
böra dröja längre än till den 17 i samma månad för
att vara säker om att före vinterns inbrott komma ut
ur drifisbältet. Hansa blef 1869 fast i isen den 7
september. Kapten Knudsen på Hekla kom in under land
den 16 juli 1889 och var ute ur isen, stadd på hemresa,
redan den 15 augusti. Däremot lämnade Clavering 1823
Sabineön så sent som den 4 september, gick söderut
långs kusten till den 8, då han var utanför Kap Parry,
och lyckades sedan, efter fem dagars arbete, komma ut
ur isen den 13. Scoresby berättar om skeppet Hercules
från Aberdeen, som den 2 september 1822 befann sig
mellan Bontekoe-ön och Kap Broer Ruys, att det
följande dag blef fast i isen, men åter kom loss den 4,
under hvilken tid det med isen drifvit långt mot söder.
Ett annat fartyg, King George från London, med hvilket
Hercules förut varit i sällskap, syntes nu styra mot
sydost för att komma ut ur isen, men det hördes
sedan aldrig af, utan gick förloradt med man och allt.
Efter slormigt och besvärligt väder kom Hercules själf
ut ur isen den 11, fastän långt söderut, mellan 69°
och 68°.

Vi hade nu jämnt åtta veckor varit inne vid kusten,
och jag antog, att tiden omkring den 1 september skulle
vara lagom att lämna densamma och bana sig väg
genom drifisen till öppet vatten. Ty vintern kunde nu
när som helst inträda, och den kommer i de arktiska
trakterna ofta med ens. Det var ingen fara för att den
skulle fängsla oss inne i fjordarne, ty dessas vatten
behöfde tid på sig för att tillfrysa. Men om drifisen
utanför kusten var tät, kunde en snöstorm eller hastigt
fallande temperatur lätt föranleda tillfrysning af vattnet
mellan isflaken, hvilket går otroligt fort. Det var på
detta sätt som Vega oförmodadt frös inne 1878, då en
köld af endast två grader var tillräcklig att på en enda
natt sammanbinda drifisflaken till en för fartyg
ogenomtränglig massa. Huru drifisen utanför Bontekoe-ön var
beskaffad, visste vi ej, ty där hade på sista tiden nästan
ständigt varit tjocka. Fastän jag för min del antog
såsom sannolikt, att vi ännu skulle kunna dröja några
dagar utan risk, ansåg jag dock klokheten bjuda att
styra ut från kusten, så snart kartläggningen af Frans
Josefs fjord var slut.<footnote>Kolthoff måste 1900 redan den 23 augusti gå ut ur Frans Josefs fjord,
på grund af en svår storm, som inledde vintern. För att intaga vatten och
barlast gick han därpå till Mackenziebukten, hvarifrån han på aftonen den
25 styrde till hafs. Kapten J. Kjeldsen, som förde expeditionens fartyg
Frithjof, har härom meddelat: »Den 25 augusti bildades mycket nyis i
Mackenziebukten, dock icke till hinder för vår resa. Hela natten till den 26 gingo vi
genom nyis, hvars tjocklek växlade från en half och en tum upp till tre och
en half. I de största klarorna mellan drifisen var den nya isen tunnast och
där drifisen låg tätare var den tjockast. Det var stormen, som jagade oss ut
ur Frans Josefs fjord, och när jag senare fick se huru mycket is det var, tror
jag, att det var vår lycka, att vi kommo ut ur fjorden med denna stonn »
Det må anmärkas, att Frithjof har starkare maskin än Antarctic.</footnote>

Expeditionens hufvudändamål, att efterspana Andrée
mellan 70° och 75°, var ju redan genomfördt, ehuru med
negativt resultat, och vi hade därtill lagt hela sträckan
af de stora fjordarne, i hvilka vår kurs belöpte sig till
dryga 1700 kilometer. Under vår gång genom dessa
granskades på det nogaste med kikare alla stränder och
fjordsidor, ty hade Andrée kommit till Grönland, så kunde
han ju finnas lika väl där som annorstädes. Skulle man
nu söka honom på annat ställe af den grönländska kusten,
borde detta ske söder om Scoresbys sund. Men
däremellan och Angmagsalik fanns ju Amdrups expedition,
hvarför en undersökning där från vår sida var
öfverflödig, äfven om den vid denna sena årstid varit möjlig;
någon sådan ingick för öfrigt icke i expeditionens
program.

Den 30 augusti blef vår sista dag på Grönland. Vi
lättade ankar half sex på morgonen och styrde ut ur
Duséns fjord mellan Kap Graah och Vinteröarne till Frans
Josefs fjord, gingo sedan för kartarbetena långs dessa
öar ett stycke utåt och ångade därpå öfver till Kap
Franklin, där Åkerblom sattes i land klockan tio för att
företaga en astronomisk ortsbestämning. Han åtföljdes

af jägmästaren samt doktorn, och Kulseth sändes med
för att därstädes uppbygga en större varde, i hvilken en
berättelse om expeditionens hittillsvarande förlopp skulle
nedläggas, detta för den händelse, att någon olycka skulle
drabba oss under hemresan. Jag hade stor lust att själf
bege mig i land, men måste stanna ombord för att skrifva
den afsedda berättelsen. Vi återvände med Antarctic till

<img>Varden vid Kap Franklin, i bakgrunden Antarctic och stora isberg.
Efter fotografi af P. Åkerblom den 30 augusti 1899.</img>

fjordens sydsida för fullbordande af kartarbetena och
styrde därpå åter mot Kap Franklin, utanför hvilket vi
lade bi på eftermiddagen klockan fyra. Dusén sattes i
land och medförde den i en flaska nedlagda skrifvelsen,
hvilken skulle läggas i varden. Denna var nu färdig och
hade målats med band af hvit färg, liksom ett sjömärke
vid våra kuster. Det hade varit en solig och vacker
dag, fastän vi sett tjocka utanför Bontekoe-ön såsom 
vanligt. Den drog sig nu allt närmare land, och vid
femtiden hade en strimma lagt sig öfver Kap Franklin, dock
icke tätare än att solen lyste igenom, så att Åkerblom
kunde utföra sina observationer.

Såsom afskedshälsning och tack för de härliga
dagar vi tillbragt i fjordarne, lät jag hissa våra flaggor.
Detta var i sista minuten, ty nu kom tjockan på allvar
till land, och äfven söderifrån höll en annan dimbank
sitt intåg i fjorden, som mer och mer doldes för våra
blickar. Vi tycktes hafva slutat arbetena, som ju
forcerats till det yttersta, alldeles lagom, de härliga
solskensdagarne voro troligen nu förbi.

<img>Graffynd vid Kap Franklin.
Autotypi efter naturen i ungefär half naturlig storlek.</img>

Klockan half sju var landpartiet åter ombord,
medförande samlingar af olika slag. Doktorn hade funnit
en eskimågraf med skelett af en halfvuxen flicka, och
vid grafven fanns en träskål, innehållande en 
fruntimmersknif af skiffer med
handtag af trä, två dockor,
en manlig och en
kvinnlig, af trä, af hvilka
kvinnofigurens hufvud återger
den för eskimåkvinnorna
karakteristiska
hårprydnaden, samt en mindre
träskål med ett par ännu
mindre dockfigurer,
spännen m. m., hvilket allt
påtagligen tillhört den
aflidna.

Vi hade under dagens
lopp surrat fast ankarne
och träffat andra
förberedelser för hemresan, och
när landpartiet åter var
ombord samt båtarne
upphissade, styrde vi ut från
kusten. På grund af den
täta tjockan togs kursen
norr om Bontekoe-ön för
att undvika de många
isbergen söder om
densamma, hvilka i tjockan
kunnat föranleda obehagliga
möten. Efter kvällsvarden
lättade tjockan för en
stund, Bontekoe-ön
syntes, och öfver dimbanken
i norr höjde sig topparne
af Kap Broer Ruys samt

<img>Gräs <i>(Calamagrostis purpurascens)</i>, femtiofyra centimeter högt, från Kejsar Frans Josefs fjord.
Autotypi efter naturen.</img>
af några höga berg i väster. Detta var den sista
hälsningen från Grönland, på himmelen stod månens skära,
och äfven en stjärna blinkade fram. Men snart var
allting åter insvept i tjockans hölje, och vi gingo framåt
med sakta fart till midnatt, då vi lade bi. Så när som
på något enstaka flak, var vattnet isfritt, sjön var
tämligen hög, ett par stormfåglar sväfvade fram öfver
vattenytan.

*

</chapter>

>
<chapter name="NITTONDE KAPITLET.">
<h1>NITTONDE KAPITLET.</h1>

Åter i isen. — Fyra björnar erhållas. — Tjockan lättar. — Isbältet
genombrytes. — I öppet vatten. — Fåglar och drifved. — Hydrografiska
arbeten. — Storm och svår sjö. — Fåglar ombord. — I sikte af norska kusten.
— Skagen. — Malmö. — Från Malmö till Stockholm. — Återblick på
expeditionens arbeten. — Det negativa resultatet af spaningarne efter Andrée.

När det började ljusna på morgonen den 31
augusti, befanns det, att vi lagt bi nära drifisen, i hvilken
vi vid fyratiden styrde in. Det var fortfarande tjocka,
så att ingen öfverblick af isförhållandena kunde vinnas,
och med saknad såg jag tillbaka på de härliga
solskensdagarne i fjordarne. Klockan half åtta blef tjockan så
tät, att vi måste förtöja vid ett större isfält, där styrman
Haslum fick se två björnar, hvilka dock snart åter
försvunno i dimman. Vid frukosten tillkännagaf jag min
afsikt att sätta ut båten för att ro åt det håll, där
björnarne iakttagits, och medan båten firades ned, blefvo
dessa åter synliga. Med jägmästaren i sällskap styrde
jag mot isfältet, men björnarne hade klättrat upp på ett
iskast och fått se oss, då vi skulle lägga till, och när
vi kommo upp på isen, befunno de sig redan långt bort,
stadda på flykt. Det var en björninna med sin unge,
hvilka fingo efter sig hvar sin kula, som dock icke
träffade. Jag sände båten till läsidan af flaket, medan vi i
vild språngmarsch öfver iskast och råkar, hvarvid jag
vid ett tillfälle plumsade ned, sprungo åt det håll, där
djuren försvunnit, ehuru utan att vidare få se dem.
Karlarne i båten hade dock sett, hvar björnarne gåfvo sig
ut i vattnet, och efter en stunds ansträngande rodd hunno
vi fatt dem, hvarpå den gamla sköts af mig, ungen af
jägmästaren. Antarctic hade under tiden nalkats, och
snart voro björnarne ombord. Som tjockan blifvit mindre
tät, kunde vi nu fortsätta vår kurs mellan fördelad is,
och ej fullt två timmar senare fick kaptenen sikte på
två simmande björnar, liksom de förra en hona med
unge. När vi hunnit fatt dem, fotograferades de af
jägmästaren, ehuru belysningen i tjockan var dålig,
hvarefter kaptenen och doktorn sköto hvar sin. Jag hade
förut visat Björn på dem, och han skällde ursinnigt från
backen, då han såg dem framför fartygets bog.

Fyra björnar på mindre än två timmar var ju
såsom byte betraktadt icke dåligt, ehuru jaktnöjet var
skäligen klent. En säl, som låg på ett flak, hälsades med ett
skott, men det blef bom. Vi kunde hela dagen, trots
tjockan, hålla god kurs mot ostsydost, ty isen var
fortfarande gles med stora ytor af öppet vatten.
Temperaturen i luften höll sig en och en half eller två grader
öfver fryspunkten, och isen såg ej vinterlik ut, ty det
fanns ännu smältvatten på flaken. Klockan åtta på
aftonen förtöjde vi vid ett enstaka mindre isflak. »Det
är eget, att tjockan skall vara så ihärdig», säger
dagboken.

Klockan tre på morgonen den 1 september blåste
den emellertid undan, och det visade sig då att det flak,
vid hvilket vi förtöjt, låg nära kanten af tät drifis, i
hvilken vi nu styrde in. Kaptenen ändrade kursen mera
mot söder, ty en mörk sky långt bort åt detta håll
angaf öppet vatten, medan isblink syntes på alla andra
sidor. Klockan fyra blef isen mycket tät och svår, men

bakom densamma syntes det öppna vattnet, och nu följde
tre timmars oafbruten kamp, med ramning och ganska
svåra knuffar. Jag var uppe hela tiden och njöt af
skådespelet, väl för sista gången i mitt lif. Precis klockan
sju voro vi ute ur drifisen, den var vid själfva kanten ej
tät såsom vanligt, utan något glesare, emedan ett rätt stort
parti af densamma skilt sig från hufvudmassan och drifvit
ett stycke bort.  Detta parti skyddade iskanten för dyning,
hvarigenom passagen genom densamma betydligt
underlättades. Det var tur att tjockan blåste undan på
morgonen, så att vi kunde styra mot denna bukt, ty om vi
fortsatt i den kurs vi förut hade, skulle det dröjt
betydligt längre, kanske flere dagar, innan vi kunnat arbeta
oss igenom.

<img>Kapten Nils Forsblad.
Efter fotografi af Carl M. Olson, Göteborg.</img>

Kaptenens ansikte formligen strålade, då han kom
ned från tunnan, hvarifrån han hela tiden ledt fartygets

gång, och jag lyckönskade honom med ett kraftigt
handslag att nu vara ute ur isen. Han hade ju haft en
ansträngande och ansvarsfull tjänstgöring under färden, ej
blott genom isen utan i fullständigt okända farvatten,
och det vittnar godt om hans vaksamhet och duglighet,
att vi icke råkat ut för något annat missöde än den
obetydliga grundstötningen i Hurry Inlet. Nu hade
sjömannens normala förhållanden inträdt, någon vistelse i
tunnan var ej längre nödvändig, kaptenen kunde
upprepa det uttryck, som Scoresby den äldre plägade
använda, då han kommit ut ur isen: »min vakt är slut».

Såsom af kartan öfver Antarctics kurs framgår, hade
iskanten sedan juni flyttat sig betydligt mot väster. Det
låg visserligen flere isstrimmor i den bukt, i hvilken vi
kommit ut, men de vållade oss ingen svårighet. Vi hade
hela förmiddagen is på ömse sidor, men en ganska stark
dyning angaf isfritt vatten mot söder och sydost, och en
lätt bris från sydväst lät oss från middagen få nytta af
seglen, för första gången på länge; dyningen aftog efter
hand. Som tunnan ej längre behöfde användas till
utkik, lät jag i densamma hänga upp en skinka af isbjörn,
en af myskoxe och en af ren för att se om köttet skulle
hålla sig, tills vi kommo hem. Klaffen i tunnans botten
öppnades, så att luften kunde stryka igenom, och fastän
renen skjutits redan den 21 augusti, var köttet såväl af
denna som af de öfriga djuren friskt ännu den 17
september, då vi kommo till Stockholm. Det hade då
omgifvits af ett hölje, som lufttorkat, där innanför var det
rödt och saftigt.

Dusén var denna dag icke kry, det var reaktionen,
som kom efter det forcerade arbetet i fjordarne. Men
nu fanns ock bästa tillfälle till rekreation genom hvila,
hvartill det nu påbörjade enformiga sjölifvet särskildt
inbjöd. Ännu klockan nio på aftonen syntes isblinken
i sydväst, men det var också isens sista hälsning. Stiltje
och dyning voro rådande den 2 september, och vi roade
oss med aktgifvande på förändringarne inom fågellifvet.
Föregående dag hade rotges varit talrika, men dessa
voro nu försvunna; vi sågo i stället på förmiddagen
några alkor. Stormfåglar voro talrika, och dessutom
syntes enstaka borgmästare och labbar. Vi passerade
ett område, där drifved var vanlig, ty sådan syntes
under hela dagen, däribland en kolossal stam med rot,
hvilken senare på afstånd liknade en båt med en
roddare; toppen var afhuggen, och stammen hade märken
af yxhugg.

Vill man gifva fantasien fritt spelrum och i tankarne
följa en dylik drifvedsstams öden, så blrr det hela nästan
som en saga. I den Gamla världen, i Sibiriens urskog,
på brinken af en af de stora floderna har trädet vuxit
upp. Men en dag, när stormen brusade genom skogen,
rycktes det upp med sina rötter och störtade utför branten.
Timmerhuggare gingo kanske sedan förbi och pröfvade
med sina yxor om trädet var friskt. Men då floden steg,
fördes trädet med denna mot Ishafvet, och där vidtog en
ny underbar drift. Kanske dref stammen, hvars grenar
och bark så småningom gått förlorade, omsluten af isen,
fram öfver själfva polen, målet för så många människors
fruktlösa ansträngningar. Sedan följde den med
polarströmmen långs Grönlands ostkust söderut och hamnade
kanske slutligen i den Nya världen på sydvästra
Grönlands trädlösa kust, där eskimåen använde den vid
förfärdigande af båtar, slädar eller jaktredskap.

Söndagen den 3 rådde fortfarande stiltje, afbruten af
en eller annan obetydlig fläkt, vattnet var blått och sju
grader varmt, medan luftens temperatur varierade mellan
fem grader och åtta. Det var fortfarande dyning, som
förorsakade rätt svåra slingringar, fåglar voro sparsamma,
en lunnefågel syntes bland andra. Observationen vid
middagen ådagalade, att vi befunno oss vid 68° 21' n. lat. och
8° 10' v. long., sålunda långt söder om Jan Mayen.
Nyrakade ansikten började visa sig, och styrman Haslum,
som rakat bort mustacher och hakskägg, hade återfått
sitt utseende af en värdig kapten. Det lyste mareld ur
böljorna på kvällen.

Vår kurs var ställd mot vårt gamla lodningsställe
vid Norska Djupet, där vi skulle taga förnyad
temperaturserie af de öfre vattenlagren för att utröna, om
golfströmsvattnet nu hade större utbredning mot djupet än
vid början af sommaren. Vi hade hunnit till stället
klockan half tre på eftermiddagen den 4 september och
började lodningen omedelbart. Som den dock endast
utsträcktes till 1000 meters djup, med planktonhåfningar
till 500, voro arbetena slut redan efter tre och en half
timme, då vi gingo vidare. Det visade sig såväl här
som under följande lodningar, att golfströmsvattnet nu
sträckte sig betydligt djupare än då vi lodade på dessa
ställen under uppresan. Det var stiltje på morgonen,
men på förmiddagen började en lätt bris från sydost,
hvilken tilltog allt mera under dagens lopp, så att vi
efter lodningen kunde använda seglen. På kvällen ökades
vinden ytterligare, sjön gick hög, och i förkänning af
hvad som komma skulle hade jag stufvat undan allt
löst i hytten, men det blef ändock åtskilliga haverier.
Ty vid tvåtiden på morgonen den 5 hade vi full storm,
så att vi måste lägga bi för förstäng och apa. Ingen
fick blund i sina ögon om natten, och när jag kom
upp på däck klockan fem på morgonen, fann jag, att
vi hade en otroligt hög sjö. Svåra dyningar kommo
nämligen samtidigt från såväl sydost som sydväst, hvilket
gaf upphof till en besvärlig toppsjö. Vågornas höjd var
oerhörd, och fast jag varit ute för värre stormar, har jag
dock aldrig sett sådan sjö. Det var ej lätt att taga sig
fram på däck, men det var en härlig syn att från
kommandobryggan skåda, huru de svåra sjöarne förgäfves
rusade till anlopp mot vårt präktiga fartyg. Det lyftes
upp på vågkammen för att i nästa ögonblick vara nere
i en djup dal, där man på alla sidor omgafs af
vattenmassor så höga, att de tycktes skola begrafva fartyget.
Men Antarctic höjde sig i stället åter på deras kammar
och tog in märkvärdigt litet vatten.

Redan klockan åtta på morgonen hade vinden
bedarrat, så att vi kunde tillsätta bottenrefvade märssegel, men
slingringarne voro alltjämt svåra. Vi fingo till frukosten
nöja oss med påbredda smörgåsar uppe på däck, men
middag och aftonmåltid kunde vi intaga i gunrummet
som vanligt. Kaminen utanför min hytt hade gjort
haveri, och i kabyssen lär det sett ut värre, kocken var
sjuk. En af gunrumspersonalen var af någon för honom
själf bäst bekant anledning osynlig och visade sig icke
ens vid måltiderna, fast han annars ansågs ha den
bästa aptiten af oss alla. Vinden blef slutligen laber,
men de våldsamma slingringarne fortsatte hela dagen, så
att fartygets reling emellanåt låg nere i vattnet.
Kaptenens mössa blåste i sjön, och katten, som nu blifvit
stor, höll på att gå samma väg, men Henning fick
lyckligtvis i sista ögonblicket tag i hans svans. Det var
ljum luft, öfver tio grader.

Den 6 hade dyningen minskats, eller rättare
sydvästdyningen hade segrat och var ensam rådande,
hvarför slingringarne voro mera jämna, så att man kunnat
sofva. Vinden, som hittills kommit från sydkanten, blef
nu nordlig, så att vi klockan ett kunde sätta till alla
segel. Det var regnbyar emellanåt, och vi sågo en
regnbåge, en för oss ovanlig syn. Molnen voro tjocka
upptornade cumuli med strati framför, former, som
aldrig synas i de arktiska trakterna. Vinden friskade
i, så att vi gjorde sju knops fart, hvilken på kvällen
till och med ökades till åtta, då vi stoppade maskinen
och gingo för enbart segel. Vi lodade på vår gamla
lodningsplats nummer fyra och styrde sedan mot platsen
nummer tre, där vi voro framme klockan tio på
morgonen den 7. Vi använde först den Petterssonska
vattenhämtaren till 400 meters djup och fortsatte sedan
med en annan vattenhämtare till 700 meter. Vinden
hade på morgonen mojnat af, så att vi åter gingo för
maskinen. Mot aftonen syntes i väster en trälastad ångare
samt en brigg, de första fartyg vi sett sedan vi skildes
från kapten Robertson i Hurry Inlet. En liten fågel kom
ombord, jag tyckte att den såg ut som en gråsiska, men
det var för mörkt för att jag skulle våga påstå, att det
verkligen var en sådan. Den var ännu kvar, när vi
böljade lodningen klockan fyra följande morgon den 8,
men äfven då var det för skumt för att jag säkert skulle
kunna se hvad för art det var. Den hade nu en
piplärka till sällskap, och katten var genast färdig att söka
få sig ett byte, hvilket dess bättre icke lyckades. Längre
fram på dagen voro dessa fåglar borta, men då kom i
stället en sädesärla. Vi slutade lodningen på morgonen
klockan sju och fingo åter frisk vind, så att vi gjorde
god fart. Ett ryskt fartyg med trälast passerades helt
nära. Vi fingo slut på kollämpningen, hvilken pågått
sedan föregående dag, hvarefter en grundlig rengöring
företogs, hvilken äfven utsträcktes till hundarne. De
tvättades med vatten och såpa, men Skuolffe, som nu
blifvit alldeles hvit, smorde naturligtvis genast ner sig
i en kolhög. Klockan fem på eftermiddagen voro vi
framme vid vårt första lodningsställe, och half sju var
den sista lodningen utförd, temperaturen i vattnet var
här högre än i luften, mellan tolf och tretton grader.
På aftonen var det stjärnklart, det var länge sedan vi
sett en sådan mängd stjärnor.

När jag morgonen den 9 september kom upp på
däck, hade vi norska kusten i sikte, och strax före tio
fingo vi syn på Slåtterö fyr. En lotsbåt från Bergen
prejades, min första fråga gällde, om det ingått
underrättelser om Andrée, men svaret blef nekande. Fartyget
fejades och putsades både på däck och under detsamma,
så att man knappast visste, hvart man skulle taga vägen;
Antarctic måste ju vara fin, när vi kommo hem. Vi
gjorde fortfarande god fart, passerade Utsire fyr mellan
två och tre på eftermiddagen och måste på aftonen
minska seglen, på grund af den starka medvinden.
Sjöarne lyste på natten af stark mareld, och vinden ökades
så mycket, att vi slutligen måste stoppa maskinen, enär
propellern ej kunde följa med, ty vi gjorde för enbart
segel mellan sju och åtta knops fart. Det var som om
vinden ville hjälpa oss hem så fort som möjligt.
Fartyget slingrade rätt betydligt, men tröttheten tog ut sin
rätt, och för första gången på länge under dessa oroliga
dagar fick jag njuta en skön sömn. När jag vaknade
följande morgon den 10, föreföll allt så stilla, att jag
trodde, att vi befunno oss i någon hamn, och jag blef
därför ganska öfverraskad, när jag kom upp på däck
och fann oss göra god fart, men som vinden ej längre
var rakt med, hade slingringarne upphört. Vi passerade
Lindesnes och satte kurs på Skagen, fingo hård
nordostlig bris af tretton eller fjorton meters hastighet i
sekunden, och ehuru här inne icke kan finnas någon
dyning, jämförlig med Atlantens, var dock middagen
ganska besvärlig, och den under sjögång alltid tomma
platsen vid bordet stod äfven nu obesatt. Vi fingo fröjda
oss åt anblicken af en mängd seglare, och på aftonen
syntes reflexen af fyrar från både Norge och
Danmark. En hafssula <i>(Sula bassana)</i> flög förbi, den bragte
mina tankar till 1883, då jag under ganska försvarlig
sjögång, vid Fuglaskär utanför Reykjanes på Island,
från en liten båt sköt flere af dessa fåglar i flykten
med kula.

Med den rådande vinden kunde vi ej passera Skagen
förrän vi på morgonen den 11 gjort ett slag på babords
bog. Ett par lotsbåtar från Vinga hade prejats och lofvat
rapportera oss i Göteborg, hvilket de äfven gjorde. Vid
middagen passerades Skagens fyr, där vi sågo det stora
nya hotellet, och sedan vi kort därpå passerat
fyrskeppet, kunde vi falla af och gingo nu med god fart mot
söder. Ett par svalor syntes, men det märkligaste af allt
var fartygets stilla gång härinne, ett angenämt afbrott
mot den sista tidens ständiga sjögång och slingringar,
man kunde nästan tro sig återförsatt till de lugna
grönländska fjordarne. För att få se Sverige så snart som
möjligt, steg jag upp före klockan sex på morgonen den
12, men vi lågo stilla i tät tjocka, gifvande idkeliga
signaler med ånghvisslan. Vi voro utanför Höganäs, i
närheten af Svinbådans fyrskepp. Klockan sju började
tjockan drifva undan, vi fingo först danska landet i sikte
med Kronoborg och Helsingör, men om en stund syntes
äfven Sverige med Vikens fiskläge, Kulla Gunnarstorp
och Helsingborg. Det var en obeskrifligt kär syn för
oss alla, och nu följde en härlig färd med utsikt öfver
välbekanta ställen från barndomsåren, grönskande 
skogsdungar, åkerfält och ängar. Klockan half tre förtöjde
Antarctic vid kajen i Malmö.

<img>Kapten Emil Nilsson.
Efter fotografi af Florman, Stockholm.</img>

Egendomligt nog var kapten Emil Nilsson, som 1898
förde Antarctic, den första bekante, som jag mötte då
jag kommit i land. Jag hade på sista tiden ofta talat
med kapten Forsblad därom, huru roligt det skulle vara,
om vi mötte Italia, den stora ångare, som nu föres af
kapten Nilsson. Vi hade frågat lotsen, som lotsade oss
in till Malmö, om Italia nyligen varit här, men han visste
ingenting därom, och öfverraskningen vid mötet var
därför blott så mycket större. Italia befann sig för tillfället
i Limhamn, dit en vän till kapten Nilsson telefonerat
att Antarctic var på ingående, och han reste då genast
med tåget till Malmö samt anlände i lagom tid för att
hälsa oss välkomna.                                                

Då man under nära fyra månader varit afskuren
från alla underrättelser från den civiliserade världen, är
det med en viss oro man skyndar till telegrafen. Att
det icke var krig i Europa, hade redan lotsen meddelat
oss, hans andra nyhet var Dreyfus' dom, men därtill
inskränkte sig det hela. Alla expeditionens deltagare
erhöllo lyckligtvis goda underrättelser från sina anhöriga,
sinnesstämningen var därför ännu gladare än vanligt,
och den ökades ytterligare genom det telegram, som
från H. M. Konungen på aftonen ingick från Sofiero
såsom svar på min telegrafiska rapport om expeditionens
förlopp.

Man interviewades, afsände och mottog telegram,
skyndade till badhus, rak- och barberstugor för att i
hast bli så civiliserad och presentabel som möjligt samt
hälsades af släktingar och vänner. Magens kraf blefvo
äfven tillgodosedda med saker, som ej stått oss till buds
under resan, och sanningen likmätigt måste erkännas,
att vi sökte göra heder åt hvad som stod att få. »Kräftor,
kronärtskockor, kyckling, mjukt bröd», säger dagboken
helt lakoniskt, »törnrosor och reseda på bordet i min
hytt, blommor på gunrumsbordet».

Vi stannade i Malmö till följande dag klockan ett
eftermiddagen, ty maskinen borde öfverses före färden
på Östersjön. Det var många besökande ombord, hvilka
särskildt intresserade sig för det myskoxkranium och
den myskoxhud, som jag låtit taga fram. Äfven hvad vi
hade kvar af isbjörns-, ren- och myskoxköttet väckte
inteesse, och bland andra erhöll hofjägmästaren, grefve T.
Thott ett stycke af hvartdera slaget för att såsom kuriosa
bjuda tyske kejsaren, hvilken han väntade på jaktbesök
till Skabersjö. Vi hade god vind till förbi Falsterbo,
den 14 på morgonen syntes Bornholm, och på kvällen
passerades Ölands södra udde. Det var aderton grader
varmt, »ganska ovanligt och besvärligt» enligt dagboken,
som däremot förklarar vädret den 15 »behagligt, femton
grader, ej så varmt som i går». En del flyttfåglar kommo
ombord liksom under afresan; då voro de på färd mot
norden, nu mot södern. De föregående dagarne hade vi en
blåhakesångare samt flere sädesärlor, denna dag en ung
stenskvätta och en löfsångare. Vi hade på eftermiddagen
gemensam fest på däck, där ett stort bord var uppdukadt;
det stormiga vädret mellan Grönland och Malmö hade
hindrat oss att hålla den förut. Jag ville tacka alla,
från den första till den sista, för att de hvar och en på
sin plats gjort sin plikt. Det var såsom alltid en mycket
hjärtlig och angenäm stämning med många tal och skålar,
aftonen var vacker med månsken. Den 16 klockan half
sex på morgonen ankrade vi vid Dalarö.

Jag hade i Malmö fått flere förfrågningar från
Stockholm om bestämd uppgift på tiden för vår ankomst dit,
och då man ej på förhand kunde veta, om vinden
skulle blifva motig, hade jag uppgifvit den 17 för att
vara säker om att vara framme i tid. Vi voro nu i
Dalarö ett dygn förut, och jag beslöt därför att stanna
öfver där, i all synnerhet som vi ännu hade åtskilligt
fejningsarbete kvar för att få vårt fartyg riktigt fint. Större
delen af dagen tillbragtes i land, klockan två kommo
min hustru och ett par af mina barn jämte några från
tidningar utsända reporters.

Vi hade haft strålande solskensväder vid vår
afgång från Stockholm den 20 maj, men återkommo dit
den 17 september i regn. Det var ej mindre gladt
ombord för det, vi hade gått från Dalarö med våra
gäster på morgonen klockan sju; vid Gålnöport mötte en
ångslup med flere vänner och släktingar. De trakterades
vid lunchen bland annat med hvad som ännu fanns
kvar af vårt grönländska villebrådskött, som, säga hvad
man i öfrigt ville, dock för dem åtminstone hade
nyhetens behag. I Vaxholm mötte ledamöter af
Vetenskapsakademien, ordföranden och flere styrelseledamöter
i Svenska Sällskapet för Antropologi och Geografi, en
vänlig uppmärksamhet, som mycket gladde mig. Det var
synnerligen kärt att i all hast få redogöra för våra
forskningar inför så intresserade personer, och färden till
Stockholm föreföll mig, till trots för vårt fartygs långsamma
gång, allt för kort. Klockan half fyra eftermiddagen
förtöjde Antarctic, efter fyra månaders bortovaro, å nyo
vid östra brobänken på Skeppsholmen, dit amiral
Lennman i telegram till Malmö haft vänligheten att önska
mig välkommen åter. Vi hade då ännu sextiosex tons
kol kvar.

*

Sedan jag i det föregående sökt skildra expeditionens
allmänna förlopp, återstår att lämna en kort
sammanfattning af densammas viktigaste arbeten. I fråga om
de geografiska resultaten erinras i första rummet om
upptäckten af Konung Oscars fjord samt kartläggningen
af hela dess vidsträckta, praktfulla fjordsystem,
hvarigenom denna del af kusten på kartorna fått ett helt
annat utseende än förut. Detta gäller ej mindre om
kartläggningen af den stora, med sådant sagolikt skimmer
hittills omgifna Kejsar Frans Josefs fjord och dess
nyupptäckta förgreningar. Vidare må erinras om
kartläggningen af Hurry Inlets inre, hvarjämte de astronomiska
ortsbestämningarne äfven på andra ställen af kusten
korrigerat de förutvarande kartorna.

Hand ihandmed de geografiska arbetena hafva
gått de geologiska, så att äfven den geologiska byggnaden
af Kejsar Frans Josefs och Konung Oscars fjordar till
sina hufvuddrag nu kan anses känd. De för östra
Grönland förut okända silur- och devonsystemen hafva därvid
uppdagats; det förra var förut kändt från nordvästra
Grönland norr om 80°, det senare. var däremot
ingenstädes med säkerhet iakttagit. Vidare må erinras om
de nyupptäckta formationerna i det inre af Hurry Inlet
m. m. De geologiska resultalen skulle i fråga om
de-taljerna blifvit än mera omfattande, om
kartläggningsarbetena vid de stora fjordarne tillåtit oss längre uppehåll
på land.

Detsamma gäller äfven om de botaniska arbetena,
ty botanisten var ju under största tiden sysselsatt med
kartläggningen. Men vi kunna i alla fall inregistrera
åtskilligt nytt både från Jan Mayen och Grönland. Från
det senare hafva i det föregående anförts de
intressantaste fynden, såsom den för vetenskapen nya
varieteten af <i>Saxifraga oppositifolia</i>, den för Grönland nya
<i>Draba repens</i>, hvartill äfven komma ett par andra; vidare
de för östra Grönland förut okända <i>Pleuropogon Sabinei</i>,
<i>Gentiana tenella</i> och <i>Matricaria inodora</i> samt ännu ett par
arter. Det är dock ej ensamt det nya, som har intresse,
lika viktig är kännedomen om arternas utbredning, och
då växter insamlats eller antecknats på alla ställen, där
vi landat, har äfven i detta hänseende vår kunskap ej
obetydligt vidgats. Rika samlingar af mossor hafva
hemförts, hvilka innehålla åtskilligt nytt, hvarjämte samlats
röd och grön snö, hafs- och sötvattensalger m. m. I
samband härmed må framhållas samlingen af drifved
från Jan Mayen och Grönland, såsom antagligen den
mest omfattande, som dittills af någon polarexpedition
hemförts.

Af de zoologiska forskningarne må i främsta
rummet nämnas iakttagelserna öfver myskoxarne, de
märkliga slutsatserna angående tiden för deras invandring,
de hemförda omfattande preparaten, hvarigenom bland
annat de inre organen af dessa intressanta djur för första
gången blifvit kända. Det kan helt visst sägas, att
expeditionen i hög grad bidragit till det stora intresse för
dessa djur, som numera förefinnes, samt att densamma
indirekt gifvit anledning till den Kolthoffska expeditionen
1900 och de lefvande myskoxarnes införande till Sverige
och Danmark. Af ej mindre intresse är påvisandet af
den hvita polarvargens invandring till Ostgrönland och de
genom densamma föranledda förändringarne i djurlifvet,
i det att både renen och fjällräfven, förut mycket
allmänna, numera synas vara på väg att utrotas. Ett större
antal skelett samt skinn af såväl däggdjur som fåglar
har blifvit hemfördt.

Af den på Grönland hopbragta insektsamlingen må
särskildt framhållas en därstädes förut okänd fjäril, <i>Cupido
aquilo</i>, hvilken enligt professor Aurivillius hör till de arter,
som invandrat rundt nordspetsen, ty den saknas i västra
Grönland. En liten skalbagge af släktet <i>Atheta</i>, som fanns
på Pendulumön (74° 40'), har därigenom sin betydelse, att
ingen skalbagge förut var känd på denna kust norr om
70° 30' n. lat. För mig har fyndet det särskilda intresse,
att det är samma art, som 1898 upptäcktes på
Spetsbergen.<footnote>Se förra delen sid. 181, där den upptages såsom sannolikt varande
<i>Homalota islandica</i>. Professor Aurivillius anser dock numera, att det är en
från denna skild art.</footnote>

Att här redogöra för resultaten af de skrapningar,
som utförts under färden, skulle föra mig alldeles för
långt, hvarför det torde vara nog att anmärka, att

äfven dessa gifvit goda resultat och att djuren
konserverats enligt nyaste metoder. Planktonprof hafva tagits
under hela resan, hydrografiska arbeten hafva utförts på
norra sluttningen af Nordsjöplatån och vid Norska Djupet
samt dessutom på andra ställen såväl utanför Grönlands
kust som i fjordarne. Vattenprof hafva tagits hvarje dag
och nära femhundra flaskposter utkastats, af hvilka öfver
åttio (i april 1901) tillvaratagits. Meteorologiska
iakttagelser hafva likaledes under hela resan blifvit
verkställda, och flerstädes hafva magnetiska bestämningar
utförts.

Då de etnografiska fynden redan i det föregående
ägnats särskildt omnämnande, är det öfverflödigt att här
vidare orda om desamma. Det torde vara nog att säga,
att de visat sig vara af särdeles stort intresse samt att
äfven en samling kranier af den härstädes fordom
lefvande eskimåstammen blifvit hopbragt. Då ingen svensk
expedition förat varit vid östra Grönland norr om 66°,
hafva alla ofvannämnda samlingar, hån de första till de
sista, ett alldeles särskildt värde för våra muséer.

Spaningarne efter Andrée, expeditionens främsta
uppgift, hafva däremot, såsom vi sett, endast lämnat
negativa resultat. Redan omedelbart efter expeditionens
återkomst måste jag därför uttala såsom min åsikt, att
ballongfararne icke kommit till östra Grönland. Jag skall
här i hufvudsak återgifva det uttalande härom, hvilket
finnes intaget i Stockholms Dagblad för den 28
september 1899:

Då vi ingenstädes på hela sträckan mellan 70° och
75° funnit det minsta spår af Andrées expedition, måste
jag såsom säkert antaga, att ballongfararne icke lefvande
kommit till denna kust. Jag lägger särskild vikt vid
»lefvande», ty endast i så fall kunde man ha någon
större utsikt att träffa spår efter dem. Har däremot
ballongen fallit ned med resenärerna döda, då är det ju
liten utsikt att på en sträcka så lång som mellan Ystad
och Gefle, bland berg, fjordar och glacierer komma just
till den plats, där de fallit ned; sådant skulle vara en
ren slump. Om de emellertid kommit lefvande till kusten,
huru hade de väl i så fall gått till väga? Efter Pearys
undersökningar veta vi, att Grönlands ostkust vid ungefär
80° lat. böjer af mot väster till Independence Bay.
Antaga vi, att Andrée kommit i land vid 80°, så har han
följaktligen — såsom jag redan i min plan till
expeditionen betonat — antingen tågat mot väster för att möta
Sverdrup eller Peary, eller har han sökt sig långs
ostkusten söderut för att där träffa något fartyg. Vid det
förra alternativet skall jag ej här uppehålla mig, då vår
expedition uteslutande afsåg att utröna, huru det förhöll
sig med det senare. Frågan gäller då, huru lång tid
Andrée skulle behöft för att komma lill den af oss
undersökta kuststräckan. Svaret är lätt att gifva, ty långs
den för fartyg till större delen otillgängliga kusten norr
om 75° (intet fartyg har lyckats framkomma längre än
till något norr om 76°) har den tyska expeditionen 1869
— 70 på slädar framtågat två och en half breddgrad,
och den för fram- och återvägen erforderliga tiden för
denna sträcka på sammanlagdt fem breddgrader tog en
månad och tre dagar.

Äfven om man antager, att Andrée kommit ned på
isen så långt från land, att han hösten 1897 ej nådde
längre än till 80° och där måste öfvervintra, så skulle han
haft hela våren, sommaren och hösten 1898 samt våren
och försommaren 1899 på sig för att tåga söderut. På
denna tid borde han, tack vare kustisens jämna
beskaffenhet, utan svårighet hafva nått åtminstone ända ned till 
Ryders depot vid Scoresbys sund (70°). Då hade han
naturligtvis äfven på sin väg söderut där och hvar upprest
vardar och nedlagt underrättelser i dessa, men då inga
sådana funnits och Ryders depot var orörd, måste jag,
såsom redan anförts, med bestämdhet antaga, att hans
expedition icke lefvande nått Grönlands ostkust norr om
70°. Hade så skett, så hade han för öfrigt, enligt hvad
kapten Robertson meddelat, troligen redan 1898 haft
tillfälle att sätta sig i förbindelse med fartyg. Efter de
upplysningar jag af kapten Robertson erhållit, hade
nämligen denne med Balaena hållit sig utanför kusten en stor
del af sommaren 1898, och en annan skotsk hvalångare,
Polar Star, hade legat en hel månad vid Shannonön
(mellan 75° och 76°), hvarjämte ju äfven ett norskt fartyg
varit inne vid land samma år.

Såsom resultat af våra egna spaningar samt ofvan
meddelade upplysningar, anser jag det sålunda
framgå, att Andrée icke kommit till östra Grönland. Men
Sverige har i alla fall, genom att utsända denna
expedition, för samtid och eftervärld visat, att det icke skytt
några uppoffringar för att bringa ljus öfver det mörker,
som hvilar öfver de djärfva ballongfararnes öde, och för
att, om möjligt, bringa dem undsättning. Ensamt detta
vittnesbörd anser jag för min del vara värdt de
kostnader och det arbele, som nedlagts på expeditionen,
äfven om inga andra resultat hade vunnits.

*

</chapter>

<chapter name="TJUGONDE KAPITLET.">
<i>TJUGONDE KAPITLET.</i>

Fynden från Andrées expedition. — Flytbojarne. — Skrifvelserna i
bojarne 4 och 7. — Dufvoposten. — Bojarnes beskaffenhet. — De felande
brefhylsorna. — Bojarne 3 och 8. — Polarbojen. — Bojarnes driftkurser. —
Ballongens antagna kurs. — Olika möjligheter. — Kartan öfver bojarnes driftkurser.
— Ballongfararnes öde.

Den på grund af våra fruktlösa spaningar uttalade
åsikten, att Andrée icke kommit till östra Grönland, blef
kort efteråt bekräftad genom underrättelsen om den på
Kung Karls land funna polarbojen, hvarigenom
ådagalades, att ballongen tagit kosan mot öster. För detta
såväl som för öfriga fynd af bojar från
ballongexpeditionen skall jag nu lämna redogörelse, hvarvid på samma
gång äfven må gifvas en öfverblick af de slutsatser, som
för närvarande synas kunna dragas af desamma. Jag
följer därvid i hufvudsak den mera utförliga
framställning, som jag på annat ställe redan lämnat.<footnote>A. G. Nathorst, De hittills funna flytbojarne från Andrée-expeditionen.
Ymer 1900. Af öfrig litteratur om Andrées ballonguppstigning, dufvoposten,
bojarne o. s. v. äro de viktigaste: G. R. Celsing, Andrées
ballonguppstigning 1897; N. Ekholm, Om Andrées ballongfärd under de två första dagarne;
G. Retzius, Om den Andréeska dufvopostens äkthet. Alla i Ymer 1897.
Vidare: Undersökningar beträffande den på Kung Karls land funna stora
flytbojen från Andrée-expeditionen; G. Svedenborg, Om den på Island funna
flytbojen från Andrée-expeditionen. Båda i Ymer 1899.</footnote>

När Andrée den 11 juli 1897, klockan half tre    
eftermiddagen, uppsteg från Danskön, medförde han, jämte

ett trettiotal brefdufvor, några särskildt förfärdigade bojar
af kork, afsedda att nedkastas från ballongen med budskap
från expeditionen. Bojarnes antal var tretton, och en,
större än de öfriga, var enligt förljudande ämnad att
utkastas vid polen eller vid den högsta breddgrad, som
nåddes, hvarför den äfven kallats polarbojen. Denna samt
fyra af de öfriga bojarne äro nu upphittade, och två af de
senare ha innehållit skriftliga meddelanden. Ett tredje
sådant har ingått genom den enda tillvaratagna
brefdufvan. Jag skall här anföra dessa budskap i den
ordning, hvaruti de från ballongexpeditionen afsändes.

Flytbojen n:r 4 anträffades den 27 augusti 1900
vid Lögsletten i Finnmarken, där den kort förut måste
ha drifvit i land. Den innehöll ett med Andrées egen
hand på ett blad af en annotationsbok skrifvet
meddelande af följande lydelse: »Flytboj n:r 4, den första
som kastades. Den 11 juli klockan 10 e. m. G. M. T.
Vår resa har hittills gått bra. Seglatsen fortgår på
ungefär 250 meters höjd med en riktning till en början
åt N 10° O rättvisande, men senare åt N 45° O
rättvisande. Fyra brefdufvor afsändes klockan 5,40
eftermiddagen Greenw. tid; de flögo västligt. Vi äro nu inne
öfver isen, som är mycket fördelad åt alla håll. Vädret
härligt. Humöret utmärkt.

Åndrée.         Strindberg.        Frænkel.

Öfver moln sedan 7,45 G. M. T.»

I skrifvelsen finnes, såsom synes, ingen uppgift om
stället, där bojen kastades, men det måste gifvetvis vara
beläget mellan Danskön och platsen för utkastandet af
nästa boj, hvilket skedde femtiofem minuter senare. Den
flytboj, som då användes, var n:r 7, hvilken fanns den 14
maj 1899 i Kollafjord på Islands nordkust, vid 65° 34' n.
lat. och 21° 28'v. long. Den innehöll följande
meddelande, skrifvet af Strindberg:

»Flytboj n:r 7. Denna flytboj är utkastad från
Andrées ballong klockan 10,55 e. m. G. M. T. den 11 juli
1897, på cirka 82° lat. och 25° o. 1. Grw. Vi sväfva
på 600 m. höjd. All well.

Andrée.         Strindberg.         Frænkel.»

Ifrågavarande budskap var skrifvet på baksidan af
en för detta ändamål i flere exemplar medförd polarkarta,
på hvars framsida ballongens kurs skulle inläggas. Man
måste förundra sig öfver skrifvelsens knapphändighet
och öfver att endast en fjärdedel af sidan blifvit använd,
resten är blank. På grund af den höjd, hvarpå
ballongen nu befann sig, måste man antaga, att Andrée
icke lyckats skarfva släplinorna, hvilka såsom bekant vid
ballonguppstigningen till stor del gingo förlorade. Detta
måste anses såsom mycket olyckligt, då en ballong utan
släplinor, enligt alla fackmäns samstämmiga åsikt, endast
under relativt kort tid (några få dagar) kan hålla sig
uppe, detta på grund af den gasförlust, som äger rum
vid ballongens omväxlande höjning och sänkning vid
inträffade temperaturförändringar. Andrées afsikt att med
hjälp af släplinorna framgå på en medelhöjd af 250
meter öfver jordytan har sålunda redan från början
tillintetgjorts, och på samma gång har möjligheten att till
en viss grad styra ballongen, hvarpå Andrée själf lade
så stor vikt, fullständigt gått förlorad.

Det tredje och sista budskapet från expeditionen är
dufvoposten, eller det meddelande, hvilket medfördes af
den brefdufva, som den 15 juli 1897 slog ned på norska
fångstfartyget Alken, väster om Phipps ö (en af Sjuöarne),
non om Nordostlandet, och sköts af fartygets skeppare.
Detta budskap, skrifvet af Andrée själf, är mycket kort
och lyder sålunda:

»Från Andrées polarexped. till Aftonbladet,
Stockholm. D. 13 juli klockan 12,30 midd. Lat. 82° 2',
Long. 15° 5' ost. God fart åt O 10° S. Allt väl
ombord. Detta är tredje dufvoposten. Andrée.»

Då fyra dufvor afsändts redan den 11, och denna
dufvopost säges
vara den tredje,
är det väl
antagligt, att Andrée
endast utsändt en
dufvopost
(bestående af flere
dufvor) hvarje dag,
hvarför den
andra följaktligen
skulle utsläppts
den 12.

<img>Andrées brefdufva.
Efter G. Retzius.</img>

Såsom vi
ofvan sett, uppgafs
ballongen på
aftonen den 11 juli,
då bojen 7
utkastades, befinna
sig vid 82° n. lat.
och 25° o. long., medan longituden, när dufvan utsläpptes,
var 15° 5' ost. Ballongen befann sig följaktligen den 13
västligare och endast två minuter nordligare än på aftonen
den 11. Dr Ekholm antager, att ballongen efter de första
timmarnes hastiga färd kommit in i oväderscentrumets
stiltjeområde och där legat nästan orörlig i öfver ett dygn
(den 12 juli), innan den af den nya vinden fördes vidare.


Fastän tre budskap från ballongexpeditionen sålunda
nu föreligga, är kännedomen om färdens förlopp mycket
knapphändig, ty de ställen, där bojarne utkastats och
dufvan släpptes, ligga hvarandra relativt nära. I öfrigt
måste man draga sina slutsatser från de andra bojarne,
hvilka dock icke innehållit några meddelanden, enär
brefhylsorna i desamma saknats. Detta kan antingen bero
därpå, att locken med hylsorna genom yttre krafters
inverkan på ett eller annat sätt afskrufvats under
bojarnes drift, eller därpå att de icke varit insatta i
bojarne, hvilka följaktligen i detta fall antingen skulle
blifvit utkastade såsom barlast eller vara vrakgods från
den förolyckade expeditionen. Enligt kapten G.
Svedenborg förvarades nämligen brefhylsorna till de mindre
bojarne vid ballongens affärd för sig och voro icke
inskrufvade i dessa. Om ballongen förolyckats och bojarne
kommit i drift, skulle dessa följaktligen saknat hylsor,
såsom är fallet med de nu funna bojarne 3 och 8 samt
polarbojen.

Bojarne voro sammansatta af på hvarandra lagda
korkskifvor, hvilka omgåfvos och sammanhöllos af ett nät
af koppartråd, och hvilka i midten voro genomborrade för
att lämna plats för brefhylsan, ett vid locket fastsittande
och från detsamma i bojens inre nedskjutande metallrör.
Detta lock af metall inskrufvades i en vid bojens öfre ände
befintlig metallring, vid hvilken koppartrådsnätet var fäst,
och på hvilken stod att läsa »Andrées Polarexpedition 1896.
N:o 1» eller annat nummer. Från locket gingo uppåt fyra
metalltrådar, vridna i spiral, hvilka öfverst voro förenade
och uppburo en metallten eller flaggstång, vid hvilken
var fäst en svensk flagga af metall. Bojens nedre ände
utgjordes af en solid kopparkon, genom hvars tyngd
bojen hölls upprätt, och hvilkens solida beskaffenhet var
<img>Andrées flytbojar 3 och 4, i nära en tredjedel af den naturliga storleken;
locket på bojen 4 är fullständigt uppskrufvadt för att visa skrufgängorna.
Efter fotografi.</img>
ägnad att uthärda den stöt, som kunde äga rum, när
bojen träffade jordens yta.

Den här afbildade bojen 4 är den fullständigaste af
alla, som blifvit funna, den har ej blott locket med
brefhylsan i behåll, utan äfven de från detsamma utgående
spiraltrådarne, hvilka uppbära flaggstången. Den på
Island funna bojen 7, som äfven innehöll budskap, hade
visserligen lock och brefhylsa kvar, men saknade däremot
spiraltrådar och flaggstång. Bojarne 3 och 8 samt den
stora polarbojen voro däremot, såsom förut nämnts,
tomma, utan lock och brefhylsa.

Man har mycket diskuterat frågan, om det i en boj
inskrufvade locket på annat sätt än genom människohand
åter kunnat skrufvas loss. Det har å ena sidan anförts,
att den våldsamma stöt, som måste hafva ägt rum, om
bojen från stor höjd fallit ned på hård is, möjligen kunnat
lösgöra locket; att äfven spiraltrådarne med flaggan kunnat
bidraga därtill, om bojen kommit in mellan is, i hvilket
fall de utgjort en god angreppspunkt; att skrufgängorna
på de mindre bojarne äro så få och grunda, att locket
lätt bör kunnat lossna o. s. v. Å andra sidan har man
framhållit, att bojen 4, som drifvit i öfver tre år, dock
haft lock och spiraltrådar i behåll; att locket såväl på
denna som på bojen 7 varit så fastsittande, att det blott
med användande af stor kraft kunnat lösskrufvas m. m.
samt att äfven polarbojen fanns utan lock, ehuru den
har flere gängor än de öfriga. Enligt denna åsikt skulle
bojarne hafva lämnat ballongen utan lock och
brefhylsa, eller med andra ord de skulle, såsom ofvan
antydts, hafva utkastats såsom barlast eller vara vrakgods.
Så länge inga direkta experiment med liknande bojar
blifvit företagna; är det svårt att afgöra, huru med dessa
frågor förhåller sig, men beaktansvärdt är i alla fall, att de
båda bevisligen först utkastade bojarne haft locken i
behåll, medan alla de öfriga saknat sådana.

Utom den förut nämnda bojen 7, äro äfven bojarne
3 och 8 funna på Island. Den förra fanns den 6 juli
1900, drifvande utanför öns södra kust vid 63° 42' n. lat.
och 20° 53' västl. long., den senare hittades den 28 juli
samma år uppkastad vid Grindavik i Gullbringasyssel,
cirka fyratio kvartmil västligare än den förra.
Polarbojen fanns redan den 11 september 1899 på Kung
Karls land, eller närmare bestämdt på Kung Karls ö,
på stranden af Svenska Segelsällskapets Bay. Den låg
så långt från stranden som isen kan pressas upp och
har sannolikt landat därstädes redan hösten 1898.

Det kan förefalla egendomligt, att bojen 7, som
utkastades femtiofem minuter senare än bojen 4, dref i
land på Island den 14 maj 1899, medan bojen 4
landade i Finnmarken först den 27 augusti 1900, sålunda
mer än ett år och tre månader senare. Men detta beror
därpå, att bojen 4 drifvit en betydligt längre väg, ty den
har först liksom bojen 7 förts med polarströmmen mot
Island, men dock ej kastats i land där, utan i stället
gått vidare öster därom mot söder och sydost till
närheten af Färöarne, därifrån mot öster och slutligen
med golfströmmen norrut långs norska kusten. Den har
sålunda under sin drift beskrifvit en lång båge, och den
tid, som därtill åtgått, harmonierar ganska väl med hvad
man redan på annan väg känner om hastigheten af de
hafsströmmar, med hvilka driften ägt rum.

Däremot ger tidsskillnaden mellan fyndet af bojen 7
samt de äfven på Island funna bojarne 3 och 8
anledning till viktiga slutsatser om den sträcka, som ballongen
tillryggalagt sedan bojen 7 utkastades. Man kan nämligen
beräkna den ungefärliga tid, som dessa bojar behöft för

<img>Karta öfver Andréebojarnes antagna drift och ballongens sannolika kurs.
För förklaringen se texten, sid. 396.</img>
att drifva till sina fyndorter från samma afstånd som
bojen 7, och därefter kvarstår för bojen 3 ytterligare
cirka 305 och för bojen 8 cirka 317 dagars drift bortom
sagda afstånd. Med ledning häraf erhåller man till
resultat, att bojen 3 måste hafva börjat sin drift cirka
458 och bojen 8 cirka 476 kvartmil längre bort än bojen
7. Eller med andra ord, så långt bortom 82° n. lat. och
25° o. long., från Island räknadt, måste de hafva lämnat
ballongen. Men någon närmare upplysning om platsen,
där detta ägt rum, kunna af bojarne 3 och 8 icke
erhållas, man kan endast säga, att den måste ligga på en
båge, som ungefär från Novaja Semljas nordspets sträcker
sig till två à tre breddgrader på andra sidan polen. Om
endast dessa bojar funnits, så hade man följaktligen måst
medgifva möjligheten däraf, att Andrée passerat polen.
I alla händelser har ballongen färdats en längre sträcka
än afståndet från Danskön till denna.

Egendomligt nog är det just den stora onumrerade
polarbojen, som gör det i högsta grad osannolikt, att
Andrée skulle hafva nått sitt mål. Denna fanns, såsom vi
sett, den 11 september 1899 på Kung Karls land, och efter
hvad man känner om hafsströmmarne därstädes, måste
man antaga, att den drifvit dit från öster. Den kan i alla
händelser icke hafva lämnat ballongen norr om 82° n.
lat., ty då skulle den liksom de öfliga bojarne följt med
polarströmmen mot Island. Man ledes följaktligen till det
antagandet, att ballongen, sedan dufvan utsläpptes,
fortsatt mot ostsydost söder om Frans Josefs land. Att den
tagit just denna kurs, har på helt andra grunder äfven
antagits af Montefiore Brice, nämligen med stöd af de
vid Frans Josefs land vid tiden för och närmast efter
Andrées uppstigning rådande vindförhållandena.

Emellertid kan ballongen icke hafva gått ned söder

om Frans Josefs land, utan måste antagas hafva fortsatt
vidare, tills den åtminstone kommit sydost om detsamma.
Ty i annat fall hafva bojarne 3 och 8 icke kunnat komma
in i polarströmmen, hvilken fört dem till Island. Detta
öfverensstämmer äfven med hvad M. Brice påvisat, i det
att nämligen den vind, som skulle drifvit Andrée söder
om Frans Josefs land, den 15 juli ersattes af sydlig,
hvarför ballongen då borde tagit kurs norrut, förutsatt
att den ännu hade förmåga att hålla sig uppe.

Tvenne möjligheter föreligga. Antingen äro de tomma
bojarne att anse såsom vrakgods från den förolyckade
ballongen, vare sig de utkastats som barlast eller kommit
ned med denna. I så fall har ballongen gått ned sydost
om Frans Josefs land, hvarifrån polarbojen med en gren
af strömmen förts till Kung Karls land, medan bojarne
3 och 8 med en annan gren drifvit nordligare, så att
de inkommit i polarströmmen och drifvit till Island.
Eller ock äro bojarne utkastade med bref, ehuru
hyl-sorna sedermera på ett eller annat sätt afskrufvats.
Ballongens kurs måste äfven i detta fall till en början varit
densamma som förat antagits, ty polarbojen måste hafva
utkastats söder eller sydost om Frans Josefs land, men
hvarest på den förat omnämnda bågsträckan bojarne 3
och 8 sedan kastats ned, kan i detta fall icke afgöras.

På kartskissen sid. 394 har jag sökt lämna en
sammanställning af hvad här anförts om driften af bojarne,
ballongens antagna kurs, m. m. Den senare betecknas
genom den grofva linien norr om Spetsbergen. Ballongen
har från Danskön först gått mot N 10° O, sedan mot
N 45° O, siffrorna 4 och 7 angifva de ställen, där de
med dessa siffror numrerade bojarne utkastades. Sedan
har ballongen tagit kosan mot väster, till det ställe, där
dufvan utsläpptes, hvilket angifves med D, hvarifrån den
slutligen tagit kosan mot O 10° S. Detta är hvad vi
veta. Kursen härifrån söder om Frans Josefs land är
grundad på antaganden, och ballongen tänkes hafva gått
ned sydost om anförda land inom det område, som
omslutes af streck och kors. Den runda fläcken på Kung
Karls land med ett vidstående P angifver fyndorten för
polarbojen, hvars förmodade driftkurs dit utmärkes
genom en prickad linie, en pil och P. De båda bägar,
hvilkas ändpunkter betecknas med 3 och 8, angifva de
sträckor, på hvilka de platser måste ligga, där de med
motsvarande nummer försedda bojarne hafva lämnat
ballongen. Bojarnes antagna driftkurser äro prickade.
Siffrorna på Island angifva fyndställena därstädes för
bojarne 7, 3 och 8, medan siffran 4 i nordligaste Norge
anger fyndplatsen för motsvarande boj, hvars driftkurs
äfven är betecknad med samma siffra bredvid den
prickade linien.

Det är möjligt, att andra bojar drifvit med
polarströmmen mellan Island och Grönland, och dessa kunna
i så fall tänkas komma till sydvästra Grönland och där
tillvaratagas. Polarströmmen svänger nämligen rundt om
Grönlands sydspets och fortsätter sedan långs västra
kusten norrut. Måhända kan sålunda något ytterligare
budskap från expeditionen erhållas, hvilket i någon mån
kan skingra det dunkel, hvarit densammas öde fortfarande
är insvept.

Frågar man, om det är sannolikt, att ballongfararne
ännu äro vid lif, måste därpå svaras nekande. Det är
möjligt, att ballongen fallit ned i öppet vatten och att de
därvid omkommit, hvilket kanske vore det lyckligaste. Har
ballongen däremot sänkt sig ned på isen, så hafva
resenärerna naturligtvis sökt komma till närmaste land.
Olyckligtvis är juli månad allra ogynnsammast för en 
vandring öfver isen, detta på grund af den då pågående
snösmältningen. Det af Andrée medförda proviantförrådet
var endast afsedt att räcka i tre à fyra månader, och det
är därtill ej omöjligt, att en del af detsamma måst
utkastas såsom barlast för att lätta ballongen. T alla
händelser fanns på långt när ej proviant nog ens för den
första vintern, och resenärerna voro sålunda för en
öfvervintring uteslutande hänvisade till jaktbytet, såsom
isbjörn, hvalross och säl. I närheten af Novaja Semlja
och Frans Josefs land bör ha funnits riklig tillgång på
sådant, medan norr därom, långt från alla land, endast
någon enstaka björn torde förekomma.

Antager man, att ballongen gått ned inom förut
anförda område sydost om Frans Josefs land och att
ballongfararne därvid icke förolyckats, så är väl sannolikast,
att de sökt nå Novaja Semlja. Hade de kommit till
Frans Josefs land, så hade de haft alla utsikter att blifva
räddade. Jackson lämnade detta i augusti 1897, och i
hans bostad, Elmwood, funnos rikliga proviantupplag jämte
af Andrée själf ditsända förråd. Kapten Robertson gick
med Balaena i juli och augusti samma år mellan flere af
öarne. Kapten J. Kjeldsen ditförde 1898 Wellmans
expedition, som därstädes öfvervintrade, och undersökte
därefter hela sydkusten, medan hertigen af Abruzzerna
öfvervintrade där 1899—1900. Då ingen af dessa
expeditioner funnit något som helst spår af ballongfararne, måste
man följaktligen antaga, att dessa icke kommit till Frans
Josefs land. Det är därför sannolikt, att Andrée och hans
följeslagare, om de inom förut angifna område kommit
ned med lifvet, styrt kosan mot Novaja Semlja, ön
Ensamheten eller Taimyrhalfön. Om de nått det land
de sökt eller omkommit redan på vägen dit, veta vi
icke. Men man måste i alla händelser antaga, att 
ballongfararne för länge sedan skattat åt förgängelsen;
antalet af de offer, som människans sträfvan att utforska
»den hvita världsdelen» redan kostat, har ytterligare ökats
med Andrée och hans följeslagare.

Många äro de pionierer, som dukat under, då de
sökt bringa en ny plan till utförande, medan de, som
gått i deras fotspår, lyckats. Andrées framgångsrika
ballongfärder här hemma hade kanske föranledt honom att
underskatta de svårigheter, som mötte däruppe. Men
helt visst skall en gång i tiden den dag randas, då en
ballong eller ett luftskepp färdas fram öfver polen, och
när detta sker, då skall man åter och åter erinra sig de
djärfva män, som offrade sina lif vid det första försöket
att slå in på den nya vägen.

*

</chapter>

<chapter name="Register.">
<h1>Register.</h1>

(n efter en siffra hänvisar till noten å den anförda sidan.)

Aagaard, A. <b>1</b>: 12.

Aagaard, M. <b>1</b>: 12, 15.

Abels ö <b>1</b>: 218, 258, 279, 282.

Abies sibirica <b>1</b>: 345.

Acanthis canescens, se Gråsiska.

Acantoteutlhis <b>1</b>: 10.

Adventbay <b>1</b>: 161, 166—68, 176—78, 180.

Aegialites hiaticula, se Större strandpiparen.

Aeoli hamn <b>1</b>: 302, 305.

Agardh, C. A. <b>2</b>: 198.

Agardh, J. G. <b>1</b>: 345.

Al <b>1</b>: 122.

Albert, furste af Monaco <b>1</b>: 68, 204.

Albertön <b>1</b>: 323.

Alca torda, se Tordmule.

Aldegonda af Bourbon <b>1</b>: 127.

Alfågel <b>1</b>: 50, 56, 85, 169.   <b>2</b>: 97, 130, 164.

Alger, på snö, <b>1</b>: 246, 248.

Alkhornet <b>1</b>: 183, 184.

Alkor   <b>1</b>: 22, 23, 48, 49, 51, 62, 97,
103, 105, 203, 336.  <b>2</b>: 40, 57, 64,
185, 198, 371.

Alm <b>1</b>: 122.

Alopecurus alpinus <b>1</b>: 236, 262.

Alpfjorden <b>2</b>: 310.

Altmann, J. <b>1</b>: 216—18, 221, 226.

Amarok <b>2</b>: 157.

Amdrup, G. <b>1</b>: XXXV.  <b>2</b>: 202, 291.

Ammoniter <b>1</b>: 10, 34, 239, 271, 280.

Amsterdamön <b>1</b>: 306, 310.

Andenäs <b>1</b>: 9.

Andersson, G. <b>1</b>: 3, 10, 34, 36, 45, 47,
82, 92, 96, 101, 144, 146, 158, 165,
166, 168, 180, 181, 187, 188, 201, 282.

Andersson, J. G. <b>1</b>: 4, 10, 30, 36, 47,
53, 67, 63, 82, 92, 96, 120, 144—46,
157, 168, 186, 239, 252, 253, 258,
261, 265, 271—73, 275, 276, 288,
305, 309, 327.

Andersson, Therèse <b>1</b>: XXI.

Andreasen, Hemming, <b>1</b>: 221—23, 226,
227, 251, 265.

Andrée, E. <b>1</b>: XXIX.  <b>2</b>: 8, 18.

Andrée, S. A. <b>1</b>: XX, 268, 313, 316.
<b>2</b>: 1—4, 62, 94, 114, 115, 127, 166,
167, 201, 202, 207, 362. —
ballongens sannolika kosa <b>2</b>: 395—97. —
ballonghus <b>1</b>: 310, 313—15. —
brefdufvor <b>1</b>: 310. <b>2</b>: 388—89. —
flytbojar <b>2</b>: 386—88, 390—95. —
vätgasapparat <b>1</b>: 315, 319. — spaningar
efter <b>1</b>: 267. <b>2</b>: 383. — återblick på
expeditionen, dess sannolika öde <b>2</b>:386—99.

Andrées Bay <b>1</b>: 272, 276.

Andresen, J. H. <b>1</b>: XXXI.

Andön <b>1</b>: 9. — kolfält <b>1</b>: 9.

Angmagsalik <b>2</b>: 111, 112.

Anna (fångstjakt) <b>2</b>: 155.

Annas glacier <b>1</b>: 324.

Anser brachyrhynchus, se Spetsbergsgås.

»    segetum <b>1</b>: 98.

Antarctic <b>1</b>:XXII, XXIII, XXXIV. 2: 4.
— inköp 1: XXIII. — inredning <b>1</b>:
XXV—XXVIII. — reparation <b>2</b>: 10,
11. — storlek, kolförbrukning <b>1</b>:
XXXIV. — läckage <b>2</b>: 26. —
försäljning <b>1</b>: XXXV. — bild <i>1</i>: 13, 199,
341.  <b>2</b>: 83, 181, 269, 356.

Antarctics Bay <b>1</b>: 256, 266.

Antarctics hamn <b>2</b>: 302, 303.

Antarctics klippor <b>2</b>: 66.

Antarctics sund <b>2</b>: 280, 324.

Antarctics ö <b>1</b>: 225, 241, 247, 251.

Apotekarnes mineralvattensaktiebolag
<b>2</b>: 13.


Apus glacialis <b>1</b>: 350.  <b>2</b>: 215.

Archaeopteris <b>1</b>: 42.

Archer, C. <b>1</b>: XXV.

Arctostaphylos alpina <b>2</b>: 212, 213.

Ardencaple Inlet <b>2</b>: 110.

Arenaria ciliata <b>1</b>: 167.

Argynnis <b>2</b>: 117, 160.

Argynnis polaris <b>2</b>: 132.

Arlöfs sockerbruk <b>1</b>: XXXI.

Armeria vulgaris* sibirica <b>2</b>: 305.

Arnell, H. W. <b>1</b>: 289.

Arnesen, M. <b>1</b>: 223.

Arnica alpina <b>2</b>: 132, 213.

Arrhenius, S. <b>1</b>: 124.

Arwidsson, I. <b>2</b>: 21, 70, 73, 123, 125,
128, 137, 164, 165, 172, 183, 197,
206, 218, 227—29, 263,  264, 267,
279, 288, 293, 321, 338, 357, 359,
360.

Asp <b>1</b>: 345.

Asp, F. <b>2</b>: 13.

Aspelin, Chr. <b>1</b>: 192.

Asterolepis <b>2</b>: 359.

Astrophyton eucnemis <b>2</b>: 321, 322.

Astrup, E. <b>2</b>: 158, 258.

Atanikerdluk <b>1</b>: 124.

Aucella Keyserlingi <b>1</b>: 281.

Aucellor <b>1</b>: 10, 271, 280, 281.

Auguste Victoria <b>1</b>: 132.

Aurivillius, Chr. <b>1</b>: 181.  <b>2</b>: 382 n.

Axels öar <b>1</b>: 91, 97—99, 101, 102, 133.

Bad <b>2</b>: 68, 206, 256, 294, 324.

Bakterier <b>1</b>: 198.

Bakteriologiska  arbeten <b>1</b>: 36, 40, 96,
148—50, 152, 245, 276, 282, 324, 348.

Balaena (hvalångare) <b>2</b>: 81, 82, 95, 97,
126, 225, 227.

Balaena mysticetus <b>1</b>: 350. <b>2</b>: 82.

Barlast <b>1</b>: 270, 321.  <b>2</b>: 287.

Barnsko <b>2</b>: 50.

Barnängen 1: XXX. <b>2</b>: 13.

Barry, R. v. <b>1</b>: 127.

Basalt  <b>1</b>: 234, 235, 255. <b>2</b>: 92. —
pelarformig <b>1</b>; 241, 242.  <b>2</b>: 92.

Basaltbäddar <b>2</b>: 200.

Basaltöar <b>2</b>: 301.

Baslinie 1: 133, 139.  <b>2</b>: 254, 256.

Bastionen <b>2</b>: 317.

Bay, E. <b>2</b>: 112.

Bayard, A. G. <b>2</b>: 7, 8, 10, 12.

Beerenberg  <b>2</b>:  41, 43, 54, 56, 57, 75.

Beeren Eiland <b>1</b>: 23, 336.  <b>2</b>: 323. —
uppehåll vid <b>1</b>: 24—61. — karta <b>1</b>:
25. — föregående besök <b>1</b>: 24—27.
äganderätt <b>1</b>: 43, 44. — geologisk
historia <b>1</b>: 62.

Beijer, F & G. <b>1</b>: XXIX.

Beijer, G. <b>2</b>: 8.

Belemniter <b>1</b>: 214, 239, 271, 280.

Belemnites jaculum <b>1</b>: 281.

    »      lateralis <b>1</b>: 281.

Belsund <b>1</b>: 85. — uppehåll i <b>1</b>: 86
—159. — karta <b>1</b>: 140.

Bernmicla brenta, se Prutgås.

 »       leucopsis, se Hvitkindad gås.

Beroë <b>1</b>: 328.

Berzelii berg <b>2</b>: 309, 310.

Betula nana, se Dvärgbjörk.

Bille, W. <b>1</b>: XXIX.

Biloculina <b>1</b>: 193.

Biloculinaslam <b>1</b>: 193, 194.

Biologiskt museum <b>1</b>: XX, 347.

Biologisk station <b>1</b>: 165.

Birkbeck <b>1</b>: 214.

Björk <b>1</b>: 122.

Björn, se Isbjörn.

Björn (hunden) <b> 2</b>: 22, 58, 63, 68, 91,
92, 124, 125, 137, 161, 168, 169,
183, 213, 216, 219, 228, 229, 252,
253, 288, 305.

Björnön <b>1</b>: 218, 225.

Blomstrand, C. W. <b>1</b>: 166, 309.

Blosseville <b>2</b>: 78.

Blåhuk <b>1</b>: 109.

Blåklockor <b>2</b>: 163, 251.

Blåmussla <b>2</b>: 286.

Blåssäl, se Klapmyts.

Bläckfiskar <b>1</b>: 201.

Boada Hermanos <b>2</b>: 13.

Bolinder, J. <b>1</b>: XXIX.

Bombus hyperboreus, se Humlor.

Bonit <b>1</b>: XXXI.

Bonnano <b>1</b>:XXXI.

Bonnier, Alb. <b>1</b>: XXIX.

Bontekoe-ön <b>2</b>: 105, 167, 173, 179—81,
234, 361, 365.

Borgmästare(måsar) <b>1</b>:  30, 31, 85, 93,
296.  <b>2</b>: 97, 213, 285, 302, 318.

Borgmästareporten <b>1</b>: 28, 30. — södra
<b>1</b>: 28. — norra <b>1</b>: 29—31.

Borrkärnor <b>1</b>: 10.

Borrtorn <b>1</b>: 11.

Boström, C. E. <b>1</b>: XXXI.

Botaniska arbeten <b>1</b>: 324, 345.  <b>2</b>: 381.

Bothrodendron kiltorkense <b>1</b>: 41, 42.

Bottlenose <b>2</b>: 37.

Bottlenosefångst <b>2</b>: 38.

Braganzabukten 1: 125, 127, 137.

Brakiopoder <b>2</b>: 354, 355.

Bravais' berg <b>1</b>: 146, 156.

Brede bugt <b>1</b>: 219.

Bredstjärtad labbe <b>1</b>: 114, 115.

Brefdufvor <b>1</b>: 15, 16, 203, 245, 309.
<b>2</b>: 23, 95, 96, 218.

Bremer Sund <b>1</b>: 226.
Brielles torn <b>2</b>: 65.                                  I

Brochs öar <b>2</b>: 286.

Broer Ruys land <b>2</b>: 103.

Broms, G. E. <b>2</b>: 150.

Brongniarts berg <b>1</b>: 120, 144, 145.

Burman, A. <b>1</b>: XXI, 342.

Bünsow, Fr. <b>1</b>: XXI.

Båtar <b>2</b>: 12.

Bäckström, J. <b>1</b>: XXXI.

Bären Gat <b>2</b>: 49.

Börgen, C. <b>2</b>: 88, 109.

Calamagrostis purpurascens <b>2</b>: 251, 365.

Calidiis arenaria 2: 64, 214, 286, 318.

Campanula rotundifolia <b>2</b>: 163, 251.

Canis lupus occidentalis, se Varg.

Capella <b>1</b>: XXII, XXIII.

Cap Nor <b>1</b>: XXIV.

Carlsen, E. <b>1</b>: 217, 330.                          |

Cassiope tetragona <b>1</b>: 167, 173.  <b>2</b>: 117,
130, 132, 212, 241, 294.

Catabrosa algida <b>1</b>: 294.

Cecilie Malene (fångstjakt) 1: 223. <b>2</b>: 82, 94, 156.

Cedergren, H. T. <b>1</b>:  XXVIII, XXIX. <b>2</b>:  12.

Cembratall <b>1</b>: 345.

Centraltryckeriet<b> 1</b>: XXX.  <b>2</b>: 13.

Cerastier <b>2</b>: 91.

Cerastium alpinum <b>1</b>: 167, 239, 294. <b>2</b>: 213.

Cerastium *caespitosum <b>1</b>: 237, 239.

Charadrius, se Aegialites.

Chlamydomonas lateritia <b>2</b>: 193.

ChokladfabriksaktiebolagetMotala <b>2</b>: 13.

Church Mountain <b>2</b>: 198.

Chydenii berg <b>1</b>: 82 n.                           |

Claeson, N. <b>2</b>: 8.                                      |

Clavering, D. C. <b>2</b>: 86, 104, 105, 109,
143, 164, 360. — möte med eskimåer <b>2</b>: 339—40.                                 |
Claveringön <b>2</b>: 105, 155, 156.

Cleve, P. T. <b>1</b>: 201. <b>2</b>: 77.

Clio borealis <b>1</b>: 327.

Cochlearia officinalis <b>1</b>: 39, 294.  <b>2</b>: 66.

Colias Heda <b>2</b>: 160.

Conway, Sir Martin, <b>1</b>: XXIX, 78.

Conwentz, H. <b>1</b>: XXXII.

Copeland, R. <b>2</b>: 88, 109.

Crimson Cliffs <b>2</b>: 193.

Cydippe <b>1</b>: 328.

Cystophora cristata, se Klapmyts.

Dalarö <b>1</b>: 342.  <b>2</b>: 379.

Dames, W. <b>1</b>: 34.

Danmarks ö <b>2</b>: 111.

Danskgattet <b>1</b>: 310.

Danskön <b>1</b>: 310.

Dassel, v. <b>1</b>: 177, 178.

Davys sund <b>2</b>: 303.

De Geer, G. : 26, 145, 154, 168, 170, 203.

Deichmann, H. <b>2</b>: 112.

Delphinapterus leucas, se Hvithval.

Depot (för kapten O. Sverdrup) <b>2</b>: 23,
85, 86. — uppläggning, innehåll.
<b>2</b>: 97—101.

Devonsystemet <b>1</b>: 40. <b>2</b>: 238.

Devoniska fiskar.  <b>2</b>: 357, 359.

Diatomaceer <b>1</b>: 198, 201.

Dickson, J. R. E. <b>2</b>: 8.

Dickson, M. <b>2</b>: 9.

Dickson, O. <b>1</b>: XX, XXI.

Dickson, R. <b>2</b>: 7, 322.

Dicksonglacieren <b>1</b>: 210, 258.

Dicksons fjord <b>2</b>: 322, 323.

Diorit <b>1</b>: 295.

Dittmer <b>1</b>: 177.

Doktorn (se äfven Hammar, J.) <b>2</b>: 53,
65, 67, 124, 129—32, 135, 137, 162,
164, 166, 172, 174, 179, 180, 183,
192, 205, 214, 216, 221, 227, 256,
268, 292, 294, 305, 315, 324, 326,
330, 331, 338, 353—57, 359, 363.

Doktorn (se äfven Levin, E.) <b>1</b>: 93, 96,
201, 244, 275, 276, 282, 324.

Draba alpina <b>1</b>: 32. <b>2</b>: 70.
»     repens <b>2</b>: 220.

Drabanten <b>1</b>: 292, 294—96.

Drabor <b>2</b>: 91.

Drifis <b>1</b>: 68, 69, 72, 75, 76, 270, 289
—92, 297—99, 306. 2: 75, 96. —
vid Ostgrönland, härstamning <b>1</b>: 198.
—  färd  genom <b>2</b>: 76—84, 367—69.
—  växlingar <b>2</b>: 178, 370.  Se äfven is.

Driftföremål <b>1</b>: 335.

Drifved <b>1</b>: 194, 201, 262, 272, 289,
295, 317, 323—25. <b>2</b>: 40, 61, 65,
67, 77, 80, 81, 172, 281, 354. —
planka med järnbultar <b>2</b>: 353. —
innesluten sten <b>2</b>: 221, 222. —
härstamning och betydelse <b>1</b>: 345, 346.
<b>2</b>: 371.

Drifvedsbukten <b>2</b>: 43, 44.

Drillborr, användt af eskimåer, <b>2</b>: 258—60.

Drottning Augustas dal <b>2</b>: 130.

Dryas integrifolia <b>2</b>: 132, 321.

»      octopetala <b>1</b>: 108, 167, 350. 
<b>2</b>: 91, 132, 133, 213.

Drömbukten <b>2</b>: 306.

Dubbelspat <b>1</b>: 44.

Dufferin, Lord, <b>2</b>: 46.

Dufva, J. H. 1: xxi.    2: 9.

Dunér, N. <b>1</b>: 24, 25, 91, 97, 212-14,
284.

Dunérs berg <b>1</b>: 247.

Dunvär <b>1</b>: 93.
Dunöarne <b>1</b>: 84.

Dusén, P. <b>2</b>: 21, 47, 64, 70, 129, 154,
155, 164, 167, 170, 171, 175, 180,
183, 198, 205, 215, 222—25, 231,
254, 256, 263, 268, 271, 285, 292,
293, 296, 301—03, 309, 312, 316,
318, 321, 323, 324, 326, 329, 333,
353—55, 357, 358, 360, 363, 370.

Dusens fjord <b>2</b>; 357, 362.

Dyning, svår 2: 34, 40, 54, 373.

Dvärgbjörk <b>1</b>: 167, 178—81, 351. 
<b>2</b>: 209, 212, 213, 215, 216, 251, 261, 263.

Dödmansön <b>1</b>: 320.

Edams land <b>2</b>: 103.

Eders ö <b>1</b>: 91, 93—95, 147.

Edge, Th. <b>1</b>: 228, 229. — karta öfver
Spetsbergen <b>1</b>: 230, 231, 233.

Edges land 1: 232, 233.

Ejder <b>1</b>: 50, 53, 54, 56, 84, 93, 156,
296, 323. <b>2</b>: 65, 97, 130, 164, 285, 318.

Ekholm, N. <b>1</b>: 124. <b>2</b>: 3, 389.

Elisabeths berg <b>2</b>: 332, 333.

Ellas sjö <b>1</b>: 44, 47, 53, 57, 62.

Ellas ö <b>2</b>: 317, 319, 324.

Elmwood <b>1</b>: 268. <b>2</b>: 398.

Elpidia glacialis <b>1</b>: 194, 195.

Emaljfjälliga fiskar <b>2</b>: 357.

Emberiza nivalis, se Snösparf.

Empetrum <b>1</b>: 167. <b>2</b>: 163.

Engelska bukten <b>2</b>: 65.

Engelska stören <b>1</b>: 40, 53.

Engelska älfven <b>1</b>: 36, 40.

Entada gigalobium <b>1</b>: 166.

Epilobium latifolium <b>2</b>: 213, 214, 220.

Equisetum <b>1</b>: 122.

Erigeron compositus <b>2</b>: 132, 213.

Erikson, C. <b>2</b>: 7.

Eskimåer i nordöstra Grönland <b>2</b>: —
öfverblick 338—50. — lefvande 1823,
105, 339. — tältringar 97, 172, 292,
294, 342, 357. — hyddor, gamla, 102,
115, 116, 183, 205, 212, 254, 256,
294, 330, 331, 337, 338, 356, 357.
— hydda, rekonstruerad, 342. —
kjökkenmöddingar 143. —
förrådskummel 97, 229, 292, 294, 340, 343,
357. — husgeråd, jaktredskap m. m.
344—46. — utskurna figurer 144,
346. — kramer 164, 383. — grafvar
94, 159, 161, 162, 210, 364.

Etnografiska fynd <b>2</b>: 94, 159, 205, 256,
257, 260, 263, 306, 338.

Euphrasia officinalis <b>2</b>: 251.

Fagersta bruk <b>1</b>: XXVIII, XXIX.

Falco gyrfalco var. candicans <b>2</b>: 164.

Fame-öarne <b>2</b>: 209, 212.

Fastisön <b>1</b>: 218, 221, 223,

Fenix <b>1</b>: XXX.

Festlighet ombord <b>1</b>: 287, 299.  <b>2</b>: 70,379.

Finnhvalar <b>2</b>: 35.

Fiskeboj <b>1</b>: 336.

Fisklämningar, devoniska, <b>2</b>: 357, 359.

Fisksmack <b>2</b>: 28, 31.

Fjaerplyt <b>1</b>: 22, 50, 85, 126. <b>2</b>: 64, 93.

Fjällabbe <b>1</b>: 114, 115, 244.  2: 96, 172, 185, 241.

Fjällräf <b>1</b>: 50, 54, 146, 147, 322. <b>2</b>: 63
223, 324, 360. — utrotad af varg — <b>2</b>: 329.

Fjällsippa, se Dryas octopetala.

Fjällsyra <b>1</b>: 351.

Fjälluggla <b>2</b>: 288, 324, 360. — fjäderbollar 97, 168.

Fjällvallmo   <b>1</b>: 168, 236, 240.  <b>2</b>: 91,
115, 205. — frånvaro på Jan Mayen <b>2</b>: 70.

Fjärilar  <b>2</b>:  92,  117, 241, 281. — larver 92.

Fiache Bay <b>2</b>: 108, 129.

Flaggor <b>1</b>: XXXIV.

Flaskpost <b>1</b>: 18—20, 166, 348.  <b>2</b>: 28, 33, 383.

Flemming, C. J. <b>1</b>: 4, 8, 93, 94.  <b>2</b>: 14,
21. — porträtt <b>2</b>: 71.

Fleur de Lys I och II <b>1</b>: 127.

Flintlager <b>1</b>: 91.

Flygsand <b>1</b>: 236.    <b>2</b>: 214, 219.

Flyttfåglar ombord <b>2</b>: 17, 379.

Forchammers berg <b>2</b>: 306.

Forsblad, N. (se äfven Kaptenen) <b>1</b>: XXV,
4, 46—48, 96, 117.  <b>2</b>: 14, 16, 18,
48, 69, 197, 202, 324. — porträtt <b>2</b>: 369.

Forsblads fjord <b>2</b>: 311—13.

Forsblads hamn <b>1</b>: 146, 147.

Fotografering af flygande alkor <b>1</b>: 62.
—  isbjörn <b>1</b>: 209, 210. — myskoxar
<b>2</b>: 163, 170. — ren <b>2</b>: 264.

Fotogrammetriska arbeten <b>1</b>: 143, 279.

Foyn, S. <b>1</b>: XXIV.

Franklins ö <b>2</b>: 296.

Frans Josefs fjord <b>2</b>: 108, 113, 166, 232.
—  vistelse i 234—280, 325—365. —
tyska expeditionens karta 245. —
Payers karta 279. — fattigt fågellif
263.

Frans Josefs land <b>1</b>: 267, 268.

Freeden Bay <b>2</b>: 87, 96.

Fries, E. <b>2</b>: 193.

Frithiofs glacier <b>1</b>: 102—04.

Frithjof (sälångare)  <b>1</b>: 267, 268.  <b>2</b>: 362 n.

Fiodi, W. <b>1</b>: XXV.

Frykberg, J, E. <b>1</b>: XXX.

Fröken <b>1</b>: 3, 273.

Frötransport med hafsströmmar <b>2</b>: 354.

Fuglö <b>1</b>: 16, 339.

Fulingen <b>1</b>: 2, 273.

Fulmarus glacialis, se Stormfågel.

Fyrtornet <b>2</b>: 44.

Fågelberget (Jan Mayen) <b>2</b>: 59, 61.

Fågelfjället (Beeren Eiland) <b>1</b>: 30, 36, 51, 58, 61.

Fåglar, vinddrifna, <b>2</b>: 69.

Fångstmän <b>1</b>: 69. — förlista 133.

Fångstfartyg   <b>1</b>:   69,   70,   78, 94, 211,
299, 305. 2.  79, 155, 156, 281, 282.

Förlisning i isen <b>2</b>: 78.

Förslag till expeditionen 1898 <b>1</b>: XX.
— till Grönlandsexpeditionen <b>2</b>: 1—7.

Förstenadt trä <b>1</b>: 240, 257, 261, 262, 270.

Försteningar <b>1</b>: 280, 309.  <b>2</b>: 203, 355.

Gale Hamkes Bay  2:   103, 105, 154, 155, 165.

Gambrinus <b>1</b>: XXXI.

Ganoider <b>2</b>: 357.

Gardell-Eriksson, A. <b>1</b>:  XXVI, XXXII.

Generalstabens litografiska anstalt <b>1</b>: XXX.

Gentiana tenella <b></b>2: 231.

Geografiska arbeten <b>1</b>: 343.  <b>2</b>: 380.

Geologfjorden <b>2</b>: 331, 332.

Geologiska   arbeten   <b>1</b>: 116, 118, 119,
124, 130, 154, 156, 157, 239, 27l3
343.  <b>2</b>: 135, 214, 216, 305, 381.

Germania <b>2</b>: 78, 106—08, 234.

Germaniaberget <b>2</b>: 117, 128.

Germaniahamnen <b>2</b>: 102, 108, 114.

Giles <b>1</b>: 213, 284.

Giles land <b>1</b>: (214), 284, 285, 287-89,291.

Gilesön <b>1</b>: 218, 219, 221, 225.

Ginkgo <b>1</b>: 169—71, 280.

Ginkgo biloba <b>1</b>:  169.

»       digitata <b>1</b>: 169.

Glacierer <b>1</b>: 81, 104, 163.  <b>2</b>: 264, 273,
310—12, 317. — förändringar <b>1</b>: 81, 104.

Glacierrefflor (Beeren Eiland) <b>1</b>: 26, 39, 40, 45, 56.

Glasnöten <b>1</b>: 35.  <b>2</b>: 29, 63, 67.

Gluntarne <b>1</b>: 8. <b>2</b>: 27.

Gneisblock <b>1</b>: 240.

Golfströmmen <b>1</b>: 35, 166, 187, 337,
346, 348.  2: 372.

Gonatus Fabricii <b>1</b>: 201.

Gradmätningsexpeditionen  1:  XXXIII,
91, 178, 299, 302, 341.

Grafvar <b>1</b>: 320, 321.

Granitblock <b>1</b>: 235, 240.

Gredin, K. A. G. <b>2</b>: 218.

Greely, A. W. <b>2</b>: 146, 158, 341.

Greenheart <b>1</b>: 75.  <b>2</b>: 10.

Greyhook <b>1</b>: 305—07, 309.

Grissla <b>1</b>: 22.

Grumme & Son <b>1</b>: XXX. <b>2</b>: 13.

Grundstötning <b>2</b>: 211. 

Gråsiska <b>2</b>: 252, 282, 330, 374.

Gräs <b>2</b>: 163, 251.

Grünlandshval <b>1</b>: 350.    <b>2</b>: 82, 127.

Grönlandssäl <b>1</b>: 204, 310, 350.  2: 75.

Grönwalls bryggeri <b>2</b>: 13.

Guilandina Bonduc <b>1</b>: 166.

Gula blommor sällsynta på Jan Mayen <b>2</b>:  69.

Gunrumspersonalen, porträtt, <b>1</b>: 8. <b>2</b>: 19.

Gyllensköld, V. Carlheim-, <b>1</b>: 82 n.

Gåfvor <b>1</b>: XXIX—XXXII. <b>2</b>: 12—14.

Gåsspillning <b>2</b>: 305, 318.

Göransson, E. F. <b>1</b>: XXX.

Göteborg <b>1</b>: 1.

Göteborgs ångbageriaktiebolag <b>1</b>: XXXI.

Haakjaering <b>1</b>: 151—53. <b>2</b>:  164.

Haematopus ostralegus, se Strandskata.

Hafhäst, se Stormfågel.

Hafsspindlar <b>2</b>: 321.

Hafssula <b>2</b>: 376.

Hafstrut <b>1</b>: 338. <b>2</b>: 32.

Haj, se Haakjaering.

Halianthus peploides <b>1</b>: 168.  <b>2</b>: 164.

Halobia <b>1</b>: 194.

Hamberg, A. <b>1</b>: 3, 10, 27, 36, 45, 57,
62, 65, 66, 78, 82, 95, 96, 138, 140,
168, 183, 186, 201, 209, 243, 246
—48, 253, 261, 272, 273, 282, 287
—89, 302, 305, 309, 324. —
kartlägger Van Keulens Bay 138—48.

Hambergs glacier <b>1</b>: 81.

Hammar, J. (se äfven Doktorn) <b>2</b>: 21,
47, 52, 123, 263, 264.

Hammer, G. W. <b>2</b>: 8.

Hansa <b>2</b>: 78, 106, 107, 360.

Hare <b>2</b>: 92, 137, 162, 166, 291, 292,
338.

Harelda glacialis, se Alfågel.

Harkrank <b>2</b>: 92.

Hartlaub, Cl. <b>1</b>: 177.

Hartz, N. <b>2</b>: 112, 203, 230.

Hasenberg <b>2</b>: 123.

Haslum, H. J. <b>1</b>: XXVIII, 4, 8, 68, 129,
137, 172.  <b>2</b>:  14, 16, 21, 27, 37, 38,
52, 305, 321, 367, 372. — porträtt <b>2</b>: 27.

Hassel, <b>1</b>: 122.

Hausen & C:o <b>1</b>: XXXI.

Havhest, se Stormfågel.

Heda Cove <b>1</b>: 301, 302.

Heda Mount <b>1</b>: 301—03.

Hedgehog <b>1</b>: 78, 79.
Hedlund, H. <b>2</b>: 7.

Hedlund, S. A. <b>2</b>: 7.

Heer, O. <b>1</b>: 26, 119.

Heklahookformationen <b>1</b>: 147.

Helgoland (ångbåt) <b>1</b>: 15, 28.

Helsingborg <b>1</b>: 342.  <b>2</b>: 18, 23, 24, 376.

Helvetesmarken <b>1</b>: 56.

Hemresa antmdes <b>1</b>: 334.  <b>2</b>: 360, 361, 365.

Henrik af Bourbon <b>1</b>: 127.

Hercules (fartyg) <b>2</b>: 361.

Hermelin <b>2</b>: 291.

Herzog, P. <b>1</b>: XXX.

Hesselman, H. <b>1</b>: 4, 36, 47, 53, 82, 92,
96, 101, 105, 117, 119, 130, 166,
168, 180, 188, 201, 282.

Heuglin, Th. v. <b>1</b>: 154, 214, 215.

Hisingers glacier <b>2</b>: 322.

Hjortron <b>1</b>: 180.

Hochstetters Förland <b>2</b>: 85, 88.

Hochstetters krater <b>2</b>: 65.

Hold with Hope <b>2</b>: 103, 167.

Holloway Bay <b>2</b>: 197.

Holländarnäset <b>1</b>: 319, 323.

Holm, G. <b>2</b>: 13, 111, 112.

Holm, G. B. A. <b>2</b>: 9.

Holoptychius nobilissimus <b>2</b>: 357.

Holst, N. O. <b>1</b>:  345.

Homalota islandica <b>1</b>: 181. 2: 382 n.

Hopen <b>1</b>: 64—68, 204.

Homblendegneis <b>1</b>: 293.

Homsunds  Tind <b>1</b>: 78, 81, 82 n, 203.

Houge, S. <b>2</b>: 13.

Hudson, H. <b>2</b>: 45, 103.

Humlor <b>2</b>: 92, 117, 123.

Hummel, A. <b>1</b>: XXIX.

Hundar <b>1</b>: 2. <b>2</b>: 22, 68.

Hurry Inlet <b>2</b>: 203, 232. — vistelse i
207—31. — karta 209.

Husberg, H. <b>1</b>: XXXI.

Huskvarna vapenfabrik <b>1</b>: XXIX.

Hvalar <b>2</b>: 40.

Hvalben <b>2</b>: 66.

Hvalfangarnes grönlandsfärder <b>2</b>: 110.

Hvalross <b>1</b>: 50, 282, 299. <b>2</b>: 94, 97,
213, 231.

Hvalrossen <b>2</b>: 65, 67.

Hvabossälfven <b>1</b>: 32, 43.

Hvalrossön <b>2</b>: 94, 97.

Hvita ön <b>1</b>: 269, 283, 284, 287, 291.

Hvitblommig maskros <b>2</b>: 116, 168.

Hvitfisk, se Hvithval.

Hvithval <b>1</b>:  106, 140, 350. <b>2</b>: 213, 214.
  — fångst <b>1</b>: 140—42.

Hvitkindad gås <b>1</b>: 154 ff. 2: 154, 160, 215.

Hydrografiska arbeten (se äfven Lodning)
<b>1</b>: 17, 186, 203, 347. 2: 28, 372,
374, 375, 383.

Hyperoodon rostratum, se Bottlenose.

Håkansson, P. <b>1</b>: XXX.  <b>2</b>:  13.

Hårfagrehaugen <b>1</b>: 219—22, 224, 228,
261, 262.

Höfjäril <b>2</b>: 160, 163.

Ingeborgs fjäll <b>1</b>: 102, 103.

Ingebrigtsens  bukt <b>1</b>: 139, 142, 143.

Inglund, K. <b>2</b>: 14, 21.

Ingolf expeditionen <b>2</b>: 46.

Ingvarsson, F. <b>2</b>: 222.

Inlandsis (på Beeren Eiland) <b>1</b>:  63.

Innestängda af is <b>2</b>: 178.

Irminger, O. <b>2</b>: 13.

Irvine, E. <b>1</b>: 336.

Is (se äfven Drifis och Kustis) <b>1</b>: 193,
204, 209, 210, 282, 288—92, 297
—99, 306. <b>2</b>: 40, 154. — i
polarströmmen <b>2</b>: 78. — smutsig 76, 77,
80. — färgskiftningar 75, 82. —
nybildad 362 n.

Isberg <b>1</b>: 182. <b>2</b>: 173, 174, 195, 197,
200, 234, 237, 242, 245, 264, 268,
277, 285, 296, 325, 330, 331, 355.
—  ursprung <b>2</b>: 238. — taffelformade
<b>1</b>: 283.

Isbjörn <b>1</b>: 109, 205, 207, 209, 210, 243,
249, 250, 253, 254, 259, 260, 273
—76. <b>2</b>: 79, 123, 124, 128, 129,
175—77, 179—81, 184, 189, 210,
211, 237, 367, 368. — spår <b>1</b>: 236. —
hålor <b>1</b>: 242, 251, 252, 258, 261. —
spillning <b>1</b>: 270. — gräsätande <b>1</b>: 271.
—  kött <b>2</b>: 79, 190, 370. — jakt <b>1</b>:
253, 273—75. <b>2</b>: 124, 177, 179, 180,
189, 210, 211, 367.

Isblink <b>1</b>: 71. <b>2</b>: 39, 371.

Isfjorden (Spetsbergen) <b>1</b>: 160, 168. —
(Grönland) <b>2</b>: 325, 326, 330.

Isfält <b>2</b>: 80, 184.

Ishafsfartyg <b>1</b>: XXII, 73, 75.

Ishafslera <b>1</b>: 350.

Ishinder <b>1</b>: 109,135. <b>2</b>:165,178,181,184.

Islom <b>2</b>: 227, 318.
Ismåse  <b>1</b>: 71, 77, 112, 113, 198, 236,
243, 244, 261, 269, 290, 296, 302.
<b>2</b>: 80, 82. — häckplatser <b>1</b>: 236, 243,
244, 261, 290.

Ismört <b>1</b>: 105.

Isranunkel <b>2</b>: 65, 67.

Istiden <b>1</b>: 349—51. <b>2</b>: 31, 138.

Isöarne <b>1</b>: 84.

Italienska kronprinsparet <b>1</b>: 58, 148.

Jacksons ö <b>2</b>: 165.

Jacobsson, J. <b>1</b>: XXXI.

Jaktfalk <b>2</b>: 164, 214.

Jameson <b>2</b>: 203.
Jamesons bukt <b>2</b>: 53.

Jamesons land <b>2</b>: 207, 208.

Jan Mayen <b>2</b>: 43. — uppehåll vid 45
—73. — historia, beskaffenhet 45.
— fågellif 48. — karta, mellan 56
och 57.

Janson, C. <b>1</b>: XXI.

Jansson, E. E. <b>2</b>: XIV.

Jela <b>1</b>: 58, 117, 148.

Jena-ön <b>1</b>: 225.

Jervell, K. S. <b>1</b>: XXXII.

Johannesen, E. H. <b>1</b>: 284.

Johannesen, K. <b>1</b>: 211, 234, 236.

Johnsen, X. <b>1</b>: 216, 218—23, 240, 251,
272.

Johnsens berg <b>1</b>: 211, 218—23, 272,
273, 276.

Jordanhill <b>2</b>: 105.

Jurasystemet <b>1</b>: 145, 280.   <b>2</b>: 88, 203.

Justus Perthes Geographische Anstalt <b>1</b>: XXIX.

Jüncke, F. A. J. <b>1</b>: XXXII.

Jäderin, E. <b>1</b>: 178, 302.

Jägmästaren (se äfven Nilson, Elis)
<b>2</b>: 48, 63—65, 67, 91, 92, 94, 120,
123, 125, 128—32, 135, 137, 154,
155, 162, 163, 167, 169, 171, 172,
174, 179, 180, 183, 192, 204, 210,
214, 216, 218, 231, 256, 263, 267,
285, 288, 292, 294, 305, 316, 324,
326, 353, 355—58, 360, 363, 367,
368.

Järn (användt af eskimåer) <b>2</b>: 257.

Jätteglacieren <b>2</b>: 330.

Jökelstenar (på hafsbottnen) <b>1</b>: 195.
<b>2</b>: 30.

Kaempff, kapten, <b>1</b>: 132.

Kalcedon <b>1</b>:  246, 261.  <b>2</b>: 92, 119.

Kalfning (glacierers) <b>1</b>:  182. <b>2</b>: 238.

Kalkspat <b>1</b>: 44. <b>2</b>: 292, 323.

Kammussla <b>1</b>: 125.

Kanot <b>1</b>: 53, 337. <b>2</b>: 35, 52, 53, 221, 268.

Kap Ahlstrand <b>1</b>:  139, 146.

Kap Altmann <b>1</b>: 219, 266, 267.

Kap Bayard <b>2</b>: 322.

Kap Beijer <b>2</b>: 317.

Kap Bennet <b>2</b>: 173, 175.

Kap Berghaus <b>2</b>: 110, 154—56.

Kap Boheman <b>1</b>: 168, 170-77.

Kap Borlase Warren <b>2</b>: 105, 153, 154.

Kap Brewster <b>2</b>: 103, 199.

Kap Broer Buys <b>2</b>: 105, 109—11, 165,
166, 182, 365.

Kap Bull <b>1</b>: 58.

Kap Coburg <b>1</b>: 225.

Kap Flora <b>1</b>: 268.

Kap Franklin <b>2</b>: 173, 174, 358, 362—64.

Kap Giesecke <b>2</b>: 173.

Kap Graah <b>2</b>: 356—58, 362.

Kap Greg <b>2</b>: 197, 198.

Kap Hammerfest <b>1</b>: 223, 251.

Kap Heer <b>1</b>: 30, 45.

Kap Knut Söderström <b>2</b>: 317, 318.

Kap Kolthoff <b>2</b>: 354.

Kap Lyell <b>1</b>:  119—21, 157.

Kap Maechel <b>2</b>: 311.

Kap Mary <b>2</b>: 155, 159, 164.

Kap Ovibos <b>2</b>:  355.

Kap Palander <b>2</b>: 295.

Kap Parry <b>2</b>: 182, 183, 234.

Kap Petersens <b>2</b>: 301.

Kap Philip Broke <b>2</b>: 86, 96.

Kap Begel <b>1</b>: 225.

Kap Simpson <b>2</b>: 305.

Kap Staratschin <b>1</b>:  119.

Kap Stewart <b>2</b>: 103, 200, 203, 211.

Kap Thordsen <b>1</b>: 168, 172, 180.

Kap Tordenskjold <b>1</b>: 219—21, 224.

Kap Traill <b>2</b>: 48.

Kap Weber <b>2</b>: 238, 331, 354, 355.

Kap Weissenfels <b>1</b>: 211, 234, 236, 243.

Kap Wynn <b>2</b>: 128.

Kap York <b>2</b>: 193.

Kaptenen (se äfven Forsblad) <b>2</b>: 130,
213,   215,   230,  301,  302,  368, 369.

Kartarbeten <b>1</b>: 36, 48, 57, 92, 133, 134,
136—39, 143, 249, 261, 272, 278,
279.  2: 224, 225, 231, 268, 271,
285, 291, 324, 362, 363.

Karl XII:s ö <b>1</b>: 292—96.

Karl XV <b>1</b>: 216.
Karlsö <b>1</b>:  15.

Kasseler Hafer-Kakao-Fabrik <b>2</b>: 13.

Kattunge <b>1</b>:  178, 207.   <b>2</b>: 24, 25, 129,
373, 374.

Keiler Nachfolger, J. S. <b>1</b>: XXXII.

Keilhau, B. M. <b>1</b>: 24, 27, 33.

Keilhaus ö <b>1</b>: 59, 61.

Kejsaren af Tyskland <b>2</b>: 378.

Kejsar Frans Josefs fjord, se Frans
Josefs fjord.

Kempe, S. <b>2</b>: 7, 9, 10.

Kempes fjord <b>2</b>: 293, 317, 323.

Kennedy, D. <b>1</b>: XXI.

Kennedys ö <b>1</b>: 258.

Keuper <b>2</b>: 214.

Kjeldsen  <b>1</b>: 268, 269, 283.  <b>2</b>:  362 n.
— porträtt 1: 269.

Kjellman, F. B. <b>1</b>: 198, 201.

Kjellström,  C. J. O. <b>1</b>:  3, 36, 48, 65,
66, 78, 92, 96, 102, 103, 129, 131,
166, 198, 244, 247, 249, 251, 265,
272, 276, 324. — kartlägger Van
Mijens Bay 133—38.

Kjerulfs fjord <b>2</b>: 245, 246, 252, 254,
263, 268.
Klapmyts <b>1</b>: 198, 201.  <b>2</b>: 76, 185.     

Klimatförändringar <b>1</b>: 124.

Klinckowström, A. <b>1</b>: 155.

Knudsen, E. <b>2</b>: 110, 111, 360.

Kockum, F. H. <b>1</b>: XXXI.  <b>2</b>: 13.          

Kol <b>2</b>: 18.

Kolbay <b>1</b>: 178—80, 182.

Koldewey, K. <b>2</b>: 85, 102, 106, 108, 109,
113, 141.

Kolfjället <b>1</b>: 105, 119.

Kolibribåten, se Ångslupen.

Kollager <b>1</b>: 40, 42, 166, 171.    <b>2</b>: 88.

Kolthoff, G. <b>1</b>: XXI, 3, 19, 36, 45, 46,
48, 53, 56, 65, 71, 77, 78, 84, 85,
92, 93, 96—98, 105, 108, 112, 113,
116, 118, 155, 156, 168, 170, 171,
174, 175, 180, 181, 183, 198, 201,
236, 243, 253, 258, 261, 272—76,
322, 323. <b>2</b>: 15, 36, 150, 151, 155,
289, 290, 362 n.

Kommissionen för Grönlands geologiska
och geografiska undersökning <b>2</b>: 13.

Kompassens missvisning <b>1</b>: 282.

Konglomerat <b>2</b>: 306.

Konkretioner <b>1</b>: 170.

Konungaborgen <b>2</b>: 296.

Konungen, H. M. <b>1</b>: XXXV. <b>2</b>: 159,
165, 227. — telegram från <b>1</b>: 341.
<b>2</b>: 378.

Konung Oscars Fjord <b>2</b>: 280, 282, 285,
291, 296, 303, 324, 325. — vistelse
i 280—324,

Korp <b>2</b>: 160, 163, 192, 231, 305, 315,
318, 330.

Kor snabb <b>1</b>: 50.

Kramer, F. 1: XXXI.

Kringsegling af Giles land <b>1</b>: 291. —
af Spetsbergen <b>1</b>: 330.

Kritfossil <b>1</b>: 280.

Kronan <b>1</b>: XXXI.  <b>2</b>: 13.

Kronprinsen af Danmark <b>2</b>: 165. — af
Italien <b>1</b>: 117, 148, 149.

Kryckje <b>1</b>: 22, 33, 77, 242, 296, 337.
<b>2</b>: 32.

Kryokonit <b>1</b>: 246.

Kryokonithålor <b>1</b>: 246.

Kråkris <b>1</b>: 167. <b>2</b>: 163, 212, 216.

Kuhnön <b>2</b>: 88.

Kulseth, O. <b>1</b>: 4, 105, 338. <b>2</b>: 14, 21,
130, 136, 137, 189, 360, 363.

Kung Karls land <b>1</b>: XIX, 210. —
historik 212—33. — uppehåll vid 234
—82. — kartläggning 278. —
geologi 279—82. — fågellif 244.

Kung Karls ö <b>1</b>: 211. — uppehåll vid
255—77. — geologi 255.

Kustis (se äfven Landfast is) <b>2</b>: 86—88,
160, 167, 175, 296.

Kükenthal, W. <b>1</b>: 215, 221, 223—26.

Kükenthals glacier <b>1</b>: 247.

Kvalsund <b>1</b>: 15.

Kärrmarker <b>2</b>: 168, 216.

Kärrsnäppa <b>2</b>: 64, 161.

Kölen <b>1</b>: 247.

Labbe, bredstjärtad <b>1</b>: 114, 244. <b>2</b>: 31.

Lagerheim, G. <b>1</b>: 248.

Lagopus mutus var. hyperboreus <b>1</b>: 108.

Lalin <b>2</b>: 9.

La Manche <b>1</b>: 166, 187.  <b>2</b>: 46.

Lamberts land <b>2</b>: 103.

Laminarier <b>1</b>: 327.

Lamont, J. <b>1</b>: 166.

Landfast is (se äfven Kustis) <b>2</b>: 86—89,
91,   97,   305,   306.  — flerårig   182,
186, 187, 191.

Landskrona sockerbruk <b>1</b>: XXXI.

Larix sibirica <b>1</b>: 345.

Lars Hiertas Minne <b>1</b>: XXI.

Larsson, Gunnar, <b>1</b>: XXX. <b>2</b>: 13, 23.

Larus glaucus, se Borgmästare.

»     marinus, se Hafstrut.

Lavafält <b>2</b>: 48, 49.

Lax <b>1</b>: 53.  <b>2</b>: 172.

Laxöring <b>2</b>: 123, 227.

Lemmel <b>2</b>: 97, 104, 110, 127, 287—90,
360. — hålor   123,   163,   168,   241,
286. — vinterbon 168.

Lennman, F. W. <b>2</b>: 16, 380,

Lepus glacialis, se Hare.

Lerner, Th. <b>1</b>: 12, 43, 44.

Lerslam (på drifisen) <b>1</b>: 198, 201. <b>2</b>: 76.

Lesjöfors bruk 1: XXIX.

Lestris Buffoni, se Fjällabbe.

»       catarrhactes <b>2</b>: 29.

»       crepidata, se Tjufjo.

»       pomarina, se Labbe, bredstjärtad.

Levin, E.  (se äfven Doktorn) <b>1</b>: 3, 7,
8, 36, 92, 117, 183, 197, 198, 252,
253. — arbeten i Recherche Bay
148—52.

Levin, H. <b>1</b>: XXX.

Liebigs Meat Extract Company <b>1</b>: XXXI.  <b>2</b>: 13.

Liefdebay <b>1</b>: 310.

Liljeholmens stearinljusfabrik <b>1</b>: XXX.

Liljeholmshvarfvet <b>1</b>: XXX.

Liljevalch J:r, C. F. <b>1</b>: 274.  <b>2</b>:  151.


Lilliehööks berg <b>1</b>: 145.

Limacina arctica <b>1</b>: 327.

Lind <b>1</b>:  122.

Lindahl, A. <b>1</b>: XXXI.

Lindahl, J. <b>2</b>: 74.

Lindesnes <b>2</b>: 26.

Lindgren, H. <b>1</b>: XXXI.

Lindström, G. <b>1</b>: 45.
Liptons te <b>1</b>: XXXI.                                  I

Lim, mindre, <b>2</b>: 36.

Liss <b>1</b>: 2, 56.                                           !

Litografiska Aktiebolaget i Norrköping 1: XXX.

Little Table Island <b>1</b>: 299.

Liverpoolkusten <b>2</b>: 103, 192, 194, 197,
198, 233.

Lech Fine <b>2</b>: 105.

Lodlina <b>1</b>: XXVII, 186. — förlust af
<b>2</b>: 32, 34. — reparation 33.
Lodningar hydrografiska <b>1</b>: 17, 19, 22,
64, 71, 83, 186—94, 197. 297, 328,
333, 337, 338.  <b>2</b>: 29—32, 87, 183,
186, 233, 271, 272, 372, 374, 375.

Lofoten (ångbåt) <b>1</b>: 178.

Lotsbåten <b>2</b>: 44.

Lovental, Cesar, <b>2</b>: 14.

Loxia curvirostra <b>1</b>: 50.

Luftspeglingar <b>2</b>: 233.

Lundgren, B. <b>2</b>: 203.

Lundin, C. <b>1</b>: xxxi.

Lunnefågel   <b>1</b>: 39, 40.  <b>2</b>: 40, 67, 69.

Luzula <b>1</b>: 262.

Lyckholm, M. <b>1</b>: xxi.

Lycodes <b>1</b>: 194.

Läckage <b>2</b>: 26.

Läkare <b>1</b>: XXXIII.

Lönn <b>1</b>: 122.

Lönnberg, E. <b>1</b>: 196, 201. <b>2</b>: 126, 146.

Mack, D. <b>1</b>: 12.

Mackenziebukten <b>2</b>: 167, 173, 178.

Maechel, E. <b>1</b>: XXII, XXIX.

Magnetiska arbeten <b>1</b>: 348. <b>2</b>: 383.

Magnolia <b>1</b>: 122.

Malmgren, A. J. <b>1</b>: 24.

Malmö <b>2</b>: 377, 378.

Malmö sockerfabriksaktiebolag <b>2</b>: 13.

Mammut <b>2</b>: 139.

Mammutsträd <b>1</b>: 121.

Manetdjur <b>1</b>: 328.

Mannstaedt, G. <b>1</b>: XXIX.

Mareld <b>2</b>: 372, 375.

Marias ö (Spetsbergen) <b>1</b>: 97. 
— (Grönland) <b>2</b>: 323.

Markham, Cl. <b>1</b>: 284.

Martin, A. E. <b>1</b>: 351.

Mary Muss Bay <b>2</b>: 58.

Maskros <b>2</b>: 70. — Hvitblommig <b>2</b>: 116,
168.

Matricaria inodora var. pliaeocephala
<b>2</b>: 254.

Mauserkarbin <b>1</b>: 71, 107.

Mauserkulor <b>1</b>: 196. <b>2</b>: 335, 336.

Mecenater <b>1</b>: XX, XXI.

Melandrium triflorum <b>2</b>: 115.

Melin & Son, Olof <b>2</b>: 10.

Mellander, J, <b>1</b>: 4, 53, 96, 105, 118,
175.  <b>2</b>: 14, 21, 206. — porträtt
<b>2</b>: 71.

Mergulus alle, se Rotges.

Mertensia maritima <b>1</b>: 168.

Meteorologiska iakttagelser : 348.  2: 383.

Middendorff, A. Th. v. <b>2</b>: 290.

Midsommar <b>1</b>: 68, 71, 73, 78.  <b>2</b>: 70—73.

Midterhuken <b>1</b>: 88, 91—93, 96—98, 116, 130.

Mistlur <b>2</b>: 37, 51.

Mohn, H. <b>1</b>: 216, 217, 221, 225, 226.

Mohns berg <b>1</b>: 223, 247.

Monodon monoceros, se Narhval.

Mont Blanc <b>2</b>: 44.

Mormon arcticus, se Lunnefågel.

Moräner <b>1</b>: 144.

Moränkullar <b>1</b>: 112.

Moränlandskap <b>1</b>: 125.  <b>2</b>: 216.

Mosselbay <b>1</b>: 305.

Mossor <b>1</b>: 262, 263, 289.

Mount Misery <b>1</b>: 32, 33, 36, 37, 39, 62.

Mountnorris Inlet <b>2</b>: 303, 304.

Mumm, G. H. <b>1</b>: XXXI.

Murrays  ö <b>2</b>: 186, 187, 190—92, 194.

Murchisons berg <b>2</b>: 310, 311.

Mus groenlandicus <b>2</b>: 290.

Mygg <b>2</b>: 160, 163, 171, 204, 213, 223,
224, 231.

Myodes torquatus <b>2</b>: 290.

Myskoxe <b>2</b>: 6, 109—11, 117—120, 130—32, 
135—37, 161—63, 167—72,  202, 206, 208, 216, 326, 333—36,
351—53, 355. — anfallande 359. —
kalfvar 150, 219, 333, 335. — inre
organ  123, 125. — horn 117, 145.
— föda 146. — vikt, kött, mjölk
147. — vinterull 147—49.  —
zoologisk ställning 146. — forntida
utbredning 138, 139. — nutida
utbredning 140—42. — invandring till
Ostgrönland 142—45. — gamla kranier
144, 145, 257. — fotografering 162,
163, 170, 333, 334. — domesticering
149-52.

Myskoxfjorden <b>2</b>: 352, 354.

Mytilus edulis <b>1</b>: 166. 2: 286.

Mytiluslagren <b>1</b>: 166.

Naesö, O. <b>2</b>: 156, 158.

Nansen, F. <b>1</b>: 198. <b>2</b>: 2, 3, 23,81,158,191.

Narhval <b>1</b>: 350. <b>2</b>: 96, 175, 176, 191, 226, 317.

Narhvalssundet <b>2</b>: 296, 317.

Nathorst, A. G. <b>1</b>: 3.  <b>2</b>: 7, 18,

Nathorsts berg <b>1</b>: 120.

Nathorsts glacier <b>1</b>: 144,

Nehring, A. <b>2</b>: 139.
Nereis <b>1</b>: 328.

Newtons topp <b>1</b>: 82 n.

Nilsen, J. <b>1</b>: 216, 219.

Nilson, Elis (se äfven Jägmästaren)
<b>2</b>: 13—15, 18, 21, 47, 81, 114.

Nilsson, Emil, <b>1</b>: XXIV, XXVIII, 3, 78,
88, 95, 117, 158, 172, 177, 248, 265,
268,  270, 291, 299.  <b>2</b>: 14, 377. —
porträtt <b>2</b>: 377.

Nordenskiöld, A. E. <b>1</b>: XX, 24, 27, 28,
91, 97, 118—20, 160, 169, 171, 212—14,  
246, 284, 292, 305, 342, 351.
<b>2</b>: 7, 76.

Nordenskiöld, G. <b>1</b>: 97, 120, 187.

Nordenskiölds berg <b>1</b>: 120, 124, 234,
236, 239, 242.

Nordenskiölds glacier <b>2</b>: 246, 268.

Nordfjorden (Spetsbergen) <b>1</b>: 168. —
(Grönland) <b>2</b>: 351.

Nordlund, H. <b>2</b>: 13, 22.

Nordostlandet <b>1</b>: 292.

Nordström & C:o, G. <b>1</b>: XXXI.

Normalkrut <b>1</b>: 297.

Norrköpings makaronifabrik <b>1</b>:  XXXI.

Norrtelje yllefabrik <b>2</b>: 13.

Norska Djupet <b>2</b>: 34, 372.

Norska Nordhafsexpeditionen <b>2</b>: 46.

Norstedt & Söner, P. A. <b>1</b>: XXI, XXIX.
<b>2</b>: 13.

Noshörning, ullhårig, <b>2</b>: 139.

Numenius phaeopus <b>2</b>: 69.

Ny Island <b>1</b>: 284.

Näbbhval, se Bottlenose.

Nörregaard, L. P. R. <b>2</b>: 13.

Observatorieberget <b>1</b>: 88, 150.

Ocotea (Nectandra) Rodiei <b>2</b>: 10.

Odenius, E. <b>1</b>: XXIX.

Odon <b>2</b>: 117, 132, 212, 216. — mogna
251, 321.

Ohlin, A. <b>1</b>: 3, 36, 78, 96, 148, 149,
158, 186, 297, 324.  <b>2</b>: 24, 36, 38, 51.

Oolit <b>2</b>: 323.

Orchestes saliceti <b>1</b>: 182.

Orthis <b>2</b>: 354.

Ortoceratiter <b>2</b>: 355.

Oscar, Konung <b>1</b>: XX, XXI.  <b>2</b>: 8 (se äfven Konungen).

Osmunda <b>1</b>: 122.

Ostron <b>2</b>: 214.

Ovibos moschatus, se Myskoxe.

Oxyria <b>1</b>: 351.

Pagophila ebumea, se Ismåse.

Palme, H. <b>1</b>: 178.

Pansarfiskar <b>2</b>: 359.

Pansch, A. <b>2</b>: 109, 159.

Papaver radicatum, se Fjällvallmo.

Paradoxgevär <b>1</b>: 274.

Parry, W. <b>1</b>: 301.

Passet <b>1</b>: 256, 257, 265.

Pauli, F. <b>2</b>: 13.

Payer, J. v. <b>1</b>: 65.  <b>2</b>: 108, 109, 128,
146, 166, 241, 245, 246, 311. —
karta öfver Frans Josephs fjord. <b>2</b>: 278, 279.

Payer Spitze <b>2</b>: 272, 274, 275.

Peary, R. E. <b>2</b>: 141, 158.

Pecten islandicus <b>1</b>: 125.

Pedicularis flammea <b>1</b>: 176.  <b>2</b>: 215.

»           hirsuta <b>1</b>: 175.  <b>2</b>: 163.

»           lanata <b>1</b>: 175.

»           lapponica <b>2</b>: 215.

Pedicularisrötter, ätliga, <b>1</b>: 175. <b>2</b>: 215.

Pellerins margarinfabrik <b>1</b>: XXXI.

Pendulumön <b>2</b>: 83, 85, 87, 91—93,105,
108.

Person, N. <b>1</b>: XXXI.

Petermann, A. <b>1</b>: 228, 229.  <b>2</b>: 106,
284.

Petermann Spitze <b>2</b>: 246.

Peterson, I. <b>1</b>: 4, 40, 43, 302.  <b>2</b>: 14,

16,  21, 206, 221. — porträtt 2: 27.

Peterson, Numa, <b>1</b>: XXX.

Pettersen, K. <b>1</b>: 221.

Pettersson, O. <b>1</b>: 186.  <b>2</b>: 30.

Phalaropus fulicarius, se Simsnäppa.

Phoca foetida, se Småsäl.

»      barbata, se Storsäl.

»      groenlandica, se Grönlandssäl.

Picea obovata <b>1</b>: 345.

Pictets berg <b>2</b>: 306.

Pike, A. <b>1</b>: 221, 226—28, 236. 2: 144,
145.

Pikes Bay <b>1</b>: 262.

Pikes hus <b>1</b>: 310, 316, 317.

Pil <b>1</b>: 345.

Pilsnerbryggeriet <b>1</b>: XXXI.

Pimpsten <b>2</b>: 63.

Pingst <b>1</b>: 7.  <b>2</b>: 17.

Pinus cembra <b>1</b>: 345.

»     silvestris <b>1</b>: 345.

Piplärka <b>2</b>: 35, 374.

Plankton <b>1</b>:  20, 21, 327, 347.  <b>2</b>: 35.

Planktonhåf <b>1</b>: 21.

Planktonhåfning <b>1</b>: 186, 191, 193, 194,
197, 337.  <b>2</b>: 34, 372.

Platan <b>1</b>: 122.

Platåberg <b>1</b>: 147.

Pleuropogon Sabinei <b>2</b>: 217, 218, 227.

Podurider <b>2</b>: 70.

Point Constable 2- 214.

Polarforskning, vetenskaplig, <b>1</b>: 349—52.

Polarströmmen <b>1</b>: 346. <b>2</b>: 78, 165, 354,
393, 395, 397.

Polarvarg, se Varg.

Polarvide <b>1</b>: 350.
Polemonium humile <b>2</b>: 91.

Pompeckj, J. F. <b>1</b>: 279.

Populus arctica <b>1</b>: 82.

»       tremula <b>1</b>: 345.

Post <b>1</b>: 132, 161.

Potentilla nivea <b>2</b>: 115.

Potentillor <b>2</b>: 91.

Praktejder <b>1</b>: 50, 53, 118, 168, 169.
<b>2</b>: 130.

Prince Charles Foreland <b>1</b>: 187, 188, 329.

Pripp & Son, J. A. <b>2</b>: 13.

Promotionsdag <b>1</b>: 7.  <b>2</b>: 32, 33.

Propeller <b>1</b>: 75, 76.

Propellerbrunn <b>1</b>: 75.

Prutgås <b>1</b>: 84, 85, 94, 98, 118, 125,
154, 155, 170.  <b>2</b>: 94, 155.

Puffinus anglorum <b>2</b>: 36.

Purchas <b>1</b>: 228.

Pyrola grandiflora <b>2</b>: 213.

Pärlemorfjäril <b>2</b>: 132, 160, 163.

Quennerstedt, A. W. <b>1</b>: 351.

Rabot, Ch. <b>1</b>: 336.

Radiator <b>1</b>: XXXI.

Ran <b>1</b>: 178, 341.

Rans skär <b>2</b>: 301, 302.

Ranunculus glacialis, se Isranunkel

»          lapponicus <b>1</b>: 101.

»          Pallasi <b>1</b>: 101.

»          pygmaeus <b>2</b>: 69.

Ranunkler <b>1</b>: 168.  <b>2</b>: 91, 163.

Recherche Bay <b>1</b>: 86. — uppehåll i 87—159.

Redwood <b>1</b>: 121.

Reffeludden <b>1</b>: 26, 40, 43.

Remingtongevär <b>2</b>: 130, 131.

Ren, på Spetsbergen <b>1</b>: 106, 107, 109—12, 
126—30, 134, 135, 149. — på
Kung Karls land 251, 252. — på
Grönland <b>2</b>: 110, 224, 252—54, 264,
267, 268, 309, 326, 329. — horn
198, 216. — spår 305, 315, 321. —
stigar 252, 274. — decimering genom
vargen 329. — fotografering 264.

Renbukten <b>2</b>: 326.

Rendalen <b>1</b>: 106, 110, 112.

Renmark <b>2</b>: 216.

Retzius, G. <b>2</b>: 146, 165.

Retzius' berg <b>1</b>: 260—62.

Rhaphidonema nivale <b>1</b>: 248.

Rhedin, M. W. <b>2</b>: 8.

Rhedins fjord <b>2</b>: 317.

Rhodin, H. <b>1</b>: XXXI.

Rhodiola rosea <b>1</b>: 32.  <b>2</b>: 164, 192.

Rhododendrum lapponicum <b>2</b>: 163.

Riddarborgen <b>2</b>: 246, 249, 264.

Riksmuseets afdelning för evertebrater
<b>1</b>: XXI, XXX.

Riksmuseets botaniska afdelning <b>1</b>: XXX.

Ringvia <b>1</b>: 49.

Ripa  <b>2</b>: 92, 252, 263. — spetsbergs-
1: 108, 150.

Ripbär <b>2</b>: 212.

Rissa tridactyla, se Kryckje.

Rivalen (fångstjakt) <b>1</b>: 265.

Rivalens sund <b>1</b>: 211, 221, 226, 227,
253.

Robertson, Th. <b>2</b>: 79, 81, 8i5, 126, 127,
167, 202, 225, 227, 285, 385.

Robertsons ö <b>2</b>: 285, 286.

Roberts älf <b>1</b>: 157.

Roderbrunn <b>1</b>: 75.

Rosenviks varf <b>2</b>: 10, 16.                #

Roskarl <b>1</b>: 323. <b>2</b>: 40, 217.

Ross, Sir John, <b>2</b>: 193, 194.

Rotges <b>1</b>: 39, 88, 296.  <b>2</b>: 39, 40, 185,
186, 191, 192, 194, 197, 233.

Royal Geographieal Society <b>1</b>: XXIX.
<b>2</b>: 7, 8, 293.

Rubus chamaemoms <b>1</b>: 180.

Rumex acetosella <b>2</b>: 251.

Ruths ö <b>2</b>: 282, 283, 291, 292, 324.

Rüdiger, H. <b>1</b>: 43.

Ryberg, A. <b>1</b>: XXXI.

Ryder, C. <b>2</b>:  86, 102, 111, 112, 141,
142, 143 n, 147, 199, 201, 338, 340,
344.

Ryders depot <b>2</b>: 201, 207.

Ryders älf <b>2</b>: 214, 218, 219.

Rysstugan <b>1</b>: 26, 30, 34, 35, 47, 49.

Ryssälfven <b>1</b>: 26, 35, 48.

Råkar <b>2</b>: 114, 128, 129, 160, 173, 175.

Räf, se Fjällräf.

Räfglacieren <b>1</b>: 88, 95.

Röding <b>1</b>: 53.

Röd snö, se Snö.

Röhss, Aug. <b>1</b>: XXI.  <b>2</b>: 8.

Röhss' fjord <b>2</b>: 318, 322.

Rörstrand <b>1</b>: XXIX.  <b>2</b>: 13.

Sabine, E.  <b>2</b>: 86, 104, 105, 109, 143.

Sabine-ön <b>2</b>: 85, 94, 105, 107, 114, 115.

Sachs, J. <b>1</b>: XXIX.  <b>2</b>: 12.

Sachs, M. <b>1</b>: XXIX.

Safehaven <b>1</b>: 160, 161, 182.

Sahlin, S. <b>2</b>: 13.

Salix arctica, se Vide.

»     polaris <b>1</b>: 350.

»     reticulata <b>1</b>: 47.

»     vitellina <b>1</b>: 345.

Sanddyner <b>1</b>: 236.

Sandefjord <b>1</b>: XXIII.

Sandhamn <b>2</b>: 17.

Sandlöpare (se äfven Calidris) <b>2</b>: 64, 214.

Sandstorm <b>2</b>: 220, 221, 225.

Sandvikens järnverksaktiebolag <b>1</b>: XXX.
Saussure, H. B. De, <b>2</b>: 198.                   

Saxifraga aizoides <b>1</b>: 47,                        

»        cernua <b>1</b>: 237.

»        Hirculus <b>1</b>: 351.

»        oppositifolia  <b>1</b>:  32, 94, 351.
<b>2</b>:   48, 49. — ny varietet <b>2</b>: 286.

»         rivularis <b>1</b>: 294.

Saxifragor <b>1</b>: 168, 351.  <b>2</b>: 91.

Schiertz Topp <b>2</b>: 48.

Schoonhoven <b>1</b>: 87.

Schröter, 0. <b>1</b>: 240.

Scoresby, W. J:r. <b>2</b>: 46, 47, 78, 86,
103, 109, 142, 183, 198, 200, 201,
203, 205, 213, 233, 238, 303, 305,
338, 339, 361. — geografiska upptäckter 103, 104.

Scoresby, W. S:r <b>1</b>: 72.

Scoresbys sund <b>2</b>: 102, 103, 111, 112,
199. 

Scott Kelties öar <b>2</b>: 293.

Scotts glacier <b>1</b>: 88, 95, 96, 147.

Sebardt, W. <b>1</b>: xxx.

Sefströms glacier (Spetsbergen) <b>1</b>: 168.
— (Grönland) <b>2</b>: 310.                          |

Segelsällskapet, Kgl. Svenska, <b>1</b>: XXXIII,
299, 330, 342.  <b>2</b>: 17, 301.

Segelsällskapets fjord <b>2</b>: 306, 307, 316.

Separator <b>1</b>: XXXI.

Sequoia sempervirens <b>1</b>: 121.

Shannonön <b>2</b>: 85, 96, 105, 108, 110, 127.

Shetlandsöarne <b>2</b>: 31.

Sibirisk gran <b>1</b>: 345.

Sibiriskt lärkträd <b>1</b>: 345.

Sibirisk ädelgran <b>1</b>: 345.

Silene acaulis <b>1</b>: 168.  <b>2</b>: 91.

Silursystemet <b>1</b>: 45.  <b>2</b>: 355.

Simsnäppa, brednäbbad, <b>1</b>: 84, 96, 170, 171.

Sjuöarne <b>1</b>: 298, 299.

Sjöar <b>1</b>: 56.

Sjögren, Hj. <b>1</b>: XXI.

Sjögren, Å. <b>1</b>: XXI.

Sjögrens berg <b>1</b>: 257.

Sjögurkor <b>1</b>: 40.

Sjögång, svår, <b>2</b>: 373.

Sjösjuka <b>1</b>:  2.  <b>2</b>:  26, 29.

Sjöstjäma <b>2</b>: 321.

Skagen <b>2</b>: 26, 376.

Skalbaggar <b>1</b>: 179, 181, 182.  <b>2</b>: 382.

Skiffer på hafsbottnen <b>1</b>: 194.

Skiltvakten <b>2</b>: 280.

Skrapning (se äfven Trawling) <b>1</b>: 64,
71, 83, 186, 324, 347.  <b>2</b>: 73, 186,
197.

Skuolffe <b>2</b>: 22, 58, 68, 183, 374.

Skånska  färgfabriksaktiebolaget <b>2</b>: 12.

Skånska sockerfabriksaktiebolaget <b>2</b>:13.

Skörbjuggsört <b>1</b>: 39.  <b>2</b>: 66.

Smeerenburg <b>1</b>: 320, 323.

Småspof <b>2</b>: 69.

Småsäl <b>1</b>: 113, 114, 118, 196, 310.
<b>2</b>: 180.

Snadd, se Småsäl.

Snäckbankar <b>1</b>: 350.

Snö, nyfallen, <b>1</b>: 298—300. — grön <b>1</b>:
248, 251, 262. 2: 194. — röd 1: 251.
<b>2</b>: 192—94, 197.

Snöfall <b>2</b>: 178, 198.

Snöfläckar <b>1</b>: 160.

Snöhättan <b>2</b>: 317.

Snösmältning <b>2</b>: 117.

Snösparf <b>1</b>: 50, 296.  <b>2</b>: 38, 48, 49.

Sofias sund 2: 285, 286, 293.

Somateria spectabilis, se Praktejder.

Sommerfelt, S. C. <b>2</b>: 193.

Somniosus microcephalus, se Haakjaering.

Spennen <b>1</b>: 339.

Spetsbergen, vistelse vid, <b>1</b>: 78—188,
293—334. — glacierer 81. —
högsta berg 82 n. — växtlighet 101,
167. — kringsegling 330.

Spetsbergsgås <b>1</b>: 97, 98, 103, 113, 118,
150, 151, 155.  <b>2</b>:  219.

Sphaerella nivalis <b>2</b>: 193.

Spidsbergen (fångstjakt) <b>2</b>: 123, 126, 156.

Spigg <b>2</b>: 227.

Spirifer Keilhaui <b>1</b>: 26.

Stans Foreland <b>1</b>: 71, 78.

Stappen <b>1</b>: 58, 59.

Statsbidrag <b>2</b>: 8, 9.

Stauss, A. <b>1</b>: XXIX.

Steenstrups berg <b>2</b>: 306.

Stenar i trawlen <b>1</b>: 194, 195.

Stenskvätta <b>2</b>: 49, 76, 252, 318, 330.

Steppfauna <b>2</b>: 139.

Sterna macrura, se Tärna.

Stille, A. <b>1</b>: XXX.  <b>2</b>: 13.

Stjernspetz, H. <b>1</b>: 180.

Stjärnor <b>2</b>: 318, 366, 375.

Stockholm, afgång från, <b>2</b>: 17. —
ankomst till <b>1</b>: 342.  <b>2</b>: 380.

Stora Bryggeriet <b>1</b>: XXXI.

Stordalen <b>1</b>: 143, 154.

Storfjorden <b>1</b>: 78, 82, 91.

Stoiiabb <b>2</b>: 29.

Storm <b>1</b>: 265, 266, 271, 272, 331—33.
<b>2</b>: 372. — förebud <b>1</b>: 330.

Stormfågel <b>1</b>: 5, 7, 19, 22, 30, 39, 54,
83, 195, 336. <b>2</b>: 28, 32, 36, 49, 57,
58, 64, 198, 366, 371. — dykande
<b>2</b>: 40. — hvit <b>2</b>: 54. — kött <b>2</b>: 36.

Storskarf <b>2</b>: 32.
Storsäl  <b>1</b>: 71, 109, 209, 310, 350.  <b>2</b>: 180, 331.

Strandlinier <b>1</b>: 15.

Strandskata <b>2</b>: 69.

Strandterrasser, se Strandvallar.

Strandvallar <b>1</b>: 239, 251, 255, 262, 272,
289, 295.  <b>2</b>: 97, 241, 286.

Strepsilas interpres, se Roskarl.

Strutmergel <b>2</b>: 135.

Stryknin <b>1</b>: 156.

Större strandpiparen <b>1</b>: 244,  <b>2</b>: 49, 64, 93.

Sula bassana <b>2</b>: 376.

Sumpcypress <b>1</b>: 82, 119, 121, 122.

Sundevalls berg <b>1</b>: 109, 120, 130.

Svahn, C. A. <b>1</b>: XXX.

Svala <b>2</b>: 28.

Svanström & C:o, Fr. <b>1</b>: XXX.  <b>2</b>: 13.

Svenska Djupet <b>1</b>: 185, 186, 194, 197, 347.

Svenska Förlandet <b>1</b>: 211,  213, 216,
218—26, 228. — uppehåll vid 234—54.

Svenska krutfaktorierna  <b>1</b>: XXX, 297.
<b>2</b>: 13.

Svenska Lloyd <b>1</b>: XXIV.

Svenska Sällskapet för Antropologi och
Geografi <b>1</b>: XX, XXI.  <b>2</b>: 380.

Sverdrup, O. <b>1</b>: XXIII, XXV. <b>2</b>: 23: 24.

Sydgrissla <b>1</b>: 48. 49.

Sydhamnen <b>1</b>:  23, 27, 30, 42, 48, 57.

Sydkap <b>1</b>: 82, 203

Syenit <b>2</b>: 183.

Sylen <b>1</b>: 61.

Syltopparnme <b>2</b>: 299, 301.

Säl <b>1</b>:  118,  195, 210.  <b>2</b>: 31, 123, 317,
— kött, blod 1: 118.

Söderström, K. <b>2</b>: 14.

Söstrene (fångstfartyg) <b>2</b>: 156.

Tall <b>1</b>: 345.

Taraxacum croceum <b>2</b>: 70.

»          phymatocarpum, se Maskros,hvitblommig.

Taxodium <b>1</b>: 82.

Taxodium distichum miocenum <b>1</b>: 121.

Tegel <b>2</b>: 65.

Tegnér & Wilcken <b>1</b>: XXXI.

Teist, <b>1</b>: 50, 296.  <b>2</b>: 38, 198, 242, 296.

Telefon <b>1</b>: XXVIII.

Terebratula <b>1</b>: 19.

Terrasser (se äfven Strandvallar) <b>1</b>: 145.

Tertiärlager (se äfven under
Växtförsteningar) <b>1</b>: 82, 106, 121, 130, 145.  <b>2</b>: 88.

Tetradium <b>1</b>: 45.

Teufelsschloss <b>2</b>: 239, 241, 242, 330,
331.

Thedenius, H. <b>1</b>: XXX.

Thott, T. <b>2</b>: 23, 378.

Tidningar <b>1</b>: 193.

Tiedemanns tobaksfabrik <b>1</b>: XXXI.

Tillberg, K. <b>1</b>: XXI.

Timmernäset <b>1</b>: 219, 272.

Tinnarne <b>2</b>: 312.

Tip <b>2</b>: 23—25, 68, 161, 168, 169, 183,
216, 228, 229, 252, 253, 288.

Tipula arctica <b>2</b>: 92.

Tjocka <b>1</b>: 62, 83, 175, 241, 242, 246,
247, 271. <b>2</b>: 36, 38, 39, 51, 52, 64,
75, 80, 82, 86, 87, 93—96, 181, 182,
184—86, 287, 291, 364—68, 376.

Tjufjo <b>1</b>: 22, 33, 85, 93, 115, 296.
<b>2</b>: 32. — ungar <b>1</b>: 302.

Tjäder & Son, E. G. <b>1</b>: XXXI.

Tobiesen <b>1</b>: 54, 217.

Tobiesens stuga <b>1</b>: 53—56.

Tofieldia coccinea <b>2</b>: 315, 318.

Tordenskjolds berg <b>1</b>: 258, 261, 262,
271.

Tordmule <b>1</b>: 48, 49, 53.

Torell, O. <b>1</b>: 104, 166, 292, 351.

Traill, Th. S. <b>2</b>: 289.

Traills ö <b>2</b>: 103, 183, 234.

Training Squadron Island <b>1</b>: 87, 147.

Trankokerier (ruiner) <b>1</b>: 88, 319. 2: 65.

Trawling <b>1</b>: 192, 194, 203, 328, 333,
337, 347. <b>2</b>: 30, 279, 321.

Tre Kronor (Beeren Eiland) <b>1</b>: 33, 336.
— (Spetsbergen) 329.

Trelleborgs ångkvamsaktiebolag <b>1</b>: XXXI.

Treurenbergbay <b>1</b>: 301, 302.

Triassystemet <b>1</b>: 34. — skiffer på
hafsbottnen <b>1</b>: 195.

Tringa alpina, se Kärrsnäppa.

»      striata, se Fjærplyt.

Trollsäl <b>1</b>: 196.

Tromsö <b>1</b>: 11, 12, 339.

Träd, frånvaro af, <b>1</b>: 102.

Tunberg, T. <b>2</b>: 125.

Tundrafauna <b>2</b>: 139.

Tunnan <b>1</b>: 72.

Turisthotellet i Adventbay <b>1</b>: 161, 162,
165, 176, 178.

Tyska polarexpeditionen, andra, <b>2</b>: 78,
106—10, 360.

Tältlif <b>1</b>: 103.

Tältringar, se under Eskimåer.

Tärna <b>1</b>: 50, 56, 85, 94. 2: 97, 285, 302.

Tönsberg <b>1</b>: XXIII.

Ulve <b>1</b>: 217.

Umbellula <b>2</b>: 73, 74.

Undervattensklippor <b>1</b>: 266.

Upprop (angående
Grönlandsexpeditionen) <b>2</b>: 1.

Urberg <b>1</b>: 289.  <b>2</b>: 192.

Uria Brünnichii, se Alkor.

»    grylle, se Teist.

»    troile, se Sydgrissla.

Utelif, nödtvunget, <b>1</b>: 94, 95, 171—76.
<b>2</b>: 53.

Vaccinium uliginosum * microphyllum,
se Odon.

Valentin, E. <b>1</b>: XXXI.

Valkyrian <b>1</b>: 342.

Van Keulen <b>2</b>: 103.

Van   Keulens  Bay <b>1</b>: 91, 92, 96, 120,
153—57. — kartläggning 138—48.

Van Mijens Bay <b>1</b>: 91, 96. — båtfärd
96—131. — kartläggning 133—38.

Vattenfyllning <b>1</b>: 158, 261, 321, 322.
<b>2</b>: 67, 268, 358.

Vattnets färg <b>2</b>: 35, 39.

Vardar för Sverdrup <b>2</b>: 101, 125, 127,
129, 153, 154, 166.

Varde vid Kap Franklin <b>2</b>: 363.

Varg, hvit, <b>2</b>: 156—58, 228—30. —
invandring 157—58. — decimerat
renar och räfvar 329.

Vargspår <b>2</b>: 215,216, 219, 252, 253, 360.

Vargudden <b>2</b>: 230.

Veckade berglager <b>2</b>: 280.

Vega <b>1</b>: XXII, XXIII.  <b>2</b>: 361.

Vegafonden <b>1</b>: XXXV.

Vegafärden <b>1</b>: 352.

Vegas sund <b>2</b>: 293, 295, 296.

Vegastipendiet <b>1</b>: XXXV.

Victoria-ön <b>1</b>: 289.

Vide, arktiskt, <b>2</b>: 91, 212, 251, 261,
263, 294, 295.

Vingfoting <b>1</b>: 327.

Vintappning <b>2</b>: 36.

Vinteröarne <b>2</b>: 358, 362.

Virgos hamn <b>1</b>: 310, 311.

Vogt, C. <b>2</b>: 46.

Vulkan, kvarlefva  af, <b>2</b>: 166. — 
kratrar 44. — utbrott 47.

Vulpes lagopus, se Fjällräf.

Väderlek, ombytlig, <b>2</b>: 54.

Växtaftryck, se Växtförsteningar.

Växtfossil, se Växtförsteningar.

Växtförsteningar, i devon <b>1</b>: 41. — rät
<b>2</b>: 203, 204. — jura <b>1</b>: 169—71, 280.
—  tertiär <b>1</b>: 82, 119—24, 130, 145,
166.  <b>2</b>: 128.

Växtlighet, Spetsbergen <b>1</b>: 101, 167.
— Kung Karls land <b>1</b>: 236, 262,
282. — Giles land<b> 1</b>: 289. — Karl
XII:s ö <b>1</b>: 294. — Jan Mayen <b>2</b>: 49,
69, 70. — Ostgrönland <b>2</b>, 91, 115,
117, 132, 163, 168, 192, 212, 215,
220, 231, 251, 315, 321.

Wahlenbergs glacier <b>2</b>: 317.

Wahlström & Widstrand <b>1</b>: XXIX.

Wahren, J. <b>2</b>: 148.

Wallross Gat <b>2</b>: 65.

Waltershausenglacieren <b>2</b>: 241, 351.

Warholm, G. <b>1</b>: XXXI.

Wellman, W. <b>1</b>: 267, 268.

Wennberg & Ramstedt <b>1</b>: XXXI.

Weyprecht, K. <b>1</b>: 65.

Wicander, C. <b>1</b>: XXIX.

Wiches land <b>1</b>: 228—33.

Wijdebay <b>1</b>: 305.

Wijk, O. <b>1</b>: XXI.

Wilander, H. <b>1</b>: XIX, 26, 30, 179.

Wirerope <b>1</b>: XXVIII, 192.  <b>2</b>: 34.

Wittrock, V. <b>1</b>: XXXIII.  <b>2</b>: 193, 194.

Woodward, A. Smith, <b>2</b>: 357, 359.

Yoldia arctica <b>1</b>: 297, 350.

Zeil, K. v. Waldburg-, <b>1</b>: 214, 215.

Zoologiska arbeten <b>1</b>: 346, 347. <b>2</b>: 382.

Zorgdrager, C. G. <b>2</b>: 46.

Ångslup 1: XXVIII, XXXIII, 95—97,
117, 154, 157, 261, 270.

Åkerblom, F. <b>2</b>: 21, 52, 65, 94, 128,
164, 166, 172, 179, 180, 183, 190,
197, 205, 215, 220, 222, 223, 225,
245, 246, 253, 254, 256, 281, 285,
293, 305, 323, 324, 331, 338, 353—57, 362, 364.

Åkerbloms ö.  <b>2</b>: 301, 306, 315.

Åkerhielm, J. G. N. S. <b>1</b>: XXI.

Äfventyr under båtfärder <b>1</b>: 46, 109,
135, 137, 144,  <b>2</b>: 176.

Äggön <b>2</b>: 44.

Ängsull <b>1</b>: 168.  <b>2</b>: 163, 216.

Ättestupan <b>2</b>: 242, 243, 272.

Öberg, P. <b>1</b>: 169.

Ögontröst, <b>2</b>: 251.

Ökenlandskap <b>2</b>: 219.

Öresund (sockerraffinaderi) <b>1</b>: XXXI.

Örtenblad, V. T. <b>1</b>: 345.

Österlind, E. <b>1</b>: XXXI.                            N

Österman & Co., V. <b>2</b>: 13.

Österrikiska meteorologiska
expeditionen <b>2</b>: 46.

Österrikiska stationen <b>2</b>: 61, 62, 64.

Östa glacieren <b>1</b>: 88.

Stockholm, P. Palmquists A. B. 1901.

</chapter>

<h2>Karta 
öfver</h2>
<h1>KONUNG OSCARS FJORD</h1>
<h2>och</h2>
<h1>KEJSAR FRANS JOSEFS FJORD</h1>
<h2>upprättad under
Svenska Grönlandsexpeditionen 1899
af
P. DUSÉN</h2>







