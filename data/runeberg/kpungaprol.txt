
<table o><td c>
TILL
<h1>DE UNGA PROLETÄRERNA</h1>
AF<br>
<b>PETER KRAPOTKIN</b>

Öfversättning från franskan.

Stockholm,<br>
Socialdemokratiska Ungdomsklubben.

Pris 2 öre.
</table>
Stockholm, Nanny Helgarzons tryckeri, 1895.
<chapter name="[Text]">
<img l></img>
<br><br><br>Minns du den gång, du som pojke gick en
vinterdag ned i den mörka gränden för
att leka? Kylan bet sig in genom dina tunna
benkläder och snöslasket sipprade in genom dina
utslitna kängor. När du så på afstånd såg dessa
rikt klädda barn, som tittade på dig så öfverlägset, visste du redan att dessa ungar, klädda som
dockor, icke vore dig eller dina kamrater lika
hvarken i intelligens, förnuft eller energi. Men
sedermera, då du blef nödd att stänga dig inne i
en verkstad från fem, sex på morgonen, måste
stå där i tolf långa timmar vid en larmande
maskin för att, själf en maskin, dag efter dag, år
efter år följa dess rörelser i deras obevekliga takt,
— gingo de andra hela tiden i fina skolor, på
akademier och universitet för att njuta
undervisning. Och nu äro dessa samma barn mindre
intelligenta, fast bättre uppfostade än du, nu ha
de blifvit dina herrar och njuta all lifvets glädje,
alla civilisationens fördelar. Medan du? Hvilken
lott väntar dig?

Du har ett litet, trångt och mörkt rum, hvarest fem, sex mänskliga väsen äro sammanrotade
på några få kvadratfot, och där din mor, sjuk af
lifvet och gammal af sorg i stället för af ålder,
ger dig såsom föda några brödbitar och potatis
samt en mörk vätska som ironiskt kallas kaffe;
och som förströelse har du detta enda, detsamma,
ständigt återkommande spörsmål, hur du ska kunna
betala bagaren i morgon och i öfvermorgon
husvärden?
Men, <i>måste</i> du släpa samma eländiga lif som
dma föräldrar ha fört i en 30, 40 år? Måste du
slita hela lifvet igenom för att skaffa andra
välståndets, kunskapens och konstens njutningar,
medan du själf endast har det gnagande bekymret om hur du ska kunna skaffa dig en bit bröd?
Vill du för alltid uppge det som gör lifvet så
besvärligt, bara för att skaffa en hop dagdrifvare
all öfverflödig lyx? Vill du slita upp dig med
tungt arbete för att när arbetslösheten kommer,

endast möta elände och nöd? Är det detta som
du fikar efter i lifvet?

Kanske ger du med dig. Du ser ingen
utväg att komma ur det eländiga tillståndet, och
du säger till dig själf: »Hela generationer ha haft
samma lott, och jag som icke kan ändra
någonting däri, jag måste också finna mig. Alltså, låtom oss arbeta och söka lefva så godt det går».

Godt! Lifvet själf skall upplysa dig.

En dag kommer en kris, en af dessa kriser,
som icke mer äro öfvergående såsom förut, utan
en kris som ödelägger en hel industri, som prisgifver tusenden af arbetare åt den ohyggligaste
nöd, som sköflar hela familjer. Du kämpar, som
de andra mot denna olycka. Men du får snart
se, huru hustru, ditt barn, din vän så småningom
duka under, tyna bort inför dina ögon och af
brist på föda, brist på omvårdnad dö på en usel
bädd, medan lifvet, obekymradt om dessa som
förgås, hvälfver små glädtiga böljar i den stora
stadens solstrålande gator. Då skall du förstå,
hur upprörande uselt detta samhälle har det ställt,
då vill du börja tänka på orsakerna till denna
kris din blick skall genomtränga denna
orättfärdighet, som utsätter tusenden af mänskliga väsen
tor en handfull dagdrifvares snikenhet; du skall
begripa, att socialisterna hafva rätt, då de säga,
att det nuvarande samhället kan och måste
omskapas från grunden.

En annan gång, då din principal försöker
genom en ny nedsättning af lönen, prässa ut några
flera ören af dig för att än mer öka sin
förmögenhet, då vill du protestera; men han bara
svarar dig med hån: »Gå och ät gräs om ni inte
vill arbeta för den lönen». Du skall då inse, att
din principal icke endast söker klippa dig som
ett får, utan äfven att han betraktar dig som ett
underordnadt väsen, att han, icke tillfreds med
att hålla dig i sina klor, också vill göra dig till
slaf i alla hänseenden.

Då, antingen underkastar du dig, uppgifver
din mänskliga värdighet och slutar med att tåla
enhvar förödmjukelse; eller blodet skall stiga dig
åt hufvudet, du skall afsky den afgrund, du höll
på att glida ned i; du svarar och utkastad på
gatan, skall du inse, att socialisterna ha rätt, då
de säga:	»Res dig upp! Res dig upp emot det

ekonomiska slafveriet, ty det är orsaken till allt
slafveri!» Då vill du ta plats i socialisternas led
och tillsammans med dem arbeta på afskaffandet
af allt slafveri: ekonomiskt, politiskt och socialt.

En dag får du höra hennes historia, den
unga flickans, hvilkens frimodiga blick, lediga
gång, lifliga språkande du så ofta beundrat.
Efter att år efter år hafva kämpat mot nöden,
lämnade hon sin hembygd för att resa till den stora
staden.	Hon visste, att kampen för tillvaron

skulle där bli hård, men hon hoppades åtminstone
att kunna ärligt förtjäna sitt bröd.

Du vet nu hur det gått henne. En ung man
af öfverklassen »slog» för henne, hon lät öfvertala sig af hans vackra fraser och gaf sig hän
med hela ungdoms lidelsefullhet, blott för att året
därpå se sig öfvergifven, med ett barn vid sitt
bröst. Hon förlorade icke modet, upphörde
aldrig att kämpa, men i denna ojämna strid mot
hunger och köld dukade hon till sist under och
slutade sina dagar på, man vet icke, hvilket
hospital ...

Hvad vill du då göra? Antingen vill du
söka skjuta hela detta obehagliga minne ifrån dig
med en eller annan dum fras:	»Hon var 
hvarken den första eller sista», säger du och några
kvällar senare kan man på någon krog kanske
få höra dig med en mängd råa ord besudla
hennes minne för några fårhufvuden du är
tillsammans med. Eller detta minne vill röra ditt hjerta;
du söker upp den eländiga förföraren för att
kasta hans förbrytelse i ansiktet på honom. Du
kommer att tänka på orsakerna till dessa
händelser som återupprepas hvarje dag, och lära dig
begripa, att de icke komma att upphöra, att göra
sig gällande, så länge samhället är deladt i två
läger, på ena sidan de nödlidande, och på den
andra de lättjefulla, de njutningslystna, med de
stora fraserna och djuriska lustarna. Du begriper,
att det är hög tid att fylla denna afgrund, och
du sluter dig till socialisternas led.

Och du <i>folkets kvinna</i>, lämnar denna historia
dig alldeles oberörd? Tänker du aldrig, då du
smeker detta barns ljuslockiga hufvud, som lutar
sig mot ditt bröst, på det öde som väntar det,
om icke de nuvarande sociala förhållandena
förändras? Tänker du aldrig på den framtid, som
väntar din unga syster, dina barn? Vill du, att
dina söner skola få slita hela lifvet igenom såsom
deras far före dem, utan annat bekymmer än
hur de skola få sitt dagliga bröd, utan annan
glädje än krogen? Vill du, att din man eller
din son allt fortfarande skall vara undergifven
den första bästa, som af sin far ärft ett kapital
att utsuga dem med. Vill du, att de alltid skola
förblifva sina herrars slafvar, de mäktiges
kanonmat, den gödsel som skall göda den rikes fält?

Nej, och tusen gånger nej! Jag vet så väl,
att ditt blod sjöd, då du hörde, att din man,
som i början med en sådan lust deltog i strejken,
till sist med mössan i hand gick in på alla
oförskämda vilkor, arbetsgifvaren i hånfull ton föreskref. 
Jag vet att du har beundrat dessa
spanjorskor, som i ett folkupplopp stälde sig i de
första leden, blottande sina bröst för soldaternas
bajonetter.

Jag vet att du nämner den kvinna med
aktning, som sköt en brutal ämbetsman, då han en
dag skymfade en fängslad socialist i hans cell.
Och jag vet äfven att ditt hjärta slog hastigare,
då du läste om huru dessa pariserkvinnor
samlades under ett kulregn för att uppelda sina män
till hjältemod.

Jag vet det, och därför tviflar jag icke på,
<i>att också du sluter dig till dem, som arbeta på att
eröfra framtiden</i>.

***

I alle, ärliga unga män och kvinnor, bönder,
arbetare, handelsbiträden och soldater. I skolen
inse eder rätt och I skolen gå med oss; I viljen
vara med om att med edra bröder arbeta samman
för revolutionen, för den revolution, som afskaffar
allt slafveri, sönderbryter alla fjättrar, slår ned
alla gamla fördomar och öppnar för hela
mänskligheten en vidare synkrets. I viljen sluta er
till oss för att i det mänskliga samhället grunda
den sanna jämlikheten, den sanna friheten;
arbete för alla och för alla fulla njutandet af sitt
arbetes frukter, den fulla utväcklingen af alla
deras anlag; ett förnuftigt, mänskligt och
lyckligt lif.

Man skall icke komma och säga oss, att vi,
bara en handfull mänskor, äro för svaga att nå
detta stora mål, som vi hafva uppställt."

Räkna, och se hur många af oss som lida
under den bestående orättfärdigheten. Vi bönder,
som arbeta för andra och äta hafre för att våra
herrar skola få hvetet, vi utgöra millioner
människor, vi äro så talrika att vi allena bilda folkets
massa.

Vi arbetare, som väfva siden och sammet,
för att själfva kunna kläda oss i trasor, vi äro
icke mindre talrika. Och när fabrikspipan blåser
för att unna oss en stunds hvila, fylla vi gatorna
som ett brusande haf.

Vi soldater, som hållas i så sträng diciplin,
som få de kulor, våra officerare ha kors och
ordnar för, vi beklagansvärda, som hittills icke ha
förstått bättre än att skjuta på våra bröder, vi
behöfva endast göra helt om för att få våra befäl
att blekna.

Alla vi, som lida och som hånas, vi utgöra
tillsammans den stora massan, vi äro oceanen
som kan uppsluka allt. <b>Då vi vilja, är ett
ögonblick nog att kunna införa rätt och frihet.</b>
<img></img>
</chapter>
