
<img>SJELFKULTURENS
NÖDVÄNDUGHET OCH INFLYTANDE
AF
MARIE SOPHIE SCHWARTZ.
(Efter Psykologen Doctor GUSTAF SCHEVE.)
———
»Icke tändes, blott för sorgens dagar,
Ditt begär till ett oändligt godt;
Icke skrefvos heligehtens lagar,
För ett svagt och sinligt hjerta blott»
CHORÆUS.

STOCKHOLM
J. L. BRUDINS FÖRLAG.</img>


<table o>
<td c><h2>SJELFKULTURENS</h2>
<td c><big><big>NÖDVÄNDIGHET OCH INFLYTANDE,</big></big>
<td c>AF
<td c><big><b>MARIE SOPHIE SCHWARTZ.</b></big>
<td c>(<b>Efter Psykologen Doctor GUSTAF SCHEVE.</b>)
<td c>————
<td><poem>
»Icke tändes, blott för sorgens dagar.
Ditt begär till ett oändligt godt;
Icke skrefvos helighetens lagar,
För ett svagt och sinligt hjerta blott.»
<tab><tab><tab><tab><tab><small>CHORÆUS.</small>
</poem>
<td c><img></img>
<td c><big>STOCKHOLM.</big><br>J. L. BRUDINS FÖRLAG.


<chapter name="Tillegnad">
<table o>
<td c>Tillegnad
<td c><big><sc>Mamsell</sc> OCTAVIA CARLÉN</big>
<td c>
<td c>med aktning och vänskap
<td c>af
<td c>FÖRFATTARINNAN.
</table>
</chapter>


<chapter name="Sjelfkulturens nödvändighet och inflytande">

<tab><tab><tab><tab><tab><tab>»La veritable gloire est celle d’étre utile.»
<tab><tab><tab><tab><tab><tab><tab><tab><tab><small>DUPATY.</small>

<big><big><big>M</big></big></big>enniskan kan sägas framlefva två särskilta lif:

1. <i><b>Ett enskilt</b>,</i> som kallas <i><b>det inre</b>,</i> hvilket genom kärlek
och tillgifvenhet sätter henne i beröring med slägtingar, vänner
och maka. Hon värderas här efter de så kallade <i><b>hjertats
egenskaper</b>.</i>

2. <i><b>Ett offentligt</b>,</i> eller yttre lif, hvarigenom hon står i
beröring med resten af menniskor, som utgöra hennes större
omgifning och vanligen kallas <i><b>verlden</b>,</i> i en inskränktare
bemärkelse. Uti dessa förhållanden uppskatta och bedöma menniskorna
hvarandra, icke efter enskilta sympathier, som tvertom här anses
böra lemnas alldeles <i><b>oberörda</b></i> och <i><b>fridlysta</b>,</i> utan efter de
egenskaper för lifvet, som egna sig för beröringen med menniskor
och för ett värdigt deltagande, med tankar och handlingar, i
allmänna menskliga angelägenheter. För dessa sednare hvarken
<i><b>får</b></i> eller <i><b>kan</b></i> den bildade menniskan vara likgiltig, utan att
an-ses vara sin mensklighet ovärdig.

Ifrån dessa båda sympathier ega vi den sanna
värdemätningen för <i><b>högaktning</b></i> till skilnad från <i><b>vänskap</b>.</i>

Det omdöme vi i ett af dessa afseenden söka om en
menniska bör aldrig förvexlas med det i det andra. I det ena
tillhör menniskan mera sig sjelf; egentligen blott i det andra, är
verlden berättigad att om henne söka ett omdöme. Om det
enskilta lifvet <i><b>tanker</b></i> man endast, men yttrar sig icke; om det
offentliga <i><b>talar</b></i> man.

Man kan enskilt ganska högt värdera en menniska i det
ena afseendet, utan att förmå högt skatta, än mindre gifva den
någon grad af hyllning i det andra: ett fall som oftast inträffar
emellan vänner och makar. Såsom enskilta menniskor måste vi
också <i><b>dö</b>,</i> och sjelfva ekot af vårt hjertas harmoniska toner
aftyna med dem, i hvilkas bröst de funnit sympati; men såsom
deltagande och medverkande i mensklighetens stora intressen
upptecknas vår tillvarelse af historien, uti hvilken vi fortlefva såsom
värdiga eller ovärdiga medlemmar af vårt slägte. Detta är den
<i><b>verldsliga</b></i> odödlighet, som är menniskan beskärd, ifall hon kan
förvärfva den. Hon <i><b>begråtes</b></i> såsom en god enskilt person; men
hon saknas såsom en utmärkt <i><b>offentlig</b>.</i>

Det är således för dessa båda egenskaper, våra själsanlag
genom uppfostran och sjelfkultur skola utvecklas. Hvarje
menniska skall danas till ett enskilt (inre) och ett offentligt (yttre)
lif. För att harmoniskt kunna utveckla de moraliska och
intellektuella konsterna måste hön känna de enkla lagarna för
själslifvet och inse, att utan bekantskapen med sitt inre väsende och
dess elementer blifva alla bemödanden fruktlösa.

Vi måste således i första rummet taga i betraktande att
våra själsegenskaper äro af två väsendtligen olika slag: de i
allmänhet så kallade <i><b>intellektuella</b></i> (innefattande hela vår tänkande
varelse) och de egentligen <i><b>instinktiva</b>.</i>

<i><b>De förra</b></i> äro af den natur att, då de <i><b>alla</b></i> äro fullt
utvecklade, <i><b>ensamma förstå att vägleda oss i lifvet</b>.</i> Man hör,
enligt Kant, kunna vara moralisk äfven af rent förnuft.

Den andra klassen af själsförmögenheter tyckes vara
menniskan förlänad endast såsom <i><b>bihang till de förra</b>;</i> för att,
när förnuftet, genom dess vanliga otillräcklighet, sviker oss,
gifva riktning och kraft åt detsamma.

Menniskorna äro derföre moraliska, egennyttiga och
äregiriga antingen af <i><b>förnuft</b></i> eller <i><b>instinkt</b>,</i> och man har merändels
större förtroende till <b><i>den instinktiva</i></b> moralen än till <i><b>den
förnuftiga,</b></i> som förekommer allt för kall och sällan är att räkna
uppå.

När vi således skola bedöma vårt inre, är alltid
hufvudfrågan den: i hurudant förhållande <i><b>båda hufvudklasserna af
själsförmögenheter stå till hvarandra,</b></i> så att man kan uppnå
lifvets ändamål, hvilket är: moralisk, intellektuel och sedlig
fullkomlighet. Först <i><b>för sin egen person</b></i> och dernäst i sina
förhållanden till andra menniskor. Det vill säga: hvad värde man
eger i det enskilta, och hvad värde man har i det offentliga
lifvet.

Det tycks som kunskapen om vårt själslif utgjort ett gebit
inom hvilket blott filosofen och den abstrakte tänkaren skulle få
träda, och likväl är det för hvarje menniska nödvändigt, att i
detta afseende icke famla i mörkret, så framt det skall blifva
henne möjligt att framkalla någon harmonisk utveckling i sitt
inre.

Den intellektuella delen af vår själ består utaf tvenne
klasser, med skiljda mål för sin verksamhet. Den ena inhemtar
kunskap och insigt; den andra tillämpar dessa kunskaper med
förnuft och klarhet. Den förstnämde klassen kallas
<b><i>kunskapsförmögenheter;</i></b> den sednare <i><b>tankeförmögenheter</b></i>, och
sammanlagda utgöra de hela vårt tänkande väsende.

Den instinktiva delen af vår själ upptages af: våra
moraliska känslor, hvilka åsyfta andras väl, lycka och glädje; våra
karaktersförmögenheter, hvarigenom den egentliga
menniskokarakteren bildas; våra passionsförmögenheter, som nästan alla afse vår
egen njutning. Alla dessa själsegenskaper äro oss af Gud gifna
till ett godt, och ingen enda af dem är till sitt ursprung dålig
eller innebär ett ondt. Ifrån den Gudomliga makt, som danat
universum, härflyter ingenting annat än det som är <i><b>vist</b></i> och
<i><b>gagneligt</b></i>. ”Han är all god gåfvas gifvare.” Försynen har
utrustat menniskan med själsanlag, hvilka alla äro henne till
nytta här i lifvet; men hon har, genom brist på uppmärksamhet
på sig sjelf och naturlagarna skapat det onda, både i fysiskt och
psykiskt afseende. I den fysiska verlden straffas en
öfverträdelse af naturlagarna med ett kroppsligt ondt; i den psykiska
med ett själslyte.

Hela vårt själslif lyder under den enkla lagen: att genom
öfning kunna utveckla sig och sålunda ernå den högsta möjliga
fullkomlighet; men å andra sidan, att genom brist på öfning gå
tillbaka och alldeles förslöas.

Menniskan har åt denna regel gifvit alltför liten
uppmärksamhet och sålunda genom en ensidig öfning låtit enskilta
förmögenheter utveckla sig till en onaturlig grad och på de öfrigas
bekostnad, hvilka åter genom overksamhet gått tillbaka. På detta
sätt hafva af de i sig sjelfva goda egenskaperna uppstått
ytterligheter och brister, af hvilka de dåliga anlagen uppkommit och
gått i arf från föräldrar till barnen.

För att öfver vårt inre ega något kommando, böra vi i
första rummet aldrig förgäta: att en själsförmögenhet genom öfning
och vana att träda i verksamhet, oupphörligt utveckla sig; men
att den under motsatt förhållande oupphörligt aftager och
försvagas. Dernäst är af vigt att känna, det själsförmögenheterna
hafva vissa verkningssätt, som utmärka dem alla gemensamt och
just derföre benämnas allmänna själsegenskaper. Dessa äro
följande tre:

1)	förmågan att uppfatta allt, som kan uppväcka dess egna
art af verksamhet.

2)	att dervid, allt efter som denna dess verksamhet af
yttre intryck befordras eller motverkas; erfara en känsla af
njutning eller af lidande.

3)	att i följd af dessa olika intryck med <i><b>begär</b></i> närma oss
det som är förmögenheten angenämt, eller med <i><b>afsky</b></i> aflägsna
oss ifrån det som är densamma oangenämt.

Dessa för alla själsförmögenheterna gemensamma egenskaper
af <i><b>uppfattning, känsla</b></i> och <i><b>sträfvan</b></i> hafva i den vanliga
psykologien varit ansedda såsom utgörande själslifvets hela väsende;
ehuru derigenom icke någon enda själsförmögenhet kan förklaras
eller någon praktisk tillämpning för en menniskokännedom deraf
vinnas.

Hos hvarje menniska förefinnas alla de själsförmögenheter,
hvaraf själen består; men de äro hos särskilta individer af olika
utvecklingsgrad. När vi således vilja bedöma oss sjelfva och
utröna hvilka goda egenskaper behöfva uppöfvas, eller hvilka fel
skola motverkas, måste vi först taga reda på den förmögenhet,
som spelar hufvudrolen i vår själ, och sedan hvilka af de öfriga
herrskande krafterna, som modifiera den till form och riktning.
Vi upptäcka på detta sätt de förmögenheter, som genom daglig
<i><b>öfning</b></i> utvecklat sig större än de andra; medan de som äro svaga
sällan träda i verksamhet, och liksom undanträngas af de
större.

Vilja vi, efter denna inre granskning med oss sjelfva,
motarbeta ett fel eller utveckla ett i overksamhet liggande godt
anlag, måste vi sorgfälligt söka undvika alla yttre och inre
orsaker, som uppegga det förra till aktivitet, och så vidt möjligt är
lemna det i overksamhet; under det vi förhålla oss på motsatt
sätt då vi vilja frammana en dygd.

Menniskan kan sägas, oupphörligt ifrån sitt inträde i lifvet
till dess slut, ega förmågan att förkofra eller försvaga sina
själsegenskaper. Det är derföre af nöden att vi söka rätt känna
oss sjelfva, den maka vi välja, de vänner, med hvilka vi
sammanlefva etc.

På själsegenskaperna hos makar beror äfven det arf af goda
eller dåliga egenskaper, som det uppväxande slägtet skall erhålla.
Detta är af inflytande icke allenast för den enskilta tillvaron,
utan äfven för den offentliga. Vi förbryta oss icke blott emot
familjelifvet, utan äfven emot samhället, om vi obetänksamt och
genom brist på <i><b>sjelfuppfostran</b></i> lemna efter oss barn, hvilka så
väl i enskilta som samhälliga förhållanden ega fel och lyten, de
der äro i strid med det sanna menniskovärdet och de högre
sedlighetsbegreppen. Vi böra nogsamt ihågkomma denna sanning:
”att menniskan eger fullkomlig frihet att göra hvad hon vill och
förmår; men hon kan icke vilja utan motiver och dessa hemtar
hon ifrån sina naturanlag och den riktning dessa erhålla till det
goda eller onda.”

Hvad bör utgöra målet för menniskans intellektuella,
moraliska och sedliga sträfvan? Att vara menniska och värdig det
dyra och heliga namnet af <i><b>Christen</b></i>. Detta blir hon först då,
när hon ernått <i><b>intellektuel, moralisk</b></i> och <i><b>sedlig finhet. —</b></i> Hon
är <i><b>ofri</b></i> i dessa tre bemärkelser, då hon gör sig till slaf under
sina passioner och djuriska instinkter, och upphör då att vara
menniska i detta ords högre bemärkelse, samt har alldeles
förverkat rätten att benämnas Christen.

Af naturen har hon erhållit lägre begär, dem hon besitter
gemensamt med djuren; men hon har till skillnad från djuren
erhållit ett skapande, vidt omfattande <i><b>förstånd;</b></i> ädla moraliska
känslor och en oupphörligt framåtsträfvande ande. Genom dessa
företräden framom alla andra skapade varelser kan menniskan
höja sig till den högsta möjliga andliga utveckling. All
sjelfkultur och uppfostran bör hafva till ändamål att uppodla hennes
ädlare själsförmögenheter och motarbeta hennes lägre begär.

Vi skola ett ögonblick uppehålla oss vid ärftligheten af både
kropps- och själsegenskaper. Likheten emellan föräldrar och
barn är icke blott fysisk, utan äfven psykisk. Hvarje barn liknar
mer eller mindre en af dem; ibland är det fadren, stundom
modren och oftast en sammansättning af bådas egenskaper. Om
man rätt allvarligt öfvertänker detta faktum, skall man äfven klart
inse, af hvilken stor och omätlig vigt det är att betrakta
äktenskapet såsom en <i><b>ansvarsfull akt</b></i>. Valet af maka är icke blott
maktpåliggande för det enskilta, utan äfven för det allmänna.
Ett lättsinnigt ingående af äktenskap är icke allenast ett brott
emot familjen, utan äfven emot samhället, emedan vi icke ega
rätt skaffa till verlden dåliga medlemmar både i det offentliga
och enskilta lifvet. Ansvarigheten vid knytande af en
äktenskaplig förening blir både medborgerlig och personlig. Det är hvarje
tänkande menniskas pligt att vid uttagandet af ett dylikt steg
först pröfva sitt eget inre och noga undersöka om man kommit
så långt i själsförbättring, att man icke på sina barn öfverflyttar
sådana fel och laster, som kunna blifva olycksbringande för det
enskilta och allmänna lifvet. Vid valet af maka bör hvarken
den besinningslösa passionen eller egennyttig beräkning ingå, utan
hjerta och förnuft, så att man med dessa båda må kunna
bedöma de egenskaper, som skola blifva barnens arfvedel. Vi gifta
oss icke förr än vi ega utsigt till ekonomisk bergning; men vi
knyta en dylik förbindelse utan att underkasta hvarken oss sjelfva
eller den maka vi välja en närmare pröfning af de
själsegenskaper, som skola öfverflyttas på den uppväxande generationen. Lika
oförsvarligt det är att personer med kroppslyten gifta sig och
framalstra lytta barn, lika illa är det att personer med själslyten
på andra öfverflytta ett dylikt bedröfligt arf.

Om en väl organiserad varelse ingår förening med en som är
medelmåttig, uppstår visserligen deraf icke någon helgjuten lycka;
icke heller blifva barnen fullkomligt väl organiserade, emedan den
af föräldrarna som varit medelmåttigt utrustad skall verka
förminskande på öfverflyttandet af de mera framstående anlagen. Dessa
barn skola likväl icke erhålla något olycksbringande arf. Förenar
sig deremot en till själen rikt begåfvad person med en som har
verkligt dåliga anlag, skall deraf uppstå, icke ensamt huslig och
enskilt olycka, utan något ännu förfärligare, nemligen: att de
dåliga anlagen öfvergå på barnen.

Inflytelsen af <i><b>själsbeskaffenheten</b></i> och <i><b>sinnelaget</b></i> hos
föräldrarna, under den tid barnet kommer till verlden, är långt större
än man anar; och en hvar skulle, om man vore medveten deraf,
med största omsorg gifva akt på sig sjelf och med omsorg
motarbeta hvarje fel, passion eller last, som eljest skall återupplefva
hos de varelser som vi högst älska, våra barn.

Följande exempel torde tjena såsom varning, emot hvarje
svag eftergift för våra begär.

En ung man, känd för att vara en vild rumlare, blef
häftigt kär uti en älskvärd och förståndig flicka, som uppställde
såsom ett vilkor för deras äktenskapliga förening, att han skulle
afsvärja dryckenskapen. Han gaf henne ett heligt löfte derpå
och de gifte sig. Såsom äkta man blef han en ordentlig och
bra karl, far till många barn; men det första barnet, födt under
början af deras äktenskap, och närmast den tiden då fadren var
en drinkare, visade redan som helt liten ett oöfvervinneligt
begär till starka drycker. En böjelse, den der alldeles icke
uppkom af exempel eller vana att se någon förtära sådana; emedan
fadren förde ett i högsta grad nyktert lefnadssätt. Icke något af
de öfriga barnen, som voro födda mera aflägset ifrån den period
då fadren rumlade, visade ett dylikt anlag; utan blef denna last ett
rysligt arf för den äldsta och ett bittert straff för fadrens
ungdomssynd.

Ett annat dylikt exempel var en ung man, hvilken
öfverlemnade sig åt ett osedligt och utsväfvande lefnadssätt; men sedan
han några år fortfarit sålunda, ledsnade han dervid och gifte sig.
Han blef en ordentlig och stadgad äkta man, hvilken i hela sitt
uppförande var exemplarisk. Äfven här inträffade den sorgliga
händelsen att äldsta barnet ärfde samma last, som utmärkt fadren
såsom ung; men de yngre deremot undgingo detta bedröfliga arf.

Dessa ofvan anförda exempel kunna tjena såsom bevis uppå
huru maktpåliggande det är för föräldrar att med allvar
motarbeta sina fel och söka utveckla sina ädlare egenskaper. Innan
vi ikläda oss ansvaret af att <i><b>vara föräldrar</b></i> och <i><b>uppfostrare</b></i>
böra vi först uppfostra oss sjelfva. Det vill säga: vinnlägga oss
om en sorgfällig intellektuel, moralisk och sedlig sjelfförädling.

*

Hvad fordras för en ändamålsenlig sjelfkultur? — Först att
vi klart och opartiskt bedömma vårt inre och icke genom
egenkärlekens försköningsglas se våra fel, svagheter och brister.
Sedan att vi städse ihågkomma <i><b>de lagar</b></i>, hvarefter våra
själsförmögenheter verka. — Derigenom ega vi medel att utveckla
eller motarbeta dem.

Hvarifrån härflyta våra karakterslyten, fel, laster och
passioner? Derifrån att en del af själsförmögenheterna utvecklat sig på
de andras bekostnad, så att vissa af dem blifvit alltför stora,
andra åter alldeles för inskränkta. Vi böra således söka
motarbeta att våra själsanlag öfvergå till någon grad af ytterlighet,
eller antaga karakter af passion.

Hvad äro våra passioner och lidelser annat än ett tillstånd i
vårt inre, då icke alla själsfunktionerna samverka, utan enskilta
af dem öfvergå till öfverdrifter och på detta sätt upplösa all
harmoni i vårt själslif?

Hvarje själskraft, som erhåller en onaturlig verksamhet,
urartar till passion eller lidelse. Vi beteckna dem likväl icke så i
vanligt tal; utan benämna sålunda endast starka utbrott, eller
yttringar af våra känslor. Detta är oriktigt; ty hvarje själskraft
kan antaga karakteren af passion; till och med våra intellektuella
förmögenheter.	<i><b>Vettgirigheten</b></i> kan öfvergå till en sådan, så
äfven med begäret att reflektera och filosofera. Vår välvilja,
religiositet, inbillning och idealisationsbegär, allt kan antaga denna
prägel. Derföre är det nödigt, att vi icke förlora ur sigte denna
uttänjbarhet i våra själsegenskaper.

Man kan icke säga att vi af naturen äro begåfvade med
passioner eller lidelser, utan dessa hafva uppstått genom förvänd
uppfostran, dåliga eller ensidiga vanor och brist på
uppmärksamhet på vårt eget inre, så att åtskilliga af våra anlag genom för
stor verksamhet urarta till passioner och sedan såsom sådana gå
i arf på barnen. Deraf har uppkommit hos en hvar en
medfödd stegrad aktivitet i någon af själsförmögenheterna. Det är
uppfostrans och sjelfkulturens uppgift att motarbeta denna
ensidiga och oharmoniska utveckling af de enskilta själskrafterna.

Ett anlag kan till den högsta grad vara utveckladt, utan att
det derföre så uteslutande beherrskar själen att det antager
karakteren af lidelse, emedan de öfriga själsfunktionerna samverka
på ett harmoniskt sätt med hufvudböjelsen. Icke kunna vi
benämna hvarje liflig och stark själsyttring passion. Först då, när
menniskan genom en eller annan af sina inre krafter försättes i
ett så öfverretadt tillstånd, att hon förledes till handlingar, hvilka
utvisa att hon är slaf under enskilta begär, och i följe deraf
upphör att vara intellektuelt, moraliskt och sedligt fri, kunna vi
gifva den namn af passion.

För att motverka uppkomsten af en dylik öfverretning är
det nödigt att vi taga i betraktande själs- och kroppskrafternas
<i><b>sunda</b></i> tillstånd. Hos en i allo frisk menniska öfvergå anlagen
mera sällan till passioner än hos en nervretlig. — Det är af
icke ringa vigt att vi sjelfva aktgifva på detta fysiskt onda, som
isynnerhet vidlåder fruntimmer och innefattas i ordet
nervsvaghet: ett ondt, hvilket så lätt genom ansträngning af <i><b>viljan</b></i> kan
motarbetas, innan det hunnit återverka på själen.

Man kan visserligen icke säga att lidelserna och passionerna
utgöra en själssjukdom; men de närma sig ganska mycket ett
sådant tillstånd, och kunna alltid anses såsom en <i><b>sjuklighet i
själen</b></i>, emedan de utgå ifrån en onaturlig uppretning af
enskilta förmögenheter. De kunna derföre med skäl anses såsom
ett slags öfvergående vansinne.

Utom det verkligt demoraliserande inflytande hvarje till
passion stegrad känsla utöfvar på själen, är inflytande på kroppen
icke mindre förderfligt. Själens stormar återverka förfärligt på
menniskans fysik och undergräfva helsan så att de oftast kunna
förvandla den starkaste kropp till den skröpligaste ruin. Det
gifves fall, då personer vid häftiga utbrott af vrede, glädje eller
sorg ögonblickligen tillsatt lifvet. Vi vilja här anföra ett dylikt
exempel:

”Några Bretagnare voro samlade på en restauration, der de
spelade. Under det de helt lugnt skötte sina kort kom en
Auvergnare in och ställde sig att se på spelet, öfver hvilket han
gjorde åtskilliga spefulla anmärkningar. En af Bretagnarne vid
namn Louis bad Auvergnaren att han skulle låta bli att högt
uttala sina tankar öfver spelet.

—	”Huru vågar ni befalla mig att tiga?” skrek
Auvergnaren. ”Ni tycks glömma att jag är den starke Bouttilier, och den
som muckar får med mig att göra. Jag ämnar företaga allt
hvad mig lyster och råder icke någon att deröfver göra
anmärkningar, ty den som tillåter sig sådana, skall jag nog sköta som han
är sjuk till”, och dervid knöt Bouttilier handen under näsan på
Louis.

—	”Hör på, Bouttilier, håll er stilla, eljest kastar jag er
på dörren”, sade Louis, med största kallblodighet. Auvergnarens
hand föll med ett kraftigt slag tvärt öfver Louis’ ansigte så att
näsa och mun flögo i blod. I ögonblicket var Louis uppe ifrån
sin plats och slog armarna om Auvergnaren, så att han höll
honom innesluten i sin famn och det så kraftigt att denne
oaktadt alla ansträngningar icke kunde komma loss från detta
lefvande skrufstäd. Åskådarne af detta uppträde utbröto i skratt
och fällde några speord öfver Bouttiliers styrka etc. Denne som
var oförmögen att straffa dessa anfall utstötte ett vildt rytande,
hvarefter Louis kände hans kropp tung och utan all
muskelspänstighet hvila i sina armar. Ansigtet hade blifvit blått. Louis
släppte honom och han föll liflös till marken. Han var död.
Den vanmäktiga vreden hade dödat honom.”

Vi se häraf hvilket förfärligt inflytande på lif och helsa,
starka och våldsamma sinnesrörelser utöfva och huru nödvändig
själens sunda verksamhet är för båda. Menniskans fysiska och
andliga tillvaro äro genom våra innersta känslor sammansmälta
till <i><b>ett</b></i>, och beroende den ena på den andra genom en ömsesidig
återverkan.

Hafva vi en svag kropp söka vi genom gymnastik och
kroppsöfning stärka och uppöfva den. Samma metod borde vi
använda för vår själ. Hvad gymnastik är för kroppen, det äro
<i><b>öfning</b></i> och <i><b>vana</b></i> för själen. Brist på öfning, sätter själen ur
verksamhet och försvagar den. Genom en omsorgsfull iakttagelse
på oss sjelfva, en konseqvent behandling af vårt inre efter denna
regel, ega vi medel i våra egna händer att förädla vårt inre och
uppnå sedlig frihet och andlig fullkomlighet.

Den mäktigaste hjelp för att komma till detta för en
christen så hufvudsakliga mål, och att afböja all ensidig utveckling
af själsförmögenheterna, så att de urarta till passioner, är —
<i><b>arbetet</b></i>. Öfverlemnar menniskan sig åt en själsdödande
sysslolöshet, blir den naturliga följden att hon beherrskas af
ledsnaden, och denne är: <i><b>det ondas moder</b></i>. För att undfly denna
själsplåga, öfverlemnar mången sig åt njutningsbegäret och låter
detta helt och hållet beherrska sig. Thorild säger ganska
riktigt: ”Emot lidandet och farorna finnes hjeltemod; men ännu
aldrig har det funnits en hjelte emot ledsnaden.” — En af
forntidens filosofer har sagt: ”Försötma hvilan med arbetet och
frestelsernas faror blifva dig främmande.”

Lättjan är första upphofvet till svagheter, fel, laster och
brott. Arbetsamheten är den källa, hvarifrån de menskliga
dygderna och den menskliga förädlingen utsprungit, och den grund,
hvaruppå vår andliga frihet hvilar, genom den harmoni, som deraf
uppstår i vårt själslif.

Om vi betrakta lifvet och naturen, så finna vi att hela
universum består af en oupphörlig, aldrig hvilande verksamhet.
Äfven hos menniskan, denna lilla verld för sig, återfinna vi
samma gudomliga lag och vi upptäcka lätt att Skaparen bestämt
henne för verk och handling.

Menniskans verksamhet kan vara både en <i><b>högre</b></i> (mensklig)
och en <i><b>lägre</b></i> (djurisk). <i><b>Den högre</b></i>, eller regelbundna, är en
själsförmögenheternas och sinnenas samverkan, och den
frambringar <i><b>— arbetet. Den lägre</b></i>, eller oregelbundna, är den som
uppstår af enskilta förmögenheter eller sinnen, så att de öfvergå
till passioner, och denne alstrar <i><b>— laster</b></i> och <i><b>brott</b></i>. Den
intresselösa trögheten, som uppstår då vi lemna själen i
overksamhet, bildar <i><b>— lättjan</b></i> och leder till <i><b>andlig död</b></i>. Denna
står i rak strid med de evigt verkande och lefvande elementerna
i hela naturen, och är ett lönmord på vårt andliga lif.

Det gifs således <i><b>ett</b></i>, hvarigenom menniskan med säkerhet
kommer till en fullkomlig öfverensstämmelse med sin egen natur
och den verld hon lefver uti, och detta enda är <i><b>— arbetet</b></i>.
Genom arbetet njuter hon af sitt menniskovärde och sin sedliga
frihet. Genom arbetet motverkar hon frestelserna och tyglar sina
begär. — Genom arbetet föres hon till förädling och närmare
den Gud, som lik en frikostig fader gifvit henne så många och
rika utvägar till fullkomnande och glädje, blott hon förstode att
rätt uppskatta dem och hans oändliga godhet.

Med <i><b>arbetet</b></i> menas icke ett tungt och själsdödande slafveri,
hvilket vi utföra utan interesse och medvetande af att äfven den
ringaste af oss eger en plats att fylla; utan dermed förstås denna
lifliga, frivilliga, själsnärvarande verksamhet som sysselsätter
själen och gifver medvetande af vår menskliga bestämmelse och den
pligt att <i><b>gagna</b></i>, som af Gud och naturen blifvit menniskan ålagd,
så att hon på ett värdigt sätt motsvarar sin tillvaro. Endast <i><b>då</b></i>,
när arbetet göres till ett <i><b>ett behof, en ära</b></i> och <i><b>en glädje</b></i>,
medför det förädling och är hvad det bör vara: menniskans
sannaste njutning.

Hvarje menniska bör, om hon vill ernå någon högre
sjelfutveckling, ställa följande spörjsmål till sig sjelf: ”Huru
tillbringar jag mitt lif? Verkar och arbetar jag för enskild eller allmän
nytta? — Använder jag så min tid, att jag uppfyller min
bestämmelse som menniska och mina pligter såsom christen? Eller
slösar jag bort mina dagar i overksamhet med andefattiga
tidsfördrif och ändamålslösa nöjen? Har jag gått framåt på
förädlingens och odlingens bana, eller har jag på ett ovärdigt och
gagnlöst sätt förspillt en dyrbar tid? — Kan jag på räkenskapens
stora dag stå till ansvar för huru jag användt de skatter Gud
mig gifvit, till egen och andras förkofran?”

Med djupt allvar, med sträng opartiskhet emot sig sjelf bör
hon göra och äfven besvara dessa frågor, och derigenom komma
till ett klart medvetande af huru hennes lif förflyter. Hon lär
sig förstå den allvarliga betydelsen deraf och att lifvets lösen
heter — <i><b>arbete</b></i> och <i><b>förädling</b></i>.

Hufvudmedlet för att kunna framgå på denna bana är <i><b>ett
upplyst förstånd</b></i> och en genomgående <i><b>djup känsla af Guds
afsigt med menniskan</b></i>. Genom känslan af Gud <i><b>i allt</b></i>, och
genom kunskapen om naturen, kunna vi så förbättra vårt inre att
vi frigöra det ifrån alla usla och lumpna begär. Tegnér säger
ganska riktigt med afseende på förståndsodlingen: ”Snillet trifs
icke i okunnighetens skräpkammare”.

I förståndets uppodling och själens bildning ligger allt
framåtskridandets häfstång; ty derigenom lärer hon sig betydelsen af
lifvet och förmår bedömma naturlagarna, hvarunder hon, så väl
som allt i skapelsen, lyder.

Granska vi alla länders brottmålshistorier, finna vi att
brottet och lasten uppträdt i de förfärligaste gestalter der
okunnigheten varit störst. Ju oupplystare menniskan är, ju närmare
står hon djuret till sitt själstillstånd och är följaktligen liksom
detta underkastad herraväldet af sina djuriska begär. Vi
behöfva blott påminna oss, huru mycket godt som blifvit
åstadkommet genom folkskolorna, för att inse upplysningens nytta
både moraliskt, religiöst och sedligt afseende.

Om menniskan under fortgående af sitt lif underhölle och
uppodlade de, om än aldrig så ringa, kunskaper hon i skolan
inhemtar, skulle hennes sedliga och moraliska frihet vara större
än hvad fallet nu är. Olyckan är att vi ringa eller litet egna
vår uppmärksamhet åt sjelfuppfostran och icke besinna att vi till
vår andliga tillvaro oupphörligt kunna gå framåt och att vi hela
lifvet igenom äro barn, som skola uppfostras, ehuru vi måste,
under större delen deraf, sjelfva gifva oss den.

Ett par exempel på denna sats torde här vara på sin plats.

En ung fransman, hvars fader blifvit dödad i en duell med
en engelsman, hade för hela Brittiska nationen fattat en
oöfvervinnelig ovilja, hvilket han sjelf gaf namn af nationalhat. Då
man berömde engelsmännen, utfor han i smädelser emot desamma,
och då kriget emellan Frankrike och England utbröt, tog han
krigstjenst för att, såsom han sade, ”segra öfver Frankrikes
naturliga fiender, eller stupa”. Han slogs som ett lejon, vann den
ena befordran efter den andra och steg i militärgraderna. En
dag, sedan han blifvit utnämnd till öfverste, yttrade en gammal
officer till honom: ”Om ni, min kära öfverste, af sann
nationalkänsla så utmärkt er som ni gjort, då är ni en hjelte; men om
något enskilt hämdbegär varit sporren till er tapperhet, och er
stränghet emot fienden, då hade ni aldrig bort vinna någon
utmärkelse”. — När den nya öfversten blef allena började han
öfvertänka veteranens ord, och med en egen känsla af blygsel
måste han erkänna att han under striden aldrig tänkt på
fosterlandet, utan blott och bart på att hämnas sin fars död. Det
var således icke en varm nationalkänsla som gjort honom till
krigare, utan ett oförståndigt och blindt hämdbegär. Rådde väl
dessa engelsmän, som fallit för hans svärd, för att en af deras
landsmän, som blifvit utmanad af hans far, haft den olyckan att
döda denne? — Det vaknade förnuftet svarade: nej. Ifrån den
dagen började den nya öfversten gifva akt på sitt inre, och de
bevekelsegrunder, som uppeldade hans stridslust. Så snart han
erfor något af de fordna vilda och hämdfulla känslorna afhöll han
sig ifrån att personligen taga någon aktiv del i striden. Han, som
icke allenast hade varit den djerfvaste, vildaste och grymmaste emot
sina fiender, blef genom ett noggrannt aktgifvande på sitt inre,
mild och mensklig, samt utmärkte sig efter denna vändpunkt i
sitt lif för mod utan grymhet och visade många prof af sannt
ädelmod, då frågan gällde engelska krigsfångar.

Ett annat exempel på huru mycket menniskan kan verka
till sin förädling, om hon blott noga gifver akt uppå
<i><b>bevekelsegrunderna</b></i> till sina handlingar och icke handlar blindt lydande
de inre drifterna, utan granskning af om de äro ädla eller icke,
vilja vi här anföra.

En ung flicka, uppfostrad efter de vanliga ytliga och
dåraktiga principerna, men begåfvad med många fel och äfven
naturliga goda egenskaper, hade ibland antalet af de förra fått
ett stort bifallsbegär, eller med andra ord, en stor fåfänga. Detta
grundlade hos henne ett behof af att blifva omtyckt och hyllad
för sin skönhet och sina goda egenskaper, och i följe deraf var
hon särdeles mån om att få tillfälle visa båda. Gjorde hon
en god gerning, sökte hon alltid att utföra den, när andra sågo
det, så att de skulle få tillfälle beundra henne. Hon nedlade
dervid en så hög grad af anspråkslöshet i hela sitt väsende, att
hon verkligen hade namn om sig att vara en ovanligt god,
älskvärd och anspråkslös flicka. Detta goda rykte hade hon att
tacka den omsorg, hvarmed hon dolde sina fel och nycker för
främmande. Af naturen var hon häftig, nyckfull och afundsam, fel,
dem hennes närmaste omgifning fick lida af. Några år förgingo
och den unga flickan hade genom vanan att inför främmande
spela en älskvärd rol, blifvit en utmärkt skådespelerska på
lifvets stora teater, och skulle säkert, om det så fått fortgå,
blifvit en af dessa tusende, som bakom förställningens mask dölja
sina själslyten inför verlden, under det de i hemmet utan allt
motstånd lemna dem fria tyglar; så att en engel, som
menniskorna beundra, i familjelifvet förvandlas till en furie. Hon
sträfvade icke att <i><b>vara</b></i> en älskvärd qvinna, utan blott att <i><b>synas
vara det</b></i>.

Vid några och tjugo års ålder blef hon gift med en klok
och bra karl. Under sitt äktenskap märkte snart den unga
qvinnan med förvåning, att mannen var sig fullkomligt lik i hemmet
och inför främmande; att han aldrig lade an på att synas vara
bättre än han var, och att han utförde sina ädlaste och bästa
handlingar, utan att kalla verlden till åskådare af dem. Han
<i><b>sökte</b></i> icke någons bifall, men han <i><b>vann</b></i> allas aktning. En dag,
då mannen på ett mildt, men allvarligt sätt klandrade en af
hustruns nycker, utbröt hon i häftighet emot honom. Han
betraktade en stund hennes af vreden vanställda ansigte, hvarefter han
helt lugnt förde henne fram till spegeln sägande:

— ”Huru finner du ditt eget utseende i detta ögonblick?

”Hvad tror du verlden skulle säga om den lilla furien, du
har framför dig i spegeln? Säkert skulle en hvar frånkänna
henne de älskvärda egenskaper man hittills tillerkänt henne. Min
vän, det är icke nog att <i><b>synas</b></i> vara, man måste äfven <i><b>vara</b></i> en
god och aktningsvärd menniska, om man skall kunna bibehålla
kärlek och aktning af sina närmaste, samt finna inre
tillfredsställelse. Inför den högste domaren gäller icke den rol vi spela,
utan blott det <i><b>värde</b></i> vi verkligen <i><b>ega</b></i>.” Med dessa ord lemnade
den äkta mannen sin hustru.

För första gången öfvertänkte den unga qvinnan hvad som
var grundtonen i hennes karakter, och fann då med bestörtning,
att hon nästan i allt lät leda sig af sin fåfänga; sitt begär att
framstå i en vacker och beundransvärd dager inför främmande
personer. För första gången frågade hon sig, hvarföre hon icke
hellre sträfvade till att <i><b>vara</b></i> hvad hon ville blifva ansedd för.
Ifrån den dagen började ett nytt lif för henne, och med största
noggrannhet gaf hon akt på sitt inre och på alla sina handlingar.
När hon i fremmande personers närvaro greps af begäret att lysa
med sitt deltagande, fattade hon den föresatsen, att aldrig inför andra
öfva barmhertighet, eller föra sina goda gerningar till torgs. Hon
beslöt att göra det goda för det godas skull och utan alla
biintressen. För hvarje handling hon skulle utföra, frågade hon
sig sjelf: Hvad är motivet till mitt handlingssätt? När hon då
som oftast fann att fåfängan låg till grund derför, utförde hon
den så, att fåfängan icke fick någon näring. Genom detta stränga
förfarande med sitt inre lyckades det henne att helt tyst och
utan annan hjelp än sin egen allvarliga sträfvan, förädla sin själ,
öfvervinna icke blott sin fåfänga, utan äfven sina nycker och sitt
häftiga lynne, så att hon verkligen blef en sannt älskvärd qvinna.
Hon hade lemnat felen utan öfning, under det hon låtit de högre
moraliska känslorna och förståndet träda i verksamhet.

Dessa ofullständiga exempel må tjena såsom svaga bevis
uppå hvad menniskan genom egen viljas kraft förmår till
förbättring och förädling, blott hon allvarligt <i><b>vill gå framåt;</b></i> och
detta är hennes pligt såsom menniska och christen: ett behof,
det sjelfva naturen nedlagt i hennes inre blott hon vill aktgifva
derpå.	

*

Menniskans naturliga bestämmelse är att fortgå på
framåtskridandets bana, och den uppenbarar sig klarast derigenom, att
hon icke lefver ensamt i det närvarande, utan i minnet af det
förflutna och i hoppet på framtiden. Det förflutna ger henne
begrepp om hvad som varit och ämnen till reflexioner och
jemförelser. Det tillkommande är ett fält för hennes gissningar,
hennes inbillning och hennes förhoppningar. Genom tanken på
det som ligger bakom henne, tvingas hon att fly de fel, som
utmärka det förgångna och genom föreställningen om ett
kommande föres hon till förbättrings sträfvan, och att göra
framtiden lyckligare än det närvarande. <i><b>Framtiden</b></i> innefattar för
menniskoanden icke blott vår tid, utan äfven — <i><b>evigheten</b></i>.

Den råa menniskan är vanligtvis obekymrad om allt annat
än det närvarande, och denna intresselöshet utmärker henne, till
dess genom någon inverkan utifrån behofvet af förädling vaknar
inom henne. Med detta begär uppstår äfven behofvet att kasta
en blick tillbaka, för att jemföra sitt närvarande tillstånd med
det förflutna. Vid denna återblick väckas de slumrande krafterna,
det vill säga åtrån att öfverträffa det förgångna och förbättra
det tillkommande. Dör hos individen eller nationen
framåtsträfvandets ande, så skall <i><b>den</b></i>, nationen eller individen, icke blifva
qvarstående på den punkt af odling den uppnått, utan gå tillbaka
till råhet och själsförslappning. Uti hela universum finnes icke
något som blir stillastående. Öfver allt råder den lagen, <i><b>att det
som icke går framåt, måste gå tillbaka</b></i>.

Ingen menniska har eller skall ernå något slag af
fullkomnande, så vida hon ej känner huru långt andra gått före henne.
<i><b>Menskligheten</b></i> utgör ett helt; — icke <i><b>menniskan;</b></i> men det är
hvarje enskilts pligt att, i förening med det <i><b>hela</b></i> framskrida. De
steg hon tager kunna leda långt, emedan hon icke blott arbetar
med egna krafter och för det närvarande, utan äfven eger förflutna
tiders erfarenhet till sin disposition och framtida fulländning till
sitt mål. Hvad andra gjort hör henne till såsom ett arf, blott
hon förstår att rätt använda det. Hvad hon således uträttar för
egen förädling, bildning och förkofran kommer icke allenast henne
sjelf och samtiden till nytta, utan äfven efterkommande till godo.

När menniskan arbetat på att kultivera hjerta och förstånd,
har hon icke allenast verkat för sin enskilta och offentliga
tillvaro, utan äfven bidragit till det helas framåtskridande. Hon
har då på ett värdigt sätt sökt fylla sin högre menskliga
bestämmelse, hvilken är att medverka till menniskoslägtets stigande
förädling och derifrån utgående intellektuell, moralisk och sedlig
frihet.

Hvar och en <i><b>bör</b></i> efter bästa förmåga vinnlägga sig om att
kunna bidraga till den skatt af bildning, upplysning, rena seder
och sjelfständighet, som skall blifva våra efterkommandes arf och
vår egen vinst. Denna ädla omsorg måste icke blott vara en
kall pligt, utan ett lifligt behof att genom sjelfuppfostran och
vaksamhet på vårt inre befria oss ifrån all passionens och
lidelsens slagg, så att vi lefva ett högre lif, så väl i enskilt som
offentlig bemärkelse och söka vår lycka och våra njutningar i
något ädlare än tillfredsställandet af egoistiska begär.

Målet för menniskans arbete och verksamhet är:
<i><b>upplysning</b>, <b>fullkomnande</b></i> och <i><b>frihet</b>.</i>
</chapter>

<table o>
<td c>———————————————<br>STOCKHOLM. TRYCKT HOS C. M. THIMGREN, 1859.
</table>

/


<img>
Pris: 35 öre Riksmynt.
</img>
