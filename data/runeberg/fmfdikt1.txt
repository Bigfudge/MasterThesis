<h1>FRANS MICHAËL FRANZÉNS</h1>

<h1>SAMLADE DIKTER.</h1>

*

<h2>FÖRSTA BANDET.</h2>


*

<h2>ÖREBRO,

N. M. LINDH, 1867.</h2>



<h1>INNEHÅLL</h1>

<b>Selma och Fanny.</b>

Selma…   3.

Meniskans anlete…   5.

De tre behagen…   8.

Det skönas hem… 10.

Champagnevinet… 12.

Den enda kyssen…  13.

Fanny…  14.

Spegeln…  16.

Stjernorna….  17.

Lysmasken…  18.

Regnbågen… 19.

Horisonten…  21.

Sångfågeln…  23.

Blommorna…  24.

Geten…  26.

Pappersdraken…  27.

Dufvan…  29.

Morgonstjernan…  30.

Majstången…  31.

Kälkfarten…  32.

Eternellen…  34.

Eolsharpan…  35.

Mossrosen… 37.

Svalan…  38.

Källan…  40.

Myrtenkronan…  41.

Edvins dröm…  43

Det nya Eden… 46.

<b>Sång öfver Grefve Gustaf Philip Creutz</b>… 49.

<b>Bilder af Naturen och Menniskolifvet.</b>

Lifvets stunder… 67.

Modren och Sonen… 68.

Modren vid vaggan… 73.

Den arma modren… 75.

Ammvisa… 77.

Vaggvisa af en öfvergifven… 78.

Emma till sin mamma… 80.

Nyårskransen… 81.

Gossen…  83.

Modervården… 84.

De moderlösa… 85.

Mormodren…  87.

De små…  89.

Nannas tårar…  93.

Fjäriln…  94.

Favoriten eller mannens art…  97.

Fosterbarnet eller qvinnans art…   97.

Till de hemmavarande… 99.

Min Lilli… 103.

Till en ung flicka… 104.

Till en yngling… 106.

Varning… 108.

Den första kyssen… 109.

Emmas klagan… 117.

Hämplingen… 120.

Lärkparet… 121.

Slädpartiet… 124.

Den fattiga flickan… 127.

Vårlängtan… 129.

Till vårsolen… 131.

Hemkomsten… 133.

Det enda glaset… 139.

De många… 140.

Glädjens ögonblick… 142.

Inbillningens tröst… 144.

Hemvännen… 146.

Till den frånvarande… 148.

Den sökta, eller ynglingen och mannen… 149.

Den funna, eller mannen ynglingen igen… 152.

Sparfvens död… 155.

Till kärleken… 156.

Till densamme… 157.

Tårarne… 158.

Aningen… 159.

Söndagsmorgonen… 160.

Bröllopsdagen… 163.

Bruden… 165.

Wilhelms maka… 166.

Förstlingen… 169.

Kristningsdagen… 170.

Begrafningsdagen… 172.

Till sömnen… 174.

Till hoppet… 175.

Kärlekensdotter… 177.

Den nygifte… 180.
Praktlifvet… 181.

Hemnöjet… 184.

Landtlifvet… 185.

Besöket på landet… 188.

Vår och vinter… 189.

Blommorna på sjuksängen… 190.

Trösten… 191.

Hvad hon var… 192.

Det högre lifvet… 193.

Qvinnans värde… 195.

Till fruntimren vid en medicine doctors-promotion i Åbo… 198

Bordsvisa… 203.

Årens kraft… 205.

Den sjuttionde födelsedagen… 206.

Den gamle knekten… 211.

Den döfve… 218

Motsats… 219.

De gamlas skål… 221.

Huslig sällhet… 222.

De svenska A och U… 224.

Moderskyssen… 231

Den husvilla enkan… 232.

Syskonparet… 233

Vid ett guldbröllop… 235.

Den sena våren… 237.

Efter en rysk visa… 240.

Epilog… 241


<h2>Tankebilder.</h2>

Sångens ursprung… 245.

Verldsljuset… 247.

Trollslottet… 249.

De tre bröderna… 251.

De tu äro ett… 265.

Ljuset och vattnet, eller geniets ursprung… 266.

Tidens trenne döttrar… 272.

Ömheten… 275.

Eros… 277.

Kärleken och Snillet… 277.

Dufvan och Svanen… 278.

Jorden…278.

Daggdropparne… 279.

Den fångna fjäriln… 280.

Persikan och astrakanen… 285.

Mimosan och resedan… 289.

Ensidigheten… 290.

Hönsen och staren… 291.

Visåren och hjulen… 292.

Jätten och dvergen… 294.

Lingonen och rönnbären… 296.

Åsnan och apan… 297.

Den store… 300.

Fjäriln och biet… 300.

Räfven och storken… 301.

De begge aporna…302.

Biet… 303.

Floden och bäcken… 303.

Berget och dalen… 305.

I en ung flickas minnesbok… 306.

I en ynglings minnesbok… 307.

Höjden…308.

<h2>Blandade Dikter.</h2>

Trons ord… 313.

Lycksökaren… 315.

Modi morales… 317.

Blomoorna kring sjuksängen:

<tab>Cameli… 319.

<tab>Vingblomman… 320.

<tab>Rosengisseln… 321.

<tab>Nerium splendidum… 322.

<tab>Purpurvindan… 323.

<tab>Malope grandiflora… 324.

<tab>De begge rosorna… 325.

<tab>Liljan i dalen… 325.

<tab>Hvitsippan… 326.

<tab>Blåsippan… 326.

Den nya Daguerreotypen… 327.

Munnens dubbla ändamål… 328.

I aftonstunden… 330.

Julkollekten för fattiga barn… 331.

Till förf. af «Erik XIV«… 332.

Hvars sångmö är den gratien… 336.

Strömstaren… 338.

Fjällens näktergal… 339.

Araben… 342.

Trioletter… 344.

Tenson…: 346.

Till en lesbisk flicka… 348.

Ur en konceptlåda… 349.

Hvad gör oss Sverge kärt?… 355.

Svar till förf. af «Den gamle Kungen«… 357.

Inskrift på album… 358.

Till Oscara… 361.

«Bevara ditt hjerta, ty derutaf går lifvet« 363.

Kyrkobyggnaden i Hernösand… 364.

Domkyrkan i Hernösand… 366.

Första gudstjensten derstädes… 367.

Pilen i tornspetsen… 369.

Gubbens vaggvisa… 370.

Till min vårdarinna… 371.

<b>Moraliskt Menageri</b>… 373.

<h1>SELMA <sc>och</sc> FANNY</h1>

<h1>SELMA.</h1>


<poem>
<b>D</b>et var här vid denna källa,
Kan jag nånsin glömma den?
Se, dess silfverbubblor välla
Mellan samma blommor än.

Purpursläpet efter dagen
Öfver vestra himmeln låg.
Mellan asparne i hagen
Månens anlete jag såg.

Trött att drilla och försvinna,
Vårens sångare sjönk ner,
Sjönk att af sin älskarinna
Få en kyss, och få än mer.

Denna syn, hvad den mig rörde!
Tomt mitt hjerta kände sig:
Ingen hade jag som hörde,
Ingen som belönte mig.
</poem>
<poem>Lyran sjönk mig stum ur handen;
Och den krans, jag knutit glad.
Ref jag sönder; och i sanden
Flögo kring de spilda blad.

Men hvad ser jag? ör det yra?
Är det sanning? hel igen
Ligger kransen vid min lyra,
Och en myrtenqvist på den.

Himmel! hvilken englaflicka
Lät du mig på jorden se!
Ingen har jag sett så blicka,
Och så rodna, och så le.

Selma! det var du som sedan
Blef min sångmö och min vän;
Du, så skön på afstånd redan,
Som nu kommer der igen.

Sätt dig här och hör mig spela;
Men se icke på mig så:
Eljest mina toner fela;
Dock, de fela nog ändå.

Sjöng jag med ditt blyga snille,
Ditt oskyldiga behag,
Skatter jag förakta ville,
Kungars nåd försmådde jag.

—
</poem>
<h1>MENNISKANS ANLETE.</h1>

<poem><tab><tab><tab><i>The human face divine.</i>
<tab><tab><tab><tab><tab><tab><sc>milton</sc>
</poem>

<poem>
<b>R</b>edan hann sin purpurslöja
Öfver cederskogen höja
<tab><tab>Tidens sjette dag.
Guldbevingad, öfver bäcken
Fjäriln flög till rosenhäcken,
<tab><tab>Kysste dess behag.

Perlan sken i vattnets spegel;
Hvita glänste svanens segel
<tab><tab>I ett skuggrikt sund;
Vinet glödde rödst i drufvan;
Öm och menlös, lekte dufvan
<tab><tab>Uti Edens lund.

Men den högsta skönhet feltes
I naturen: — kronan feltes
<tab><tab>Än i skapelsen;
Till dess menniskan ur gruset
Hof sitt anlete i ljuset,
<tab><tab>Hof upp ögonen.

Snön på fjellen höll ej färgen,
Morgonrodnan bakom bergen
</poem>
<poem>
<tab><tab>Sjönk fördunklad ner:
Stjernan, som i dagens panna
Satt så skön, ej ville stanna
<tab><tab>Öfver jorden mer.

Djuren hyllande sig böjde
För de ögon, som sig höjde
<tab><tab>Ifrån stoftet opp;
Der behag och kärlek myste,
Der, bland sorgens tårar, lyste
<tab><tab>Ett odödligt hopp.

Englaskaran står betagen,
Ser de talande behagen,
<tab><tab>Och på skaparn ser.
Skaparn tryckte sitt insegel
På sitt verk; och i dess spegel
<tab><tab>Ser sin bild och ler.

I som ropen: det är ingen,
Ingen själ fördold i tingen,
<tab><tab>Allt är stift, ej mer;
Dårar! blott till källan stigen,
Sen ert anlete, och tigen,
<tab><tab>Rodnen, höljen er.

Se den gamle vises panna,
Se en tafla af det samma,
<tab><tab>Som ger sekler dag.
Se en blick ur hjeltens öga,
</poem>
<poem>
Se ett elddrag af det höga,
<tab><tab>Som ger verldar lag.

Och det sköna, milda, ljufva? —
Lyft min Selmas morgonhufva
<tab><tab>Från dess rosenkind;
Se dess ögon, ömma, blyga;
Se dess mörka lockar flyga
<tab><tab>Sorglöst för en vind.

Eller följ den hemligt flydda,
Då hon lyss, i sorgens hydda,
<tab><tab>Till dess klagoröst.
Se, hur själen, genom tåren
På de svarta ögonhåren,
<tab><tab>Blickar fram med tröst.

Skymt af himlen i naturen,
Englavålnad ibland djuren,
<tab><tab>Menskoanlete!
Pryder du blott dödligheten?
Skall du ej i evigheten
<tab><tab>Tåras än och le?

Ack jo! englar än skall röra
Selmas uppsyn, då de höra
<tab><tab>Hennes röst bland sig.
Selma! än i himlens salar,
Än i elyseens dalar
<tab><tab>Får jag se på dig.

—
</poem>

<h1>DE TRE BEHAGEN.</h1>

<poem>
<b>S</b>elma i sin vagga låg,
Drog sin lilla mun i löje,
Jollrade för sig sitt nöje,
Såg, hvad ingen annan såg;
Såg så lifligt, som poeten
Ser dem på Cytjerens strand,
Två Chariter hand i hand,
Ömheten och Menlösheten.

Lik Cupido, då han än
Blott med sockerpilar lekte,
Menlös sina syskon smekte,
Dufvornas förtrogne vän,
Ler hon, och de sköna, milda
Främmandena fägna vill,
Som der sväfa af och till,
Komna för att henne bilda.

Hon sin lilla hand dem ger:
De vid hennes vagga stanna.
Luta panna emot panna,
Tåras, rodna och se ner.
Himlaglans i rummet skiner;
Barnet undrar på dem tyst
</poem>
<poem>
Och, ej länge af dem kysst,
Antar deras söta miner.

Hvad osynlig ande se'n,
Rörde vaggan, visste ingen.
Tiden gick och med i ringen
Stod den lilla sköna re'n.
Med i dansen, af de tvenne
Gratierna ledd, hon kom,
Och betagne svängde om
Alla ynglingar till henne.

Alla hviska: Se på den!
Och hon rodnar, och man brinner.
Hon väl hundra segrar vinner;
Men hon — mister dem igen.
Tills den tredje af Behagen
Vecklade en morgon opp
Hennes sjuttonåra knopp
I sin fulla glans i dagen.

Glada Vettet i en dröm
Smög ett ord i hennes öra:
»Flicka, för att kunna röra,
Var oskyldig och var öm.
För att bibehålla tycket
Var förståndig och var glad.»
Selma är, som Gratien bad,
Ack! för mycket väl — för mycket!

—
</poem>
<h1>DET SKÖNAS HEM.</h1>

<poem>
Hvar är Cypern? Der allena
Fins hon i en myrtenlund,
Hon, den sköna, himmelskt rena,
Drömd af mig hvar dag och stund.

Der på kullen, krönt af drufvor,
Skönheten sitt tempel har.
Dit med brefvet skynden, dufvor!
Vänten! — Sjelf med er jag far.

Ack! jag känner re'n mig buren
Bort till Gratiernas hem,
Der de leka med naturen,
Der hon leker sjelf med dem.

Se orangens guld, som blandas
Med en natt ur Elysén.
Der fördöljs hon. Ack! jag andas
Samma luft med henne re'n.

Det är hon, som efter badet
Slumrar här, och himmelskt ler.
Tyst! hon vaknar af det bladet,
Silfverblomman fällde ner.

</poem>
<poem>Hvilka ögon! De förklara
Hela jorden för min syn.
Nej, en verld de uppenbara,
Som ej fins på jordens bryn.

Dit, o sköna, du mig höjer,
Dit, der ljusets källa är.
Blott den skönhet mig förnöjer,
Som din ande visar der.

Så till Cypern jag mig drömde
Och från Cypern upp till skyn.
Selma kom — och jag förglömde
Begge två vid hennes syn.

Nej, hon för mig till dem båda,
Cypern blomstrar hvar hon är;
Och när hennes ögon skåda
Upp åt skyn, jag tror mig der.

—
</poem>
<h1>CHAMPAGNEVINET.</h1>

Drick! de förflyga de susande
<tab><tab>Perlorna: Drick!
Skynda! Det ljufva, det ädla, det höga
<tab><tab>Söker du fåfängt, se'n anden förgick.
Dåren, som fäste vid skummet sitt öga,
<tab><tab>Vatten, blott vatten, på läpparne fick.

Njut! de försvinna, de tjusande
<tab><tab>Stunderna: njut!
Ytterst förfinade, känslan och löjet
<tab><tab>Reta och domna i samma minut.
Snappa i flykten behaget och nöjet:
<tab><tab>Högst är raketen, i det han går ut.

Snar är på jorden den rusande
<tab><tab>Glädjen, ack! snar.
Fångad af ynglingens spända förhoppning,
<tab><tab>Än ur en drufva, förädlad och rar,
Än från en mun, lik en ros i sin knoppning,
<tab><tab>Strax till sitt hem öfver molnen hon far.

<h1>DEN ENDA KYSSEN.</h1>

Du far då bort och lemnar mig på stranden,
Att stå en bild och blicka efter dig.
Ännu en gång ur slupen räck mig handen;
Ännu en gång ur hufvan le åt mig.

Den är förbi, den himmelskt sälla tiden,
Då till ditt rum jag smög mig då och då,
Och fraset blott utaf din klädnings siden
Förtjuste mig, som väntade på tå.

Och lukten blott af blomstren, som du skötte,
Jag vet ej hvad så älskvärdt sade mig:
Till dess du kom, och jag dig hänryckt mötte,
Och stod der stum, blott för att se på dig.

Det är förbi -- jag får ej mer dig höra,
Än vid din båge, än vid ditt klaver,
Och lutad stå bakom din stol och röra,
Tätt vid din kind, den lock, der faller ner.

En enda kyss, den första och den sista,
Skänk mig till slut, som åt en bror, en vän.
Jag ser en tår ur dina ögon brista:
Ack! låt mig blott få kyssa af dig den.

Din slolta slägt skall se det, och förlåta:
Det är ju allt, hvarom min kärlek ber.
Ett lydigt barn, han se'n går tyst, att gråta,
Och minnas blott och aldrig se dig mer.

Mins äfven du mig någon gång der borta?
Dock, nej! förgät mig och var lycklig, du!
Och jag? -- Min sorg skall nog sig sjelf förkorta.
Till dess gör den, blott den, mig säll ännu.

<h1>FANNY.</h1>

<tab>För Selma vid min luta
Jag sjöng, en sorglös yngling än:
<tab>Nöjd, att mitt hjerta sluta
<tab>Till hennes, blott som vän.

<tab>Se'n såg jag, gammal vorden,
Ett barn, som fram i templet gick.
<tab>Dess själ var ej på jorden,
<tab>Ej mera, än dess blick.

<tab>Här nere himlen vara
Jag tyckte vid den förras syn;
<tab>Men denna underbara
<tab>Upplyfte mig till skyn.

<tab>Jag lärde af dem båda,
Hvad dubbel skönhet lifvet har.
<tab>Vi	henne dubbel skåda:
<tab>En blir hon, som hon var.

<tab>När jag åt dalen blickar,
Ett Eden jag vid källan ser,
<tab>Der Selma står och nickar
<tab>Emot sin bild och ler.

<tab>Men uppåt vändt, mitt öga
Ser bergets glans, dit Fanny går
<tab>Och tillber i det höga,
<tab>Och sjelf förklarad står.

<tab>Förlikas ej de tvenne?
Jo, Fanny Selmas dotter är;
<tab>Men modren efter henne
<tab>I tårar stannar här.

<tab>Vid bergets fot hon somnar,
Och drömmer hvad hon ej har sett.
<tab>När all ting sig fullkomnar,
<tab>Bli jord och himmel ett.

<h1>SPEGELN.</h1>

Förunderligt! så tyst och stilla
Hon ligger och är vaken än.
Hvad ser den lilla?
Hvad följer hon med ögonen?

Se, hur de himmelskt sig förklara,
Hur saligt lilla munnen ler!
Hvad kan det vara,
Som hon med sådan glädje ser!

Ej glaset, ej dess blomsterstängel,
Ej spegelns återsken det är.
Helt visst en engel
Kring hennes vagga sväfvar här.

Små barn ha säkert något sinne,
Som mer än våra ögon ser.
Månn' ej ett minne
Från himlen följer dem hit ner?

Så talte Fannys goda amma;
Men engeln, som hon drömde om,
Var Fannys mamma,
Som nu ur nästa rummet kom

I spegeln der hon hade blickat
Åt barnet, och en stund der stått,
Lyft hand och nickat
Med fröjd, som känns af mödrar blott.

O, sköna glas, der man betraktar
Ej sig, blott dem man kära har!
Säll den, det aktar:
Han har en vän i åldrens dar.

<h1>STJERNORNA.</h1>

Lilla Fanny såg så glad
Upp åt stjernorna, och sad':
«Med hyad många ögon ser
Gud på Fanny ner.»

«Gud också här nere är,
Fanny! Ser du blomstren der?
Som Guds ögon, äfven de
Vänligt på oss se.»

«Mamma! nu först skön och klar
Står han för mig, vet du hvar?
Der! i dina ögon ser
Gud på mig och ler.»

<h1>LYSMASKEN.</h1>

«Hvad glänser der i gräset, mamma?
Det föll en stjerna nyss ur skyn:
Tänk, mamma, om det är den samma?»
Skrek Fanny med förstorad syn,
Och öfver grinden klef och genom hagen lopp,
Att plocka henne opp.

«Hvad ser jag? Var det du, som blänkte,
Nå, ingen skam! så skön och klar?
En liten mask blott! Och jag tänkte,
Du en juvel från himlen var.
Jag tar dig hem likväl: du skall få der i ro
Bland mina blommor bo.»

Hon smög den i en ros, der hemma,
Och ropte kring sig alla små.
«Släck ljusen! -- Gråt ej, lilla Emma,
Du skall en liten lykta få.
Om du blir väckt i natt, så fägnas du af den,
Och somnar sött igen.

Hur kan det lilla kräket hysa,
Säg, mamma, sådan eld hos sig?»
«Han, som det böd i stoftet lysa,

En gång förklarar också dig,
Mitt barn, om du blir god» -- «O mamma! då är du
Förklarad redan nu.»

<h1>REGNBÅGEN.</h1>

«Kom, pappa, sitt i jullen,
Och för mig öfver sjön.
Ser du den gröna kullen.
Der på den lilla ön?

Regnbågen på dess panna
Med ena foten står.
Ack! om han ville stanna,
Till dess jag kullen når.»

Snällt ror han, och de hinna
Igenom vassen re'n,
Då Fanny ser försvinna
Det sköna himlasken.

En bitter tår bestänkte
Den lillas ögon blå.
Hvad hon der finna tänkte,
Han sporde, rörd också.

«Jag tänkte mamma fägna
Med blommor ifrån skyn.
Så skönt jag såg dem regna
Hit ner på kullens bryn.»

«Se här i gräset strödda,
Hvad blomnior!» är hans svar.
«Ehur i stoftet födda,
Dem himlen fostrat har.

De druckit af dess strålar,
De badats af dess sky.
Den sol, som östern målar,
Ger rosen ock sin hy.

Tag dem, och säg din mamma:
«Jag fann dem på min stig
Till himlen, på den samma,
Som mamma viste mig.

Jag tog dem, liksom fallna
Från himlens öppna port». --
Blott vi för Gud ej kallna,
Är den på hvarje ort.»

<h1>HORISONTEN.</h1>

«Se, himlen sig åt jorden böjer;
Se, hur den klara morgonskyn
Rör med sitt guld vid skogen bryn!
Och jag, och du, o mamma, dröjer,
Att gå till himlen, då den är,
Hvar dag, hvar timme, oss så när?»

«Kom», svarte modren, «nu på stunden
Vi skola gå dit»; och de gå,
Med himmelsk känsla, begge två;
Och framför sig de se i lunden
Bland skuggorna ett purpursken,
Som gingo de till Elysén.

«Hvad här är skönt! Är detta Eden?
Ack! se, hvad blommor! och hvad bär!
Men icke är ju himlen här?
Nej, nu vid kyrkan, bort om heden,
Jag ser den samma gyllne skyn.
Der hänger den vid sjelfva byn.»

«Hur långt, mitt barn, du går på jorden,
Så viker himlen undan dig.
Dock hvart du vända må din stig,

Åt middagasolen eller norden,
Der hon går upp, der hon går ner,
Ditt mål vid himlens bryn du ser.

Hör du den röst, från höjden ljuder?
Den kallar oss till Herrans hus.
Nu är hans dag, då han oss ljus
Och tröst och frid med ordet bjuder.
Förklaradt ser du templet stå:
Derinne blir ditt hjerta så.

Kom, barn, du måste ut i verlden
Ur paradiset, du också.
O! som vi nu tillsammans gå,
Så vandra hela lefnadsfärden:
Då viker, der den slutar sig,
Ej mera himlen undan dig.»

<chapter name="SÅNGFÅGELN">
SÅNGFÅGELN.

«Se här den fågeln, till hvars sånger
Du lyssnat, rörd, så många gånger:
Tag den, och på din Edvin tänk —
Du tycker inte om min skänk?
Säg, eller är det gifvarn bara,
Som du ej tycker om, nu mer?
Min lilla Fanny, svara,
Och se på mig, jag ber.»

Hon såg, tog fågeln, och på stunden
Sprang bort med den i trädgårdslunden,
Der tusen blommor i en krans
Skönt logo åt den huldas ans.
Men nu hon tyckte, att de sågo
På henne upp med sorgens tår;
Ja, att de nästan lågo,
Som när dem lian slår.

«Ack! han, som sjöng för er, är fången.
Men trösten er: den sköna sången
Skall snart förtjusa er igen.
Flyg ut! — var fri, min lilla vän.
Hur glad han nu åt lönnen svingar,
Och sjunger jemt i samma topp.
O! hade jag hans vingar,
Jag ville högre opp.

Skall jag, som blomstren, fäst vid gruset,
Blott se åt himmelen och ljuset?
Skall jag ej nånsin sväfva få
Der i det sköna, klara blå?
Jag såg ju nyss ur skalet titta
En fjäril, som nu fladdrar här.
En gång skall Fanny sitta
På purpurmolnet der.»
</chapter>


<chapter name="BLOMMORNA">
BLOMMORNA.

«Sprang du ej kring ängen
Hela da'n dig trött?
Nu den lilla sängen
Väntar dig. Sof sött!»
Fanny, af sin mamma kysst
Stod vid fönstret tyst.

«Luta på din dyna,
Barn , ditt hufvud ner
Ack! jag ser dig tyna
Dag från dag allt mer.»
Fanny, mera själ, än kropp
Säg åt himlen opp.
Blomstren stå i vatten,
Dem du burit hem;
Vill du hela natten
Vaka öfver dem?»
Mamma! se, hvad präktig syn!
Blommor har ock skyn.

«Nöjd med dem på jorden,
Sof och väx, som de.
Sjelf en blomma vorden,
Glad åt våren le.»
Fanny mot en evig vår
Smålog med en tår.

«Tusenskönor blinka
I det märka blå,
Och dit upp mig vinka
Bland de englar små.
Mamma, om jag saknas här,
Gråt ej: jag är der.

Blommor der jag bryter
Af odödlig glans.
Dig till mätes knyter
Jag af dem en krans.
Mellertid uppå mitt stoft
strör du dessas doft.»
</chapter>
<chapter name="GETEN">
GETEN.

Du bjuder, lilla amma, åter
Din helsodryck åt mig.
Men hör! din stackars killing gråter,
Och springer efter dig.
För min skull stängd ifrån ditt bröst,
Hon känner dock och följer än din röst.

Så, mamma, om vi skiljas skulle,
Jag tillhör dig ännu.
Hvad skiljer oss? En liten kulle,
Och blott ett litet nu.
Du sjelf det sade, då du låg
En dag så blek, och oss i tårar såg.

Men jag skall lefva: se, jag tömde,
Oskummad, hela skåln.
Vet, mamma, hvad i natt jag drömde?
Jag satt uppå ett moln;
Men Edvin kom, gaf mig en krans,
Och drog mig ner i dalen till en dans.
</chapter>
<chapter name="PAPPERSDRAKEN">
PAPPERSDRAKEN.

«Kom, Fanny, och se, när jag springer,
Hur präktigt den stiger och far.
Dock midt i dess flygt med ett finger
Till jorden igen jag den drar.»
Med tråden i handen, så stolt och så glad,
Han förde det vingade blad.

I stormen, med flygande lockar,
Och ögonen lyfta åt skyn,
Han sprang öfver stenar och stockar,
Och följdes af barnen ur byn;
Och bragte, ju mer emot vinden han lopp,
Dess högre sin flygare opp.

«Skönt!» ropade Fanny, «så sväfvar
Den snöhvita dufvan, jag har!
Men akta dig, Edvin: jag bäfvar;
Du glömmer dig sjelf, der du far.»
Han föll vid de orden; men samma minut
Uppstod han, och sprang som förut.

«En bild af det menskliga lifvet!
Utlåter sig fadren härvid.
«Ett blad åt oss alla är gifvet.
Att föra mot stormen i strid.
Med ögat åt höjden, ej släpp det, om än
Du fölle: blott res dig igen.»

Hur bladet sig höjde och sänkte,
Såg Fanny, och skärpte sin blick.
Ett F, som mot solen der blänkte,
Nu först hon i ögonen fick.
«Så sväfvar, hur länge? (det var hennes ord)
Min själ mellan himmel och jord.»

Han sjelf, som det ritat, nu kände
En anande skräck vid dess flygt;
Och hastigt tillbaka sig vände,
då tråden ur handen blef ryckt.
Försvunnet var bladet — ej fanns det igen;
Blek stod han och såg på sin vän.
</chapter>
<chapter name="DUFVAN">
DUFVAN.

Bland bygdens ungdom Fanny skulle träda
I templet fram, att Gud sitt hjerta ge.
Nu, att som bara ännu en gång sig gläda,
Hon sina dufvor ville kring sig se.

Hon sprang med korgen, och de kommo alla,
Att samla upp, ej utan gnabb och strid,
Det gyldne regn, hon lät omkring dem falla:
Den hvita endast saknades dervid.

Den stod vid brunnen och med näbben stänkte
De klara perlor öfver rygg och bröst;
Flög se’n åt skyn och derifrån sig sänkte
På Fannys hand, vid hennes kända röst.

Nu Edvin kom, oeh dufvan till hans möte
Utbredde vingarne, och lekte se’n,
Än på hans skuldra, än i hennes sköte;
Tills i det blå hon glänste högt igen.

«O! jag förstår dig!» Fanny vid de orden
Tog Edvins hand, och tryckte den och gick.
Och han, af dufvans flygt ej vänd från jorden,
Såg himlen öppna sig för Fannys blick.
</chapter>
<chapter name="MORGONSTJERNAN">
MORGONSTJERNAN.

O morgon! som förnyar
Mitt saliga förbund med Gud,
På dina purpurskyar,
Hvem bär mig nådens bud?
Du, på hvars glans så gerna
Jag såg re’n i min moders famn,
I dag, o morgonstjerna,
Förstår jag rätt ditt namn.

En afbild af den Milde,
Som fram i tidens mörker stod,
Och det från ljuset skilde
Med strömmen af sitt blod;
Du med hans blick mig helsar,
En blick, der all hans kärlek ler.
Det ljus, som verlden frälsar,
Jag i din klarhet ser.

Du bleknar och försvinner
I dagen, som du bådat har.
Dock vet jag, att du brinner
När solen, lika klar;
När henne, som der stiger
Så härlig, till ett vittne, opp
Vid löftet, som inviger
Mitt lif till evigt hopp.

Du själens morgonstjerna!
Framtindra öfver oss i dag,
Och för oss, dit vi ärna,
Med himmelskt välbehag.
Snart vägen är förliden:
O då, en aftonstjerna sedd,
Du kallar oss till friden,
Der bortom skyn beredd.
</chapter>


<chapter name="MAJSTÅNGEN">
MAJSTÅNGEN.

De åt Gud invigde skola fira
Nu en glad midsommarsqväll.
Midt på gården ställs en präktig spira,
Och af löf der byggs ett tjäll.

«Gossar! hit att lägga grund i jorden:
Fast skall stå hvad uppåt vill»;
Ropte Edvin främst, och vid de orden
Bar den största sten dertill.

Som en brud, med blommor, band och sniljor
Stången kläds emellertid.
Högst i toppen hängs en krans af liljor,
Och en vimpel derinvid.

Vimpeln Edvin gaf, och Fanny kransen.
«Ser du, de förentes der!»
Hviskar han och henne för i dansen.
«Ja, der ofvan», svaret är.
</chapter>


<chapter name="KÄLKFARTEN">
KÄLKFARTEN.

Knappt på insjön far så lätt ett segel,
Som på ängens frusna vattenspegel
Lilla kälken for, der Fanny satt.
Edvin sköt den, röd som hon om kinden;
Sjelf på skridskor åkte han med vinden.
Plötsligt ser han flyga Fannys hatt.

Efter den han ilar, såsom gladan
Efter dufvan; tar den fatt vid ladan,
Far tillbaka, stolt som kaparen
Med sitt pris; och kan sin blick ej mätta,
Då han får med egen hand den sätta
På det vackra hufvudet igen.

Fart igen får kälken, då han rör den,
Far ett stycke sjelf, och han framför den
Baklängs far, att se, hur Fanny ler.
Hennes namn, med svängningar så sköna,
Ritar han i isen; der det gröna
Friskt ännu man genomskina ser.

Så i lek de hunno fram till lunden,
Medan dagen skred till middagsstundcn.
«Edvin! se, af silfver är hvar gren.
Se, hvad kronor af demanter glimma!
Och hvad mängd af fåglar, som der stimma!
Hur de skifta i det hvita sken!»

«O! med dig, min Fanny, hvilka stunder
Vintern sjelf mig ger! Ej sommarns lunder,
Ej dess fåglar mig förtjuste så.
Ser du färgerna på Sidensvansen,
Ser du Domherrns purpur, och den glansen,
Steglitsarne der mot solen få.

Eljest Fanny, dumma, såsom granna,
Äro dessa fåglar. Här de stanna
För att plocka några frusna bär,
Då till Söderns palmbevuxna länder,
Då till Nilens, då till Jordans stränder
Himlavägen för dem öppen är.»

«Himlavägen också vi få fara»,
Suckar Fanny. Nu bland lundens skara,
Hon en Bofink ser i Norden qvar.
«Du är här, din maka for allena.
Gläd dig åter: våren skall förena
Inom kort, hvad vintern åtskiljt har.»
</chapter>


<chapter name="ETERNELLEN">
ETERNELLEN.

Hvar lördagsafton Fanny hällde
Friskt vatten i sitt blomsterglas,
Och det med nya blommor ställde
Bredvid sin mora albastervas.
De vissnade mot veckans slut:
Då måste hon dem kasta ut.

En tog hon undan från de andra;
I spegeln bakom glaset fäst,
Den ensam var (hvem kan det klandra?)
Hos Fanny en beständig gäst.
En eternell, den alltid fanns
De friska lik i färg och glans.

Tre vintrar gömd i Fannys låda,
Tre somrar den i spegeln stått.
Hvem undrar, om hon till dem båda
Som oftast med en suck har gått?
Och om den gamla blomman fick
Framför de nya hennes blick?
Den hade Edvin henne gifvit,
Då han for bort, att bli en man:
«Sig lik hans blomma har förblifvit»
Så suckar hon: «månn’ äfven han? -
En dag, när han är här igen,
Hon honom helsar från hans vän.

När på hans frågor ingen svarar,
Se´n han mig sökt från rum till rum,
Och denna tystnad allt förklarar,
Och här han sitter blek och stum:
Hon honom då till tårar rör
Och säger: Kärleken ej dör.»
</chapter>


<chapter name="EOLSHARPAN">
EOLSHARPAN.

Ack hör! hvem är som spelar?
I fönstret står en luta;
Men ingen menskohand der syns.
Nu en accord der felar;
Nu tycks hon vilja sluta;
Nej, nu dess rätta spel begyns.

Är det af andesånger
I skyn, som lofva Herran,
Afbrutna ljud, som jorden nå?
I drömmen många gånger
Jag hört en röst från fjerran,
Som genomträngt mitt hjerta så.

Är det min Edvins vålnad,
Som bådar, att han kommer?
Är det min egen resas bud?
Sin Fanny re’n förkolnad
Han finner, då han kommer.
Hvad ser jag? Det är han! — O Gud!

Min vän, med denna smärta
Ej se på mig. Ack! lyssna
Till harpan här, frän himlen rörd.
En bild utaf mitt hjerta!
När mina läppar tystna,
I henne än min suck är hörd.
</chapter>
<chapter name="MOSSROSEN">
MOSSROSEN.

Mossa klär den öde heden,
Klostrets mur och kämpens kulle,
Och det murkna trädets stam;
Och du Ros, som sjelfva Eden,
Sjelfva himlen pryda skulle,
Spricker du ur mossan fram?

Är det sorgens dystra fransar,
Som du kring din purpur breder?
Rosen hör ju glädjen till.
Följ mig dit, der nöjet dansar.
Nej, med tårar du mig beder:
Här hos dig jag stanna vill.

Är det dödens bild du målar
På din sköna, veka stängel,
Med dess svepning om din knopp?
Nej, i ljusets morgonsträlar
Du, bland blommorna en engel,
Står ur brustna grafren opp.
</chapter>
<chapter name="SVALAN">
SVALAN.

«Hvid vill du säga mig, du lilla svala,
Hvar morgonstund på fönsterkarmen här?
Det tycks mig nästan, som du skulle tala,
Och det med nit, hvad det då är.»

Med denna fråga Fanny, tidigt vaken,
Slog fönstret upp och hörde detta svar:
«Förstår du ej? du kan ju fatta saken,
Fast jag så klara ord ej har.

Din sommar förestår: jag vill dig lära,
Hur du skall lefva den förnöjd och säll
Ett troget par, vi hvar sin börda bära,
Att bygga upp vårt glada tjell.

Se´n sörja vi med glädje för de unga
För deras seder, som för deras spis.
Vi lära dem att flyga och att sjunga,
Och lofva Skaparn på vårt vis.

Snart börja de sin föda sjelfva hitta;
Dock sluts om oss ännu de käras ring.
Än på ett tak i treflig ro vi sitta.
Än flyga som i dans omkring.
Till slut, dl fälten fägring är förliden,
Vi reda till vår tysta hädanfärd.
När allt är fullgjordt här; då först är tiden,
Att längta till en bättre verld.

O lef, som vi, lef ut din sköna sommar:
Du har ej sett mer än dess knopp ännu.
Se trädet der, som nu så härligt blommar:
Det trånade en tid, som du.»

«Min Edvin, det är dig, jag hör här tala.
O kom! Hvad skepnad du än taga må,
Blåfågel eller blott en simpel svala,
Så tillhör Fanny dig ändå.

Jag tillhör dig i himlen, som på jorden;
Din maka, om mitt lif förlängs,
Din engel, om jag dör. Odödlig vorden,
Jag ej sf stoftets skrankor stängs.

Sörj mig ej länge, sök en annan maka,
Uppfyll din plats. Min ej på jorden är.
Om ej att öfver dig osynligt vaka,
Tills vi för evigt råkas der.»
<chapter name="KÄLLAN">
KÄLLAN.

Friska källa! låt mig dig få dricka:
Du mitt enda läkemedel är,
Det mig stärker, att på dig blott blicka,
På den bild, som du af himlen bär.
Sjelf från himlen du ditt ursprung leder:
Ett välsignadt moln vid bergets topp
Göt dig hit i klara droppar neder;
Och du far igen dit opp.

Fåfängt bäcken, att din klippa hinna,
Letar sig en väg; han dig ej når.
Der du föddes, der skall du försvinna;
Han till hafs med någon annan går.
Dock deruppe väntar er ett möte:
Äfven han, fulländande sitt lopp
Genom verlden, skall ur hafvets sköte,
Som en ånga, stiga opp.

Kanske här, som moln, i aftonstunden
Purpurstänkta, mötens I en dag,
Och begjuten blommorna i lunden;
fler då sitter någon ung, som jag.
Blek, som jag, hon ser på er och tänker:
Skönt är lifvet här; hvad är del då

Bortom skyn, som dessa perlor stänker,
Der de höga stjernor gå?
</chapter>


<chapter name="MYRTENKRONAN">
MYRTENKRONAN.

«Skall jag tro din glada helsning?
Lefver du för Edvin än?
hvilket under! Denna frälsning,
Fanny, kan jag hoppas den?
hvad förvandling! Himmelskt strålar
Dina ögons blick igen;
Helsan dina kinder målar;
Du mig återskänks, min vän.»

«Ja, för evigt», Fanny svarar.
«Himlen knyter vårt förbund.
Denna afton allt förklarar;
Gå, jag hvila vill en stund.
Vänta.» — Honom nu vid handen
Tog hon, och åt fönstret gick.
Så ur plågans bädd går anden,
Redan frälst, — med sådan blick.

«Se, den myrten, du mig skänkte,
Hur dell växt och löfrik står!»
Sade hon, och den bestänkte,
Leende, med än en tår.
Då de skildes, Fanny tryckte,
Sjelfmant, på hans mun en kyss.
Nu i himlen han sig tyckte,
Ensam i en öcken nyss.

«Sofver hon ännu?» han frågar,
Lyssnande vid dörrn igen.
Ändtligt öppna den han vågar,
Allt är tyst, hon slumrar än.
«Hvad! med myrtenkrona redan
Klädd till brud? Så huld hon ler!
Trött igen, hon lagt sig sedan —
Gud! hon andas icke mer.»
</chapter>
<chapter name="EDVINS DRÖM">
EDVINS DRÖM.

Edvin, hör den svanesången
Vid den ljusa midnattsskyn.
Följ dit upp den frälsta fången:
Skåda der med hennes syn.
Dit upplyftes öfver jorden
Eden, vid förbannelsen;
Som, när rosen blek är vorden,
Doften flyger undan den.»

Edvin, lyssnande i drömmen,
Följer Fannys flygt, och ser,
Hur hon står vid silfverströmmen,
Stiger i dess guldsand ner,
Döps, och lätt som rosenbladet,
Som en stjerna klar och ren.
Sväfvar ur det helga badet
Upp åt bergets morgonsken.

Fridens dufva mot den sälla
Nickar ner ur palmens topp,
Då hon förs till lifsens källa
Af en ljuseus engel opp.
«Drick, och se den bild der strålar:
Det är du, från stoftet skild;
Du, och Gud i dig: Han målar
I ditt bröst sin egen bild.

Drick, och känn, hvad kraft det skänker,
Se omkring dig: allt hvad du
Skönt och saligt endast tänker,
Kring dig leker, blomstrar nu.
Se hvad lunder af sig sjelfva
(Här behöfs ej jordiskt stoft)
Öfver dig sin skugga hvälfva,
Slå ut blommor, sprida doft.

Och de blomstren ha en tunga,
Och de löfven ha en röst.
Hör! de spela och de sjunga,
Hvad du känner i ditt bröst.
Äfven deras vällukt tyder,
Hvad du ljuft i hjertat bär.
Bjud, och dig naturen lyder,
Som din hand dig lydig är.

Drick ännu en gång, och lifvet
Helt för dig förklaradt står.
Allt är dig tillbaka gifvet,
Allt, som flytt med da’r och år.
Nu hvar tår, du fällt på jorden
Vid en seger öfver dig,
På din krans en perla vorden
Speglar himmelen i sig.
Hvad du älskat, har du åter:
Tänk det blott, och det är här.
Tänk dig dit, der Edvin gråter,
Och du står hos honom der.
Följ hans vandring, och i Eden
Är du, saliga, likväl;
Ty det strålar midt på heden
Ur din egen rena själ.»

Edvin, ur sin dröm uppvaknad,
Kände Fanny när sig än,
Säll, att med en jordisk saknad
Ha förvärft en himmelsk vän.
«Som du lofvat, var min Engel»,
Ropte han, «och i mitt bröst
Fläkta med din myrtenstängel
En odödlig andes tröst.»
<b>DET NYA EDEN.</b>
Egentligen en Apologie för ett äldre stycke af samma namn.

För det Eden, som förspilldes,
Fins det ej ett annat än?
Fins den frid, från jorden skildes,
Ej i himmelen igen? —
När du dolda fel begråter,
Mot en död din orätt mins,
Välgör, umbär, tål, förlåter:
O! då vet du, att det fins.

När för otack flydd ur bygden,
Flydd åt grafven, du der ser
På ett onämdt stoft af dygden
Tusen stjernor blicka ner:
O! då känner du dig buren,
Vid en himmelsk svanesång,
Bort om gränsen af naturen,
Bort om dagens nedergång.

När i nattens lugn du tänker,
Medan månen skiner klar,
Allt hvad skönt som lifvet skänker,
Allt hvad dyrt som döden tar:
O! då når ditt tjusta sinne
Ren den stund, som, evigt säll,
Sammansmälter hopp och minne,
Himlens morgon, jordens qväll.

När dig rör till ädla tårar
En gudomligt sannad dygd,
Som, blott skådad, lasten sårar,
Och förtviflan slår med blygd:
O! då stiger du i strömmen
Af det sanna lifvet ner:
Döps — och, vaknande ur drömmen,
Lyckan lik en bubbla ser.

När ej frestad mer af ära,
Eller vällust eller magt,
För din pligts skull du kan bära
Ej blott armod, men förakt:
O! då sänker sig en dufva,
Ren som ljuset, öfver dig;
Och med aningar, så ljufva,
Ser du himlen öppna sig.

Hvilka skyar! hvilka lunder!
Ej så sköna sågo dem
Jordens första morgonstunder,
Midnatten vid Bethlehem.
Ej så sällt den helga friden
I det fordna Eden njöts;
Ty af minnet, frälst ur tiden,
Ingen glädjetår der göts.
Hvilken klarhet! Ny, som månen,
Bryts din bild på vattnets bryn.
Så på Tabor Menskosonen
Glänste vid en röst ur skyn.
Ej så skön sin oskuld funnit
Menskan först vid skapelsen;
Ty dess hjerta då ej vunnit
Öfver sig en seger än.

Dock, dig väntar än en bana,
I oändligheten röjd,
Att dig värdigare dana
Till den högsta andefröjd:
Den, att tjust af evigt sälla
Verldars sammanstämda ljud
I din viljas rena källa
Spegla utan skymning Gud.
<h2>SÅNG

ÖFVER

GREFVE</h2>

<h1>GUSTAF PHILIP CREUTZ.</h1>

<h2>Belönt af Svenska Akademien med dess stora pris år 1797.</h2>

*
<poem><i>Nej, Creutz! du lefver, himlalåga!
Den höga rymd du innehar,
Så vidsträckt är som din förmåga,
Så präktig som din bildning var.</i></poem>
<tab><tab><tab><tab>GYLLENBORG.
<poem>
Ingen Erato på Thules fjellar
Gratierna böd till dans. Der klang
<tab>I dess stormbebodda hällar
Ingen Lesbisk sång. Blott Rota<footnote>En af Valkyuismus, krigsödets Gudinnor.</footnote> sprang
Tjutande kring heden; och i spåren
<tab>Döden flög från rad till rad.
Barden stod på klippans brant; och håren
På hans hjessa reste sig. Han qvad:
<tab>Såsom nordanvinden, skarpa
Stormade hans ljud; och på den harpa,
<tab>Der hans djerfva finger lopp,
Stänktes blod af slagna kämpars tropp.

Långsamt mogna vettet och behagen;
Hemsk var denna sång: var blott ett skri
<tab>Af barbaren, som betagen
Tryckte känslan ut med raseri.
Som ett norrsken blänkte öfver norden
<tab>Denna skaldkonst, rysligt vild.
Men ock den försvann. Ej mer på jorden
Syntes Vallhalls aningsfulla bild.</poem>
<poem>
<tab>Namnets seger öfver tiden
Mer ej tjuste: blott om rof var striden.
<tab>Samma stumma, döda natt.
Öfver norden, öfver södern satt.

Redan strålar öfver Roms ruiner
En ny dag från Orientens rand:
<tab>Knappt en dunkel strimma skiner
Öfver runorna i Göthens land.
Tusen taflor våra häfder gömma:
<tab>Ingen skald dem vecklar opp.
Hjeltars minnen bort med tiden strömma;
Obesjungen Vasa slöt sitt lopp.
<tab>Helsad blott af fågelns qvitter,
På en thron af berg naturen sitter,
Och i hafvet ser sin bild,
Dristigt skön och majestätligt vild.

Men förvånad Manhem ser omsider
Self sin storhet vid Europas lof.
<tab>Segerns gyllne vinge sprider
En ny anda öfver land och hof.
Snillet vaknar, skyddadt af Christina:
<tab>Och ren gro på Mälarns strand
Pindens blommor, ack! men de förtvina
Undan vården, Stjernhjelm, af din hand.
<tab>Främlingar här under polen,
Sakna de den eld, som stänks af solen
<tab>Öfver Mantuas lagerlund,
Öfver Lesbos myrtenkrönta sund.</poem>
<poem>
Hvad! om Göthen, dristig som naturen,
För sitt snille bröt en egen ban:
<tab>Och bland polens öknar buren
På en klippa i dess ocean,
Sjöng om stjernehvalfvet, som kring fjellen
<tab>Svängs af en osynlig hand,
Sjöng om Gastars skrän, i norrskensqvällen,
Mellan isberg längs vid hafvets rand? -
<tab>Nej, bland cypriska Favoner,
Följd af Gratier och Kupidoner,
<tab>Der naturen sorglös ler,
Föddes Skönheten - och föds ej mer.

Endast bjellrors klang bland frusna klippor
Harmonin i våra bygder är.
<tab>Blott af hastigt vissna sippor
Är den namnsdagskrans, vår Sångmö bär.
Ville än naturen sin förmåga
<tab>Visa inom vinterns zon
I Dalin: hvad var hans snilles låga?
Blott en lusteld vid Lovisas thron.
<tab>Blott att roa hennes tärnor
Flög den upp i solar och i stjernor,
<tab>Med ett lekande behag,
Flygtigt tända för en bröllopsdag. <footnote>
Både Akademien och Författaren hafva insett, att denna strof icke gör nog rättvisa åt Dalin, som bildat Svenska språket och i Svenska Skaldekonsten lemnat ett så långt afstånd emellan sig och sina närmaste föregångare. Men då vid föreslagna ändringar och rättelser betänkligheter förekommit, har Akademien, i anseende till strofens poetiska förtjenat, ansett den kunna bibehållas, med förklaring å Författarens vägnar, att här egentligen varit fråga om den mängd af Dalins smärre tillfälliga stycken, som nästan utgöra hans så kallade Vitterhets-arbeten, och som tvifvelsutan hindrade honom att fullkomligen uppfylla det hopp, hvartill hans stora snille och hans första skrifter gifvit en rättvis anledning.

<i>Akademiens anmärkning.</i>
</footnote>
</poem>
<poem>
Hvilka syner! Aphrodites dufvor
Kyssas här ute en mosig tall.
<tab>Nymfer här på hedens tufvor
Lockas fram vid ljufva flöjters skall.
Hvilken trollmakt alla sinnen röna!
<tab>Allt har en ovanlig glans.
Sällsamt skön är Norden i sin gröna,
Evigt gröna, stjernbeströdda krans.
<tab>Skön är klippan sjelf, som nickar<footnote><poem>En klippa öfver branten hänger
Och nickar med en skäggig topp.</poem>
<tab><tab><tab>CREUTZ. <i>Sommarqväde.</i></footnote><poem>I den lugna sjön: dit månen blickar
<tab>Mellan rönnens drufvor ner,
Och en himmel i dess spegel ser.</poem>

<poem>
Och der stå, som elyseiska hamnar,
Bilder upp af skönhet och behag,
<tab>Dem förtjust hvar yngling famnar,
Och ser verlden i en nytänd dag.
I oskyldighetens hvita slöja,
<tab>Hand i hand med kärleken,
Daphne syns: och tusen hjertan röja
Nu med sorg, att de ej älskat än.
</poem>
<poem><tab>Hofvets döttrar gå i tårar
Bort att sucka öfver flärdens dårar,
<tab>Som för qval, i skimmer klädt,
Sälja hjertats, sälja dygdens rätt.

Nya känslor, nya dygder vakna
I de Göthers jernbeslagna bröst,
<tab>Som ej mer med tomhet sakna
Carls och krigets fasansfulla röst.
Gylfes skär för deras tjusta villa
<tab>Blott Dianas lunder te:
Och med Atis hvar af sin Camilla
Får en skymt i hoppets spegel se.
<tab>Endast kärlek doftar linden,
Blickar månen, susar aftonvinden;
<tab>Och hvar stjerna tyckes se
Blott på skalder och på älskande.

Der du satt ibland ett bortgömdt slägte,
På det öde Finlands vilda strand,
<tab>Ädle yngling! o hvem räckte
Detta snillets prisma i din band?
Detta trollglas, som en dager brutit
<tab>Af så öfverjordisk glans
På din tafla, der tillsamman flutit
All den skönhet, i naturen fans!
<tab>Äga kärleken och våren
Någon blomma, som ej föll i spåren
<tab>Af din Atis: kastad dit
Af en blyg, försvinnande Charit?</poem>
<poem>Tystnen, forsar, och du storm, som tjuter
Mellan bergen, tystna för de ljud,
<tab>Denna Orphei lyra gjuter
Bland ett folk, som lånar björnens skrud.
Hör dem, Nord, må Södern sjelf dem höra,
<tab>Mer förvånad, mer förnöjd,
Än när Ossians vilda sång dess öra
Rysligt slog från Skottlands kala höjd.
<tab>Är det dessa Göthers sträfva,
Hjeltelika språk? Se lätta sväfva
<tab>Gratierna i dess drägt,
Genomskinlig, rörlig för hvar flägt.

Lyssnen än, I sångens yngre söner,
Och det altar i naturen lund,
<tab>Som hans sköna lager kröner,
Tyst besöken i er skaldestund:
Lyssnen länge, förr’n I vågen blanda,
<tab>Edra toner med hans sång,
Der i Svenska ljud med Grekisk anda
Känslan går en så harmonisk gång,
<tab>Der med sanningsklara strålar
Skönheten så ren, så ljuf sig målar,
<tab>Som i Elyseens flod
Hennes bild för Platos ande stod.

Höga skugga! ren dit upp försvunnen,
Ser du henne der i himmelsk dag:
<tab>Ser en urbild, här ej funnen,
Till din dröm om skönhet och behag:</poem>
<poem>Af hvars återsken i dina sånger,
<tab>Under plågans öfvervigt,
Vi oss trösta: fruktan, qval och ånger
Tjusas bort af en oskyldig dikt.
<tab>Denna verld, ej sedd med sinnen,
O hvem skapte den? Månn dunkla minnen
<tab>Från en forden ande-sfer
Väcka snillet ur sin dvala här?

Dessa ensamhetens tysta tårar,
Denna köld för allt det gyllne grand,
<tab>Hvilket mängdens ögon dårar,
Då det fjerran ses i lyckans hand;
Denna trängtan, evigt lyft på vingar
<tab>Åt en högre salighet;
Detta själens qval, som stoftet tvingar
I dess flygt åt sin fullkomlighet;
<tab>Detta hopp att en gång hinna
Systersjälen af en älskarinna,
<tab>I ett landtligt paradis
Sedd så ädelt skön, så menlöst vis:

Detta allt i lifvets morgondager
Dig, o Creutz, en hemlig tjusning gaf.
<tab>Förr’n dig vinkat ärans lager,
Var du skald, och viste ej deraf.
Än med Maro irrande kring heden,
<tab>Njöt du fordna ålderns bild;
Än försvann i ett Miltoniskt Eden,
Ofvan skyn från jordens söner skild;</poem>
<poem><tab>Tills du steg fullkomnad neder
Och blef landets, och blef menskors heder;
<tab>Och förvarade ditt namn,
Yngling! i odödlighetens famn.

Men ej nöjd att med ditt snille tjusa,
Ville du ock gagna med din dygd:
<tab>Och du lifgaf med din ljusa,
Med din varma själ din hela bygd.
Sen din morgon helgats åt Behagen,
<tab>Konsterna och Kärleken,
Du åt mödor offrade opp dagen,
Och var statsman och var menskovän.
<tab>Denna skönhet, hvaraf glödde
Hvarje tanke, som din ande födde,
<tab>Röjde du ej blott i sång,
Men i verk, i hela lifvets gång.

För Arkadiens sköna drömverld buren,
Du i pligtens hem dig skapte den.
<tab>I ditt snille fann naturen
I ditt hjerta menniskan en vän.
Sårad djupt af lasten och af flärden,
<tab>Och förlåtande likväl,
Du ej hotade att finna verlden
Olik bilden i din rena själ.
<tab>Oskulden af ungdomsvåren
Du förente med det ljus af åren,
<tab>Som förstör, till menskans blygd,
Mången dröm om sällhet och om dygd.</poem>
<poem>Fridens härold, sänd af fosterlandet,
Du försvann till söderns milda zon,
<tab>Der din vishet höll upp bandet
Mellan Vasars och Bourboners thron.
Brinnande att nya syner röna,
<tab>Du af tusen föremål
Valde ut det sanna och det sköna
Åt ditt land till nyttigt ändamål.
<tab>Snillets ande fann ett tempel
I ditt hus; och konsterna sin stämpel
<tab>Räckte åt din säkra hand,
Nordens son, i sjelfva sakens land.

Politikens mörka min ej skrämde
Gratierna från sin älsklings spår:
<tab>De ännu hans lyra stämde,
Och med myrten kransade hans hår.
Dock de sörjde: staten hade vunnit
<tab>Undan dem hans snilles skatt.
Hvilka sköna skapelser försvunnit
Med hans hufvud ner i grafvens natt!
<tab>Så i bubblan, då hon hinner
Glimrande åt skyn, der hon försvinner,
<tab>Osedd spelt med skiftad färg
Mången bild af lunder och af berg.

Fosterlandet, freden, menskligheten
Främst för allt du satte, ädle man!
<tab>För din själ odödligheten
Var ett straff, om dygd ej henne vann.</poem>
<poem>Fosterlandet, att dess väl bevaka,
<tab>Du förlät med lydig flykt:
Och med glädje i dess famn tillbaka
Flög: från Seinens sköna stränder ryckt
<tab>Från ett folk, hvars tjusta sinne
Ser dig än i ett så älskvärdt minne,
<tab>Vid dess thron med vördnad hörd,
Med triumf ibland dess snillen förd.

Der Le Kain i scener, romerskt höga,
Tjuste dig med fruktan och med hopp;
<tab>Eller Buffon för ditt öga
Lät naturens stora riken opp;
Eller samtal slöto för dig dagen,
<tab>Såsom i Aspasias hus,
Då hvart ämne, utsökt af behagen,
Rördes i sin flykt af snillets ljus:
<tab>Hade vänskap, tid och vana
Ren ett annat hem dig hunnit dana,
<tab>Sverges son! men intet band
Skiljt din själ vid dina fäders land.

I din flykt, hvem bringar dig att stanna?
Hvilken vis, så rik på muntra år!
<tab>Hvarje skrynka på hans panna
Talar sanning mellan silfverhår!
Ädel står den borgerlige mannen,
<tab>I så romerskt enkel drägt,
Bland de stora. Lasten, som tyrannen,
Såg ej denna uppsyn oförskräckt.</poem>
<poem><tab>Det är Franklin. Stum ser flärden
Denna rena dygd från andra verlden.
<tab>Creutz! han räcker dig sin hand,
Sämjans tolk ifrån de frias land.

Glad, med denna helsning, länge saknad
Ifrån Vinland, Sverges fordna vän,
<tab>Kom du hem; och liksom vaknad
Ur en bildrik dröm, dig fann igen
Bland de berg, de skogar och de sjöar,
<tab>Der du först din känsla rönt;
Och änno med sina tusen öar
Fann du Sverge så romantiskt skönt.
<tab>Tjust bland Mälarns tysta lunder,
Åt din hvilas lyckligt gömda stunder
<tab>Reste du ett landtligt tjell,
Der med vänner och naturen säll.

Öfver rangen höjde sig ditt snille,
Öfver ståten höjde sig din dygd.
<tab>Men dock en gång lyckan ville
Se förtjenstens öde utan blygd:
Och hon lyfte dig, att närmst vid thronen
<tab>Stå dess prydnad och dess stöd:
Der din ena hand du åt nationen,
Och den andra åt monarken böd.
<tab>Sanning talte du för makten,
Såg blott skal i högheten och prakten,
<tab>Och med enfald från din höjd
Smålog ner åt hvar oskyldig fröjd.</poem>
<poem>Mången ny förtjenst och sällsynt gåfa
Af din örnblick ses i dalens skygd:
<tab>Och ett tidehvarf sig lofva,
Renadt genom smak, som genom dygd.
Alla prydnader af konsten sprida
<tab>Öfver Sverges bygd sin glans.
Gustaf på dess thron, Creutz vid dess sida
Sjelfve fläta vitterhetens krans.
<tab>Öfver Svenska språkets tempel
Sväfva deras lysande exempel,
<tab>Hviskande med himmelsk röst
Än i talarns, än i skaldens bröst.

Men ett sällsamt lof blad snillets söner,
Tjusta lätt af sköna villors sken,
<tab>Creutz, din vandels ära kröner,
Såsom ljuset glänsande och ren.
Snille blott i fantasiens rike,
<tab>Du en vis i staten var:
Gjorde ej ett medel af din like
För en bragd romantiskt underbar;
<tab>Köpte icke glans för nytta,
Sökte ej med maktens spira flytta
<tab>Till din bygd i polens land
Drömda bilder från Atlantens strand.

Att välsignas ock i nödens hydda,
Ej att lysa blott i minnets sång,
<tab>Var ditt mål. — Men hastigt flydda
Höljdes spåren af din visa gång. —</poem>
<poem>Lyfte du med konst, natur och lycka
<tab>Denna stam af sällsynt dygd,
O Försyn! att i dess mognad rycka
Från dess land dess frukter och dess skygd?
<tab>Ack han föll: och vidt kring jorden
Klagades hans fall; och stum från norden
<tab>Flög den Genius, som dit
Vinkat konster, vinkat dygd och flit.

Fåfängt vid hans röst från fordna verlden
Smaken kom, ej konstlad eller vild;
<tab>Prakten, vällusten och flärden
Resa på dess thron en sminkad bild.
Gråt, natur! och du, hans tvillingstjerna,
<tab>Ensam lemnad i din gång!
Göm dig mulen: knappt eni landtlig tärna
Nämner mer hans oskuldsfulla sång.
<tab>Men en dag, då stormen hviner
Kring Europas mossiga ruiner,
<tab>Stån I öfver fjellens topp,
Utan nedgång, evigt klara opp.</poem>

BILDER

AF

<h1>NATUREN OCH MENNISKOLIFVET,</h1>

I SYNNERHET DET HUSLIGA OCH LANDTLIGA.

<b>LIFVETS STUNDER.</b>

Sorglös oskuld! leende vaknar du,
Och ser åt himmeln, ser med så hjertlig fröjd
<tab>På morgonrodnan. Barn! så lycklig
<tab><tab>Gör dig ännu blott minutens skimmer.

Ren ljusnar verlden: hasta att se dig om,
Eldfulle Yngling. Fjerran förtjusa dig
<tab>Än nymphers lek i myrtendalen,
<tab><tab>Än på en brant ett bestråladt tempel.

Säll du, som tidigt sådde ditt fält, och nu
Din middag kröner, Man! med de stammars frukt,
<tab>Du sjelf planterat: medan dåren
<tab><tab>Fastande klappar på lyckans portar.

Ack! tung och mörk är vägen i skymningen
Hem öfver heden. Spöken och röfvare
<tab>Oroa Gubbens matta öga,
<tab><tab>Innan det sluts i den långa natten.

Sitt på din tröskel trygg och förnöj dig än
Åt aftonrodnan. Mulnar ock himmeln: se,
<tab>En stjerna tindrar undan molnet,
<tab><tab>Medan du öppnar din port åt vandrarn.

Bryt med den trötte vänligt ditt aftonbröd:
Släck sen i tysthet lampan, och sof i frid,
<tab>Till dess en morgon utan afton
<tab><tab>Väcker dig ny till en evig ungdom.


<b>MODREN OCH S0NEN.</b>

Derute syns ej morgonrodnan än;
Här på hans kinder glöder den.
Hur sött han sofver! - Tyst! han drömmer.
Hvad är den englasyn, han ser?
I honom sjelf en engel ler.
Också hans sparf ännu sin flöjt med vingen gömmer.
Så sofven då i ro, I två
Oskyldige och små.
Jag näns er ingendera störa.

Med själfull blick, med vaksamt öra,
Melida satt så tyst vid sonens hufvudgärd:
Hans andedrag hon ville höra.
Så står ett sändebud ifrån en höngre verld,
I väntan att dit upp en döende få föra,
Med vingen öfver honom sträckt,
Orörlig, tills han ser hans lampas sista fläkt
Ren fågeln rör sig med ett qvitter,
Som säger: det blir dag. Med drillar och med hopp,
Nu opp, nu ner, nu åter opp,
Han äflas i sin bur. I sömnen spritter
Hans vän, och lyss,
Men slmurar in igen. Med återhållen kyss
Melida står ännu, och blott med blicken smeker
Den oskuld, det behag, som kring hans läppar leker,
Och kring hans slutna ögonlock.
Af den allena väcks han dock;
Och som en främling här, från himmeln kommen neder,
Han rundt om sig förundrad ser:
Tilla modren sina armar breder
Och i sin famn en himmel honom ger.

På blommorna i fönstret strålar
Den tända morgonglöden ren.
Der står hon med sitt barn, förklarad, i dess sken.
Blott Raphael den taflan målar;
Den skönaste som jorden har,
Som himlen sjelf från jorden lånar.
Från Bethlehem åt skyn en Engel henne bar,
Der hon all ljusets här, all verldens krets förvånar.

Af modrens andakt rörd, vid henne tystnad stum,
Ser gossen än åt skyn på strömmen, som der flyter
I purpurvågor, och med gyllne skum
Emellan berg af moln sig bryter;
Än på sin moders blick, som står
Inför den Högstes thron och tillber med en tår.
Den späde sjelf en tår af menlös fromhet gjuter,
I det hans hufvud tätt till hennes famn sig sluter:
Då moderligt hon rör hans pannas lena hår.

«Säg, mamma, är det Gud, som står der och upplåter
Sin himmels gyllne port, och ser så huldt hit ner?» —
«Ja, det är han, min son, hans kärlek, som så ler
Åt sina barn, i det han åter
Välsignadt skön sin dag oss ger.
Hans barn är du också. O! låt med blommans anda
Och fågelns morgonsång ditt hjertas suck sig blanda.»

Nu öfver skogens bryn en gyllne båge syns;
Och medan mer och mer den rundar sig och stiger,
Allt i högtidlig väntan tiger.
Men snart af lundens chor en symfoni begyns:
Hon står der, i det blåa, rena,
Ock blickar öfver skapelsen,
Hon, af hvars ögonkast allena
Naturen lever, ny igen.

«En gång ur dödens natt», utropade Melida,
«Framstrålar för mig så ditt anlete, o Gud!
Hvad känner då min själ? Med hvilka högtidsljud
Tillber hon i det ljus, som dina blickar sprida?»

Vid dem ord försvann den sköna syn,
Bakom en förlåt gömd, som öfver himlens bryn
Sig bredde, väfd af elfvens imma.
«Dock se, den regnar ner», Melida ropar glad,
«Se perlan på de gröna blad.
Ja, bakom dimman sjelf jag skönjer ren en strimma,
Som skall en härlig dag oss ge.
Natur! hvad du är skön i det du låter se,
Än mera skön i det du höljer!
Hvi längtar jag att se i dagen vecklas opp
Den ros, i denna knopp,
Den yngling och den man, i detta barn sig döljer?»

Nu strålar solen fram, och himmelen är ren.
Melida med sin son går ut i dagens sken,
Och säger: «Se, mitt barn, hur det i gräset skiner
Af tusen perlor och rubiner:
Hvem glänser ur dem hvar och en?
Densamma, som der ofvan tågar,
Att sprida ljus och fröjd kring hela verldens krets.
Hon, som förgyller bergets spets,
Och gör att sjelfva hafvet lågar,
Hon vill ock minsta gräs sin gyllne stråle ge,
Och glädes att sin afbild se
I droppen, som på löfvet skälfver,
Och ner i blommans kalk sig hvälfver.
Min son! du sjelf för Gud en sådan perla är.
Han strålar öfver dig och vill din själ förklara.
Han vill, att du hans bild i troget hjerta bär.
O! att till lifvets qväll du kunde den bevara!»

Nu läste de i skygd af träden vid det tjell,
Der hon, från lyckans höjd nedstigen, fann sig säll;
Säll, fastän sorgen satt med henne der allena,
Och tyst ur fönstret såg den gröna tempelgård,
Som hannes makes stoft emottog i sin vård.
Tills den (så hoppas hon) skall begges stoft förena,
För sonen blott hon lefver än,
Och honom lär, att i naturen finna
Ej blott en matmor, men en vän,
Och en så vis och huld som vacker lärarinna.

Från vår till vår, från dag till dag,
Densamma, och ändå med alltid nytt behag,
Naturen deras sinnen rörde.
I sonens själ, som källan ren,
Hon af dess skönhet såg allt mer ett återsken;
Och han dess kärleksröst ur modrens hjerta hörde.
Allt hvad i dälden lyste grönt;
I vattnet och i molnen skönt,
Allt var för henne blott en genomskinlig slöja
Af den gudomlighet, som stod för hennes själ
Så fjerran, och så när likväl.
Och han, af henne lärd att sina blickar höja
Från ängens blommor upp till stjernorna i skyn,
I beggedera såg med en förklarad syn
Bokstäfver skrifna af Guds finger.

Nu hela skapelsen för honom blef en säng,
Der allt är bild och klang och tanke på en gång.
I floden, som ur klippan springer
Och, lugnad, i sitt djup en himmel låter se;
I aftonsolens leende,
Som efter dagens storm går fram ur mörka skyar;
I den begrafna säd, som grön
Står upp vid lärkans sång och åkermannens bön;
I dagens blick, som skapelsen förnyar;
I vårens krans, som jorden klär till brud;
I blommans tår, som ler åt ljusets källa;
I fågelns flygt till stränder mera sålla,
I allt, i masken sjelf, som far med vingad skrud,
Den frälsta Psyches förebud,
Han ser en sinnrik dikt, en poesi — af Gud.


<b>MODREN VID VAGGAN.</b>

<tab>Vyss! Vyss!
Mamma sjunger och barnet lyss.
<tab>Vyss! vyss!
Perlan ligger i blommans barm,
Barnet hvilar på mammas arm.
<tab>Akta, lilla ärla,
<tab>Spill ej blommans perla.
Stilla, katt, och tyst, du hund:
Barnet sofva vill en stund.

<tab>Vyss! vyss!
Barnet tystnar vid mammas kyss.
<tab>Vyss! vyss!
Blomman sluter sin knopp igen:
Barnet gör så med ögonen.
<tab>Tittar skälmen åter?
<tab>Snäll, som dock ej gråter!
Liten vill i vaggan ner:
Mamma der på honom ser.

<tab>Vyss! vyss!
Mamma sjunger och barnet lyss.
<tab>Vyss! vyss!
Fågeln ligger så trygg i bo:
Liten får i sin vagga ro,
<tab>Bryr sig ej om Påfven,
<tab>Eller Kejsarhofven.
Under maanmas hand och sång,
Går hans verld sin tysta gång.

<tab>Vyss! vyss!
Sakta! — barnet har somnat nyss.
<tab>Vyss! vyss!
Ack! hvad sofver der, än i knopp?
Blinda lustar, bedragna hopp!
<tab>Göms en mask der redan,
<tab>Som der herrskar sedan,
Fläckar blomman, frukten stör,
Sorg af all min glädje gör!

<tab>Vyss! vyss!
Barnet	sofver och mamma lyss.
<tab>Vyss! vyss!
Ingen skall dig förderfva här:
Modershjertat är dig så när.
<tab>Snart får fågeln vingar,
<tab>Fjerran från mig svingar.
Vet jag, hvart han flyger ut,
Hvar han hamna skall till slut?

<tab>Vyss! vyss!
Sof, och vakna vid mammas kyss.
<tab>Vyss! vyss!
Sorglös sofve din oskuld än:
Modersögat är öfver den.
<tab>En gång, när du vaknar
<tab>Och ders omsorg saknar,
Blicka då med tro och hopp
Mot ett Fadorsöga opp!


<b>DEN ARMA MODREN.</b>

Sof, min söta gosse, sof,
Ingen fluga skall dig störa,
Ingen råtta skall få lof
Minsta grand på golfvet röra.

Sof! din mamma sitter här:
Hon för barnet sitt skall vaka;
Medan pappa borta är
Från sitt barn och från sin maka.
Pappa går ifrån oss så;
Går, och lemnar oss att gråta.
Gråt ej, söta barn, ändå:
Vi åt Gud oss öfverlåta.

Dig din mor ej öfverger,
Om hon dödde än af hunger.
Gråt ej, bästa gosse! mer;
Hör din mamma, hur hon sjunger.

Mamma sjunger för sitt barn:
Hvarför skall då barnet klaga?
Mamma nystar på sitt garn,
Och skall kläder åt dig laga.

Om ej barnet ger sig ro,
Maunna från sin gerning hindras.
Hvar ska då vi arma bo?
Hur skall då vår hunger lindras?

Sof min gosse! låt mig se,
Hur du ligger söt och drömmer.
Ser jag dig i sömnen le,
Alla sorger jag förglömmer.

Sof, min söta gosse! sof,
Ingen fluga skall dig störa,
Ingen råtta skall få lof,
Minsta grand på golfvet rora.
<b>AMMVISA.</b>

<tab>Jag sjunger för min lilla:
<tab>Om han är tyst och stilla.

Så kommer en guldvagn ur fönstret hit in,
Der sitter en gosse med vingar så nätta,
Och nickar och säger, att vagnen är din,
Med fyra små fjärlar, så granna och lätta!

<tab>Jag sjunger för min lilla:
<tab>Om han är tyst oeh stilla.

Med dem får du åka i skyn till den ön,
Der guldäpplen växa, dem papgojor vakta.
Men se inte opp, då du far öfver sjön.
Låts sofva: så går det så vackert oeh sakta.

<tab>Nu sofver ju min lilla
<tab>Och allt är tyst och stilla.
VAGGVISA AF EN ÖFVERGIFVEN.

<tab>Sof, mitt barn : jag vakar
<tab>Båd för mig och dig.
Njut den ro, som jag försakar,
Medan stormen ökar sig,
<tab>Och allt mera skakar
<tab>Kojan öfver mig.

<tab>Arma barn! var stilla,
<tab>Gråt ej som din mor.
Du är utan skuld, du lilla,
Vet ej, hur vår nöd är stor,
<tab>Hur han gjorde illa,
<tab>Som ifrån oss for.

<tab>En gång tör du fråga:
<tab>Mamma, hvar är Far?
På min kind i blodröd låga
Får du läsa då mitt svar.
<tab>Hvad den har för plåga,
<tab>Som att rodna har!

<tab>Fast din mamma gråter
<tab>Då på dig hon ser,
Gråt ej du: ack! Gud förlåter
Den som ej vill synda mer.
<tab>Sof, du oskuld, åter:
<tab>Gud sin nåd oss ger.

<tab>Verlden, som mig dömmer,
<tab>Glömmer jag för dig.
När du sofver sött, och drömmer,
Hur små englar roa sig;
<tab>Sjelf en engel, gömmer
<tab>Du min sorg för mig.
<b>EMMA TILL SIN MAMMA.</b>

Söta mamma! näns du gå
<tab>Från din Emma åter?
Stackars Emma i en vrå
<tab>Sitter sen och gråter.

Jenny har sin docka qvar,
<tab>Lilla Beth sin amma:
Emmas enda nöje var
<tab>Alltid hennes mamma.

Söta mamma! far ändå:
<tab>Du får nog bli hemma.
Liten ro åt dig också
<tab>Unna bör din Emma.

Sörj ej, mamma, fast du ser
<tab>Emmas tårar trilla.
Blott en kyss, och Emma ler
<tab>Nöjd och tyst och stilla.

Blott en liten stund ännu
<tab>Hon i fönstret gråter,
Sjunger sen lov Beth: «Rättnu
<tab>Kommer mamma åter.»

Ooh med Jenny leker glad
<tab>Blindbock eller gömma,
Tills vi somna i en rad,
<tab>Och om mamma drömma.

Men när dagen börjar gry
<tab>Med sin röda flamma,
Gå vi alla tre och bry
<tab>Uppå sängen mamma.



<b>NYÅRSKRANSEN.</b>
(Till en Mor af dess barn.)



<tab>Jag såg en syn,
Jag såg det nya året,
<tab>Som kom i skyn
  Med silfverrim i håret.
Vänta, mitt barn, se på mig dock,
  Skrek han, och nöp mig i kinden.
Droppande syntes nu hans lock
  Flyga, med blommor, för vinden.


<tab>Jag sprang i dans
  Vid deras ljufva ånga,
<tab>Att till en krans,
  En moders krans, dem fånga.
Ack! i en drifva stjelpt, jag tog
  Flingor för blommor i händren.
Snögubben såg på mig och log,
  Viste de gnisslande tändren.


<tab>Den spilldes så,
  Min nyårskrans, derute.
<tab>Dock se, ändå
  En krans om dig vi slute.
Sjelfva den oss, knopp vid knopp,
  Knyta vi, alla dig kära.
Blickande mot din ömhet opp,
  Blicken af den vi begära.


<tab>Du ser förnöjd
  I kransen ingen fela.
<tab>Ditt hjertas fröjd
  Vi alla lika dela.
Blommor af dig, i oss din vår
  Mångdubbel ler åt dig åter,
Ler med den himmelskt ljufva tår,
  Glädjen hos kärleken gråter.
<b>GOSSEN.</b>

«Se, mamma! hur det brinner der
<tab>Så många ljus på himmeln!
Men är det sanning, att det är
<tab>Hvar afton Jul i himmeln?

Der sitter salig syster nu
<tab>Och leker med Guds englar;
Dit kommer också jag ännu,
<tab>Och vi bli sjelfva englar.»

Så talte Clas, en liten en
<tab>Och såg på himlens stjernor,
Men glömde alla englar sen,
<tab>I dans med jordens tärnor.
<h1>MODERSVÅRDEN.</h1>

Sof du i frid!
Jag skall din lampa släcka,
Och dig i tid
Till boken åter väcka.
Snart efter lyckan skall du gå,
Aldrig den flyktiga hitta.
Mor vid din säng ej sitter då,
Sorgen och barmen der sitta.

Sof sött, min vän!
Kanske du får ej mera
Den ro igen,
Du nu ej vet värdera.
Dock du skall sofva in mer sött
Efter en seger för dygden:
Ännu med gråhår, då du trött
Hvilar från mödor för bygden.
<h1>DE MODERLÖSA.</h1>

DEN YNGSTA.


Mamma sofver.

NÄST DEN YNGSTA.

Tyst! gå sakta du:
Mamma bör få ro, som mår så illa.

DEN YNGSTA.

Mamma sofver ju så länge nu,
Hela da’n hon sig ej på sin lilla.

DEN ÄLDSTA.

Aldrig, aldrig ser hon på oss mer:
Hon bärs bort i jorden.

NÄST DEN ÄLDSTA.

Nej, en stjerna
Far hon upp till himmeln, och hon ser
Derifrån ännu på oss så gerna.

NÄST DEN YNGSTA.

Hvem blir nu vår mamma?

NÄST DEN ÄLDSTA.

Det vet jag:
Pappa blir det.
DEN ÄLDSTA.

Hur kan han bli mamma?

NÄST DEN ÄLDSTA.

Jo, han kan: det såg jag re'n i dag.
Han kan hålls af oss så som mamma.

DEN ÄLDSTA.

Höll han icke alltid af oss så?

NÄST DEN ÄLDSTA.

Men han satt och skref och läste bara;
Sällan kom han ut till sina små.
Och nu vill han ständigt med oss vara,
Lyfter oss i knä, och på oss ser,
Just som mamma förr. Och tårar strömma
Ur hans begge ögon, då han ber
Oss ej nå’nsin mammas lärdom glömma.
Du, som mins så väl, påminn mig den.

DEN ÄLDSTA.

Aldrig, aldrig glömmer jag de orden:
«Mina barn, jag syns ej mer på jorden;
Men jag blir hos er i hjertat än.
Om I der en hemlig varning kännen
Mot det onda af en osedd vän,
O! så tänken: mamma är den vännen.»

MORMODREN.

Söner, döttrar, stora
Från den gamla gå.
Må hon dem förlora:
Hon har qvar de små.
Se uppå den sälla,
Då de i sin ring
Mormors länstol ställa,
Dansa se’n omkring.

Är det elfvor eller
Englar, som jag ser?
Frågar hon och fäller
Ögats perlor ner.
Elfvor! om de nätta
Varelserna nu
Börjar hon berätta,
Och om deras Fru.

Hur hon går ur klara
Silfverdroppens bad,
Att med fjärlar fara
På ett rosenblad;
Och af Kungen mötes,
Då af bin i ring

I trumpeter stötes,
Sjunga: God save the King.

Hur han sitter mäktig
På sin mandelthron:
Hur hon lyser präktig,
Guldsmidd allt till skon;
Hur omkring dem hela
Riket lyckligt är:
Dansa blott och spela
Gör allt folket der.

Ensam med de späda,
Jollrar mormor så.
Barndomsminnen glida
Henne sjelf också.
Men på länstolskarmen
Hennes hufvud, trött,
Sjunker ner mot armen,
Och hon somnar sött.

Stilla! tyst! så vinka
Åt hvarann de små,
Våga knappast blinka,
Smyga sig på tå.
Men hon vaknar åter,
Och åt himlen ser.
Himlen sig upplåter,
Englar stiga ner.
«Komne, att mig båda
Till en bättre verld,
Jag på er vill skåda
Vid min hädanfärd.»
Åter ner hon dignar,
På de kära ser,
Sakta dem välsignar
Och ej rör sig mer.


<h1>DE SMÅ.</h1>

Vet, söta pappa, då jag for
I jons så snällt till ottesångon,
Och lyste med mitt hvita flor,
Som en prinsessa, första gången —
Det floret, som den bocken bar
Åt mig till jul, och ville stånga,
Och jag skrek till, och tänk! det var
Bror Wills med horn så långa, långa!

Det floret, hvad det klädde mig
Med lilla rosenröda tröjan!
Och mormor sad’: Gud signe dig!
Du är så vacker med den slöjan,
Som Magdalena, der hon står
Inunder Christi kors och gråter
Och vid det ordet föll en tår
På mormors stora bibel åter.

Och pappa slog mig med sin vant,
Och sad’, jag var en liten näbba;
Och Stella såg så obekant
Uppå mig och begynte bjebba;
Och pappa lyfte sjelf mig opp
I breda släden bredvid mamma;
Och klatsch! for Brunte med ett hopp
Ut genom porten i det samma.

Jeannette! se intet på dig så;
Sitt rak - sad’ söta mor i racken,
Och när jag lyfte hufv’et då:
Putsveck! var hufvan öfver backen,
Och flög i vädret upp och ner,
Just som vår stora hvita dufva;
Och aldrig tänkte jag att mer
Få se min enda granna hufva.

Men ett tu tre! kom en så nätt,
Så vacker gosse — och i blinken,
Fast ingen bad, for han så lätt,
Som Wilhelms snurra, öfver brinken.
Och fick så qvickt i bandet fast,
Som mormors stygga katt i vingen
På svalan, då hon skrek så hvasst:
Jo pytt! jo pytt! och flög ikring´en.
Der satt vi flata i vår rack,
Just som två bilder, midt på vägen;
Och intet sad’ jag en gång tack:
Vet pappa! jag var så förlägen.
Men han var just som min kusin,
Så egen, och tog af sig hatten,
Och sad’ med en så hurtig min:
Nog flög hon bra; men jag fick fatten.

Och se’n i kyrkan, bäst jag satt
Och såg ett hål på nya floret,
Och sad’ åt mamma: tänk! hvad spratt! —
Så står han midt för oss i choret.
Och hade pappa sett hans hår!
Så långt det hängde, som en kappa;
Och brunt som kaffe, när jag slår
Helt litet grädda i för pappa.

Och hvit och röd, som mjölk och bär,
Han stod der, splitterbar i barmen;
Och rocken var som himmeln der,
Och hatten låg så nätt på armen.
Tänk! att jag än i all min dar
Sett ingen så’n! — jo tyst! — min amma
Beskref Guds englar; oehi det var
I drömmen en — ja, just densamma.

Men hör nu pappa! — bäst jag ser,
Så brinner jag så röd i synen;
Och dosan far i bänken ner
Pladask! med alla sockergrynen.
Och han i choret såg sig om
Med sina stora, sköna ögon.
Jag vet nu intet hvad det kom
Ifrån de sköna, bruna ögon.

Det var så godt, det var så ömt!
Jag hade lust att ta’n i fam´en,
Det var, som om jag hade drömt,
När presten i en hast sad’ Amen.
Hvar är min handske? sad jag då.
Du har ju honom på dig, flicka!
Sad´ mamma, och jag skämdes så;
För han gick just förbi och nicka’.

Och se’n, när jag kom hem, och låg
I fönstret, gick han åtta gånger
På gatan af och an och såg
Hit opp, och helsa’ alla gånger.
Det ringer! tyst! hvar är mitt flor?
Vi ska’ väl, mamma, dit vi ärna?
Vet, pappa, att jag aldrig for
I någon aftonsång så gerna.
<h1>NANNAS TÅRAR.</h1>

Ljus och mörker, ve och väl
<tab>Vexla på vår bana.
Tidigt de min Nannas själ,
<tab>Som en blomma, dana.
När det mörknar, när det gryr,
<tab>Dagg från himlen stänker.
När hon kommer, när hon flyr
<tab>Glädjen tårar skänker;
Och de sköna lifva opp
Nannas dygd, som blommans knopp.

<h1>FJÄRILN.</h1>

Barn af våren och naturen,
Fjäriln, utan gift och tagg,
Fladdrar, af sefiren buren,
Speglar sig i blommans dagg.

«Ha! jag knep dig dock den gången,»
Ropar Anton, röd och varm;
Och på hatten fäster fången
Med en nål ur Heddas barm.

«Ser du? Guld och purpur bara!
Ser du, syster ?»
<tab>«Ja, jag ser.
Gossar, gossar, i hvad fara
Menlös fägring är för er!»
<h1>FAVORITEN ELLER MANNENS ART.</h1>

Vet tant! deruppe i min bur —
Kas, katt! hvad står du här på lur? —
Der är en liten: den har tunga —
Tant skulle höra henne sjunga!

Hvad tycks? I går satt här Sophie
Och sjöng. Hon efter stämde i
Med samma ton. — Det kunde röra
En sten, så tog det själ och öra.

Och hon förstår min minsta vink.
Allt hvad jag vill sker i en blink.
En sådan vän har knappast kungen.
Tant skulle se den snälla ungen!

Från topp till tå är hon så nätt,
Och som en eld så qvick och lätt
När får hon nånsin nya kläder?
Dock som en spegel är hvar fjäder

Och blott jag nämner hennes namn,
Är hon, som pilen, i min famn,
Och bröd från mina läppar hackar,
Och sjunger se’n så sött och tackar.
Vet tant, bon lefver blott för mig.
När jag är god, hon fägnar sig,
När jag är ond, hon dufven sitter
Och klagar med ett sorgligt qvitter.

Hon rymde väl till skogs en gång,
Och sjöng der glad en frihetssång;
Men hon låt narra sig tillbaka:
Nu skall jag nog min vän bevaka

O ve! smög inte katten dit?
Min lilla, sköna favorit!
Blott dunet ryker efter henne!
Men du, din best! men du det känne!

«Slå honom ej», föll tanten in:
«Hans kärlek dylik var, som din.»
Till hvem? — «Till fågeln.» — IIur? — Förklara!
Tror tant, jag ätit opp den rara?

«Det tror jag ej, att du, som man,
Uppäter den, ditt tycke vann:
Ty leds du vid din älskarinna,
Så blir hon dig en tjenarinna.»
<h1>FOSTERBARNET ELLER QVINNANS ART.</h1>

«Du på en landsväg här allena?
<tab>Hur kan du, rena,
Ha trefnad i dess grus och dam?
Tror du, att vandrarns steg förskonat
<tab>Din stjernekrona?
Tänk! om ett hjul här ginge fram.

Kom i min vård.» Så Hildur sade,
<tab>Och blomman lade
Med rot och klimp i varsam hand.
Hur glad hon sprang, den skuldfritt lätta,
<tab>Att henne sitta
I rundeln af sitt blomsterland.

Se, hur hon der på lilla kullen
<tab>Sjelf bäddar mullen,
Ej om de hvita fingrar rädd;
Blott mån, att väl sin planta akta.
<tab>Så lägger sakta
En mor sitt barn ur famn i bädd.

Nu kannan stjelps, och silfret droppar
<tab>Från blad och knoppar.
Så står en mor vid gossen bad
Och ler, då barn der snöhvit blänker,
<tab>Omkring sig stänker
På mamma sjelf, och jollrar glad.

Kan Hildur blomman glömma sedan?
<tab>Nej, hon är redan
För’ dagen der, och efter den.
Sjeif fosterbarn, hon ser med fägnad
<tab>Dess oskuld hägnad,
Och mins sin egen fara än.

Ty af sin fader öfrergifven,
<tab>Af nöden drifven
Hon gråtande på vägen gick,
Lik blomman, lycklig att der finna
<tab>En skyddarinna,
Hvars kärlek, som dess vård, hon fick.

Se henne från den gamla fromma
<tab>Gå till sin blomma,
Med tåren i sitt öga än!
Der dotterligen ömt det strålar;
<tab>Här bilden målar
Af moderliga ömheten.

Och blomman liksom ögon äger,
<tab>Och röst, som säger:
Också i mig en själ är gömd.
Med tårar på sin vän hon blickar,
<tab>Och tacksam skickar
Sin vällukt upp, ur hjertat tömd.

Och se, vid Hildur sig fördöljer
<tab>Och henne följer,
Som Hebe skön, en himmelsk hamn.
Som än, då gråhår henne kröna
<tab>Skall dem försköna
Och <i>qvinlig huldhet</i> är dess namn.


<h1>TILL DE HEMMAVARANDE.</h1>

Lyckliga ni systrar! som i skygden
Af er faders hydda sitten än
Och, som dygdens gratier kring dygden,
Dansen kring en mor, som är er vän.

Och de små emellan er i ringen
Som cheruber svänga sig omkring:
Och på hela jorden dansar ingen
Gladare, oskyldigare ring.

Arme jag som måste langt. i verlden
Långt från egna efter lyckan gå:
Hvad jag gläds, då jag får, undan flärden
Med ett bref mig smyga i en vrå;

Med ett bref från er: der jag kan spegla
Edra hjertan i hvar enda rad;
Der de späda bödo er försegla
Hvar sin kyss inom det kära blad;

Der af Henne, som för oss blott känner
Lifvets sorg och glädje, ej för sig,
Jag välsignas och der barndomsvänner
Och den gamle tjenarn helsa mig.

Hvad jag njuter då och mins med tårar
Har vi sammanställde, alla vi.
Ack! hvad här mig fägnar eller sårar,
ingen delar, ingen såsom I.

Drömma återstår mig. Vid min lyra
Drömmer jag mig hem och ser i vrån,
Hur I stannen midt i lekens yra,
Saknen mig — och bort att gråta gån.

Mången blomma på vår syskonstängel
knoppats ut, se´n jag blef ryckt från er:
«Mamma», frågar der en liten engel
«Hvar är då den bror, som ingen ser?»

«Jo, jag mins, hur långt, långt bakom kullen
Han for ner, och aldrig kom igen:»
Svarar du, som grät med mig i tullen
Och sprang efter mig till grinden än.

Du som sade (aldrig ur mitt minne
Går det ordet), då du såg ditt bref
Läggas in: «o låg jag sjelf derinne
Och hos bror hans hjelp och lärling blef!»

Goda hjertan! detta är vårt öde:
Som små fåglar spridas vi omkring.
Men vi råkas väl ibland de döde
Der skall ingen saknas i vår ring.

Snart törhända, så det vill mig ana,
Far jag längre, längre bort från er.
O! ännu jag sluta kan min bana
Utan skräck, förr’n jag förvillas mer.

Gråten då ej länge, o! du Ömma,
Som så öppet lider för hvar vän,
Och du Glada, som din sorg kan gömma,
Och du Goda, som kan bära den;

Våren hastar: gån till dansen åter!
Och du jollrare, som rörs att se
Huru syskonen, hur mammorna gråter.
Narra dem att midt i sorgen le!

Dock ibland, när i en höstlig timma,
Vid mitt rönn I sätten er och sen
Aftonstjernan på det fönster glimma,
Der jag ofta tyst besåg dess sken;

Knäpp då, Goda! sorgligt på din zittra;
Ömma! sjung af dina qvädens tal
Någon hjertlig sång; och sakta qvittra
Efter dem, du nordens näktergal:

Du som anar om dens nöd som lider,
Med din ljufva klagan: du som satt
På vår flaggstångs spets i långa tider,
Och sjöng bort för mig så mången natt.

Lyssnen se´n: och för min hamn ej rädens,
Som i vinden susar er förbi. -
Gån i frid: och sofven sött och glädens
Att jag somnat leende som I.

<h1>MIN LILLI.</h1>
1799.

Semira syns: och alla häpna stå;
Den ögon har, kan ej sin synlust mätta,
Man trängs i ring, man reser sig på tå.
Och kännarn finner ej ett drag att rätta.
En genomskinlig Rubens-färg i hyn!
En grekisk teckning i det minsta finger!
O säg, min Lilli, säg! vid denna syn,
Gör jag ej klokast, om jag genast springer?

Dock nej: hvad är skönheten? endast en bild;
Och bilder gör skalden, gör målaren hundra.
Du ger mig en själ, så förståndig, som mild,
Att älska, om ej att beundra.

Chlorinda talar: och hvart öra lyss;
De gamlas litani om tidens dyrhet,
De ungas träta om en fadderkyss,
Allt tystnar plötsligt, sjelfva barnens yrhet.
I hennes mun ett lappri får behag:
Ibland de vittra kan hon föra ordet,
Le vid supén med skämtets fina drag,
Och döma Bonaparte vid middagsbordet.
Det kan ej min Lilli: hon lärde sig blott,
Att svara med vett och sin tunga regera,
Men ögon hon ägor, som tala så godt,
Och dygder, som säga än mera.


<h1>TILL EN UNG FLICKA.</h1>

Unga flicka! I din vår
<tab>Bind dig myrtenkransen.
Dansa medan du det får:
<tab>Snart är du ur dansen.

Innan morgonen sin kos
<tab>Smyga sig behagen;
Då en annan yngre ros
<tab>Tränger dig ur dagen.

Spegla dig, så länge än
<tab>Spegeln dig berömmer:
Denna oförställda vän
<tab>Nog en dag du glömmer.

Medan du omkring dig ser
<tab>Ynglingar i låga,
Flicka, sjung vid ditt klaver,
<tab>Skämta vid din båga.
Snart en herre återstår
<tab>Af den slaf, der smilar.
Barnet gråter, vaggan går,
<tab>Och klaveret hvilar.

Lek med diktens drömmar än,
<tab>Och dess blommor plocka.
Lek med sjelfva kärleken,
<tab>Såsom med en docka.

Snart med en förvissnad barm,
<tab>Såsom fru, du vaknar,
Vaknar till besvär och harm,
<tab>Och din krona saknar.

Rosorna i hymens bädd
<tab>Taggar ha, som sticka.
Värre dock att tvär och hädd
<tab>Gråna bort som flicka.

Medan lifvet blommar än,
<tab>Hvar minut värdera.
Dina femton år igen
<tab>Får du aldrig mera.

<h1>TILL EN YNGLING.</h1>

Gode gosse, glaset töm!
<tab>Gerna ser din flicka
Någon gång dig glad och öm
<tab>Ibland vänner dricka,
Som med hjertats sympathi,
<tab>Eldiga och unga,
Klinga glädjens harmoni,
<tab>Lifvets sötma sjunga.

Gerna vill hon i din hand
<tab>Se kristallen glindra,
Se din kind i purpurbrand,
<tab>Se ditt öga tindra,
Se din känsla, ditt behag
<tab>Liftigt sig förfina,
Och i hvarje anletsdrag
<tab>Själen genomskina.

Drick! — och lifvets väg ej mer
<tab>Går igenom heden.
Se i glaset — och du ser
<tab>Jorden är ett Eden.
Drick! — i glaset sanningen
<tab>Plär sig naken måla.

Drick! — I glaset kärleken
<tab>Ser sin himmel stråla.

Drick! — men sällan och med mått.
<tab>Mins hvad Syrach skrifvit:
«Vin och vänskap smaka godt.
<tab>Då de gamla blifvit.»
Tänk hvad fröjd på gamla dar
<tab>Gubbens hjerta känner:
Gammalt vin har gubben qvar
<tab>Än för gamla vänner.

—

<h1>VARNING.</h1>
(Från Tyskan.)

En högre rodnad på din kind sig gjuter;
Din höljda barm i nya böljor går;
Som i en dröm, din blick sig tankfull sluter
Och, lyft mot himmeln, glänser af en tår.
Ditt dolda qval, den fröjd du hemligt njuter
Allt bådar gästen, som du hysa får.
Din oskuld anar ej den höga Anden:
Vet! det är Kärleken, som är förhanden.

Med bäfvan möt den gudamagt, som stiger
In i sitt tempel, till hans tjenst beredt,
Och i den hemlighet, han än förtiger.
Träng ej att forska med förtidigt vett.
Njut tyst den eld från himlen, som inviger
Ditt rena hjerta, ack så oförsedt.
Men vårda den, att den ej lös må rasa
Ack! lifvets glädje blir så lätt dess fasa.
<h1>DEN FÖRSTA KYSSEN.</h1>

WILHELM.

Hur dem skönaste bland sköna,
Rosen, föddes, sjöng en gång
Jag för Lilly; och min sång
Lilly lofvade belöna,
Mins du med hvad pris, min vän?
Mins du, hvad du bjöd mig hoppas,
När den första rosen knoppas?

LILLY.

Sjung den sången om igen;
Eller hör mig sjunga den:

<tab>Allting stod som grönast,
<tab>I sin sommarglans.
<tab>Jorden bar, som skönast,
<tab>Nu sin fulla krans.

<tab>Slöjan från sig ryckte
<tab>Himmeln, mornad nyss,
Såg sin brud oeh tryckte
På dess kind en kyss.
<tab>Himmelsk kärlek glödde
<tab>I den kyssen ner;
<tab>Och den skönhet födde,
<tab>Som i rosen ler.

WILHELM.

Vet du, Lily, hvad jag kände
Under sången? — Afund tände
Mina egna rim hos mig,
Då jag tänkte, hur du förde
Dem på tungan, hur de rörde
Dina läppar, kysste dig.
Om ock skalden sin belöning
Njöt i versernas försköning
Af din mun, har älskaren
Dock sitt pris att fordra än.
Ser du rosorna der spricka,
Ser du, himlen har igen
Kysst sin brud. O sköna flicka!
Möt ock du från himmelen
Med din första kyss din vän.

LILLY.

När den första rosen blommar,
Var mitt ord. En knopp, min vän,
Är ej någon blomma än,
Icke mer än vår är sommar.

WILHELM.

Ack! hur länge låter du
Mig min sköna sommar bida?
Jag är rädd, den skall förlida,
Innan den begynts ännu.
Trast och bofink tystna redan;
Kort är rosentiden sedan:
Lilly, låt den börjas nu.

LILLY.

Trasten än i går jag hörde,
Hvad hans sång mitt hjerta rörde.
Wilhelm! — Det var redan natt.
Dock af qvällens sköna timma
Öfrig än, en purpurstrimma
Nådde lunden, der han satt -

WILHELM.

Och ditt fönster, för att stanna,
Som en gloria, kring din panna.
Ack! du vet ej, huru skön
Du der stod och spred en ljusning
Öfver skuggan, kring dig grön;
Der med darrande förtjusning
Någon yngling gömde sig,
För att tyst betrakta dig.
Dock jag tror, att honom röjde
Löfvens prassel vid hans steg,
Och att du ditt hufvud böjde,
För att lyss, då trasten teg,
Till de suckar, som den gömde
Ur sitt fulla hjerta tömde.
Saknar du ett himmelskt band?
Himmelsblått, omkring dig knutet,
Det en himmel har omslutit -
Ack! det bandet från dig flutit.
Vet du hvart? I Grefvens hand.

LILLY.

Grefvens? Det var ni, min herre,
Ni som stod der, och hvad värre
Stal mitt band, som blåste ner.
Ja, känn, åt, känn åt, jag ber,
Så i samvete, som ficka.

WILHELM.

Vid mitt hjerta, goda flicka,
Bär jag det fördoldt, se här;
Och det blir för alltid der.
Dock du får det, om du genast
Ger mig kyssen. Genom den
Öppnas för mig himmelen,
Hvarom bandet kan allenast
Ge en skymt åt ögonen,
Och åt hjertat ge en aning,
Medan tanken gör sin spaning
I en dröm, om allt hvad der
Skönt och ljuft och saligt är.
Räck mig handen, och vi byta
Band mot kyss.

LILLY.

<tab>Nej, ros mot kyss.
Det var löftet, sad’ du nyss:
Jag mitt löfte ej vill bryta.
När i all sin skönhet står,
Med sin glada morgontår,
Blomman, som förklarar jorden
För en brud åt himmelen;
O! då gif mig, jemte den,
Panten, att jag din är vorden.

WILHELM.

Dyrbart är hvart ögonblick
Af min sällhets sköna knoppning,
Älskarn blott för en gång fick
Dessa da’r af tjust förhoppning.
Vet du, hvad jag gör? Jag tar
Nu med mina ögon redan
Från de söta läppars par
Kyssen, som du ger mig sedan.

LILLY.

Och jag åter, vet du hvad,
Tar emot från dina blickar
Kyssen, som der ler så glad,
Som ditt hjerta åt mig skickar.

WILHELM.

Tänk! det såg jag ej förut.
Si, en rosenknopp slog ut,
Då du talte.

LILLY.

<tab>Hvilken?
WILHELM.

<tab>Denne,
Som är målet för mitt hopp.
Nu, min stolta, har jag henne
Der jag vill. Din mun, en knopp
Då du tiger, vecklar opp,
Vid det minsta ord du säger,
All den fägring, rosen äger.
Ja, än mer: der innanför
Sådan rad af perlor lyser,
Som ej någon morgon strör,
Som ej någon blomma hyser.
Lilly! derför fordrar jag
Hvad du lofvat, re’n i dag,
Nu på stunden. Ack! jag borde,
Genast då du löftet gjorde,
Så förstått det.

LILLY.

<tab>Tror du väl
Segra med så vrängda skäl?
De behöfvas ej. — Utslagen
Är en verklig ros, se här.

WILHELM.

Skall jag tro min syn? Just här
Har jag sökt den hela dagen.
Qväll och morgon, alla da’r,
Hvarje knopp jag räknat har.
En försvann: det var den största,
Och den skulle bli den första
Att slå ut — så var mitt hopp.
Säg mig, är den återfunnen,
Eller hvarifrån upprunnen
Är den rosen? — Ur hvad knopp,
Som oss viste nyss blott gröna,
Fransbehängda svepet än,
Steg den blomsterdrottningen
Plötsligt fram i allt sitt sköna
Majestät och fulla prakt?
Gjorde en osynlig makt
För min kärlek detta under?
Bor en fé i dessa lunder?
Ack! den vackra fén är du.

LILLY.

Ja, i morgon under bladen
Vek jag denna ros, och nu
Steg hon upp igen i raden,
För att främat sig låta se.

WILHELM.

För din hand, förtjusarinna,
Rosor födas och försvinna.
Blott en blick af dig kan ge
Rosen färg åt sjelfva kulna,
Bleka hösten anlete.
Huru lifvet än må mulna,
Lilly! blott på dig jag ser,
Gylistan omkring mig ler.
Mins du bland de ljud från öster,
Af de fjerran sköna röster,
Dem vi lyddes till en gång:
Mins du näktergalens sång
Om sin kärlek till den ena,
Som för honom är allena
Blomman, glädjen, skönheten
I naturen. Denna ena,
Enda, mins du, rosen är.
Gyl och Bylbyl: dessa lena
Ljufva namn det ömma, rena
Elyseiska paret bär.
Du är Gyl för mig. O vore
Jag din Bylbyl: aldrig fore
Jag till vintern bort. Hos dig
Jag en evig sommar funne,
Och i sång om dig förrunne
Sjelfva åldrens natt för mig.

LILLY.

Men när Gyl förbleknad tynas,
Hvad gör Bylbyl? Ack! han tör
Då ej höras, då ej synas,
Och den arma ensam dör.

WILHELM.

Nej, han dör med dig. - Men, grymma,
Hvarför så det Eden skymma,
Som i denna sköna stund
Strålar fram ur vårt förbund.
Låt mig först ifrån dig tåren
Kyssa bort ur ögonhåren —
Ack! en skymt af himmelen
Glänser ock ur tårens spegel —
Sedan trycke kärleken
Sitt obrottsliga insegel
På de läppar, der jag ser,
Ur en paradisisk källa
All den salighet uppvälla,
Himmelen åt jorden ger.


<h1>EMMAS KLAGAN.</h1>

Edvin kom der borta,
Kom ej fram till mig!
Edvin såg sin Emma,
Och fördolde sig!
Han, som smög sig ständigt
I min väg förut,
Gick jag in i hyddan
Eller gick jag ut!

Tyst! jag hör hans stämma?
O! den käns så väl!
Först med den han trängde
In sig i min själ.

Så bakom mitt fönster
Sjöng han mången qväll.
Ack! nu stäms hans luta
Vid en annans tjell.

Se! han knyter blommor:
O! han knöt dem förr
Till en krans, hvar morgon
Ny, uppå min dörr.
Den, som nu der hänger,
Kom dit längese’n;
Och beständigt falla
Vissna blad af den.

Edvin går der åter:
Ej min Edvin mer.
Nu en ann’, än Emma,
Han sitt hjerta ger.
Kan man ge sitt hjerta,
Se’n man en gång gett?
Kan det ges åt flera,
Det som är blott ett?

Ack! jag i min enfald
Trodde honom så:
Trodde, när han räckte
Mig sin hand derpå,
Att om jag än bröte,
Bröt ej han ändå.
Ack! jag i min enfald
Trodde honom så!

Skön, med vårens sippor
Slog hans kärlek ut.
Ack! med sommarns rosor
Tog den hastigt slut.
Kanske, när han ser dem
Spricka ut igen,
Kommer han tillbaka
Till sin glömda vän.

Men då skall jag svara:
Jag vill älskad bli
Ej blott rosentiden;
Den är snart förbi.
Vill du ej bli hos mig
Öfver vintern än,
Flyg då kring som fjäriln,
Och försvinn som den.
<h1>HÄMPLINGEN.</h1>

Kärlek sjunger min hämpling, full af själ:
Kärlek blott är hans lif, hans ve och väl;
Fast han stängdes i bur ifrån de andra,
Som på äfventyr ut så unga vandra.

Hör hans lockande röst: se! hur han far
Ifrån pinne till pinne, utan svar,
Fåfängt tjust af sin drömda älskarinna,
Som han ständigt i molnen ser försvinna.

Från min härmande flöjt han hör ett ljud,
Tror sig höra ur skyn sin komna brud,
Sjunger, stannar och lyss, och sjunger åter.
Arma hjerta! hvad du dig narra låter.

På mitt finger en dag till spegeln förd,
Skrek han: aj! och så glad, så hjertligt rörd,
Kysste glaset och teg. Ack, stackars lilla!
Hvarför när jag så grymt din ömma villa?

Men jag sjelf, i den stund min ande sig
Djupast känner, så ensam finner mig:
Ser min skugga mitt enda sällskap vara,
Hör blott eko min känslas utrop svara.
Hvarför fingo vi ej i verldens rymd
Tidigt pröfva vår flygt, ej stängd, ej skymd?
Hvarför lästes vi in att fåfängt ömma,
Och blott sjunga om kärlek, och blott drömma?


<h1>LÄRKPARET.</h1>

HAN.

En kyss, då jag far, o min maka:
Den lifvar min flygt i det blå.
En kyss, då jag kommer tillbaka:
Den eldar mig mera ändå.

HON.

<tab>Ack! blif hemma i det gröna,
<tab>Njut med mig, i tysthet säll,
<tab>Daggen, blomstren, allt det sköna,
<tab>Himlen strör omkring vårt tjell.


HAN.

Dit lyft, på de glänsande skyar,
Der våren åt kärleken ler,
Jag ser, huru allt sig förnyar,
Och sjunger för dig, hvad jag ser.

HON.

<tab>Se i spegeln af den droppen:
<tab>Himlen är ock här, min vän.
<tab>Kärlek tittar ur den knoppen:
<tab>Sätt dig här och sjung om den.

HAN.

Här tystnar min sång. Vid din sida,
Hvad kan jag? Blott se uppå dig.
I rymden, i dagen sig sprida
Vill sången, som lefver hos mig.

HON.

<tab>Lyssnande förtjust, jag bäfvar
<tab>För din flygt, så skön den är.
<tab>Det är präktigt, der du sväfvar,
<tab>Men så lugnt i skuggan här.

HAN.

Hvad fröjd! Om du kände den fröjden
Att sjunga i skyn: det är vår!
Och lyfta från tegen åt höjden
En suck af den trefne, der sår!

HON.

<tab>Far då dit, der solen stänket
<tab>Dina vingar med sitt guld.
<tab>Hänryckt ser jag det och tänker:
<tab>Han är min, han är mig huld.
HAN.

Dig ser jag, hur högt jag än svingar;
Dig, hulda, i himlen jag ser.
För dig på de flämtande vingar
Jag hvilar, och sänker mig ner.

HON.

<tab>O! hur säll att dig tillhöra,
<tab>Vårdar, värmer jag ditt bo.
<tab>Ack! hvad ville jag ej göra
<tab>För din glädje, för din ro?

HAN.

En dag du ej mera dig döljer
I brådden, som gulnat till skörd.
Då flyger du opp och mig följer,
Af mig bland odödliga förd.
<h1>SLÄDPARTIET.</h1>

Af hofvars dån, af hingstars skrik
<tab>Genljuder hela staden.
Re´n tågar, vintergatan lik,
Med bjellrors klingande musik,
<tab>På snön den långa raden.

Hvart fönster fylls af hufvun opp,
<tab>Som ingen blick förlora
Af paren, som med hemligt hopp
Der mysa i det glada lopp,
<tab>Likt Hesper och Aurora.

I unga bröst är bloden varm,
<tab>Trots kalla vintervinden.
Dock närmar Han på slädens karm
Mot Hennes lena bräm sin barm,
<tab>Sin mun åt rosenkinden.

Ur barmen tittar Kärleken
<tab>Och fram på selen flyger;
Men fryser, hoppar ner igen
Till sobelklädda Gratien,
<tab>Och in i muffen smyger.
Med högmod upp sin pannas frans
<tab>Den ystre fålen svänger;
Och gyllne snäckan far i dans
På vikens marmor, som en krans
<tab>Af mörka tallar stänger.

Med isigt skägg ur vaken opp
<tab>Sig gamle Necken höjer,
Och solen i sitt snabba lopp,
Bland moln af snö på kullens topp,
<tab>Med halfdödt öga dröjer,

Tills gnistan far ur holmens tjell
<tab>Af brasans gyllne bränder;
Der hvar sin Donnas hufva, snäll,
Har knutit opp, och värmer säll
<tab>Emot sitt bröst dess händer.

Det heta vinets bläddror re´n
<tab>Kristallens koner fylla.
Hur glittra dansens hvirflar sen,
Liksom vid aftonrodnans sken
<tab>Sig aspens löf förgylla!

En skara bakom fönstret står
<tab>Och ser på stadens söner;
Beler de ungas hvita hår,
Ett kors för hvart det under slår,
<tab>Hon på de dårar röner.
Snart hemåt vänd den glada tropp
<tab>Ser stadens fönster glimma;
Ser röken stoder stiga opp
Åt månen med försilfrad topp
I qvällens lugna timma.

*

Jag arme sitter här och kan
<tab>Blott måla hvad de röna.
Der kom, som med ett tigerspann,
En stolt Adonis — och försvann
<tab>Ifrån mig med min sköna.

Lik sparfven, skild i halfbygdt bo
<tab>Ifrån sin älskarinna,
Jag lyss och väntar utan ro.
Jag tviflar ej om hennes tro:
<tab>Men — hon är dock en qvinna.

Se´n Paris tid hans leda slägt
<tab>Förnyar tidt det rönet:
Att svagt är för en pudrad knekt,
Som fäktar skönt och dansar käckt,
<tab>Det alltför svaga könet.
<h1>DEN FATTIGA FLICKAN.</h1>

Rättnu af mina blomningsda´r
<tab>Ej många återstå,
Och ingen friare jag har,
<tab>Och ingen lär jag få.

Hvar söndag klär jag mig så grann,
<tab>Och from i kyrkan går.
Der står vid dörren man vid man:
<tab>Min fästman der ej står.

En ser på den och en på den:
<tab>På mig ser icke en.
En annan finge tie män,
<tab>Och jag får icke en!

De andra ha då mer båd´ vett
<tab>Och fromhet och behag.
Men är mitt ansigte så ledt?
<tab>Och hvad för ondt gör jag?

Jag tycker att jag är så god,
<tab>Så flitig vid mitt hjul;
Och när jag nyss för spegeln stod
<tab>Jag syntes ej så ful.
Men vore jag en skönhet dock!
<tab>Jag satt ej här och spann.
Jag satt ibland en friarflock:
<tab>Den bäste blef min man.

Dock nej — en liten blomma blott
<tab>En fattig skönhet är:
Hon brytes af och kysses smått,
<tab>Och lemnas sedan der.

Nej, hvarken skönhet eller dygd,
<tab>Blott pengar ge behag.
En flicka utan stöd och skygd
<tab>För all min tid är jag.

Nog går det, arma barn! ännu
<tab>För dig i tysthet an,
Att ej få sitta opp som fru,
<tab>Kanske åt en tyran.

Men ack! på dina gamla dar,
<tab>När handen tröttna vill,
Att ej ha bröd, ej ha försvar,
<tab>Och gäckas än dertill!

Stor sak likväl! blott himlen ser
<tab>Min oskuld utan fläck!
Hvad är all fröjd, som lifvet ger?
<tab>Lik bubblan i en bäck!
Som barn en afton klädd till brud,
<tab>Hvad jag mig kände säll!
Men all min sällhet med min skrud
<tab>Togs af mig samma qväll.

Så går med mången verklig brud:
<tab>Hon lycklig är en dag.
O! blott jag har en vän i Gud,
<tab>Långt lyckligare jag!


<h1>VÅRLÄNGTAN.</h1>

Din sol, Natur, går upp så skön,
<tab>Och alla dimmor fly.
Hvar mask får lif, hvar fläck blir grön,
<tab>Och himlen sjelf är ny.
Jag ensam tynar utan hopp:
<tab>Min sol går aldrig opp.

Det ras af drifvor syns ej mer,
<tab>Der vädren stridde nyss.
Till bröllops allt omkring mig ler;
<tab>Hvar fläkt är blott en kyss.
Men ack! i detta hjerta rår
<tab>En vinter utan vår.
I dalen öppnas knopp vid knopp
<tab>Med tusen färgers glans;
Och fjäriln längs de skönas tropp
<tab>Far upp och ner i dans.
En enda blomma jag begär:
<tab>Den enda finns ej här.

Bofinkens maka kom i skyn
<tab>Ifrån sin pilgrimsfärd,
Och glömde vid sin älsklings syn
<tab>Levantens sköna verld.
Vår eller vinter: aldrig mer
Jag här min flykting ser.

Der sitter det i hvar sin topp,
<tab>Det himmelskt fria par.
Vid hvar en drill han håller opp,
<tab>Att vänta hennes svar.
Ack! obesvarad blir min sång:
<tab>Den blir ej hörd en gång.

Hvem skrämde upp de sälla tu?
<tab>Dock se! De mötas re´n
I närmsta lund och sitta nu
<tab>Och kyssas på en gren.
Ack! när vi stördes, for jag hit,
<tab>Och hon för evigt dit.

Dem skilja icke rang och guld,
<tab>Som bryta ed och tro.
Är han blott kär, är hon blott huld,
<tab>De sörja ej för bo.
Mitt bo är grafven, äfven den
<tab>Besöks ej af min vän.


<h1>TILL VÅRSOLEN.</h1>

Milda sol, som fältets drifva
Stänker med ditt gyllne sken!
Kom att mina plantor lifva,
Som i fönstret knoppas re’n.
Undan snön jag bar dem, späda,
Gaf dem hela vintern ans.
Nu de be, att mig få gläda
Tacksamt med sin lukt och glans.

Du, hvars blickar allt förfriska,
Allt försköna under skyn!
Fägna ock min lilla siska
Snart med grönskans ljufva syn.
I den mörka tiden redan
Qvittrade hon glad mot dig;
Och hvar morgon har hon sedan
Sjungit vårens sång för mig.

Stig allt högre upp och stanna
Längre qvar, allt mera huld.
Våra rum du gör så granna,
Gör så glada med ditt guld.
Se i fönstret, der ej mera
Frosten sina liljor strör,
Tvenne flugor re’n spatsera:
Ingen de välkomna stör.

Mellan sin alkovs gardiner
Mormor, med en glädjetår,
Ser hur härlig än du skiner,
Som i hennes ungdomsvår.
Allt se’n Jul hon dig har prisat
För hvar dag, du gjort mer lång;
Och en högre sol oss visat,
Som har ingen nedergång.
<h1>HEMKOMSTEN.</h1>

Det var en afton: solen log
<tab>Ännu i nedergången,
Och vinden öfver vattnet drog
<tab>Sin anda sista gången.

Ett utländskt skepp för ankar låg,
<tab>Ej långt från kyrkogården,
Der Hanna på en graf besåg
<tab>Den enkla minnesvården.

Med ögat fäst orörligt ned
<tab>Och kinden sänkt på handen,
Hon märkte ej en slup, som skred
<tab>Med årors takt till stranden.

I tanken till den döda förd,
<tab>Som upphört ren att lida,
Hon såg ej främlingen, som rörd
<tab>Sig ställt vid hennes sida.

Men nu, i det hon lyfte opp
<tab>De långa ögonhåren,
Förbyttes till en rosenknopp
<tab>På hennes kinder tåren.
Han såg på henne, hon såg ned.
<tab>Och talet kom till korta.
Försynthet är ej sjömäns sed,
<tab>Men allt hans mod var borta.

Hans öga re’n en fråga gör,
<tab>Som dör på läppen åter.
Nu ser han grafvens kors och spör,
<tab>Hvems stoft hon der begråter!

«Min fars!» — Vid detta enda ord
<tab>Hon vattnas ser hans öga,
Ehur’ hans kind är brynt ombord,
<tab>Der tårar gälla föga.

Nu vid hans frågor mindre brydd.
<tab>Hon i sin oskuld sade,
Att hennes mor, ur staden flydd,
<tab>Ett tjell i skogen hade.

Bröd vann hon för sin mor och sig
<tab>Med sina händers möda;
Men kojan, böjd af vädrens krig,
<tab>Förmådde hon ej stöda.

Vid hennes tal än sorg, än fröjd,
<tab>Uti hans drag sig målar.
Ett jagadt moln på middans höjd
<tab>Så bryter solens strålar.

Hon gick: han följde henne än,
<tab>Tills vid en lind på stranden
Hon drog en suck; han märkte den,
<tab>Och henne tog vid handen.

«Säg, har du ej en utvald vän,
<tab>(Hans hjerta flög allt mera)
Som var det eller är det än?
<tab>O! sig mig hvilketdera?»

«En har jag ägt i späda da’r,
<tab>En vän, och ingen annan.
Som granngårdsbarn, i lek ett par,
<tab>Vi växte för hvarannan.

Men engång, då vi sutto här,
<tab>Han såg en fåglaskara,
Vid sommarns slut, till andra skär
<tab>Högt öfver molnen fara.

O! skrek han, och stod upp på tå,
<tab>Och sträckte sig från stranden:
O! den som finge flyga så,
<tab>Dit bort om himlaranden!

En afton kom han, klädd så bjert
<tab>I sjömansdrägt, från hamnen,
Så rask och fri och lång och smärt,
<tab>Och flög mig rörd i famnen.
Farväl! — en man skall se sig kring,
<tab>Ej qvinligt hemma stanna.
Farväl! och göm, göm grannt min ring,
<tab>Jag gömmer din, min Hanna.

Med himlens fåglar for han af.
<tab>Dem såg jag återvända:
Han blef der, bort om berg och haf,
<tab>Längst bort vid verldens ända.

För hans skull afslog jag en man,
<tab>Som skulle stödt vår koja.
Han glömt mig, — eller smäktar han,
<tab>O Gud! i Turkens boja.» —

Med hatten tryckt på ögat ned,
<tab>Han djupt betagen hörde,
Och sade med en röst, som stred
<tab>Emot det tal han förde:

«En sjömans ed med vinden far:
<tab>Slå honom hel ur hågen;
Och följ mig till det hus, jag har,
<tab>Så präktigt här på vågen.» 

«Det huset står på flyktig grund:
<tab>Det far med vind och bölja.
Min mor mig saknar denna stund:
<tab>Jag kan dig icke följa.» —
«Skänk mig din hand, och genast här
<tab>Ett hus jag bygga låter,
Och svär att ankra hos dig der
<tab>Hvar vår, som Brudgum åter.» —

«Du är en sjöman, äfven du:
<tab>Din ed far ock med vinden.
Dock trodde jag den ed ännu,
<tab><i>Han</i> svor mig här vid linden.»

«Så tro den nya ed, han svär,
<tab>Här vid den samma linden.
Min Hannas egen Klas jag är,
<tab>Och far ej mer med vinden.» —

«Hvem? du! så mörk och stark och stor!
<tab>Min Klas var som en lilja.
Dock jo! mitt hjerta ren dig tror —
<tab>Det tror dig mot min vilja.

Du är ej mer den samme en,
<tab>Hvars bild jag bar härinne.
Dock dubbelt kär, du plånar re´n
<tab>Den förra ur mitt minne.» —

«Glöm den, som öfvergifvit dig,
<tab>Glöm honom utan skoning;
Och nu i slupen sitt hos mig
<tab>Och följ mig till min boning.

Räds ej, fast du den svaja ser:
<tab>Den skall för alltid stanna;
Jag nog sett verlden, för att mer
<tab>Dit längta från min Hanna.

Snart till en liten landtgård här
<tab>Mitt skepp skall sig förbyta.
Min Hanna blir min styrman der:
<tab>Och se’n må stormen ryta.

Kom mellertid ombord och se,
<tab>Hvad jag förvärft derute
Nu först skall det mig glädje ge,
<tab>Då vi det begge njute.» —

«Nej, mins min gamla, sjuka mor,
<tab>Och kom förut till henne,
Att hon ock, då hon minst det tror,
<tab>Till slut sig lycklig känne.» —

Vid dessa ord en hjertlig kyss
<tab>På hennes mun han tryckte,
Och, fast så ljuft betagen nyss,
<tab>Nu dubbelt säll sig tyckte.

Vid hennes hand hvad nöjasm gång!
<tab>Hur njöto ej hans sinnen
Den ljusa natt och trastens sång
<tab>Och alla hemmets minnen!
«O!» — brast han ut vid hyddans syn,
<tab>Som, fast dess halmtak vägde,
Dock stod så täck vid vattnets bryn
<tab>Och skygd af aspar ägde. —

«O! blott hos dig, hos dig, natur!
<tab>Bor glädjen undan flärden.
Så litet, som hon trifs i bur,
<tab>Hon sväfvar ut kring verlden.»


<h1>DET ENDA GLASET.</h1>

Kom ur valsen, kom på tå,
<tab>Yngling, smyg hit sakta!
Mosler-glas här fyllda stå,
<tab>Sköna att betrakta!
Se, hvad Cupidoner der
<tab>Doppa sina pilar!
Skynda! tag det främsta här,
<tab>Medan dansen hvilar.

Vid en ring af skönheter
<tab>Ställ dig tjust att dricka,
Högt för alla Gratier,
<tab>Sakta för din flicka.
Onämnd, ser hon af din min
<tab>Dock ditt hjertas mening.
Dans och kärlek! sång och vin!
<tab>Himmelska förening!

Då ditt ögas perlor ner
<tab>Ibland vinets blandas,
Står hon rodnande och ler,
<tab>Och för dig blott andas.
Hvad är alla nöjens sus,
<tab>Under ungdomsraset,
Mot ditt hjertas tysta rus
<tab>Af det enda glaset?


<h1>DE MÅNGA.</h1>

Efter ANAKREON.

Lilla svala! årligen
Kommer du från Nilen hit,
Bygger bo, och far igen
<tab>Undan vintern dit.

Men mitt arma hjerta är
Ständigt Capidoners bo.
Ständigt nya ungar der
<tab>Pipa utan ro.
Sina vingar väger en,
En i ägget slumrar än,
Och på skalet pickar re’n
<tab>Tredje Kärleken.

Af de äldre bröders tropp
Samma mod de yngre få.
Desse, då de vuxit opp,
<tab>Föda nya små.

Men, mitt hjerta, säg hvad slut
Tar det här? — Du bergar ej
All den mängden. Kör dem ut.
<tab>Näns du det? Ack nej!
<h1>GLÄDJENS ÖGONBLICK.</h1>

<tab>Sörj ej Den gryende
<tab>Dagen förut.
<tab>Njut af den flyende
<tab>Hvarje minut.
<tab>Rosornas doft,
<tab>Drufvornas ånga,
<tab>Skynda att fånga
Yngling! de vissna — du sjelf är ett stoft.

<tab>Fatta det blinkande
<tab>Glaset förnöjd.
<tab>Sjung om den vinkande
<tab>Kärlekens fröjd.
<tab>Men då du ler,
<tab>Munter för dagen,
<tab>Skräm ej Behagen:
Flydda en gång, de ej följa dig mer.

<tab>Drick ur den sparade
<tab>Ungdomens bål,
<tab>Drick den bevarade
<tab>Oskuldens skål.
<tab>Glädje och Dygd
<tab>Elda hvarannan.

<tab>Kransad om pannan,
Visheten skämtar i vinrankans skygd.

<tab>Klinga med roliga
<tab>Vänner i lag.
<tab>Tryck den förtrolig.
<tab>Handen i dag.
<tab>Kanske du den
<tab>Aldrig mer trycker:
<tab>Härjaren rycker
Brud ifrån brudgum och vän ifrån vän.

<tab>Glad må du somna i
<tab>Grafven, du ock;
<tab>Känslorna domna i
<tab>Tiden ändock.
<tab>Efter en qväll
<tab>Måttligen njuten,
<tab>Hjertligen sluten,
Sofver man roligt och vaknar man säll.

<h1>INBILLNINGENS TRÖST.</h1>

Till andra verldar med den glada solen
Den gyllne skyn i hafvet re’n föravann.
Dock än förtjusar nejderna af polen
Dess glans, lik minnet af en ädel man.

Hör, dagakarl! din hvilotimma ringer.
Ack! lycklig du, i hyllkens famn hvar qväll
En liten härold från din maka springer,
Hvars bord dig väntar i ditt egna tjell.

Min aftonro är blott att ensam svärma,
En fridlös vålnad lik, från berg till dal;
Än till en graf min gång med bäfvan närma,
Än återkallas af en näktergal.

Dock äfven hoppets drömmar äro ljufva;
O! det är sällt att andra sälla se.
Hur rörde mig den kyss, jag såg en dufva,
Der mellan löfven, åt sin älskling ge!

Med munter sång på viken sköna spegel
Mjölkflickan ror sin lätta julle fram:
Från skeppet helsad, som med fällda segel,
Nyss intill bergets branta sköte sam.
Hvems är den rösten? Hvems den lyfta handen?
Det är din ynglings, säger mig din kind.
Rör tätt din åra! han ur re´n på stranden,
Dig återburen af en himmelsk vind.

Hur slår mitt bröst! Har glad min känsla delar
De ömma famatag, hon sin sjöman ger!
Finns någon fröjd på jorden, som mig felar?
Jag äger sjelf hvar glädje, som jag ser.

Ack! prisom himlen, som åt menskan skänkte
Inbillningens och känslans svärmeri.
Hur ofta njöt jag, hvad jag endast tänkte,
Den fröjd, som kom, och den, som var förbi.

Jag såg bland stjernor aftonstjerna blicka
I raden främst och ljufvast i behag.
Ack! ropte jag förtjust, så skall min flicka
Bland bygdens döttrar möta mig en dag.

Sen lärkan slöt, begyate näktergalen:
Den ena, glänsande i dagens höjd,
Sjöng för att ses; den andra, gömd i dalen,
Sjöng för sin vän, belönt af sångens fröjd.

Jag skapte straxt, med drömmande förtjusning,
Mig sjelf en vän, en lyra och ett tjel1.
Ej Delias kyss, ej lagerkronans susning
Från Lauras dal mig skulle gjort mer säll.
<h1>HEMVÄNNEN.</h1>

Jag har i hyddan, der jag bor —
Den hyddan är väl icke stor
Och icke grann, men i mitt sinne
Jag finner mig så väl derinne —

Jag har ett litet sällskap der,
En hemvän, mig så hjertligt kär.
Ack! en förtrolig vän förutan,
Hvad vore hyddan sjelf och lutan?

De tvenne, som jag älskar så! —
För allt hvad lyckan lofva må
Åt dem, som löpa efter henne,
Jag aldrig bytte bort de tvenne.

Än mindre gåfve jag min vän,
Som kom från sjelfva himmelen,
Att trösta här i ensamheten
Den melankoliske poeten.

Liksom en sylf, hon sväfvar glad
Kring mina böcker, mina blad.
Nej! utan hennes muntra snällhet
Jag kände ingen huslig sällhet.
Må himlen mulna, eller jag:
Hon lika vänlig är hvar dag,
Och alla mina mörka griller
Kör bort, i hast, med ett par driller.

Från det hon vaknar, är hon huld
För hela da’n och ren som guld,
Och rörs så flitigt och behändigt:
Och derför trifs hon hemma ständigt.

Hon far väl litet ut ibland,
Att andas i det gröna land;
Men ett, tu, tre! är hon tillbaka.
O! finge jag en sådan maka.

Må hela sta’n dig locka än:
Du näns ej öfverge din vän;
Är det ej sannt, min Bibi? — Svara!
Ack, hvi är du en fågel bara?

En flicka vet jag, dig så lik:
Hon bor der i den lugna vik.
O! flyg med detta blad till henne,
Och sjung en bättre sång än denne.
<h1>TILL DEN FRÅNVARANDE.</h1>
Efter en finsk sång af en bondflicka.

Komme han, komme han igen,
<tab>Han min förste vän,
<tab>Han min ende vän!
O! då sprang jag på stund,
För att kyssa hans mund,
Om ock vargblod fläckade den.
<tab>Och jag fattade
<tab>Hans hand, om deri
Sig en huggorm slingrade än.

Hörde han, hörde han mig der,
<tab>Hur jag sjunger här,
<tab>Ensam sjunger här!
Vind, som dit och dän
Flyger öfver trän,
Öfver berg och sjö hvar dag!
<tab>Ack bär hit, ur hans bröst,
<tab>Ett ord till min tröst,
Och mitt svar dit bort med dig tag.

Såge han, såge han min tro
<tab>Som ej ger mig ro,
<tab>Dag och natt ej ro!
<tab>Böd mig presten till brud,
<tab>Gaf mig silke till skrud:
Hellre tog jag dock ring af min vän.
<tab>Kom, min rymmare, kom
<tab>Jag skall fånga dig om
Och dig täma till vintern igen.


<h1>DEN SÖKTA, ELLER YNGLINGEN OCH MANNEN.</h1>

YNGLINGEN.

Hvart försvann min tjusarinna?
Var det blott en dröm igen?
Nej, jag måste henne finna:
Här är hennes bild, min vän.

Som en lilja rak och spenslig,
Fyllig som en rosenknopp,
Som en eolsharpa känslig,
Ren som snön på fjellets topp.

Rodnar hon — se, solens tärna
Står så röd med nattlig lock!
Blicka, blicka, aftonstjerna:
Hennes blick du har ej dock!
Känslofulla hennes händer
Mellan mina gömma sig.
Vid en snölik skymt af tänder
Rosens anda möter mig.

När hon klär sig, rundt om henne
Gracerna för spegeln stå.
När hon kommer, alla trenne
För och efter henne gå.

Nyss som en arkadisk flicka,
Menlös och naiv och öm,
Nu i kretsen af de qvicka,
Fin i tadel och beröm.

När hon talar, tiger sprätten,
Han som tystat alla nyss.
När hon sjunger, från gazetten
Gubben sjelf står upp och lyss.

Rör hon harpan, henne kransen
Psyche sjelf med tårar ger.
Rundt om henne stannar dansen,
Står i ring och endast ser.

Nu Aline, hvad hon herdinnan
Vexlar skönt med drottningen!
Nu Zaire, hur älskarinnan
Suckar i martyren än!

Hon hos Sappho, blott hon ville,
Sutte i Cameners chor;
Men på glansen af sitt snille
Sveper hon behagets flor.

Såg du min förtjusarinna?
Ack! dess skugga nyss så när,
Sprang jag hit, att henne finna.
Säg mig, säg mig, hvar hon är.

MANNEN.

Lek med denna bild af ether,
Yngling! — Dröm, då du det kan.
Sammansatt af stridigheter:
Ve dig! om den blefve sann.

Finner du den underbara —
Väl! beundra, men på håll.
Ju mer tjust, dess mer befara
I förtrollerskan ett troll.

Sök, som jag, en huldrik maka,
Finn, som jag, en själfull vän.
Bruden får du ej tillbaka;
Engeln står vid grafven än.

<h1>DEN FUNNA, ELLER MANNEN YNGLING IGEN.</h1>

Hastigt sig ett fönster sänkte,
Hastigt lyfte sig ett flor;
Och en blick ur vagnen blänkte
Som mitt hjerta genomfor.

Fåfängt sprang jag efter handen,
Som ur fönstret sträckte sig.
Den var borta; men i sanden
Fann jag en förgätejmig.

Hänryckt tog jag den, och sökte
Henne, henne utan namn,
Der bland hyddor ån sig krökte,
Der bland slott hon blef en hamn.

I hvar nymph, som åt mig myste,
Trodde jag den enda se;
Men min oskuld åt dem ryste,
Åt min ömhet logo de.

Oskuld! ömhet! ack! de dödde
Under saknad och begär.
Skyn försvann, som för mig glödde:
Verlden syntes som den är.
Och jag kom, med dufna sinnen,
Till min barndoms dal igen.
Frisknad vid dess ljufva minnen,
Fann jag mig en yngling än.

O! hur rörd vid ån och lunden
Mindes jag de glada spratt;
Hur jag gick som blindbock bunden,
Visste dock ta Mimmi fatt.

Tyst! hvad känner jag för tjusning?
Kring mig hvilket doldt behag?
Är det löfvens aftonsusning?
Är det blomstrens andedrag?

Om hon fans här? och den samma
Mot sin Ludvig vore än?
Mot den kalla, otacksamma,
Som förgat sin första vän!

Som sin barndoms älskarinna,
Som sin lilla englabrud
Glömde för en tjusarinna
Utan namn. — Hvad ser jag? — Gud!

Samma villohamn der nickar,
Vid min bild, i ån igen.
Hvilken oblid trollmakt skickar
Äfven hit den falska än?
Hastigt på min panna trycktes
Tvenne händers lena band.
Nämn mig, sad’ en röst, som tycktes
Mig så känd på denna strand.

Mimmi! skrek jag, och mig vände.
Mimmi stod der, fullväxt nu.
Dig i vagnen jag ej kände,
Gjorde af den enda tu.

Kan jag än din ömhet vinna?
Är jag värd ditt hjerta än?
Ack, ja! din medtäflarinna
Var ju blott du sjelf, min vän!

O! med dig jag får tillbaka
Blomman af min första vår.
Ja, du gör mig, ungdomsmaka,
Ung ännu med silfverhår.

SPARFVENS DÖD.
Efter CATULLUS.

Sörjen, o Cupidoner, o Chariter!
Allt, hvad menlöst och täckt är till i verlden,
Sörje. Sparfven är död: den sparf, min flicka
Höll så hjertligen af, mer än sitt öga.
Också var han så söt och kände henne,
Såsom barnet sin mor, och ville aldrig
Gå ur famnen på henne utan alltid,
Hur han hoppade hit och dit kring henne,
Sprang han pipande fram till henne ensam.
Men nu vandrar han der den mörka vägen,
Den man aldrig har lof att vända åter.
Hvad jag önskar dig ondt, du onda Orcus,
Som så slukar dit ner allt täckt och vackert!
Hvad sötunge till sparf du tog ifrån oss!
O! så styggt det var gjordt. Ack! stackars lilla!
Blott för din skull i dag min flickas ögon
Ser jag svälla af gråt och bli så röda.

*

P. S.

Mins du, Lilly, glädjens ögonblick
I din barndom, då du fågeln fick?
Mins dn sorgens, då han dödde sedan?
Låtsa nu, att jag den fågeln är,
Dig så trogen och för dig så kär —
Hvad! — ditt öga fäller tårar redan:
Anar du, att såsom han jag dör?
Nej, din kärlek mig odödlig gör.
Ja, jag stannar, när de andra farit,
Som en vinterfågel, hos min vän.
Då mig sjelf jag sjunger ung igen,
Sjunger dig så vacker, som du varit.


<h1>TILL KÄRLEKEN.</h1>
Efter WEISSE.

Amor! Amor! söta gosse!
Dina pilar låna mig.
Komme Lilly se’n och trotse! -
Hör! jag svär, att jag med dig
Vill det fångna rofvet dela.
Lillys hjerta — utan skämt! —
Vill jag dela med dig jemnt.
Tro, min hand skall icke fela.
Vägrar du? - Nå, nå ! i dag
För din mamma sjeif jag klagar:
<tab>Lillys ögon alla dagar
<tab>Få dem låna, aldrig jag.
<h1>TILL DENSAMME</h1>
(I EN SENARE TID).

Skynda dig, Kärlek, af Behagen åtföljd,
Skynda att lifge med din tända fackla
Lilly, hvars oskuld, på en bädd af rosor,
<tab>Sofver för länge.

Elda dess uppsyn med en liten skrämsla;
Höje dess barm sig och dess kinder rodne!
Stanna dock halfvägs, då du ser dess gördel
<tab>Lösas i flykten.
<h1>TÅRARNE.</h1>
(Efter LORENZO DE MEDICI.)

Hvilka tårar! kyssa bort med möda
Jag dem nändes. O hur himmelsk var
Denna dagg från dessa stjernors par,
Der ett blygt begär med qval sågs glöda.

Om I sett den sköna gråten flöda
På en kind så mjell, så fin, så klar,
Likt en bäck, som genom ängen far,
Hvita blommor sköljande och röda.

Kärleken derunder stod så glad,
Lik en fågel, som det ljumma bad
Njuter af en skur, som länge dröjde.

Dufven intog han sin thron igen
I de sorgligt sköna ögonen,
Och sin låga genom tåren röjde.
<h1>ANINGEN.</h1>
(Efter FAUSTINA MARATTI-ZAPPI.)

Ack! det sade mig de tunga dragen
Af min anda, vid hvart steg jag gick;
Och den dofva luftens dystra skick,
Som i rökmoln höljde för mig dagen;

Och de matta klagofulla slagen
Af min fågel, nyss så glad och qvick;
Och det vissna fält, der fjäriln fick
Ingen kyss mer, af hvar stjelk bedragen.

Visste du hvad sorg dig står så när!
Sade allt mig: sjelfva tystna’n säger
Ve åt den, af ödet drabbad är.

Nu jag vet det. Ack! den vän, jag äger
Öfverallt i verlden för mig kär,
Fjerran från mig sträcka på plågans läger.
<h1>SÖNDAGSMORGONEN.</h1>
(Efter HEBEL.)

Ej knäpp, ej kny, ehvart jag lyss:
Så Lörda´n sad´ åt Sönda’n nyss.
Hvar men’ska sofver re´n så sött,
Af hela veckans omsorg trött.
Det går mig sjelf på stunden så:
Knappt kan jag mer på benen stå.

Så sagdt, slog klockan tolf i byn,
Och Lörda´n sjönk från himlens bryn,
Ock Sönda’n sad’: nu gäller mig. —
I dörr’n ännu han sträcker sig,
Och bakom stjernorna en stund
Ur ögat gnuggar bort Jon Blund.

Sen tänder han ett rödlätt ljus
Och går med det till Solens hus.
Hon sofver än så skön och varm.
Han klappar på dess fönsterkarm,
Och ropar: tiden hastar re´n.
Hon svarar: gå, jag kommer se´n.

På tårna blott så tyst han går,
Och vänligt re’n på berget står,
Och tittar ner åt dalens bryn,
Men ingen rör sig än i byn.
Allt sofver sött, och st! med flit
Han vinkar då han kommer dit.

Och när de vakna upp till slut
Från sorglös hvila natten ut,
Så står han der så skön och ser
Igenom fönstret in och ler,
I solskensdrägt, så mildt och gladt,
Med blommor på sin söndagshatt.

Så from och god, han skyr all strid
Och vill ej störa någons frid;
Men tycker det ej natt är mer,
När solen högt på himlen ler;
Och minsta blomma mot dess sken
Ifrån sin hufva tittar re’n.

Hur skön i lilla trädgåln står
Hvar säng, som rensades i går!
Hur frisk och ljuf är hvarje fläkt
Från träden i sin helgdagsdrägt!
Hur flitigt samlar biet der,
Som vet ej, att det söndag är.

I hus och gård, på väg och fält,
Allt är så rent och lugnt och sällt.
Man hör i byn ej annat ljud
Än <sp>Herrans frid! och signe Gud</sp>!

Och: <sp>det blir, Gud ske lof! i dag
En skön och härlig sommardag.</sp>

Och fågeln med så gälla slag
Upphöjer Skaparen i dag,
Som visste han, när helgdag är. —
Det veta alla barnen der,
Som kring sin mor i väntan stå,
Att sina granna kläder få.

Det ringer tredje gången re´n:
I dag är prosten icke sen.
Gå bryt mig der en rosenknopp,
Som håller på att vecklas opp.
Vid kyrkan möter jag min vän
Och smyger i dess halsduk den.
<h1>BRÖLLOPSDAGEN.</h1>

Vakna! Ej nu mer du behöfver, yngling,
Famna en drömbild, ej i dödlig saknad
Sucka likt fjäriln, som i stängda fönstret
<tab>Väcktes i förtid.

Glädje och kärlek hela ängden andas,
Rik i sin blomning så på sång som vällukt.
Vakna! sin guldport, öfverhöljd med rosor.
<tab>Dagen har öppnat.

Ser du ej, brudgum, hvad på bordet snöhvitt
Glänser. Din fästmö det med mången halfsuck
Sömmat, och blodröd hon befallte hit det
<tab>Bäras i aftons.

Flyg med förtjusning och emot ditt hjerta
Tryck det hon vidrört med de sköna händer.
Skynda! af löfverk dig en segerbåge
<tab>Väntar derute.

Spring genom trädgåln: du ej henne finner.
Endast af brudmör, då de kronan fästat,
Letas ut barmens på de blyga böljor
<tab>Rörliga prydnad.
Spring genom förmak, genom sal och kamrar:
Icke hon syns der. Bakom hennes fönster
Smyg dig: en förlåt är der hängd. Din sol sig
<tab>Döljer i skyar.

Vänta: vid midda´n öfver dig skall stråla
Hela dess skönhet, då de glada klockor
Kalla dig. Fruktlöst du likväl tillbaka
<tab>Blickar i porten.

Gå du din väg fram till det helga altar:
Der skall hon, trofast, i din hand af fadern
Lemnas för alltid; och du stör med henne
<tab>Under en himmel.

Ser du, hur småle i de fyra hörnen
Helsa och Oskuld och Behag och Ömhet!
Under de bildnamn, jag de fyra ville
<tab>Visa i staden.

Henne blott ser du och den himmel, hennes
Öga, som upplyfts med en tår, dig visar.
Der, då din sällhet i ett ja förkunnas,
<tab>Svarar ett Amen.
<h1>BRUDEN.</h1>

Flicka, nu ditt öde är
Hvälfdt ur tidens urna;
Nu du myrtenkronan bär,
Den blott en gång burna.
Såg du i din spegel nyss,
Såg du, hur hon pryder?
Sade dig en stulen kyss
Allt hvad hon betyder?

Vet du väl, att flickan der
Såg sig sista gången?
Blott till offer krönt du är,
Re’n af röfvar’n fången.
Bort han för dig: ej din far,
Ej din mor dig hägnar.
När han en gång hjertat har,
Allt han sig tillegnar.

Brud! hur skönt det namnet är:
Namn, som allt förklarar.
Allt kring bruden blommor bär;
Men hur kort det varar!
Fru i morgon, stolt du ler;
Men se herrn, som nickar!
Endast framåt flickan ser,
Frun tillbaka blickar.

Dock med tiden hvälfver sig.
Till en aftonstjerna,
Glädjen, som nu helsar dig
Såsom morgonstjerna.
Skön, som brud du blir det mer,
Såsom mor och maka.
Skön är gummnan sjelf, som ler,
Då hon ser tillbaka.


<h1>WILHELMS MAKA.</h1>

Se´n du glad som solen
Kysst mitt öga opp,
Tills i glöd åt polen
Dagen sänkt sitt lopp:
O, min vän hur stunden
Rymmer, ljuf och snar!
Likt en fläkt ur lunden
Doftar den och far.

Lugnt mitt lif förrinner
I din vishets skygd.
Nya krafter vinner
Af ditt mod min dygd.
Dubbelt är hvart nöje,
Deladt med en vän:
Från din blick mitt löje
Strålar nytt igen.

Ser jag molnen ila
Öfver lundens topp,
Der vi lugna hvila,
Under himlens lopp;
Hör jag åskan bullra
Med en plötslig vind:
Trygg emot din skullra
Lutar jag min kind.

Ack! förrän du stämde
Mina känslors språng,
Hur ett löf mig skrämde
I min skygga gång!
I hvar menlös tanka,
Skalf jag för ett fel;
Lik en ostödd ranka,
För hvar vind ett spel.

Till nytt väsen buren,
Wilhelm, i din famn,
Ser jag i naturen
Nu en gudahamn,
Som mig vänligt vinkar,
Efter däldens dans,
168

Dit, der stjernan blinkar
Med odödlig glans.

Ej för menskor skygga,
Tjusta ej af dem,
Vi vår sällhet bygga
Inom eget hem.
Kärleken och friden
Följa dit vår stig:
Deras vingar tiden
Klipper bort åt sig.

Mot hvar blindt förveten
Lustas lömska makt,
Står förnöjsamheten
Vid vår dörr på vakt.
Vänskapen blott språke
Hos oss glad och fri.
Våra dörrar åke
Fåfängan förbi.

Hvässe sina pilar
Tadel, sorg och harm.
Wilhelms maka hvilar
Orörd vid hans arm.
Kring hans stam sig lindar
Mina blommors ked:
Blott med honom, vindar!
Bryten I mig ned.
<h1>FÖRSTLINGEN.</h1>

Fins väl en sällhet på vår hela jord, som
Väger upp älskar’ns i det enda nu, då
Bakom en förlåt han väntan upplöst
<tab>Bruden emottar?

Jo, för hans kärlek än en högre glädje
Föds ur ett dödsqval, då han upp åt himmeln
Ser, med en förstling på sin arm, ifrån den
<tab>Frälsade modern.
KRISTNINGSDAGEN.

Hvad denna dag är skön! I morgons redan,
Hur säll, hur rörd, jag smög mig hit på tå,
Att se på dig, och se på barnet sedan,
Hur sött I sofven här, I dyra två.

Med lampan i min hand , jag stod der länge
Och såg förnöjd, tills solen uppgick re´n.
Då lyfte jag ett hörn af fönstrets hänge,
Och öfver vaggan föll ett gyllne sken.

Du vaknade dervid och såg den lilla
I detta himlaljus: ett förebud
Af det som nu skall ske. Jag dröjde stilla,
Ej sedd af dig: ditt hjerta var hos Gud.

När se´n du såg mig, såg pa mig med denna
Tårklara blick, behöfdes inga ord,
Ej heller nu, att säga hvad vi känna,
Behöfvas de: din fröjd i min är spord.

Fröjd, att med faran smärtorna se flydda,
Se barnet frälst med dig. - Hvad denna gäst
Gör allting nytt i hjerta, som i hydda,
Gör allting skönt, som till en himmnelsk fest!
Ja, himmelsk är den. Himmelen med Ordet.
I våra hjertan stiger ner dervid.
Ett tempel rummet blir, ett altar bordet:
Vid helga källan der står himmelsk frid.

Hör! Han, som barnen till sig komma låter,
Upptar ock vårt. Han kallar det vid namn.
Nu, moder, tag den gudinvigde åter;
Nu göm en himlens arfving i din famn.

Det är Guds barn du till ditt hjerta sluter.
Du är Maria; jag mig Joseph tror.
Hvad glans din själ i dina ögon gjuter!
Du är förklarad af din fröjd som mor.

Räck mig din hand, den hand, som all min lycka
I tiden gör, i sorgen all min tröst;
Att jag må den emot mitt hjerta trycka,
Då du vår älskling trycker till ditt bröst.

Men denna purpur, som allt högre stiger
På dina kinder, hvad betyder den?
Är det blott glädjens färg? — Hvad! du förtiger
Kanske ett ondt, hos dig förborgadt än.

Du ryser, bleknar — svara mig, min maka!
Tyst! se hon ber, fast hon ej läppen rör,
Ber med sin blick. O se från skyn tillbaka,
Se på ditt barn. Gud! — hon är kall: hon dör.

BEGRAFNINGSIDAGEN.

Hvilken högtid i mitt hus beredes
Med så tyst och aningsfullt bestyr.
Snölik svepning öfver fönstren bredes:
Är det sorgen, som för dagen skyr?
Eller är det glädjen, som här gäller,
Tydd med blommors doft och lampors sken?
Det är bröllop: midt i rummet ställer
Man en brudstol, nej, en brudsäng re´n.

Och af tärnor med så rörda sinnen —
Se, en tår i deras ögon ler! -
Bruden bärs, re´n afklädd, blott i linnen
Menlöst svept, och läggs så tyst dit ner.
Utan skud, hon fäster på sitt läger
Allas ögon, allas hjertan än.
Och hon sofver re´n: och ingen säger,
Med en vink blott, till åt brudgummen.

Är det mig, man lemnar qvar hos henne,
Mig, man smyger hennes vigselring?
Store Gud! hvad ser jag? Det är denne,
Här är begges namn, just denne ring,
Som jag en gång i förtjusning tryckte
På en engels finger under skyn.
Och som klippan fast min sällhet tyckte,
Tills jag, vaknad, fann den blott en syn.

Drömmer jag å nyo? Den hit burna
Är hon sjelf, är min försvunna vän.
Ack! jag grät re’n öfver hennes urna:
Och hon slumrar här, så lik sig än!
Var min fröjd, att jag den sköna vunnit,
Var min sorg, att jag den goda mist,
Hittills blott en dröm? Och har jag hunnit
Nu först målet, nu först sannt och viset?

Ja! jag ser vårt bröllop är förhanden!
Ja! jag hör re’n templets högtidsljud.
Vakna då, du trogna, och den handen,
Du mig lofvat, gif mig nu, min brud.
Vakna! hör! här tycks re´n sällskap vara,
Som skall vittna vår lycksalighet.
Hvad! till bröllops kommer denna skara,
Och bär sorgdrägt? — Ha! jag vet, jag vet.

O! haf ömkan med den qvaldes villa! —
Dröj med locket, låt mig se igen
På den hulda, som der ligger stilla
I sin oskuld och tycks småle än.
Ack! den själ, som öppen i dess öga,
Då det lyftes, då det sänktes ner,
Hjertan vann och visste deraf föga,
Ser ej mer mig, svarar mig ej mer.
Skuggan blott är qvar utaf den flydda,
Och man sliter från mig äfven den!
Dock det frö, som från min tömda hydda
Jorden får, uppblomstra skall igen
Denna kalla, stumma öfverlefva
Uppstå skall och bli på nytt min brud.
Med det hoppet endast vill jag lefva,
Med det hoppet endast dö, o Gud.


<h1>TILL SÖMNEN.</h1>
(Efter DELLA CASA.)

O sömn! o du den stilla, sorgeblida,
Välkomna nattens Son! Du ende vän
För sjuklingen i kojan och för den,
I lifvet lärt blott gömma sig och lida.

Kom att mitt hjerta lindra, kom att sprida
Från dina vingar kraft att hoppas än.
Åt dessa brutna lemmar skänk igen
Den korta ro, de länge re´n förbida.

Hvar år den hvila, som, för dagens röst
Till natten flydd, på sina knän hon väger?
Och hvar de drömmar, hon till sällskap äger?

Ack! fåfängt suckar mitt förtärda bröst
Till er, I kalla skuggor, döfva läger!
O långa natt! O väntan utan tröst!


<h1>TILL HOPPET.</h1>
(Efter Fransyskan.)

Du, som nöjet ger en vinge
Och en tagg från plågan tar,
Ljufva Hopp! om allt förginge,
Allt i dig jag ägde qvar.
Dina molnslott vare tomma:
De försköna dagens lopp.
Jordens glädje är en blomma,
Hoppet är den blommans knopp.

Den åt nödens bränning drifne
På ditt ankar tröstar än.
Den af vänner öfvergifne
Äger dock i dig en vän.
Trots den bommande barbaren,
Ner i häktet tröst du bär;
Men förskräcklig är tartaren —
Ty du finnes icke der.
Plöjar’n ser dig öfver töknen
Gå i himlabågen opp.
Du mot vandraren i öknen
Skyndar källans dolda lopp.
Upp till ärans branter leder
Blott din vink med segrens palm.
Sömn och helsa stiga neder
Blott med dig på tårstänkt halm.

Du vid ljusets dystra saknad
Bjuder månen tändas ny.
Du mot drömmar’n, ängsligt vaknad,
Ler i österns glada sky.
Når mitt hjerta, tömdt af öden,
Tynar, böjdt åt griften re´n,
Du en engel gör af döden,
Som mig för till Elysén.
<h1>KÄRLEKENS DOTTER.</h1>

Goda flicka! hvarför så med handen
Höljer du din uppsyn mot mitt bröst?
I den stund, då ändtligt ödets röst
Bjöd min kärlek nå den sena stranden!
Då jag efter långa, långa år,
Blott i bref och drömmar sorgligt njutna,
Får dig se — och glömmer det förflutna
Och mig tror tillbaka i min vår!

Tror mig än mer ung, än i den stunden,
Då jag kom från visdomsberget ner,
Full af allt hvad man der fjerran ser,
Högt och djupt; — och mötte dig i lunden
Och förgat Athen och Rom för dig.
Tio år min lycka mognat sedan,
Och den hand, du räckte mig då redan
Såsom min, nu ej vill svara mig.

Jo! den svarar; men ditt sänkta öga
Tveksamt lyfts emot mig med en tår.
Ditt bekymmer, Betty, jag förstår.
O min vän! du känner mig då föga.
Tiden, sorgen, saknaden af mig
Dina rosor blekt, din eldblick mattat;
Och den bild, mitt hjerta af dig fattat,
Fruktar du ej mer skall likna dig.

Trösta dig. De blommor du begråter,
Skulle vissna innan kort ändå;
Ve! den man, som blott om dem vill rå:
Törnet står för all has lifstid åter.
Men en skönhet trotsar åldrens höst:
Själens skönhet evigt skall behaga.
Hör! jag vet om Kärleken en saga,
Som är sann, till trogna hjertans tröst.

*

Kärleken till jorden for,
Förd af Skönheten, sin mor.
Barn ännu, han gret och hängde
Jemt vid mammas hand och blick,
Jemt på hennes knä sig trängde,
Jemt en kyss med socker fick.
Ledsen dock att ständigt smeka,
Pilten, redan temligt stor,
Lopp ifrån sin söta mor,
Att med Gratierna leka.
Äfven leka, det må ske
Med Behagen alla tre,
Utan ända, tröttar sinnet.
Suckande åt tomheten
Af sitt lif, som endast minnet
Af Olympen tröstar än,
Går han till sin mor igen.
Dufvorna för vagnen spända
Ser han glad, och blott begär
Att med hanne återvända.
Redan vagnen honom bär,
Och i glädjen, att den bringar
Honom hem, han sina vingar
Gör till segel öfver den.
Re’n begynner den sig höja
Då han ser åt jorden än,
Ser ifrån en upplyft slöja
Ögon blicka, som hans spår
Följa med en själfull tår
Och i hans försmälta dröja.
Det är Psyche. Ner han far,
Låter Venus i sin char
Glänsa, småle och försvinna;
Går att nu det hjerta finna,
Som han efterlängtat har.
Jorden för det trogna par
Blir en himmel. Alla da’r
Sällheten vid deras möte
Är med ny förtjusning röjd.
Men en dag, hvad festlig fröjd!
Då ett barn ur Psyches sköte
Bärs i hans förtjusta famn.
Skönhet! ropar han betagen.
Skönhet! vare ock ditt namn,
Som din mors.
<tab>Ifrån den dagen
Ej blott Son af Skönheten,
Men ock Far är Kärleken.


<h1>DEN NYGIFTE.</h1>

Se, hur förnöjd han sitter vid din sida
Och, döf för oss, på dig han endast ser.
Men när ett år, en månad fått förlida,
Ser han från dig i boken endast ner.

Nu glömmer han sitt glas, och det ej tömmer,
Förrän din bild han fångat ur sitt vin:
Snart är det dig, som han vid bordet glömmer;
Än hör han ej, än svarar på latin.

Var lugn likväl: de drömma så, de lärde.
Dock älska de och mena desto mer.
Tro mig: hvar dag han finner mer ditt värde,
Och utan dig han sjönk i grafven ner.
<h1>PRAKTLIFVET.</h1>

Till din hydda, min vän, glädjen och friheten
Flyr ur marmorpalats, flyr för de svängda svärd,
<tab>Som der blixtra vid porten,
Men ej stänga bekymren ut.

Se ur vagnen, hvari lyser det himmelsblå
Vakt utropande band, flyga de svarta ner,
<tab>Flyga upp i den trappa,
Der den mäktige stiger stolt.

Genom dörren, som slår vingarna ut och vid
Öppnar, mellan en trångt bugande flock, hans gång,
<tab>De insmygt sig och redan
Laggt sig, der han i soffan sänks.

Stannen der, då hans arm bjuds åt den lysande
Dagens drottning — om ej nattens hon nämnas bör:
<tab>Det är natt och en stjernflock
Öfverstrålar det mörka hår.

Nej, på sjelfva det bord, der ur kristallers mängd
Glädjen doftar, de nu sitta på glasets brädd,
<tab>Såsom nyss uppå guldet
Mellan de vexlade bladens kast.
Denne fly de ju dock, denne, som blott på lek
Härmar döden, sin bror, skakande från sin krans,
<tab>Som han doppat i Lethen,
Elyseiska fridens dagg.

Se, med drömmar i dans leende sväfvar han,
Följd af kärleken ner öfver den thron, der står
<tab>Under Indiska tältet —
Ack! blott bilder, zirater blott!

Allt har tystnat: man hör endast hur tidens puls
Sakta slår i porfyrn. Visande öfrer tre,
<tab>Han de gyldene vingar
Breder ut, och ej rörs likväl.

Ängsligt sticka dervid makarna. Hvar i sin
Flygel gömd, för hvarann’ störa de ej den ro,
<tab>Som de vänta vid lampans
Bleka sken ur albasterns rund.

Dock de buro en tagg ner i sitt ejderdun
Från hvarann’ till den mängd, cerelen dem gaf förut,
<tab>Medan spegel mot spegel
Bröt det leende smickrets bild.

När de domna till slut, öppnar sitt fönster re’n
Morgonrodnan’ och strör rosor, dock ej åt dem.
<tab>För dem rodnar blott midda’n
I gardinernas purpurväg.
Du, med lärkan tillreda, firar den saliga
Paradisiska stund under det klara blå;
<tab>Och som röken ur hyddan,
Så uppstiger din andakt dit.

Låt mig följa din gång längs med din teg åt sjön.
Låt mig andas med dig luft, som ej smittad är
<tab>Genom straffade laster,
Fåfängt höljda af sminkad prakt.

Ja, jag räddar mig dit, der du med friden går,
Ej af plågan i vagn eller på krycka mött,
<tab>Der ej tiggande händer
Räckas fram med en mordisk blick.

Der mig visa, hvad här endast för konstens skull
I en tafla beses, eller i skaldens dikt:
<tab>Der mig visa naturen
Landtligt enkel, dock ädelt skön:

Du, som lefver, ej blott sjunger idyller, du
Med din funna Charit: under den ek, du ärft,
<tab>Störd i Skördarnes läsning
Af din jollrande dotters kyss!
<h1>HEMNÖJET.</h1>

Ja, goda Fanny! ja, du unnar dem
Sin höga ro på den förnäma balen.
Ack! tusen gånger mer vårt tysta hem
Gör glada hjertan, än den marmorsalen
Med sina glimrande kristallers prakt
Och sina dundrande trumpeters takt.

O! låt dem der i yppighetens,
I nöjets stoj sin hela håg förvilla;
Sin ungdomshelsa offra för en dans,
Arbetarns sömn med nattlig oro spilla,
Och med en vämjefull otålighet
Re’n tråna efter nästa lustbarhet.

För oss i vrån, der ej af präktigt tvång
Vår menlöst fria glädtighet är bunden,
En liten syskondans, en konstlös sång,
I egnas krets, förkortar aftonstunden.
Hur hjertligt roar oss den lilla blott
Med sin så näpet härmade gavott.
<h1>LANDTLIFVET.</h1>

Sök lyckan du, sök henne genom staden,
Vid vexlarns bank, på couren hos en prins,
Af rum vid rum den långa granna raden
På slottet följ och fråga, hvar hon finns.

Jag i min däld blir vid den ärfda tegen,
Der jag i dag, på stället, lycklig är.
Blott halmbetäckt är hyddan, men min egen.
Der är jag född, o! dödde jag ock der.

Af samma jord, som födde mina fäder,
Jag har mitt bröd och trampar deras spår,
Åt samma utsigt öfver sjön mig gläder,
Och längs med ån till samma kyrka går.

Se´n ur min hand jag låtit kornen regna,
Och trött bär hem min tömda såningskorg —
Hvad hyddas rök, hvad gårdens trän mig fägna!
Dit in med mig ej följer någon sorg.

Må det i natten klarna eller mulna:
Jag sofver sött och låter himlen rå.
Blott jag har lien hvässt, när axen gulna,
Jag äflas ej att om Guds väder spå.
Flyg icke bort, du som här sjöng om våren!
Tag fritt det korn, du finner i mitt land.
Också för dig, du enka, tyngd af åren,
Jag ej skall räkna axen i din hand.

Den första skärf, min båt ur staden bringar,
Sen äpplet lånt af mina gossar hyn,
Ifrån min hand i kyrkohåfven klingar,
Som ber om hjelp för någon blind i byn.

O! huru sällt förrinna dina dagar,
Blott du förnöjd med litet lefva vill!
Du njuter allt; det minsta dig behagar,
Och nöjet ej till ledsnad räcker till.

Kom, lägg dig här, der ån förbi mig flyter,
Der jag är skyld af denna friska alm.
Känn svalkan här och fråga, om jag byter
Mot din alkov, dess siden och dess qvalm.

Midsommnarsda´n, hur präktigt jag bekransar
Min hela gård och gör min koja ny!
Och julen ut, hur hjertligen jag dansar,
Sjelf barn igen, med barnen i vår by.

Såg du min fröjd — den känner ej monarken!
Hvar gång en ymp i blomma redan är;
Hvar gång ett lam, som modren glömt på marken,
(Ve! sådan mor) i barmen hem jag bär;
Hvar gång min hjorda anförerska om qvällen
Ser efter bröd vid dörren af mitt tjell!
Hon är det värd: hon ringer dem från ställen,
Der vargen går; hon för dom hem hvar qväll.

Om på mitt bord ej kinabålar blänka
Och dofta vin, som vandrat mången sjö,
Så har jag mjölk, som skummar sig, att skänka
Ur kärl af trä, så hvita som en snö.

I blåst och regn, hur ljuft att sitta inne,
Och trycka ömt min Betta till mitt bröst!
Än med en dikt jag muntrar hennes sinne,
Än sjunger hon en visa till min tröst.

Må hvem som vill sin oskuld äfventyra
I hof och stad, för ära och för guld.
Jag är berömd, om Betta hör min lyra,
Och jag är rik, om Betta är mig huld.

Må när som helst mig döden hädanrycka,
Blott jag får se på henne, när jag dör;
Blott hennes hand jag än får tacksamt trycka,
Då hon ej mer min qväfda stämma hör.

Se’n vet jag visst, att hon så tomt det finner,
Och mins mig än i många Herrans år.
Ja, mången tår på hennes psalmbok rinner,
Då till min graf hon ifrån kyrkan går.
Så framnt vi ej på en gång somna roligt,
Två vänner likt, som natten skiljer sent,
I hjertligt tal fördjupade förtroligt
Om fordna da’r och hvad dem först förent.


<h1>BESÖKET PÅ LANDET.</h1>

Bort, bort ur staden bjuder naturen mig,
Och bäddar mossa under ett hvalf af löf.
<tab>En bär dit doft, en annan svalka
Af de beskäftiga små zephirer.

Och bäcken skyndar, — knappt ger han al och pil
En kyss i flykten — skyndar med skålen dit,
<tab>Och lägger den så genomskinlig,
Kransad af Flora, för mina fötter.

Dock fåfängt, fåfängt andas jag landtlig luft
Och landtlig frihet: klämdt är mitt bröst ännu;
<tab>Dödt är för mig det sköna landtskap —
Nej, det får lif, det får själ: hon syns der!

Hon, hvilkens skymt blott tjuste föm evigt mig,
Hvars drömbild sedan följt mig båd´ dag och natt,
<tab>I aftonstjernan åt mig blickat,
Rodnat på morgonens gyldne skyar.
Hon syns der verkligt, sväfvar så nära mig,
Der bortom floden. Finns ej en brygga här?
<tab>Och ej en julle? Hjelpen, nympher,
Hjelpen den simmande, sköna nympher!


<h1>VÅR OCH VINTER.</h1>

Ö! der alltid rosenhäcken
Blommor bär,
Gyldne fisk i silfverbäcken
Spritter kär,
Linden på Zephirens vingar
Strör behag,
Sång af Philomeler klingar
Natt och dag!

Re’n är gnbbens hjessa grånad:
Men ännu
För hans fåfängt spända trånad
Rymmer du.
Vinter, kom! — ty jag vill hoppas
Vårens stund.
Ömsom vissnar, ömsom knoppas
Glädjens lund.
<h1>BLOMMORNA PÅ SJUKSÄNGEN.</h1>

Blommor till min sjuksäng! O förhoppning!
Lyfter du ännu mitt klämda bröst?
Flyr ännu mitt allt för bråda höst?
Följer på min vissning än en knoppning?
Ljufva ångor! Sommarn’s ande re’n
Lifva tycks mitt blod och mina sinnen!
Glada färger! O min ungdoms minnen!
Än min framtid lånen I ert sken!

Blommor midt i vintern! — Sköna under!
Dock ett större i mitt hjerta sker.
Midt i dödens natt jag qvicknad ler
Och mig vandra tror i helsans lunder!
Ädla konst! som Norden häpen ser
Fostra Söderns välluktsrika gäster:
Hittills prydde du blott glädjens fester,
Nu ock sorgen du en högtid ger.
<h1>TRÖSTEN.</h1>

Du ser på mig, om mina ögon sanna
Det hopp, jag än med halfva ord dig ger,
Se upp till skyn: der låt din smärta stanna!
Der är den hulda, ej på jorden mer.

Gråt för de små. Ja, Lilly, sorg för andra
I goda hjertan egen sorg gör lätt.
Gråt ock för dig: hvem kan din ömhet klandra,
Om hon ock mins ditt eget hjertas rätt?

Försmält i gråt! Hvad kan du mer än gråta?
Och jag, hvad tröst kan jag din saknad ge?
Den, att ej tårar eller suckar båta?
Nej, hellre stum blott på din smärta se.

Och, kyssande en tår från dina kinder,
Med mina egna blanda dem du göt;
Och klaga, att de band, naturen binder,
Grymt slitas af, då hon dem fastast knöt.

Dock glädjoms: döden sjelf olösligt finner
Två rena själars heliga förbund.
Försvunnen från den verld, der allt försvinner,
Hon i ditt bjerta lefver än hvar stund.
Som i ditt bröst Allfadren är tillstädes,
Blott dunkelt tänkt, tills evigt uppenbar:
Så af den dödas nära skugga glädes
Din trogna själ, tills du ock hädanfar.


<h1>HVAD HON VAR.</h1>

Se morgonperlans glans uppå det gröna blad,
Som aktar, att ej spills den klara, himlarena:
Så i föräldrars vård hon glänste, menlöst glad.
Känn hela rummets doft af nejlikan allena,
Och döm hvad i sitt hus, hvad i sin bygd hon var!
Och för sin man! O du, som tidens stormar skakat,
Skönt blef din aftons lugn af hennes dygd bevakadt. —
Hon var! — Lös dufvans band: hem genom skyn hon far.
Dock engeln återstår, fast qvinnan har försvunnit.
Sörj ej, att jorden mist hvad himmelen har vunnit.
<h1>DET HÖGRE LIFVET.</h1>

Natten kom och allt blef öde,
Utan färg och utan röst.
Lifvets pulsar syntes döde,
Blott ej oron i mitt bröst.

Månen uppgick: bildningsgåfvan
Skapte en ny verld igen;
Och mot himmelen der ofvan
Viste sjön en annan än.

Der en engel, en gudinna
På en vågig silfversky
Såg jag gläsa och försvinna,
För att följas af en ny.

Men der kom, af skogens brusning
Bådad, fram en vind och bröt
Klara spegeln med en krusning,
Som till slut i fradga röt.

Suckande, att äfven diktens
Sköna verld försvunnit så,
Hörde jag i tornet pligtens
Morgontimma redan slå.
Upp med dagens stunder ila
Måste jag den tunga stig.
Dock i gräset vid min hvila
Daggens perla tjuste mig.

O! hur rent du speglar ljuset,
Föll du från dess källa hit?
Men du trifves ej i gruset:
Solen drar dig åter dit.

Henne lik, jag såg en tärna,
Engeln lyste ur dess kropp,
Som ur molnets for en stjerna,
Bröt sig ut och flög dit opp.

Genom henne dock en mening
Och ett mål min lefnad fick.
En gång vid en ny förening
Allt förklaras för min blick.

Lifvet, likt en troll-laterna,
Viste mig blott ytlig färd.
Blott ett skuggspel i min hjerna
Var min stolta tankeverld.

Men jag kände hos den fromma.
Att ett högre lif är till.
Jord och himmel vare tomma:
Verkligt är, hvad dygden vill.
<h1>QVINNANS VÄRDE.</h1>
(Efter SCHILLER)

Ära ske Qvinnan! Af qvinliga handen
Knytas vid hjertat de husliga banden,
Nära den ej slocknade kärlekens glöd,
Strös i vår sorgfulla jordiska lefnad
Himmelska rosor, och tröst eller trefnad
Sprids öfver allt, båd’ i lif och i död.

<tab>Evigt lysten och förveten,
<tab>Mannen i sitt lugn ej trifs.
<tab>Fjerran kring oändligheten,
<tab>Våg för våg, hans tanke drifs.
<tab>Intet motstånd utaf tingen,
<tab>Ingen gräns hans styrka tål.
<tab>Rastlöst, genom stjerneringen
<tab>Jagar han sitt drömda mål.

Dock af en moder, en syster, en maka
Lockar en blick den förflugne tillbaka,
Fäster hans känsla vid hem och vid nu.
Fromt, vid sin gerning’, i oskuldens slöja,
Sitta de inne och blygsamma röja,
Barn af naturen, dess enfald ännu.
<tab>Våldsam såsom eldens låga,
<tab>Mannen genom lifvet far.
<tab>Intet skonsmål hans förmåga,
<tab>Ingen ro hans trängtan har.
<tab>Hvad han skapt, förstör han åter,
<tab>Saknar hvad han nyss har flytt.
<tab>Hydran lik, hans önskan låter,
<tab>Föll ett hufvud, se ett nytt.

Qvinnan belåten, ehur’ hon är bunden,
Plockar i tysthet en blomma för stunden,
Som af dess omsorg med ömhet är närd:
Fri, mer än han i sin ändlösa irring,
Vis, mer än han i sin lärda förvirring,
Rik, mer än han i sin diktade verld.

<tab>Stel och kall, som pyramiden
<tab>Spetsar sig vid Nilens elf,
<tab>Mannen hårdnar under striden
<tab>Med sitt öde, med sig sjelf;
<tab>Känner ej det himlanöje
<tab>Att, med själ mot själ förbytt,
<tab>Hjertligt dela gråt och löje,
<tab>Födas i en vän på nytt.

Men som eoliska harpan i bäfning
Klagande sätts af en fläkt, af en sväfning,
Likså hos qvinnan den känsliga själ.
Blott af en dröm, att den älskade lider,
Häfs hennes barm och en blekhet sig sprider
Under den perla, från ögat sig stjäl.

<tab>Stolt af segrar, rik af byten,
<tab>Mannen gör sig rätt med våld.
<tab>Med sitt svärd bevisar Schyten,
<tab>Och till slaf är Medern såld.
<tab>Grus och aska hölja fälten;
<tab>Plötsligt föll, hvad sekler byggt;
<tab>Blott en rå barbar blir hjelten
<tab>Under gratiernas fykt.

Men med en ljuft öfvertalande stämma
Kastar sig qvinnan, att blodbadet hämma,
Mellan de stridandes ljungande spjnt.
Der af en fader och här af en maka
Fattar hon handen: och begge försaka
Hämnden för evigt, en slägt blott till slut.
<h1>TILL FRUNTIMREN</h1>
VID EN MEDICINE DOCTORS-PROMOTION I ABO.

Ej en skald mcd lagerkransad tinning
Helsar Er, I Sköna, denna gång.
Vänten ingen rosenfärgad sång
öfver edra ögons segervinning,
Ej af myrten en odödlig krans,
Ej ett Paris-äpple: det ej fanns
På den väg, vi gått till mödans ära.
Äfven oss likväl det budet rör,
Som är perlan i den vises lära:
Att i allt, hvad sannt och godt man gör,
Främst åt Gratierna offer bära.

Gratierna dyrka äfven vi,
Ej, med skalden, endast såsom sköna:
Såsom goda, de vår guddom bli,
De vår möda lifva och belöna.
Hvarför nämns du, älskansvärda kön,
Blott det <sp>vackra</sp>, ej det <sp>goda</sp> hellre?
God är engeln, derför är han skön.
Rosen vissnar; Godheten, ju äldre,
Blir dess mera skön. Vi se det här
Hos de ädla, som vår högtid hägna,
Dem vi främst i dag vår vördnad egna.
Om hos ynglingen förlåtligt är
Att en blick, en hemlig suck kan hända,
Åt de nyss utspruckna liljor sända
(Liljor nu, i stilla, menlös glans,
Snart Zephirer i en aftondans):
Högst likväl för oss er fägring gäller,
I, den mogna åldrens eterneller.
Alltid lika, edra blommor bäst
Pryda, prisa Hygieias fest.
Dock, hon sjelf är ung och bland de unga
I sitt tempel sig med stolthet ser.
Ungdom, oskuld! åsyn blott af er
Helsans känsla åt en sjukling ger,
Och den gamles steg gör mindre tunga.

Äldre, yngre! er — ej blott i dag! —
Hyllar denna hatt, hvars tunga ära
Utom er vi ej förmådde bära.
Om ej edra rörande behag
Vi i sorgens boning skulle finna;
Om vid plågans bädd ej oftast stod,
Med ett helgons tro och tålamod,
Med en engels blick, en tröstarinna:
O! hvem ville, i sin ungdoms hopp,
För så sorgligt kall sig offra opp?
Hvem förmådde härda ut att ständigt
Se hvad mest bedröfligt och eländigt,
Grymt och rysligt menskolifvet har?
Ja, hvad kunde, om vi rätt besinna,
Läkarn göra utan läkarinna?

Läkarinnor ären I, en hvar.
Se en mor, en dotter, se en maka,
Se en syster: nätter, såsom da’r,
Hon ej tröttnar att vid sängen vaka;
Och den droppe, som der tindrar ner
Ur den huldas ögon, undrar mer,
Läker mer, kan hända, än de alla,
Som ur glaset efter räkning falla.

Sköna! goda! I, till hvilkas kön
Ej blott gratier oeh sångmör höra,
Men ock alla dygder, som oss göra
Lifvet ljuft och sjelfva sorgen skön:
O, er ömhet, mer än konsten säker,
Hjertat når och med en blick blott läker.
Hören af dess makt ett ryktbart rön.

Lemnad re´n af läkaren åt döden,
Låg en ung och älskvärd kungason:
Fadren gick förtviflad derifrån,
Ingen hjelp han visste mer i nöden,
Ingen tröst hans hjerta tog emot;
Inga böner mer, blott bittert knot
Göt han ut mot himlen och dess Gudar.
Icke ens den skönaste af brudar,
Redan anländ till hans kungaborg,
Skingra kan hans faderliga sorg.

«Allt på jorden ville jag försaka»,
Ropar han, «för detta kära namn:
«Thronen sjelf jag gåfve för hans famn.» -
«Äfven jag» — så hans bestämda maka
Suckar, tyst, för sig; och hastigt, höljd
I en slöja, går, af ingen följd.

Hör jag ej en skönhet, som mig frågar,
Halft ironisk, efter hennes bild?
Måla den så himmeiskt skön och mild,
Som hon var, jag kan ej och ej vågar!
Men jag tror, att, om hon syntes här
Träda in och slöjan af sig fälla,
Sådan, med den uppsyn, som hon der
Sågs af prinsen vid hans bädd sig ställa,
Torde hon — förlåten! jag är sann,
Jag beundra, men ej smickra kan —
Torde hon ifrån er alla vända,
För ett ögonblick åtminstone,
All den mängd af ögon, som nu se
Endast er, af edra blickar tända,
Liksom glänste här för deras syn
Fullt af stjernor, fallna ner ur skyn.
Ja, de sjelfva, som här mest förblända
Eller ljufvast röra hvarje själ,
Skulle säkert, hvad de än att klandra
Hemligt funne, alla ge likväl
Henne priset, nemligen det andra:
Första priset lemnar ju en hvar
I sitt hjerta — sig. En domarinna
Bland de sköna denna sportel har:
Eljest vore hon ju icke qvinna. —

Med ett ord, prinsessan kom, och såg
På det bleka dödens rof, der låg.
Hur hon såg, jag vet ej — men han kände
Alla plågor fly och trodde re’n,
Så han tjustes, sig i Elysén,
Tills det lif, hon i hans ådror tände,
Nyss för hennes skull till slockning bragt,
Trotsade igen all dödens makt.
Ej af feber mer, af glädje glödde
Nu hans kinder, strålade hans blick.
Vid den ljufva hand, som honom stödde,
Steg för steg han nya krafter fick,
Förd af hoppet till sin faders möte.
«Lefver du? hvad under frälste dig?»
Ropar konungen, med öppnadt sköte.
«Ja, han leker, men ej utan mig.,
Svarar hon. Då, blek och stum, tillbaka
Dra’r sig fadren, såsom från en hamn,
Stötande sin älskling ur sin famn.
«Allt du lofvat för hans lif försaka»,
Fortfar hon; och, redan rörd, han ser
För sin fot dem begge falla ner.
«Välj, att son förlora, eller maka,
«Kanske båda. Ja, mitt hjerta spår,
«Att du begge snart begråta får,
«Om du ej den ena vill försaka.» —
«Jag är far», utbrast han, «och jag ser,
«Att, för ett, två barn mig himlen ger.»

Sådan är den makt vi hos er röna.
Lycklig den, som fann bland er en vän:
Ty hvad ondt I gören, såsom sköna,
Gören I, som goda, godt igen.


<h1>BORDVISA.</h1>

Når skämtet tar ordet vid vänskapens bord,
Med fingret åt glasen, som dofta,
Så drick och var glad: på vår sorgliga jord
Man gläder sig aldrig för ofta.
En blomma är glädjen: i dag slår hon ut,
I morgon förvissnar hon redan.
Just nu, då du kan, haf en lycklig minut,
Och tänk på den kommande sedan.

Hvem drog ej en suck öfver tidernas lopp?
Dock sitt ej och dröm på kalaset.
Hör lef i sekunden: och hela ditt hopp
Se fyllas oeh tömmas i glaset.
Här sörj blott för glaset: om fullt, så töm ut;
Om tomt, så försänd det att fyllas;
Och mins, att det sköna och goda förut,
Se’n glädjen och nöjet, må hyllas.

Ty egne vi först åt värdinnan en skål:
Hvad vore vår fröjd utan henne?
Se’n prise vi värden och särskildt hans bål:
Hvad vore vårt mod utan denne?
Dem båda förene ett glas och en sång:
De sjelfva så skönt sig förente.
Med drufvorna myrten blef skapt på en gång,
Hvem ser ej hvad himmelen mente?

För öfrigt må värden ge alltid nytt skäl
Till ständig omsättning af glasen,
Och visa, att rangen är nyttig likväl:
Till skålarnas mängd på kalasen.
Men förr’n han är färdig med klang och harang,
Vi skynde att sjelfmante dricka,
Och helge ett glas, som är öfver all rang,
I tysthet — en hvar åt sin flicka.
<h1>ÅRENS KRAFT.</h1>

Sätt dig, goda, här vid spisen:
Sätt dig hos den gamle här.
Gammal! ja — och derför bär
Du åt mig från källar-isen
Gammalt vin i flaskan der.

Se, hvad rimfrost öfver henne:
Hon är grånad såsom vi.
Kanske vet du ej, Sofi,
Att en lock för dig, ja tvenne,
Hålla på att silfver bli.

Korken ur! O känn, hur åren
Anden stärkt den! o känn:
Rosen doftar ej som den.
Hvad! om vintern är i håren?
Vi ha vår i hjertat än.
<h1>DEN SJUTTIONDE FÖDELSEDAGEN.</h1> 
(Efter voss.) 

Nära till spiseln satt i sin länstol Walther den gamle, 
Han som i fyrtio år bestridt församlingens org’spel. 
Far och farfar suttit förut i den stora, siratligt 
Snickrade stolen af al, på det mörkbrunt skiftande juftet. 
Lutande öfver postillan, han nu, med händerna knäppta, 
Suckade tyst för sig, nu högt uppläste de tröstrikt 
Manande ord. Till slut begynte, med ögonen slutna, 
Hufvudet nicka och sjönk i en stärkande middagsslummer. 
Klädd i sin högtidsrock, satt gubben, rakad och borstad, 
Ty han fyllde i dag sina sjuttio vintrar med heder. 
Också hade hans son, den vördige pastorn i Näsby, 
Skickat till honom i går ett bud med fyra buteljer 
Gammalt helsosamt franskt, och lofvat att jemte sin unga, 
Blomstrande fru i dag besöka de gamle, om nå’nsin 
Vägen det tillät, ty fastän snöplogen med tre par 
Dugtiga oxar der gått, så var den dock åter igenyrd. 
Under måltiden nyss steg gumman upp och med småslugt 
Leende min tog fram en korkskruf, ställde för gubben 
En af flaskorna fram, och han drack med henne sin sons skål, 
Jemte den blomstrande fruns, som han gerna omfamnade en gång  
Än för’ sin saliga död. Nu låg på boken hans snöhvitt 
Glänsande hår: glasögonen lågo bredvid och den nya 
Sammetsmössan med räfskinsbräm och tofs utaf gulltråd. 

Mor hade hängt för fönstren och sängen rena gardiner, 
Sopat golfvet, bestrött det med granris, bredt öfver bordet 
Den rödblommiga duken och blåst på det rara citronträ’t 
Dammet af löfven. Också levkojorna blåste hon rena, 
Glad, att de hoppades re’n. På hyllorna glänste, af engelskt 
Tenn, blankskurade fat och tallrickar. Öfver dem stodo 
Muggar af blått porslin, och under dem hängde en eldtång 
Jemte en prydelig aln, ett besman och mangel och strykjern. 
Men det gröna klaveret, som nyss den gamle med strängar 
Åter försett och stämt, stod främst i rummet en prydnad. 
På notställaren låg uppslagen en gammal choralbok, 
Gumman lyfte på den, såg efter, om under den gömdes 
Dam, och satte den ner igen, så att nummern var ostörd. 
Äfven det präktiga skåpet af ek, med serafims-hufvu’n, 
Blommor af valnöt, messingsbeslag och skrufvade fötter, 
Henne till brudskänk köpt af modern, klockerskan salig, 
Hade hon dammat utaf och bonat med vax, att det glänste. 
Ofvan på kransen stod en hund och ett gapande lejon, 
Begge af gips, sex slipade glas med gull uti kanten, 
Tre par koppar af blommigt porslin och korgar med äpplen. 

Nu steg gumman ifrån sin spinnrock, trippade sakta 
Till vägguret och knöt slaghammarens snöre på spiken, 
Så att det klingande glas och kucku ej skulle i förtid 
Väcka den gamle. Se’n stod hon vid fönstret och såg, huru stormen 

Jagade tapptals dit snöflingorna, skakade gårdens 
Träd och de hoppande skatornas spår bortblåste på ladan. 

Hjelp oss Gud! Hvad det stormar, hvad snön uppstapplas i högar! 
Sade hon sakta för sig och runkade ängslig sitt hufvud. 
Stackars resande folk! Hvem kör väl sin hund i ett sådant 
Väder på dörr’n. Dock kommer min son. Det känns i mitt hjerta 
Slå så besynnerligt. Se, huru katten, på foten af bordet, 
Slickar sin tasse och kammar sitt skägg och borstar sin nacke, 
Det betyder ju främmand’ i alla förnuftigas tanke. 

Sade, och tog fram kopparna, ställde dem sakta i ordning, 
Fyllde i sockerdosan och dref bort flugor, som gubbens 
Flitiga smälla bespart till vintersällskap, och nedtog 
Sjöskumspiporna båda, så väl den silfverbeslagna, 
Skänkt af hans son, som den andra, hvarmed han dagligen rökte. 
Skakande, hällde hon se’n kardusen öfver en tallrick. 

Nu till stugan bredvid hon varsamt öppnade dörren, 
Vinkade fram Susanna ifrån sin surrande spolrock, 
Talte med nedstämd röst och bad henne skynda till vedbo’n. 
Tag en börda och bär hit in; men sakta på golfvet 
Lägg den, hör du, mitt barn, att ej du väcker den gamle. 
Krafsa ur ugnen se’n ett par, tre kol, och i spiseln 
Blås upp eld till en brasa. Du vet, huru farsgubben klagar 
Ständigt om köld och midt om sommaren sitter i solsken. 
Äfven de unga, som komma från resan, beböfva ett varmt rum. 
Pigan hemtade ved och blåste på kolen, med kindren 
Pösande, hostade se’n och gret och trätte på veden, 
Tills den ändtligt blef tänd. Nu brann den med sprakande låga 
Hastigt till glöd, och vid glöden satte sig gumman beskäftigt 
Ner, för att bränna sitt kaffe. Hon rörde om bönorna flitigt. 
Knastrande brynte de sig och svettades olja och vällukt. 
Derpå lyfte hon ner ur en skrubb den behändiga qvarnen, 
Skakade bönor deri och satte den knäna emellan, 
Höll med sin venstra hand den fast och mol med den högra, 
Plockade upp ur sin famn hvar böna, som hoppat ur tratten, 
Drog se’n lådan derut och strödde på papper det malna, 
Snodde om vefven igen, men stannade, medan hon talte: 
«Spring, Susanna, och tag en bit af den mögliga limpan, 
Locka i lidret Burdus och stäng den vaksamme in der, 
Att hans skällande ej, när de komma, må väcka den gamle. 
Hör se’n efter, om Matts re’n gått att hemta ur sumpen 
Gäddorna. Vänta! Förut skall han vedträn klyfva så många, 
Säg honom det, att vi kunna vår gås väl bryna på spetten, 
Klif på dufslaget se’n, och se, om släden ej kommer.» 

Pigan med brödet gick, och, på knät sig klappande, listigt 
Lockade in Burdus och lät den skrapa och gnälla, 
Vadade sedan i drifvan till Matts, som i stallet med ifver 
Hackelse skar, ty han frös. Och se’n hon sagt hvad hon skulle, 
Klef hon på dufslaget upp och pustade, ref sig i händren, 
Stack dem inunder sitt förkl’e och slog sig på axlarne korsvis; 
Men nu såg hon i molnet af flygande snön, huru släden 
Slingrade ut för backen vid byn mod klingande bjellror. 
Hoppande ner från stegen, hon sprang att berätta åt matmor. 
Gumman med darrande knän lopp ut, och med klappande hjerta 
Andades kort, och en toffel ifrån henne flög uti brådskan. 
Pigan till porten sprang och öppnade. Närmre och närmre 
Hördes nu bjellrornas klang och den klatschande piskan, och slutligt 
Äfven hästarnes traf, som in på gården med släden 
Ilade, höllo vid dörr’n och snöiga rykte och fnyste. 
Gumman vid släden stod och skrek: «Välkomna! välkomna!» 
Famntog först sin son, som främst sig skyndat ur släden, 
Sprang se’n och hjelpte hans maka ifrån sin lurfviga fotsäck, 
Knöt upp banden på hufvan, och kysste; och tårar af glädje 
Föllo från gummans ögon på dottrens rosiga kinder. 

«Men hvar är far? Han mår väl ej illa på födelsedagen?» 
Frågade sonen. «Tyst!» sad’ modren med vinkande händer, 
«Tyst! han sofver. Mitt barn! kläd af den snöiga pelsen: 
Väck honom se’n med en kyss, du aldrakäraste dotter. 
Stackars barn! hvad din kind är röd af den kyliga vinden!» 

Skyndsamt hängde hon upp deras pelsar på svarfvade knappar, 
Vred helt sakta på nyckeln och böd dem stiga i stugan, 
Der den blomstrande frun, med sin älskvärdt leende uppsyn, 
Skyndade fram och kysste den gamle på kinden. Förvånad 
Såg han upp och slöt sina barn i darrande armar. 
<h1>DEN GAMLE KNEKTEN.</h1>

Det var i saimen på en ö,
<tab>Dit sällan någon länder,
Förutan måsar ur den sjö,
<tab>Som stenar vid dess stränder.
På udden stod i stormen fram
En ensam tall med högväxt stam.

Der satt, i många Herrans år,
<tab>En man af gamla verlden.
Från klippan med sitt hvita hår
<tab>Långt synlig ut på fjerden,
En vålnad blott från fordna dar
Han för den häpna seglarn var.

Det syntes på hans vissna kind
<tab>En banad väg för tåren;
Och kulen fläktade en vind
<tab>De glesa silfverhåren.
Hans blick än sjönk i djupet ner,
Än log åt skyn, som sorgen ler.

Svensk eller Finne! kom med mig
<tab>Till dessa öde ställen.
Der vågen hvitast tumlar sig
<tab>Och spritter högst mot hällen;
Der satt han. Följ mig dit, och hör:
Hör honom sjelf, förrän han dör.

«Jag är den siste Carolin,
<tab>Den ende än på jorden,
Som sett kung Carl.» Med trotsig min
<tab>Han uppstod vid de orden.
När Carl blef nämnd, han hvarje gång
Tog af sin hatt, mer rak och lång.

«Se här» — nu med sin venstra hand,
<tab>Den högra Ryssen skjutit,
Han läste upp ett folioband,
<tab>I lås af messing slutet.
Sin Bibel har han med sig dit
Hvar dag, tillika med sin plit.

«Se här hans bild! så såg han ut,
<tab>Som jag, i rock och bälte.
Men när han stod i moln af krut,
<tab>Se, det var kung och hjelte.
Stor, när han vann, men mera stor,
När, att förlåta, hem han for.

Jag ser ännu vid Fredrikshall —
<tab>Der stod jag honom nära,
Och hörde, när det skottet small,
<tab>Som fällde Sveriges ära —
Jag ser, hur på sitt svärd han drog,
Med hot bakom sig såg, och dog.

Gret Sverge: mer gret Finland dock,
<tab>Som mor och enka gråter,
Gret far och barn. Dess söners flock
<tab>Ej kom från Norge åter.
Ej att den fälld af Dansken var:
Men till en stod frös häst och karl.

Jag ville dött der, jag också!
<tab>Dock Svensk ännu var Finnen.
Och byggde upp sin brända vrå,
<tab>Stolt af de stora minnen,
Dem, allt från Gustaf Adolfs dar,
Han ärft af farfar och af far.

Hvi föll jag ej, förrän jag såg
<tab>Vårt folk för Ryssen springa?
Dock sprang jag ej: i blod jag låg,
<tab>Och höll ännu min klinga
I venstra handen, som var qvar,
Då man från Willmanstrand mig bar.

Hör ser du både svärd och man:
<tab>Och slika voro många;
Men utan huvud går ej an,
<tab>Hur käck man är att stånga.
Dock freden kom, och böd oss än
Förblifva Svenske frie män.
Som sådan, o! hur lycklig här
<tab>Min ärfda teg jag skötte!
Blott ej en skymt ur viken der
<tab>Af grönt och rödt mig mötte.
En annan syn mig gjorde ve:
Att fänrikar i vaggan se.

Då ropte jag: hur skall det gå,
<tab>Om Ryssen kommer åter?
Men tänk! som fordne gossar blå —
<tab>Af glädje än jag gråter,
När jag det mins — der stodo män
Vid Valkiala upp igen.

Bland dessa en! — Men hör förut:
<tab>Jag var re’n gammal vorden,
Då jag en enka fann till slut,
<tab>Som tog mig uppå orden,
De orden: Topp! <i>En</i> hand jag har:
Törs du den ta’? Vi bli ett par!

Se’n log min ålder, lika skild
<tab>Från flärden, som från bristen.
En dotter! — Såg du engelns bild
<tab>Bredvid Evangelisten?
Så stod hon vid mitt morgonbord,
Och läste för mig Herrans ord.

Se´n gick hon i mitt hus och böd,
<tab>Och allt blef skick för dagen.

För henne blott, se’n modrens död,
<tab>Och af den fröjd betagen
Att se det Svenska mod igen
Bli hvad det var — jag lefde än.

En afton vid en fremlings arm
<tab>Hon kom der öfver ängen.
Jag såg re’n, rodnande af harm,
<tab>Åt min pistol vid sängen.
Ehuru lam, jag än haft mod
Att kräfva ut förförar’ns blod.

Men strax han trädt inom min dörr,
<tab>Jag fann en man af heder.
Så steg till Patriarken förr
<tab>En gäst från himlen neder.
Carl kämpat: ej dör Hoglands namn!
Så var hans helsning i min famn.

Nu, Herre! skrek jag, låter du
<tab>Din tjenare få fara.
Nej, ropte han, nej, lef ännu,
<tab>För att ett vittne vara,
Hur mig din dotter lycklig gör,
Då segren hit mig återför.

Der skymtar bort om sjön hans gård,
<tab>Som bonden glad besökte:
Der utan skryt hans visa vård
<tab>Naturens fägring ökte,
Dit bjöd han mig till lifstidsvän:
Hit väntad blott som brudgum än.

Re’n kom hans dag, re’n slog hans stund:
<tab>Ett bud för honom lände,
Ett bud om segren vid Svensksund
<tab>Den ädle till mig sände.
Till himlen lyft, på knä för Gud,
Jag glömde bröllop, måg och brud.

Re’n bruden satt i all sin skrud,
<tab>Och högtiden begyntes.
I land flög måsen, stormens bud,
<tab>Och ingen brudgum syntes.
Det hven så hemskt, som ur en graf,
Det blef ett Herrans väder af.

Jag ofta sett den vilda sjön
<tab>Stå upp, som till en härnad,
Ej blott mot klippan här och ön,
<tab>Men emot himlen ärnad.
Dock aldrig förr jag sett den så
Förgrymmad häfva sig, som då.

Ett segel syntes — bruden lopp
<tab>Med dödens färg på kinden;
Och kronan refs ur håret opp,
<tab>Och fjerran flög med vinden.
Dock här en brudsäng bäddad var,
Här nere, för det kära par.
Hit styrde han, att undfly der
<tab>Försåtet af en bränning.
Hit lyckligt frälst, från udden här
<tab>Han skulle, med en vändning,
I hamnen löpa in. Då kom
En il och hvälfde båten om.

Ett hufvud — det var hans — hon såg
<tab>Sig öfver vågen lyfta,
Och sprang dit ner, der samma våg
<tab>Sig vrok åt brantens klyfta.
Der, sänkt på knä, hon hof sig fram
Med handen sträckt, då han dit samm.

Han grep den, och från klippans brädd
<tab>Af vågen drogs tillbaka;
Och drog med sig sin brud i bädd:
<tab>Så blef hon dock hans maka.
Man fann de tu med hand i hand,
Och grof dem så i kyrkans sand.

Snart hundraårig, sitter jag
<tab>Dock lugn, här i min skrefva:
Blott ej mitt fosterland en dag
<tab>Jag nödgas öfverlefva!» —
Så talte han, och från den da’n
Ej syntes mer, der han var van.

Blott tallen ser man än der stå,
<tab>Af stormens våld ej bruten.
Blott vågen hör man än der slå
<tab>Mot klippan, skumbegjuten;
Och kyrkan än i sitt förvar
Hans bibel och hans värja har.


<h1>DEN DÖFVE.</h1>

Farväl, natur och vänner! — Evigt stängd
Från allt hvad skönt och ömt kan själen väcka,
Jag släpa skall min ålders tröga längd,
I ensligt lugn, som masken i sin snäcka.

Jag lefver, ack! men mina sinnen gå,
Ett efter annat, långt för mig i grafven.
Här på ett näs, hur länge skall jag stå,
Hur länge tvina, lefvande begrafven?

En främling lik, vid skådespelets slut,
Stängd i sin loge, se’n täckelset är fallet,
Musiken tystnad, ljusen släckta ut,
Står jag, och lyss än efter sista skallet.

Förgäfves! — Allt är tyst, allt dödt för mig.
Jag hör ej lärkan med naturen vaknad,
Och ej den suck, som sakta smyger sig
Ur vänners bröst vid känslan af min saknad.

Okunnig i min vrå om verldens gång,
Också i sällskap eremitens like,
Jag lifvets oro känner på en gång
Med tomheten ifrån de dödas rike.


<h1>MOTSATS <footnote>Föregående verser skrefvos i en väns namn, som på en tid förlorat sin hörsel. Han svarade sjelf med dessa.</footnote>
.</h1>

Du sälla döfhet! af ett sakta sus,
Likt aftonfläktens, ljuf du förespåddes.
Du unnat mig, ännu vid dagens ljus,
Att finna lugnet, innan hvilan nåddes.

Nu nalkas mig, så tysta i sin gång,
Liksom af vördnad, men’skorna och djuren.
Jag, halft förklarad, njuter på en gång
De dödas ro och lifvet af naturen.

Döf är jag, lyckligt döf, för hvarje platt
Och tanklöst ord af tidens gälla dårar.


Mitt öra nås af intet fånigt skratt,
Och ingen mjeltsjuk gråt dess hinna sålar.

«Men näktergalens, lärkans sång, så ljuf!
Du ej kan höra!» — Väl, men I förgäten,
Att ock min natt ej störs af någon uf,
Min dag af ingen kråkas kärfva läten.

I lycklig ro för lifvets stormars brak,
Som på en ö emellan hålla landen,
Jag sitter trygg, förväntande i mak,
Den vink, som kallar mig till andra stranden.
<h1>DE GAMLAS SKÅL.</h1>

Hvem helga vi den ädla strömmen,
Ur gamla flaskor för oss hälld?
Åt ungdomen, som flyr likt drömmen?
Åt skönheten, likt blomman fälld?

Nej, tacksamheten höje rösten,
I gamle, till en sång åt er.
Blott kransar våren ger, men hösten,
Den gyllne hösten, drufvor ger.

Se, åt de älskansvärda gamla,
Hvad fröjd Behagen ännu gömt,
Då endast ångrens qval sig samla
Kring mången ung, som allt re´n tömt!

Se gubbens ögon! Skalken smyger
Ur dem ännu i hemlighet,
Och väpnad öfver bordet flyger
Till gumuman med en vink: du vet.

Han far, med helsan att beställa
Åt dem ett bröllop än af guld.
Ty egnom skålen åt de sälla
För seklets hälft, som snart blir full!
<h1>HUSLIG SÄLLHET.</h1>

Du som sade: «Barn af jorden,
Ät ditt bröd i anletssvett.»
Dina voro ock de orden:
«Man och Qvinna varde ett.»
Gud! hvad flitens stunder ila,
Lysta af din himmels ljus,
Gud! hvad sällhet att få hvila
Med de sina i sitt hus.

Qväll och morgon för de kära,
Du mig gaf, jag prise dig.
Qväll och morgon till din ära
Höje de sin röst med mig:
Hon som än med grånad hjessa
Följer mig i lust och nöd,
Och de små, och alla dessa,
Dem du genom oss ger bröd.

O! hur lätt till dagens möda
Går jag från en hjertlig vän!
O! hur glad vid tarflig föda
Ser jag mina barn igen!
Ser dem kring mitt bord i blomma,
Såsom oljeqvistar stå,
Ser dem, ledda af den fromma,
Re´n på Herrans vägar gå.

Fader, moder, kärt förtrogna,
Sitta vi i lugn och skygd,
Och dem skåda, hur de mogna,
Dag från dag, i vett och dygd.
När vi somna, när vi vakna,
Är för dem vårt böneljud:
Att när oss de arma sakna,
De ej sakne dig, o Gud.

Du! som på de dina tänkte,
Under korsets qval och hån,
Och din vän en moder skänkte,
Och din moder gaf en son:
Låt de späda öfvergifna
Växa i din läras ljus,
Och den ensam af oss blifna,
Sänd din tröst i sorgens hus.

Skiljas måste makar, bröder:
Men det ges ett hem ännu.
Dit mitt hopp, när hjertat blöder,
Lyft, o lifvets förste, du.
Der mitt rätta bo jag hinne,
Här blott skyld i vandringstjell
Der de saknade jag finne,
Evigt, oskiljaktigt säll!
<h1>DE SVENSKA A OCH U.</h1>

<tab>Ej Dansken, veed Du, er misundelig,
<tab>Kun Eet misunder Svensken han. —
<tab><tab>«Hvad da»? —
<tab>Det er et lille Bogstav, Ven! — et A.

<tab><tab>OEHLENSCHLÄGER till VON BESKOW.

«Himlastämma, englatunga!
Nu för mig allena sjunga
Skall du att behaga mig.
Må likväl den sköna sången
Alla tjusa i salongen;
Äran delar jag med dig.

Prima Donna! hvart vi fara,
Skall du vid min sida vara.
Min Grefvinna! märk hvad namn!
Derför må du Rom försaka
Och teatern. Hulda maka!
Glöm dem båda i min famn!»

Redan in i brudgemaket buden,
Redan ensam med den sköna bruden,
Grefven, sjelf bland konstens söner spord,
Sjöng för henne dessa valda ord.
Tydde se´n på prosa hvad de mente,
Och ett sirligt blad med gyllne rand,
Som med rosens färg dess doft förente,
Slöt i hennes mjuka, mjella hand,
Den han ömt till mun och hjerta tryckte.
Hastigt hon den undanryckte,
Hastigt öfver bladet gick
Hennes svarta ögons blick.

«Bella lingua!» ropte hon om Svenskan,
Som hon fann en likhet ha
Underbart med sjelfva Italienskan
I de många ljud på A.
<tab>«Himlastämma, englatunga»
<tab>«Nu för mig allena sjunga» —
<tab>«Att behaga» — «sköna sången» —
<tab>«Alla tjusa i salongen» —
<tab>«Min Grefvinna» - «Rom försaka»
<tab><tab>«Hulda maka!»

Så hon stafvar och till slut
Läser hela strofen ut,
Hjelpt af grefven, som förtjust berömmer
Sina stansers klang i hennes mund,
Och poetiskt lycklig glömmer
Brudgumsglädjens segerstund.
Vid sin luta sjunger hon det sedan
Con amore, som hon tror, hon gör
Blott för honom; men hon drömmer redan
Att man hennes sång i Stockholm hör.
För den kalla Norden ryser
Hennes varma blod ej mer,
Då hon re’n i tanken lyser
<tab>På dess soiréer.

«Att det vackra språket lära
Blir mitt nöje, blir min ära!»
Tänkte hon och visste icke då
Att vi heldre hvad vi ej förstå,
Endast det är utländskt, vilja höra.
Nu förrän hon kan den utantill,
Sången hon ej lemna vill.

Grefven, som i början var blott öra,
Blef dock ledsen, då för sig han satt,
Fåfäng brudgum i den långa natt. —
Nu sin egen lyra han fördömde,
Ville rifva sina rim itu
Och då han det Svenska A berömde
Lät han med en suck det svenska U.
Det för hjertan, som sig grufva,
Uttrycksfulla, men så ljufva
I det sköna ordet <sp>Du</sp>,
Och det sälla: <sp>nu</sp>, ack! <sp>nu</sp>
Äre vi blott ett, vi tu.

Nytt blef detta nu för dessa tvenne,
Då förtjust, som far, han henne ser
Såsom mor förskönas mer och mer.
Snart får ock det svenska A för henne
Nytt behag, då hon till vaggan går:
Derifrån det kära ropet: «Mamma»
Hennes öra, hennes hjerta når;
Och en liten engel i detsamma
Räcker sina armar fram och ler
Och sin rosenmun åt henne ger:
Och de hulda läppar, som den möta,
Tjusta svara: «Lilla söta,
Näpna, täcka» och hvad mer
Sluta på A, bland ord som smeka,
Eller hoppa, dansa, leka.
Gratierna ser man så
Öfver lena mattan gå;
Och Zefirer, som kyliga susa
Öfver en stilla bäck
Och dess soliga spegel krusa,
Smyga sig så till den rosiga häck,
Der de af blommorna kyssta,
Hvila sig tysta.

Så behagligt låter icke U,
Då den lille, som till pappa
Bärs att hans mustascher klappa,
Från dem vänder sig med «hu!».
Eller luggar dem ej sakta,
Och den gamle ropar: «Uh!
Du din skälm! Jag tål det nu;
Men det blir min tur. Då akta
Luggen, pojke, eller torde du
Skrika få så A som U.»
Värre U var i det hemska läte,
Som nu hördes från ett gammalt torn,
Der en spöklik uf, af dem med horn,
Länge haft sitt dolda säte.
Hvad det var dervid som slog
Någon hemlig sträng i grefvens sinne,
Om törhända något ängsligt minne
Från Italien, vet jag icke. Nog,
För sig sjelf han gick och gned sin panna,
Och i plågsam tvekan syntes stanna,
Tills igen den spädes blick och röst
Faderskänslan väckte i hans bröst

«Detta ansigte är Svenskt», så sade,
Eller rättare så tänkte han,
Och med stolthet, som en säker man,
Armen krökt vid sidan lade.
«Svensk är gossen. Blond är hyn,
Och hans ögon blå som skyn.
Håret är väl svart och ögonbrynen;
Någonting på mödernet också
Måtte han väl ha ändå
Svensk är han, ej blott i synen,
Men i uttalet af A.
Icke ropar han papa,
Utan pappa.» Nu med barnet lekte
Han igen förnöjd
Och med fadersfröjd
Tyckte, att sin egen bild han smekte.
Hon sin arm om honom slog
Ropte «Piccolo» och tog
Gossen i sin famn. «Var stilla,
Hvarför slänger du dig så?
Ah! Du vill ej heta Piccolo,
Nå ja, vackrare också
Är det svenska ordet «lilla».
Men ett ord för tungan svårt,
Äfven blott att höra hårdt,
Är svartsjuka. A i slutet
Hjelper ej ett ljud så brutet.»

«Saken sjelf är sådan», svarte han,
«Att den hjertat bryta kan.
Men hur skönt, när tvenne ömma, rena
Evigt trogna hjertan sig förena,
Som två droppar smälta i hvarann
Och mot himlen genomskinligt stråla.»

«Ja», var hennes svar. «Men nu,
Att vi må det sköna ej blott måla
Utan njuta (märker du
Hur i detta ord ännu
Sammanklinga A och U) -
Att vi må det verkligt njuta,
Räck mig famnen, låt mig sluta,
Jemte barnet på min arm,
Dig, du gode, mot min sälla barm.»
<sp>ANMÄRKNING.</sp>

U, såsom det i Svenskan uttalas, är ett henne eget ljud. I andra
språk ljuder det mera öppet, midt emellan vårt o och u. Författaren
tillstår, att det var en utlänning, som först gjorde honom derpå uppmärksam. 
Professur Lichteuberg i Göttingen, som han år 1795 besökte,
ville höra det svenska uttalet af u, och förundrade sig deröfver såsom
någonting mellan u och y, hvilket han ej kunde eftersäga. Äfven A,
såsom det i slutet af de flesta ord i svenskan ljuder, fann han helt
annat i tyskan, att ej nämna fransyskan. Derföre har ock Voss i sin
<i>Schwergereimste Ode,</i> der han hopsamlat de hårdaste rim, upptagit <i>Juba</i>
och <i>Tuba,</i> som i våra öron äro de mest välljudande. Men hans tyska
läsare uttala slutändelsen i dem, såsom vi uttala det slutande a i de
förkortade verberna <i>anta</i> och <i>andra.</i>

Angående vårt svenska A gör vår nyaste <footnote>Detta skrefs år 1840.</footnote>
språkforskare Herr Kindblad, 
i första häftet af sin ordbok följande anmärkning: Utaf den Göthiska 
språkstammens alla nu lefvande grenar är Svenskan det enda
tungomål, som i afseende på vokalbyggnaden hufvudsakligen utbildat sig
på <i>a,</i> häri ganska likartadt Moesogöthiskan, hvars flesta ord innehålla <i>a,</i>
samt med urspråket Sanskrit, uti hvilket äfvenledes <i>a</i> är det öfvervägande sjelfljudet.
Utg. anm.
<h1>MODERKYSSEN.</h1>

Mammas födslodag skall firas.
Alla barnen till ett bord,
Som till hennes fägnad siras,
Hvar sin blomma, hvar sitt ord
Bära fram och sig så sälla
I en ring kring henne ställa.

«Blomman fann jag; ack! men ordet
Jag ej fram ur hjertat får»,
Sad´ den yngsta och på bordet
Lade blomman med en tår.
Den på mammas kind ses trilla
Vid den kyss, hon ger den lilla.

I den kyssen, i den tåren,
Kände begge hvad så skönt,
Under fåglasång om våren
På ett näs, som nyss blef grönt,
Dit sitt silfver månen gjuter,
Ett förlofvadt par ej njuter.
<h1>DEN HUSVILLA ENKAN.</h1>

Ensam satt hon oeh begret den döde,
Vid hans sida nyss ännu så säll.
Allt kring henne syntes tomt och öde
I det lilla, förr så glada tjell.

Dock att minnas, hur han med sin maka
Trifdes der, en tröst för henne var.
Och, när stormen hördes hyddan skaka,
Prisade hon Gud, att den stod qvar.

Men det smällde på en gång oeh blänkte:
Åskan ner i hennes boning slog.
Husvill gick hon derifrån och tänkte:
«Kyrkogården har ju läger nog;

Och der tystna alla, som här qvida,
Slumra sött från oro, qval och strid.
Gif mig rum, min Fredrik, vid din sida,
Att jag der må bo i lugn och frid.»

På hans graf hon blef en afton funnen
Och en dufva satt i poppeln der.
Äfven hon var husvill; och försvunnen
Var vid branden den, hon hade kär.
Nu med snabba vingar i det höga
Purpurstänkta blå hon sjelf försvann.
Dit den döda såg med slocknadt öga,
Der sin fristad, der sin vän hon fann.


<h1>SYSKONPARET.</h1>

Från enda dotter, enda son,
Bortrycktes far och mor.
Hvad bättre tröst kan ges än den
Af syster och af bror!

Men snart ej bror och syster blott
De voro för hvarann:
Hon som en mor för honom var,
En far för henne han.

Hon huset höll så rent och täckt,
Så väl han trifdes der:
Han sjelf af henne njöt den vård,
Som qvinlig huldhet bär.

Och hon, som fyllde sexton år,
Af honom, som ej än
Var myndig vorden, fann beskydd
Som af en manlig vän.
Af hvad han vackrast lärt och tänkt
Han gaf åt henne del,
Och tog af hennes hjerta. råd,
Som sällan slogo fel.

År efter år om hennes hand
Bad mången hurtig sven;
Men lemna brodren ensam, nej,
Det näns hon icke än.

Och han, så länge systern ej
Är fäst vid annat stöd,
Ej vill på någon tärna se,
Ehuru hvit och röd.

Trolofvad var hon dock, alltse’n
Hon gått till Herrans bord:
Och äfven han sin himlavän
Höll fast uti hans ord.

Af jordisk makt ej knuten var
Den krona, som hon fick,
Och samma år, som hon försvann,
Han efter henne gick.

Som önskebarn de växte upp,
Och lefde för hvarann,
Och följdes åt, ett englapar,
Som aldrig skiljas kan.
<h1>VID ETT GULDBRÖLLOP.</h1>

Den gyllne fest, som här begås,
Hvaraf har den sitt namn?
Månn’ af det guld, hvars smulor fås
Med svett ur jordens famn,
Som väcker harm och hat och strid
Och spiller hjertats frid?

Det finns ett guld af högre glans
Än hvad i Österns verld
Har rikast prydt en thron, som vanns
Med blodbefläckadt svärd.
Det finns i tjell så väl som slott,
Ej köpt med qval och brott.

Ej räknas det, ej vägs på våg;
Ej inom lås det sluts.
Af rik och fattig, hög och låg,
Det lika ägs och njuts.
Och ingen till en mammons slaf
Förnedras kan deraf.

I fjärilns och i blommans skrud
Man det med undran ser.
Men skönast solens förebud
Och solen sjelf det ter.
Det lugna haf, der hon går ned,
Förskönar hon dermed.

Den sjuke det en lättnad ger
Och stillar barnets gråt.
Den arme det med fägnad ser
Och fången glida deråt.
Från skyn det kommer och till skyn
Det lyfter själ och syn.

En helgongloria likt, så skönt,
Då dagen nedergår,
Det gjutes på ett hufvud, krönt
Med ärans silfverhår.
Af detta guld benämns må
Den fest vi här begå.

Men om blott få upplefva den,
Så minnoms, att det ges
Ett guld af högre värde än,
Som ej med ögon ses.
Blott tron det skådar i det ljus,
Som sprids från Herrans hus.

Du, som din hulda lifstidsvän
Begråter vid hans bår,
Gläds, att deruppe du igen
Den evigt kära får.
Af himmelskt guld det tempel är,
Som er förenar der.


<h1>DEN SENA VÅREN.</h1>

Klagen ej att våren dröjer:
Desto mer han se’n förnöjer,
Då naturen väcks i hast
Af hans blida ögonkast.

Se, hur snällt sin hvita yta
Berg och dal till grön förbyta.
Nyss af is bedröfligt grå,
Viken nu är himmelsblå.

På dess klara spegel skrider
Re´n en båt och hvad det lider
Följs af gäddan, stackars tok,
Som för fisk har sväljt en krok.

Elfven sina bojor bryter
Och i svällda böljor ryter.
Dock i lugnet nedom den
Ligger fast en isbro än.
Käcka sjömän dit sig våga,
Att der väg för skeppet såga,
Som från hatvets öppna famn
Kommer att begära hamn.

Snart ur knoppen blomman spricker,
Då det milda regn hon dricker.
Hör! de glada fåglar re’n
Prisa solens varma sken.

Allt till stadens lönnar hitta
Siskor, som der partals sitta.
Lärkan sjelf i skyhög krets
Far kring tempeltornets spets.

Stackars fjäril! som i dagen
Kom att bli af kölden slagen.
Nu der flyger fram en an’n —
Ser du, barn, så grann, så grann!

Akta, då med utsträckt finger
Du att honom fånga springer.
Han på nässlan sätter sig.
Akta barn! hon bränner dig.

I det fönster, dit sig höjde
Drifvan, som på väggen dröjde,
Rosa, sjelf en ros, så glad
Ställer fram en blomsterrad.
Sakta står hon der och gläntar:
Det är någon som hon väntar.
Se der föll en majrosknopp!
Evert kom och tog den opp.

Äfven hämplingen i buren
Firar vår; och kreaturen,
Ledsna vid sitt bås till slut,
Råma att få komma ut.

Se´n i går hur lifligt gräset
Qvicknat på det glada näset,
Dit med fåren Ingrid går;
Men i hast hon stilla står.

Göken gal och hon sitt öra
Spänner fiken att få höra,
Huru många år han spår,
Att hon ännu ogift går.

Var tillfreds, han är dig trogen
Han, som nu der kör med plogen,
Glad, att han i tid kan få,
Gud ske pris! sin åker så.
<h1>EFTER EN RYSK VISA.</h1>
(På samma meter och melodi.)

Alltid hoppande, sprang jag munter fram och åter,
Eller satt jag lugn och sydde vid min dörr;
Ack! nu går jag, och blott suckar och blott gråter,
Jag som visste ej af sorg det minsta förr.

Är då kärleken, den så sköna, den så ljufva,
Intet annat än en saknad, än ett qval?
O! hur lycklig är en svala, är en dufva:
De få älska, se´n de sjelfva gjort sitt val.

Onda menniskor på mig akta och mig klandra.
I min kärlek, hvad ha de att blanda sig?
Hjertat älskar och begär ej lof af andra;
Hjertat älskar och begär ej lof af mig.

Skonen, skonen mig, arma flicka, för er tunga!
Ack! mitt hjerta är nog sjukt och såradt re´n.
Alla älskat, då de sjelfva voro unga,
Dock har ingen med mig ömkan, icke en.

Hvar fördölja mig, hvar en fristad skall jag finna
Undan verlden, undan den jag brinner för?
Ack! han ser ej mina bittra tårar rinna,
Ack! han vet ej, hur jag lider, täres, dör.

Rosenblommor, I sköna, som jag var så mån om:
Nu med tårar, tårar blott jag vattnar er.
Utan sol I bleknen, som jag utan honom.
Ja, tillsammans vissne vi och falle ner.


<h1>EPILOG.</h1>

Morgonsol, hvad jag dig prisar!
Skön är glädjen, om ock kort
Af den fägring, du mig visar,
I de perlor, du ta’r bort.

Blommans knopp, som fick dem hysa,
Fick dem suga in en stund,
Ser jag öppna sig och lysa,
Stjernlik, i den gröna lund.

När om qvällen hon sig sluter,
Komma perlorna igen.
Så den gamle tårögd njuter
Sina ungdomsminnen än.

<h1>TANKEBILDER.</h1>

<h1>SÅNGENS URSPRUNG.</h1>

Nyss, vid ett andedrag från evighetens thron,
Ur oceanens djup sig rest de gröna lunder;
Och redan trädde fram, till dans från zon till zon,
Kring solens gyllne vagn de rosenkrönta stunder.
<tab>Då släpptes af en engels hand
En präktig fågel ned, hvars näbb var öfvergjuten
<tab>Med dagg, ur himlarosor fluten.
<tab>Vid Edens höjd han flög i land
<tab>Och stilla i en palm sig gömde;
<tab>Tills sjette dagens purpurglans
<tab>Bestänkte nattens stjernekrans.
Då i en himmelsk sång sin känslas svall han tömde.
<tab>I sömnen Eva hörde den,
Och vaknade förtjust; och fast han tystnat redan,
<tab>Hon lyddes efter honom än.
<tab>Sin egen röst hon höjde sedan,
<tab>Och sjöng för Adam, som hans brud;
Se’n stämde begge två en lofsång upp till Gud.
<tab>Paradisfågeln — så på jorden,
<tab>En främling der, han än är nämnd —
<tab>Förvånad hör de sjungna orden:
<tab>I dem hans egen ton är stämd,
Fast mera uttrycksfull af men’skohjertat vorden.
<tab>Ifrån den stunden sjöng han aldrig mer,
<tab>Nöjd att de ljud, han lärt der ofvan,
<tab>Hos men’skan väckt den himla-gåfvan,
<tab>Som henne rum bland englar ger.
Ännu likväl, då han ej fötter har, blott vingar,
<tab>Och jemt åt skyarna sig svingar,
<tab>Är han, fast tyst, en sinnebild
<tab>Af sången, som åt höjden stiger
<tab>Och lyfter dit, der oron tiger,
Vår själ, från dagens flärd och jordens sorger skild.
<h1>VERLDSLJUSET.</h1>

«Skymning oss i dalen höljer:
Verldens stora ljus sig döljer,
Bakom fjellets höga bryn.
Om en annan verld derute
Vi blott drömme, och blott slute
Till en sol, som flyr vår syn.»

«Fordom, högt på himlabågen,
Har hon, speglad ner i vågen,
Vist sitt guda-anlete;
Och ännu på östra bergen
Vi den höga purpurfärgen
Af dess gyllne strålar se.»

Så i gräset satt och tänkte,
(Dit han trött sin vinge sänkte,
Se’n han bergets höjd ej nått)
En af Ephemerers slägte,
Qvällens son, hvars lefnad räckte
Några dunkla timmar blott.

Natten kom: och nu de tusen,
Små och stora, sköna ljusen
Såg han tindra fram i skyn.
«Gudar!» skrek han och föll neder.
Dock — den mängd, som han tillbeder,
Snart förvillar blott hans syn.

«O! hvad ser jag? Hvem framträder
Der så stor och rör och gläder
Själ och hjerta ljuft och ömt?
Att vår syn din glans må tåla,
Vill du, så förmildrad, stråla,
Sol, som vi i natten glömt?»

Månen var det, men i månen
Solen lyste. Så i Sonen
Fadren oss blef uppenbar.
Ljus af ljus! ur nattens våda
Du oss frälst. I dig vi skåda
Det, som evigt är och var.
<h1>TROLLSLOTTET.</h1>

Se, bort till diktens verld af nattens sylfer buren,
En yngling vaknar upp i ett förtrolladt slott.
Med frågor, utan svar genljudande från muren,
Han går från rum till rum och vet beundra blott.
Allt hvad i haf och jord, värdt kungakronor, gömmes,
Och allt hvad dagen klär med sina färgers prakt:
All rikdom under skyn, all skönhet, som blott drömmes,
Här, i ett sammanhang, är för hans ögon bragt.
Nu täflar om hans flit en rad af kabinetter,
Med verktyg för hvar konst, vis, nyttig eller glad.
Strax dukar sig ett bord, med val af hundra rätter,
Och ur ett sofrum hörs ett spelurs serenad.
Se’n lockar honom ut en lund för näktergalar,
En hägnad af jasmin för dufvors ömnia lek:
En dam, af svanor plöjd, och, mellan gröna salar,
En gång till en kaskad bakom en park af ek.
Men der en port af jern är för hans forskning sluten,
Och här hans utsigt dränks af en omätlig sjö.
Men af en Scylla stängd, af en Charybd omfluten,
Står midt i elfvens fall en elyseisk ö.
Allt syns en hemlig vård af någon ande dela,
Som här osynlig går, hans hela dyrkan värd.
Dock ser han någon gång en liten ordning fela:
Der är en lilja stjelpt, och här en dufva snärd.
Hvad gör då den gäst, hyad känner han sig böra?
Ger han ej liljan stöd och hjelper dufvan fri?
Tjust af parterrens plan, vill han den hellre störa,
Än fylla, enligt den, hvad stormen bröt deri?
Skall han, sig sjelf till straff, vildt rasa, blindt förtruten,
Om ej hvart lås sprang upp för styrkan af hans hand,
Ej hvarje ros, han bröt, blef utan smärta bruten,
Ej till hans möte kom en fjerran skådad strand?
Nej, trygg vid det han ser ock nöjd med det han njuter,
Han till de verktyg går, för dem han krafter fick.
Ehvad hans dolde vän om honom sist besluter,
Försörjd uti hans hus, han verkar till dess skick.
<h1>DE TRE BRÖDERNE.</h1>

Från Europa trenne bröder
Reste, för att verlden se;
Och förliste, längst i söder,
Vid en ö, dit endast de
Frälste sig bland många andra,
Dem ur skeppet böljan bar.
Der att återse hvarandra,
Glädjen lik ett under var.
Dock, hvad oro snart de fingo,
Då de funno, hvart de gingo,
Intet men´skospår på ön!
Eljest var den glad och skön,
Rik på palmer, som dem bödo
Ymnigt både bröd och must;
Rik på sånger, som der ljödo
I hyar buske lif och lust.

I det högsta trädet hängde
Frukt, som de ej smakat än.
Nu dit upp den yngste klängde,
Tog den — och de njöto den
Alla tre; och snart försporde
Verkan som den frukten gjorde:
Lethen lik, den släckte ut
De förflutna årens minne.
Allt försvann ur deras sinne,
Hvad de sett och hört förut.
Dock en ökad kraft och vana
Blef i tankegåfvan qvar
Hos det friska trillingspar,
Som nu gick att häpet spana
Rundt om sig i skapelsen,
Och, på en gäng barn och män,
Nybegynna lifvets bana.

Nu i dadelträdets skygd,
Utan fruktan, utan blygd,
Njöto de, i ljuf förening,
På en mossig tufvas bädd,
Vid en kylig källas brädd,
Spel af känslor utan mening.
Nu kring ön, med vindens hast,
Öfver berg och dal de flögo;
Der en stenget sprungo fast;
Här på en forell sig smögo
Midt i flodens strida lopp;
Der igen, på klippans topp,
Åt en flygande Flamingo
Slungade en spetsad sten;
Och med märg i sina ben
Mod i sina hjertan finge.
Stundom delte om ett rof,
Bragte dem dock snart till sämja
Hjertats ädlare behof,
Samt den klokhet att befrämja,
Genom andras, eget väl
Och en lusta i sin själ
Med en annans styrka tämja.

Så de sågo dag för dag
Utan annan önskan ila,
Än att, jagande i lag,
Njuta se’n i lag och hvila.
Ön för alltid syntes dem
Deras första, sista hem.
Dock utaf det lifvets värde,
Som på ön var dem beskärdt,
De en olik känsla närde.
Ty af frukten mest förtärt
Yngste brodren af de trenne,
Och den äldste aldraminst.
Derför anade ock denne
Mera än blott dagens vinst.
Derför mången gång han kände,
Medan ljufvast, berg och dal,
Haf och sky hans hjerta tände,
Midt i nujtningen ett qval.
Han förstod ej sjelf sin trängtan:
Tills en dag ett segels syn,
Som försvann vid himlens bryn,
Gaf en mening åt hans längtan.
Hvilken dröm hans själ beta´r!
Af ett skepp i sjön begrafvet,
Af ett land fördoldt i hafvet,
Af en der tillbeden far,
Bilder vakna i hans sinne,
Tjust af aning, hopp och minne.

Mången afton, mången natt
Ytterst på en häll han satt,
Och med hufvudet mot handen
Blickade åt himlaranden.
Hänryckt såg han sky på sky
Der i ljusets purpur flyta
Och en skepnad alltid ny
För hans druckna blick förbyta.
Eller, från all verlden skild,
Blott sin egen tankes bild
Njöt han, och med själens låga
Döfvade all kroppens plåga,
Sjelf till slut en skugglik bild.

Fåfängt för de andra båda,
Som ur djupet af sitt bröst
Höra blott begärets röst
Och i rymden kring sig skåda
Endast böljorna och skyn,
Målar han sin inre syn
Och de minnen, honom röra.

«Drömmar blott! som själ och kropp
Tära med ett fruktlöst hopp,
Hindra jagten, glädjen störa!»
Skrek den yngste, trött att höra,
Och sköt bort med afvig band
Hela talet från gazellen,
Som han redde till för qvällen.

«Möjligt, att ett annat land
Göms der bakom himlens rand,
Äfven troligt kan det vara
Så med saktmod hördes svara
Andra brodren af de tre.
«Men, min vän, då vi ej se,
Ännu mindre nå den stranden,
Lefvom, verkom, njutom här,
Pröfvande hvad rättast är,
Lånande hvarannan handen,
Båd’ till hjelp i nödens stund
Och till njutningens försköning.
Känslan sjelf af vårt förbund
Vare trohetens belöning.»

Så han icke lärde blott,
Men ock lefde, mån att sätta
Straxt i verk det tänkta rätta,
Som han fann i samfäldt godt.
Dock ibland, när blott en plåga
Följde af hans visa flit,
Kände han sig hemligt fråga:
«Hur, och hvadan, kom jag hit?
Är blott äta, jaga, sofva
All min lefnads ändamål?
Fick jag tankens ädla gåfva,
Som ej tingens chaos tål;
Fick jag känslan, deraf buren,
Ej för mig och stunden blott,
Men för allt inom naturen,
Nu och evigt sannt och godt;
Fick jag kraft att längre hinna
Med min håg, än med min syn;
För att, bubblan lik, försvinna
Med den bild, jag bär af skyn?
Och min sällhet, ytterst hunnen,
Är den blott lik tjusningen
Af min flöjt, hvars ton knappt funnen
Med ett and’drag, straxt igen
Med ett and’drag är försvunnen.»

Så af dunkla frågor brydd,
Ser han snart sin ungdom flydd,
Som af timman, af minuten
Sög sig glädje, sorglöst njuten.
Dock mer kär, ju mindre glad,
Blir den verld kring honom mulnar,
Som för bit den blomsterrad,
Der hvar dag en stängel gulnar.
Tårfull blickar han åt sjön,
Som, oändligt sträckt kring ön,
Re’n den yngste af hans bröder,
Halkad från en klippas grund,
I sitt djup behöll en stund.
Mest för dem hans hjerta blöder;
Mest han fasar för det slag,
Att allena bli en dag:
Då, till ångest blott förveten,
Hans kring tingen förda blick
Ser hvar stund förgängligheten,
I hvar glädje, som förgick,
I hvart löf, som vinden sprider,
I hvart mygg, som sjön begrof.
Hvad! om hela ön ett rof
Blef för elementrens strider?
Tänker han och häpen ser
Än åt himlen, än åt hafvet,
Än i eldens rike ner,
Under bergets svalg begrafvet.

Re’n en natt, då för hans syn
Allt är fradga eller lågor,
Medan hafvet gnyr mot skyn,
Blixtar fräsa emot vågor,
Tycks hans aning uppfylld bli.
Dock det gryr - och sedan dagen
Stillat vädrens raseri,
Syns en köl, bland klippor slagen,
Och, hvad syn! en men’skohamn
Sträcker der mot ön sin famn.
Till dess räddning på sekunden
Sam den andre af de tre,
Och den äldste, att bese
Skrofvet som der låg på grunden,
Säkert från hans drömda land
Skickadt att hans hopp besanna.
Blott den yngste syntes stanna
Liknöjd på sin trygga strand.
Dock maskinen kunde gömma
Något ämne för hans tand,
Något verktyg för hans hand.
Så med klokhet van att dömma,
Kröp han re’n i skeppets buk,
För att der med ifver tömma
Hundra ting af nyttigt bruk.

Blott med en kompass i handen
Kom den äldste dä´n, den stund,
Som den räddade på stranden
Vaknat ur en dödlik blund.
«Hvite!» ropte han betagen,
Vid den underbara syn
Af den europeiska byn,
Af de regelbundna dragen.
«Hvite!» skrek han utom sig:
«Detta under tyd för mig:
Hur jag denna ask må vrida,
Vänds dess lilja åt en sida.»
«Landsman!» svartes: «äfven du
Syns mig hvit, fast brynt af solen.
Alla tre I ären ju
Födde närmare åt polen,
I ett annat bättre land,
Bättre genom ljus och seder.
Dit sig vänder i er hand
Nålens spets, som skifvan leder.
Dit en dag den styre eder,
Se’n I byggt ett fartyg här
Likt det sönderslagna der.»
Knappt han dessa orden lyktat,
Förr’n han låg der stel igen.
Stoftet värms med tårar än:
Fåfängt! Anden hade flyktat.

Höljdt med blommors friska doft,
Gömde man det dyra stoft
I en grottas djup vid stranden.
Grottan snart ett tempel blef,
Der sin spillda dag fördref,
Med kompassen blott i handen,
Syslolöst betraktande,
Den förstfödde af de tre.

Plötsligt hans förspända sinne
På det tidsfördrifvet föll,
Att om kraften, som derinne
Skifvan i sin rigtning höll,
Med en grälig ifver grubbla;
Och ju mindre han förstod,
Med dess trotsigare mod
Sitt förklaringsnit fördubbla.
Slutligt i en träta snärd
Af sin yngste bror, som dömde
Hela asken intet värd,
Om dess sköte icke gömde
Någon nytta för den verld,
Der de verkligt njöto lifvet:
Bröt han, för att sluta kifvet,
Ask och glas ifrån hvarann,
Och af nålen han der fann,
På sin pinne svängd mot norden,
Trodde sig högst upplyst vorden.
Dock om den blef samma strid.

Andre brodren medlertid
Ofta tänkte på de orden,
Som den hvites ljufva röst
Sagt dem, döende, till tröst!
Ej han bedt dem här sig plåga
Blott med suckars tomma flärd
Åt den fåfängt drömda verld;
Men med verk en byggnad våga,
Kanske nyttig re’n vid ön,
Men nödvändig öfver sjön,
Dit ett hopp med sjelfva lifvet
Syntes deras hjertan gifvet.

Tjust af detta höga mål,
Som, bedrar det än hans syftning,
Dock hans själ en ädel lyftning
Ger från hvardagsföremål:
Tyder han med ljus och värma
För sin bror i grottans djup
Planen till en liten slup,
Som blott skuggan skulle härma
Af den höga harmnonin

I den strandade ruin.
Trots den yngstes bittra löje
Åt det dristiga förslag,
Börjas timringen en dag,
Re’n i mödan rik på nöje.
Hvar besegrad svårighet
Gaf dem dubbel munterhet.
Felet sjelft, hvaraf de lärde,
Ledde till fullkomlighet:
Ock nu först sitt sanna värde
Fick i deras ögon den
Till sitt förra skick igen
Lyckligt fogade kompassen.

Re’n en julle stod i vassen,
Klen, men flytande likväl.
Hvilken glädje! Nu jemväl
Yngste brodren fann det roligt
Att, från stranden föga skild,
Låta vagga sig förtroligt,
Och i sjön se himlens bild.

Se’n det lyckats, snart från hållen
Skjuts ett större fartyg ner,
Der man bättre likhet ser
Med den mäktiga modellen.

Bort till hafs, den samma qvällen,
För all tid, den äldste vill.
«Bröder!» skrek den yngste till,
«När den hvite sjelf förliste:
Hur kan det väl lyckas oss?
Jag blir här, hans ord till trots.»

«Till det land, som han oss viste,
En gång, en gång segle vi:»
Sad’ den medlerste; «men, bröder,
Låt oss nöjde här förbli,
Medan denna jord oss föder.
Älven här den far är röjd,
Som vår tro der borta tänker.
Aktom först, med tacksam fröjd,
Här hans vinkar i hans skänker.
Se den rymd, der gränslös sträcks:
Tanken sjelf för den förskräcks.
Hoppet möter väl på vågen,
Men i hoppets ljusa spår
Fruktan som en skugga går.
Tung att spänna är väl bågen,
Som oss här vår njutning ger;
Men den glider oss dess mer.
Och vår ö, ehur vi klaga,
Alltid är oss kär ändå.
Alltid, hur vi segla må,
Tycks dess strand oss till sig draga.
Dock att en gång lemna den
Görom oss i tid beredda,
Kring dess alla bugter ledda
Af den trogne visaren,
Som oss gaf vår hvite vän.
Må, så länge här vi stanna,
Dess i stormen säkra nål,
Genom ögats klara mål,
Hjertats blinda aning sanna
Och, då moln och böljor skyn
Hölja för vår häpna syn,
Oss för bränningarne varna;
Tills de icke finnas mer,
Då den sista färden sker,
Dit, der nya himlar klarna.»

Så han talte: och hans bud
Följdes under bifallsljud.
Dubbelt sälla sen den tiden,
Njöto de båd’ sjö och land.
Fliten, vänskapen och friden
Af det broderliga band
Fästes på den sköna strand.
Än försökte sina segel
Skeppet på den höjda våg,
Än med pröfvad styrka låg
Flaggande på hamnens spegel.

Tills, förmörkade i hast,
Sky och haf och stränder skälfde,
En vulkan ur bergen brast,
Mötte en orkan och hvälfde
I den öppna afgrund ner
Hela ön — ej funnen mer.
Men de tre sig lyckligt frälsat
På sitt skepp och ställt dess lopp
Rätt åt norr med trofast hopp.
Snart af andra skyar helsadt
Blef det gamla mot ett nytt
Mer fullkomligt fartyg bytt,
Som dem bragte till det möte,
Hoppet lofvat deras dygd,
Af en anad fosterbygd,
Af en dyrkad faders sköte.
<h1>DE TU ÄRO ETT.</h1>

Zeus blott <sp>tänkte</sp> — och Pallas med hjelm och sköld ur hans hufvud
Trädde bland gudarna fram: häpnande gåfvo de rum.
Alla den stridbara mön beundrade; alla dock skydde
Sköldens förstenande bild, ugglan och — visheten sjelf.
Idel <sp>känsla</sp> var Cypris — och skön, med fladdrande vingar,
Sprang ur dess hjerta en pilt, eldig och kraftig, men blind.
Alla på knä den smekande togo och prisade alla,
Utom Pallas, som skrek: bort med det giftiga kräk.
Kärf och stel är hon, som ingen moder har ammat;
Tuktad af ingen far, vild och förarglig är han.
Henne han gör beständiga spratt, hon bannas på honom
Stundligen. Ej en minut kunna de tåla hvaran’n.
Tåla hvaran´n ej tanke och känsla? Ej vishet och kärlek?
Vishet! Kärlek! de? Spill ej de heliga namn.
<sp>Sinnlighet</sp> blott är han och hon <sp>Spetsfundighet</sp> endast.
Kärlek och vishet, de tu äro i himmelen ett,
Äro hvad dikten benämnt <sp>Urania</sp>, målande henne
Skön som Gracernas mor, ren som de stjernor, hon bär.
Ren som ljuset hon är och skön; skön äfven då törnen
Kröna dess panna, och rätt heter hon — <sp>Religion</sp>.
<h1>LJUSET OCH VATTNET, ELLER GENIETS URSPRUNG.</h1>

Hvem är det vingade barn, der far med en fackla i natten?
Lysande himmel och jord, lyser han äfven sig sjelf,
Skön, som en gud. Än skönare nu på en klippa i hafvet,
Står han i morgonens glans. Se hur det himmelska guld,
Flammande upp ur vågorna, stänks på hans lockiga panna,
Stänks på den lyra han slår, tjust af den glödande kyss,
Ljusets gudomlighet ger åt vattnets, i det hon naturen
Nu, som i skapelsens stund, väcker och lifvar igen.
Redan sin bana har solen begynt. Den vingade gossen
Örnlik svingar sig dit, mäter dess krets och beser
Allt hvad dess strålar, i djup och på höjder, daga och lifva,
Äfven dem sjelfva till slut klyfver han, färg ifrån färg.
Hvem är det barnet mcd säkrare blick, än den grånade tiden,
Visare under sin lek stundom, än visheten sjelf?
Vill du veta hans börd, så förnim en myth, som naturen
Sjelf förtäljer ännu, fast den af Greken är glömd.
Greken beskref i sin dikt om eldens och vattnets förening
Konsternas ursprung blott, fast han ej drömde hvad konst
Skulle ett nytt element frambringa ur vattnet och elden,
Ångornas, mera ön de mäktigt i menniskans hand.
Se, der rörs af dess kraft, ej endast med lemmar, men lungor,
Hjerta och ådror, ett skepp, lefvande liksom ett djur.
Dock ett verktyg blott, ej anda deri och ej skönhet
Skapar du, fyndige dverg, eller du halte Vulcan.
Ej i din underjordiska eld, der ofvan i ljuset,
Tändes den fackla han bär, han, som der flyger så skön,
Icke en son af dig, ej heller af den Aphrodite,
Rättare Hafsfru nämnd, hvilken du vann till gemål.

Äfven den rätta är född i hafvet, ehuru hon icke
Der med Sirenerna bor. Upp till Olympen sin flygt
Ställde hon: dit af Gratier följd. Dock, nyss på sin snäcka
Stigen ur vattnet, hon der såg det oändliga djup,
Ensam och tyst, och sig sjelf den. Hvad! himmelska urbild,
Ropte hon, du, hvars vink tjusande förde mig hit,
Stannar du der? Och himmelen sjelf, som jag sökte här
ofvan,
Nu der nere jag ser! — Dit, i sin villa, igen
Tänkte hon störta sig ned, då hon hörde i lunden på stran
den
Blåsas en rörande ton, svarad af kulle och dal
Blickande upp och kring sig, hon log; och det leendet tjuste
Himmel och jord. Hon sjelf blef af dem båda förtjust.
Åter ur lunden hon hörde en röst, i den rösten ej endast
Välljud, utan en själ, sådan hon kände hos sig.
Snart med en flöjt framträdde en yngling. Från himmelen
endast
Kunde han komma så skön, fast i en herde fördold.
Likt de strålar ett moln för solen hängande sprider,
Spriddes hans lockars guld under det kransande löf.
Mer än lagen likväl och håret, det himmelska spelet
Röjde Apollo; och han både af blick och gestalt
Kände igen Cytherea, ty skönheten utan ett tecken
Tecknar sig sjelf. Förtjust möttes det saliga par,
Han, som af ljuset var kommen, och hon, som stigit ur
vattnet.
Vattnet och ljuset så skönt fånga och famna hvaran´n.

Vatten och ljus upplifva naturen. Vattnet, i jordens
Svällande ådror en puls, sträfvar åt höjden likväl.
Ljuset der ofvan är kallt, här nere det värmer och fostrar,
Spelar i färger och skönt strålar åt rymden igen.
Hvad bekläder vår jord med grönska och blommor och frukter?
Vattnet, till skyarna lyft; ljuset, med stoftet förent.
Dödlige! se, sin stora myster i de tvenne symboler
Skapelsen röjer. O! gå, låt dig invigas den.
Kasta dig ner i en rinnande flod, som värmes af solen:
Känn dig renad och känn lifvet, som strömmar ur skyn.
Låt ock ditt hjerta bli rent, din ande förnyas från höjden:
Så med anande fröjd tar du det eviga fatt.
O! det nalkas ej blott ditt hjerta med heliga känslor:
Se för ditt öga jemväl glimtar en stråle deraf,
Glimtar ur allt hvad du ser mest skönt; och de skönaste
syner
Både på himmel och jord äro blott vatten och ljus.
Morgonens skyar af guld, regnbågen och aftonens purpur,
Bäckens silfver och sjöns blånande sal af kristall;
Perlan i rosens barm och rosen sjelf och den rosen,
Som än hvit, än röd, spricker på oskuldens kind;
Äfven dess ögons rena azur och den högre, som höljer
Stjernornas präktiga bo, — äro blott vatten och ljus.
Hvarför är liljan så skön? För det hon suger ur ethern
Strålar så rena och dem sänder så klara igen:
Himmelska tankar likt, som inges helgade hjertan,
Der de i bön och sång åter till himmelen gå.
Skön är i molnets flor den daggiga stjernan, som ensam
Blickar i dalen ner, tröstande sorgen der bor.
Skön är dagen, som efter en regnskur klarnande helsar
Från en välsignande Gud jorden, som gråter af fröjd.
Äfven vintern är skön; ty se hur ljuset i vattnet
Stelnar in och beströr fälten med liljor ur skyn!
Mer än konungars krona är trädens rik på demanter;
Mer än det segrande svärd blänker den stannade ån.
Gladare far han om våren likväl; och den undrande stranden
Skådar de bilder han bär, vexlande skönt, i sin famn;
Lik den vise, som ej försmår en blomma i stoftet,
Fast en oändlig verld speglar sig djupt i hans själ.
Såsom Nympher i bad, så leka i droppar af vatten
Ljusets strålar och klä’ ringaste gräs till en brud.
Se i templet den brud der träder fram och de sänkta
Ögonen lyfter och nu sjelfva den älskade vän
Glömmer i Guds åsyn. O! se hur henne förklara
Tårarne; se, genom dem ögonen stråla åt skyn!

Ej det jordiska blott af det himmelska, vattnet af ljuset,
Får sin skönhet och glans; nej, det Gudomliga sjelft
Tar en dödlig gestalt för att röra oss; ljuset i vattnet
Sveper sig in, för att ljuft smyga sig fram till vår syn.
Ej på fästet är månen så skön, som dess bild är i källan,
Der af en himmelsk dag skiner det nattliga djup.
Skönast är solen sjelf och störst i de dödligas ögon,
När hon i hafvets famn sjunker igen med en kyss.
Allt det är minnen blott af den saliga tid, då Apollo
Lefde på jorden och der mötte i Cypris sin brud.
Då din skönhet, natur, förtjuste det himmelska sinnet,
Dess harmoniska ljud väckte en ande hos dig.
O! då sprungo i hvar en däld kastaliska källor,
Vid hvar hydda sitt guld bjödo hesperiska träd.
Då var vishetens höjd att renast fatta det sköna,
Lifligast ställa det fram både i gerning och ord.
Men de försvunno de gyllene da’r. Från jorden de tvenne
Flydde, då menniskan der skilde, hvad himlen förent,
Dyrkande dem blott hvar för sig och med offer, ej rena,
Ej ens burna åt dem, utan åt larfver af dem.
Under skönhetens namn, drog lustarnas fräcka gudinna
Fjenn från vishetens lund ungdomens lekande svärm.
Visheten sjelf, som en spåman blott, ur en håla, hvars
ångor
Gjorde den frågande yr, lemnade gåtor till svar.
Se, i de flyddas spår uppväxande, lagern och myrthen,
Såsom minnen af dem, älskas af skalden ännu.
Svanen, med ljusets färg i vattnet boende, vittnar
Om dem båda än mer. Kär för dem båda han var,
Drog dem i vattnet, så väl som i skyn. Majestätlig och
snöhvit
Samm han för snäckan och stolt höjde så vingar som
bröst;
Stoltare än, då han flög med dem upp till stjernornas gran
skap.
Hänryckt hörde en skald då hans odödliga sång,
Sedan af sorgen förstummad. O se! med svart öfver näbben,
Svart öfver fötterna höljdt, sörjer han trogen ännu.
Ej aflägger han förr sin sorg, ej bryter sin tystnad
Förr, än han sjungande far upp till de saknade två.

Efter dem lefver en son ännu och söker de flydda,
Modren lik i behag, fadren i fynd och i kraft.
Genius är dess namn. Uppfostrad i skuggan af Pinden,
Går han i verlden ut, söker i tjell och i slott,
Söker i lugn och i värf, der en vis begrundar med andakt,
Eller en hjelte sin tid skapar och dör för sitt verk;
Söker i hafvets djup, bland himmelens stjernor, det sanna,
Sköna och goda, som spår efter det himmelska par,
Söker det sanna som skönt, det sköna som sannt och det
goda
Såsom de båda i ett, som det från evighet var.
<h1>TIDENS TRENNE DÖTTRAR.</h1>

Först den mellersta af trenne
Sköna systrar var min vän.
Barn ännu, jag stal af henne
Nu en kyss, nu en igen.

Hvad jag sprang till hennes möte,
Hvad jag höll i hennes hand!
Tills jag sof i hennes sköte
Från en bitter gråt ibland.

Vaknad log jag, och betagen
Såg på blomman, hon mig bjöd
Från den ranka, der för dagen
En blef född och en blef död.

Yngling re’n, jag ville finna
Ej blott blomman hvardagslik,
Men min sjelfva älskarinna
På behag allt mindre rik.

Med ett mikroskopiskt öga
Fann jag fel i hy och drag.
Log hon, fägnades jag föga;
Var hon mulen, trätte jag.
Otacksamme! skrek min tärna,
Du försmår det trogna <sp>Nu</sp>;
(Så hon hette) — fly mig gerna!
Du skall sakna mig ännu.

Mellertid blef jag betagen
Af den yngre systerns bild,
Som ett kloster undan dagen
Gömde, än från verlden skild.

Genom molnet af den slöja,
Som betäckte hennes drag,
Tyckte jag så visst sig röja
Mer än dödliga behag.

Ännu mer: då jag fick höra
Den ej seddas tempelsång,
Hvilken engel slog mitt öra
Och mitt hjerta på en gång!

Natt och dag besjöng min luta
<sp>Framdeles</sp>, den sköna namn.
Fåfäng möda! Blott min luta
Fick jag trycka i min famn.

Hoppas! bjöd en ros i knoppning,
Fälld från hennes fönster ner. —
Ack! för sen är all förhoppning,
Då man ej kan njuta mer:
Ropte jag, i förtid grånad.
Dock den spillda sommaren
Fann jag, midt i vintrens månad,
Ersatt hos en tredje vän.

Äldst bland döttrarna af Tiden,
<sp>Fordom</sp> kallade hon sig.
Enka! — men, kring floret vriden,
Satt en krans förgätejmig.

Vänligt log hon genom tåren,
Och, af sjelfva sorgen skön,
Njöt ännu de flydda åren,
Nöjsamt vis af många rön.

Dock i längden litet dyster,
Bjöd hon sjelf mig gå igen
Till sin alltid unga syster,
Också till den dolda än.

Nu är en af dem min maka,
Som gör hvarda´n för mig säll,
En min vän, som ger tillbaka
Lifvets morgon åt dess qväll.

Och dess natt den tredje gläder
I sin slöja, drömd blott än:
Tills en verklig engel träder,
När jag vaknar, fram ur den.
<h1>ÖMHETEN.</h1>

Med de ögon, blygsamt sänkta,
Denne — är det Kärleken?
Nej, de röja, tårbestänkta,
Piltens syster, Ömheten.

Koger bär hon; men det gömmer
Pennor blott och vers och bref,
Dem en vän, som du ej glömmer,
Han ej dig, från fjerran skref.

Har du hört den bågen klinga,
Som hon sjufaldt strängad bär?
Af de pilar, dä’n sig svinga,
Hijertat rördt, ej såradt, är.

Vid den bågen, när dess finger
Rör den, till dess hjerta tryckt,
Stannar nöjet sjelft, som springer,
Lyssnar snillet från sin flygt.

Har du sett den eld, hon tänder?
Facklan är en lampa blott.
Vid det stilla sken hon sänder,
Glädjen trifs i tjell och slott.
Vingar fick hon, ej att sväfva
I en flygtig lek omkring:
Men att upp åt ljuset sträfva
Öfver stoftets trånga ring.

Lyfte hon de ögonhåren,
Såg du själen under dem
Le åt höjden genom tåren,
Hela ofvan skyn sitt hem!

Hon har lyft dem: se, de blicka,
Goda hjerta, öfver dig.
I din uppsyn, ömma flicka,
O! hur skön hon speglar sig!

Se! de öppna sig, de söta
Rosenläppar; hör dess röst:
«Trogen var; jag vill dig möta,
«Lika ljuf, i åldrens höst.»
<h1>EROS.</h1>

Himeros heter han rätt, den falske, som röfvat af Eros
Namn och säte och makt, både bland gudar och män.
Äldre än Cypris och Zens, än Kronos sjelf, är den rätte
Kärleken. Äldre, än han, äro blott Chaos och Död.
Chaos, rördt af hans flägt, blef en verld af ordning och
skönhet:
Allt, om han släcker sitt bloss, blir hvad det varit, blir dödt.


<h1>KÄRLEKEN OCH SNILLET.</h1>

KÄRLEKEN.

Bär du ett bloss i din hand, du äfven? Dock aldrig ett Troja
Tände du.

SNILLET.

Nej, men Homér tände jag, som det besjöng.

KÄRLEKEN.

Zeus sjelf träffar min pil, och se, han stiger på jorden
Såsom en yngling ned, ja, som en svan, som en tjur.

SNILLET.

Gudar till menniskor gör du; än mer: du gör dem till bestar.
Dödliga lyfta af mig bland de odödliga opp.
<h1>DUFVAN OCH SVANEN.</h1>

DUFVAN.

Mig Cytherea har kär och mig Anakreon sjungit.

SVANEN.

Jag är Apollons och mig Pindaros härmar i flygt.

DUFVAN.

När till jorden hon far, jag spänns af Chariter för snäckan.

SVANEN.

Också jag i dess spann flyger, men endast åt skyn.
Venus Urania heter hon då, och bland stjernornas bilder
Ser mig den vise.

DUFVAN.

Men mig ynglingen bär till sin brud.
Begge åt kärleken offra mig se´n; och jag blöder med glädje:
Blott jag de älskande ser lyckliga, dör jag förnöjd.


<h1>JORDEN.</h1>

Ack! jag drömde: vår jord en ångbåt var, der sig gladde
Vänner och makar och barn, sjungande vårens behag;
Medan, en lustgård lik, den stjernebekransade himlen
Mot den kommande ut sände sin saliga doft.
DAGGDROPPARNE.

«Är det med tårar blott, du helsar det kommande ljuset?.»
Fjäriln frågar en ros, kysser — och väntar ej svar.
«Tårarne äro från skyn, och se, i de himmelska perlor
Speglar sig morgonens färg, ack! så förgänglig som skön,
Speglar sig solen sjelf, den eviga», sade i löfvet
Näktergalen och sjöng, klagande ljuft på en graf.
«Ångor från jorden äro de blott», försäkrade lärkan,
Och mot dagen sin flygt höjde bestrålad och fri.
«Ja, och när skuggorna fly, så bli de blott ångor ånyo»,
Ropte en solens ros ner åt en natten viol.
«Väl!» var violens svar, «men de ångorna stiga åt höjden
Och nedfalla i regn, när vi af hettan förgås.»

Var, som du är, lik rosen, Sophie: ej sluten för ljuset,
Göm åt din afton ännu känslan, som tåras mot skyn.
<h1>DEN FÅNGNE FJÄRILN.</h1>

SOPHIE.

Ser du Psyche der, som flyger?

EDWARD.

Vänta! jag vill fånga den.

SOPHIE.

Vinglös amor, du dig smyger
Fåfängt i dess spår, min vän.

EDWARD.

Flyger hon, så kan jag springa;
Rosen henne lockar ner.
Öfver dem min hatt skall svinga
Vid den kyss, hon henne ger.

SOPHIE.

Själ och skönhet! Näns du störa,
Skilja åt dem, Edward, du?

EDWARD.

Nej, åt dig, som de tillhöra,
Fångar jag dem begge tu.

SOPHIE.

Fångna, kyssas de ej mera.
EDWARD.

Tog jag ej det sköna par?
Lät oss se på beggedera
Med det mikroskop, jag har.

SOPHIE.

Tror du Psyche dervid vinna,
Mer än Rosen?

EDWARD.

Lika godt!
Endast vi det sanna finna,
Ej bedras af ytan blott.

SOPHIE.

Tänk! på dina vingar, fjäril,
Bär du riktigt fågeldun.
Och du, ros, har tusen käril
Ådror, porer, fräknar, fjun?

EDWARD.

Går du från mig? Flera under
Visar dig mitt mikroskop.

SOPHIE.

Tack, min vän: mer glada stunder
Ger mig mitt kaleidoskop.

EDWARD.

Kan du roas af den tomma,
Kalla leken, du, Sophie?
SOPHIE.
Af en moss-stjelk, af en blomma,
Se, hvad skapelser der bli!

EDWARD.
Utan ändamål.

SOPHIE.
Men sköna.
Äfven tanken dröjer der,
Häpen och förtjust att röna,
Hur naturen ändlös är.

EDWARD.
Ja, i smått vi se af henne
Der en vink, om hvad hon mer
Skapa kan, än i de trenne
Kända riken, hon oss ger.

SOPHIE.
Konsten sjelf hon tycks der härma
I en ständigt skiftad prakt.
Tror jag ej en skald der svärma,
Med en fées förtrollningsmakt!

EDWARD.

Som en dröm, ditt glas förnöjer:
Allt förskönas af dess spel;
Nakna verkligheten röjer
Mitt, med alla dolda fel.
SOPHIE.
Henne, som ty värr! man hittar
Utan mikroskop hvar dag,
Vill jag fly, och derför tittar
I kaleidoskopet jag.

EDWARD.
Sätt dit färiln: se de möten,
Blomstren der åt honom ge.

SOPHIE.
Hu! der kräla nu blott spröten,
Nu blott fötter: styggt att se!

EDWARD.
Hvad! ett löf, en hopp, en stängel,
Tusen skönheter der gör:
Och du lilla blomsterengel -

SOPHIE.
Till en högre ordning hör.

EDWARD.
Ack! du släppte bort den rara!
Vet, Apollo sjelf det var.
Såg du silfret med de klara
Purpurstrimmor, som han bar.

SOPHIE.
Jag den arma frälsa ville,
Redan länge nog betryckt.
Nämns han ande eller snille,
Frihet vill han, född till flygt.


EDWARD.
Ja, bland blomstren, lätt som vinden,
I sin flygt han skönast är;
Sjelf ett blomster, säger Inden,
Lik de blommor, snillet bär.
Lefvande i luften fria,
Utan gift och utan tagg,
De ej frukta skördarns lia,
Närda af ethierisk dagg.

SOPHIE.
Men de frukta vurmar’ns låda
Och pedantens mikroskop.
Skalen må man der beskåda,
Anden lefver ej i skåp.
<h1>PERSIKAN OCH ASTRAKANEN.</h1>
(I ETT SÄLLSKAP PÅ LANDET.)

En persika så skön, en af de skönaste,
<tab>Som ett orangeri kan ge,
Satt i en silfverkorg, bland drufvorna en drottning.
<tab>Hvem skall den enda få? Jag vet,
Utlät värdinnan sig, ej annat råd, än lottning.
Hon sjelf bort få den, sjelf en sällsynthet.
<tab>Så tänkte man vid hela bordet,
<tab>Fast ingen talte ut det ordet.
Vi herrar efterge vår rätt;
Vi fruar äfvenså. Men nu är frågan värre.
Två fröknar! — Mellan dem är valet icke lätt.

En Paris nämndes ut. Det blef en ung friherre,
Som mellan begge satt, med ansigtet så ljust
Af begges återsken, af begge lika tjust.
Till höger såg han allt, hvad skönhet, konst och snille
<tab>Ha finast, i den bästa dag,
Till venster blott natur och oskuld och behag.
Brydd tog han persikan och henne klyfva ville.
Nej, ropade <sp>Charlotte</sp>, med kindens färg förhöjd:
<tab>Det vore synd att henne dela;
Hon är för skön dertill. <sp>Julie</sp> bör få den hela;
<tab>Jag med ett äpple är förnöjd.

Ett äpple! tog Julie till orden,
Ej utan hemlig harm och skräck
Att se den landtliga så täck:
Hvad är ett äpple här i Norden?
En smaklös kart, fadd eller sur,
Liksom vår vitterhet och hela vår natur,
Mitt eget vackra kön ej engång undantaget.
<sp>Charlotte</sp> är dock ett undantag:
Hon har af persikan ett drag,
Det ljufva smäktande behaget.
<sp>Charlotte</sp> skall henne få. Jag tar en drufva, jag;
Fast mindre skön och rar, hon dock har eld och ether,
Jag vet ej noga hvad det heter,
Det, med ett ord, som gör, att drufvorna ge vin.

Som våra vinbär ha: så föll med glädtig min
Grefvinnan in. Af hvita vinbär bara
Är vinet, som vi hört så mycket bifall få.
Det är ju svenskt, och godt ändå.

Hvad gör ej sockret? hörs hon svara:
Med socker gör man allt i Sverge fint och godt.

Min fröken! ej på landet blott,
På hofvet till och med, är det en lånad yta
Af litet socker utifrån,
Den fina smak, hvaraf de skryta:
Utlät sig husets unge son.
Mitt herrakap, ser ni här! så togs af friherr’n ordet,
Hvad blommor, hvilket val — Der stod, hvad en parterre,
Som har en frökens vård, i Juli vackrast bär,
I en albastervas på bordet. —
Och urnan, der de stå! Hon är i Florenz gjord.
Hvad konst deri, hvad stil, hvad skönhet med ett ord!
Är hon nu mindre skön, för det hon skaptes ute,
Och rosen, nejlikan, för det de föddes här?
Hvad hennes glans förhöjs, då deras prakt hon bär!
Och med hvad nytt behag vi dem i henne njute!

Så dubbel, som den herr’n, var också jag min tid
För allt hvad vackert är, tog gamle grefven vid;
Men alltid får man ej förena,
Vet min baron, det andra med det ena.
Hur ni än vänder persikan,
Är hon en enda blott och tillhör en allena,
Då hon ej klyfvas får och ej fördubblas kan.
Låt höra! hur skall domen falla? —
Men jag förstår: vår Paris är
Den fordne lik och först en lön begär.
Jag dömer, mellertid, oväldigast af alla.
<sp>Julie</sp> får persikan. Från ett orangeri,
Från hofvet, är hon sjelf och skatta vet dess värde.
<sp>Charlotte</sp> skall få hvad hon begärde,
Ett äpple, svenskt och godt. Hon sjelf har, frisk och fri,
Uppvuxit under skyn på öppna fosterjorden,
Och tåla kan en flägt från Norden.
En astrakan, der dagen genomsken,
Som en kristall så klar och ren,
Framtrillade härvid och hos <sp>Charlotte</sp> sågs stanna;
Och rodnaden steg upp till hennes hvita panna
Vid den devis hon läste deruppå
Af friherrinnan skrifven så:
Mitt barn! var alltid sann, som denna;
Låt se hvad du i hjertat bär,
Och bär i hjertat blott hvad godt och ädelt är.
Förfiningen är skön, men ofta får man känna,
Att under ytan, ljuf och len,
Göms, som i persikan — en sten.
<h1>MIMOSAN OCH RESEDAN.</h1>

I sällskap med en skald, en liten hvass Sofi
Besökte ett orangeri.
I det af växt vid växt hon öfversåg en skara
Från begge Indiernas land,
Dels sköna och dels underbara,
Blef en Mimosa rörd af hennes lätta hand.
Förvånad ser hon örten buga,
Och i de fina blad en blödig känsla - ljuga.

«Se», brast poeten ut, «hvad bild af modestin!»
«Ja», svarte hon och log med en ironisk min,
«Den sköna blygsamhet! Hvem må ej henne finna
All den beundran värd, hon vinner — och vill vinna?»

I samma ögonblick de känna begge två
En ånga, fin och ljuf, bland tusen ångor rå.
Hvem sprider denna doft? Det är ej hon, den granna,
Ej hon den stolta här, ej hon, som främst der står.
Så hela raden ut Sofi med skalden går;
Tills vid en bortgömd växt de med förundran stanna.
Den, som förtjuste dem, blott en Reseda är,
Som obemärkt i vrån der gjuter ut sin anda,
Att gå så långt den kan och sig bland mängden blanda.
«Nå!» ropade Sofi, «se här
En annan bild af blygsambeten.»

Med sänkta ögon teg poeten.


<h1>ENSIDIGHETEN.</h1>

Rättvisan, då hon först från himlen kommen var,
<tab>Två sköna, skarpa ögon bar.
Men Egenkärleken från jorden henne mötte,
I kif med henne kom — och i en het minut
<tab>Hans knutna näfves tumme stötte
<tab>Den ädlas ena öga ut.
<tab>Väl skönjde hennes friska öga
Än både djupt och långt i hvarje särskildt ting,
<tab>Men tjente i det hela föga;
<tab>Ty allt i denna verldens ring
<tab>Hon såg nu mer blott på en sida.
Fördenskull, hvar hon kom, så väl i tjell som slott,
Med all sin skarpsynthet hon väckte oro blott
Och, ropande om rätt, förledde folk att strida.
Rättvisan, med ett ord, som ödet skickat ned
<tab>Att stifta enighet och fred
<tab>Och gyldne tiden återkalla,
På jorden åstadkom en allmän villervalla.
Hon rörde opp till slut båd’ himmel och natur.
<tab>Då sade Jofur till Mereur:
<tab>«Min son, stig ned på jorderingen:
Det är ett gräsligt larm, den enögda der gör.
Hon både men’skors ro och gudars aktning stör,
<tab>Med sin blott halfva dom om tingen.
Gå med en hast, min son, och gör på bullret slut:
<tab>Stick ock det andra ögat ut.
<tab>Ensidig syn är värre än allsingen.»


<h1>HÖNSEN OCH STAREN.</h1>

«Himlen faller på oss, höna lilla!»
Sade tuppen till sin fina fru.
«Huru så, min egen söta du?»
«Hör du inte, hur han hotar illa,
Hur han brakar till!» — «Ja, Herre Gud!
Det ha vi för våra synder, gubbe!
Kom nu bort, och aldrig mera tubbe
Du mig hit. Nej aldrig mot förbud
Rör jag mer ett frö.» — Och nu ur trägåln
Blef ett språng, ett flaxande åt fägåln.

«Höns! för er, för era synders skull,
Ramlar fästet, falla sol och stjernor!»
Så i fönstret log, af högmod full,
Staren, filosof bland kycklingshjernor.

Men i hast förändrades hans min,
Då en åskvigg fräste ned i muren,
Der han satt, betraktande naturen,
På ett band af Encyclopedin.
Tyst och häpen kröp han in i buren
Och det stulna sockret åt sin vän,
Papegojan, smög igen.


VISAREN OCH HJULEN.

«I messings-kräk! I arbets-djur!
Derinne i de mörka skjulen!»
Så talte till det packet hjulen
Den gyldne visarn i ett ur.
Hurvidt hans gyldene natur
Med något messingsgry sig möjligt råkat blanda,
Går ej historien oss med något ljus tillhanda.
Nog af: han hade namn af guld,
Och med ett sken af guld på blanka skifvan lyste,
Om dyrden af sig sjelf de högsta tankar hyste
Och trodde verket gjordt allena för hans skull.
Han talte, säger jag, till hjulen, dessa trälar:

«Jag vistas väl uti en högre sfer,
Och har den lyckan ej att se och känna er:
Dock stör mig något larm af hopen der, som krälar
Med knarrigt tålamod ikring.
Godt folk! jag ber er om en ting:
Att sköta edra kall - och tiga»

«Att sköta våra kall och tiga?
Och låta honom äran ta’?
Och sjelfva hela bördan dra’?
Och icke ens den trösten ha
Att klaga, när för hårdt oss mödorna beta?»
Så hördes på en gång ett mumlande uppstiga,
En ny befallning kom att tiga.
Allt teg,
Allt stannade. — Och nu ur stånd att ta’ ett steg,
Såg visarn, att hans lopp af hjulens lopp berodde:
Att den betydenhet, om hvilken han sig trodde,
Han, som gaf ton åt allt med sina gudasvar,
Af messingskräken honom gifven var.
JÄTTEN OCH DVERGEN.
(Efter LICHTWER.)

En gång en gräslig jätte,
I skuggan af sitt berg,
Fick se en liten dverg,
Som gick så pigg och sprätte.

Nyss mätt, han vill ändå
Den biten ej förlora.
Att ätas af de stora
Är ödet för de små.

«Allt vildbråd här i parken
Mig tillhör», ropte han
Och log, som en tyrann,
Och nöp pygmén från marken.

«Hvad vill ers nåd af mig?»
Pep dvergen, grymt betagen. —
«Jag vill blott här i magen
Fritt herbergera dig.»

«Stor tack! Mig fattig liten
För mycken ära sker;
Men lofva mig, jag ber,
En sak, förr’n jag är biten.»

«Välan! jag lofvar dig.» —
«Men svär, att ni vill göra’t.» —
«Jag svär det. Nå! låt höra’t!» —
«Jag ber: ät icke mig.»

Putsveck bakom en backe
Kröp dvergen med an hast;
Men näfven högg sig fast
Ånyo i hans nacke.

«Var vittne, hela ängd!
Hur trolöst han mig mördar,
Ej ed, ej gudar vördar!»
Skrek dvärgen, illa hängd.

«Åh sakta, byting, sakta!»
Var jättes kalla svar:
«Den plär ej gudar akta,
Som menniskor ej spar.»
LINGONEN OCH RÖNNBÄREN.

Ut på landet flugen första gången,
Sprang en gosse der, som frälsta fången,
Glad omkring: «Hvad lyser här så rödt?
Lingon! Hela fältet fullt beströdt!»
Ropte han och krökte re’n sitt finger;
Då en rönn, i branten af ett berg,
Full med kronor af en högröd färg,
Fästade hans ögon. Genast springer
Han åt berget, klänger upp i trä’t,
Som en ekorr’, får ett hål på knä’t,
Men ock bästa klasen, som der hänger.
Med hvad glädje han dess prakt beser!
Kysser, vattnas i sin mun och ler;
Smakar den till slut och hastigt slänger
Grinande ifrån sig. «Fy! för er
Ref jag mina byxor, och får bannor!»
Mumlar han, i det han hoppar ner,
Och till lingonfältet sig beger,
Räknande för sig, hur många kannor
Han skall plocka der och bära hem.
«De ej narra mig, jag känner dem.»
Men hvad harm, då han till stället hinner!
Ej ett enda lingon mer han finner:
Alla barn ur byn der nyss förut
Hela rikedomen plundrat ut.

Som han väntat, fick han för den färden
Bannor af sin mor; och fadren gaf
Denna varning: «Lär, min son, deraf,
När du en gång vandrar ut i verlden,
Att för det, som lyser grannt och stort,
Ej det goda, som du pröfvat, lemna.
Sök ej branten; håll dig vid det jemna:
Der går vägen rak till fridens port.»


<h1>ÅSNAN OCH APAN.</h1>

Bland andra djur, på hvilkas dans
Vid markna’n folket gick att gapa,
Befann en åsna sig, beriden af en apa.
«Tänk! dansar också han, den grå!
Och solo till ändå!»
Skrek folket och begynte skratta;
«Nej, se på ryggen sitter moitien!
En boricka och en markatta!
Det är ett par, som gör en riktig scen.»

Ehuru smickrad af de ropen,
Som af den ständigt nya hopen

Förnyades hvar stund, blef åsnan stött ändå,
Att höra ropas jemt: «Se grålle! se man på!
Hvad krumsprång! hvilka steg! mcd svansen sjelf, hvad slängar!
Hvad gör ej tysken dock för pengar!»
«Ja, pengarna ta’r tysken», tänkte han
Och hängde läpp. «Det är det enda, som han kan.
Men jag gör sprången, jag ta’r stegen,
För apa till och med! Ja, konsten är min egen,
Så väl som föttrens begge par.»

«Men, säg mig», sade han till apa sedan,
«Säg ärligt: har jag gråhår redan?»
«Jag kan ej neka», var den andras svar,
«Der sitter här och der ett strå, som börjar gråna.
Men det kan hjelpas lätt. Jag ta’r dem bort, min vän.
Jag har små fingrar, jag. Så blir du ung igen.
Din nya fägring skall förvåna
Så tysken sjelf, som hans publik!
Hvad det skall bli för stampningar och skrik,
Ej endast klappningar med händren!»

«Tack bror», sad’ åsnan. Plockningen
Begyntes straxt. Han måste bita tändren:
Det gjorde ondt och fortfor länge. «Men»,
Utropte han till slut, «du må väl icke rycka
Ifrån mig andra hår, än grå.» —
«Se sjelf: här ligga de.» — «Håh! hå!
Hvad mängd! Jag kan dock icke tycka,
Att jag så gammal är ännu.
Men är det mycket qvar.» — «Ja, kära du!
Väl mer än hälften. Vill du, att jag låter
Det vara halfgjordt? ty jag ser, du gråter.»
«Far fort, som du begynt, om du än ref till slut
Ifrån min arma kropp hvart enda hårstrå ut.
Jag slipper genom denna pina
Åtminstone den harm, att ständigt heta grå.»

«Du narr!» begynte apa grina,
Då allt var gjordt: «du är det ju ändå
I hull som hår. Du föddes så,
Du var det re’n i moderlifvet,
Och blir det till din död. Ty ser du det är gifvet,
Att du en åsna är;
Och grå är färgen, som en åsna bär.»

Nu steg en käring in för att på djuren gapa,
«Tvy dig! hvad du är lik en men’ska», brast hon ut
Till apan. «Hvad du lärt att dig finurligt skapa!
Och klädd som en madam! Likväl är du till slut,
Hvad du från börja var, en apa.
Jag tror du härmar mig: du stygga, fula djur,
Du lumpnaste af alla kreatur!
Det enda ibland dem, som går från sin natur.»

«Hör du?» sad’ åsnan. «Tig! du grålle!
Du skäms att heta det du är.
Jag, för att bli en ann’, gör mig ett dumt besvär.
Är jag en dåre, så är du en stolle.»
<h1>DEN STORE.</h1>
(Ifrån Fransyskan.)

Ett barn stod på ett bord och tyckte om sig der
Och sade: «jag är stor». «Men», hördes någon svara,
«Stig ner: få se hur stor du är.»
Hvem kunde väl det barnet vara?
Säg du, som från din höjd af rikedom och rang
Ser ner på ringa dygd och obelönt talang!


<h1>FJÄRILN OCH BIET.</h1>

En fjäril och ett bi befunno sig i hast
På en gång begge illa fast.
I kådan på en gren, af blommorna förförde,
De sina vingar fåfängt rörde.
«Nå bi!» brast fjäriln ut,
«Hvad har du nu till slut
För all din trägenhet att samla och att spara?
Du dör, förrän du lefvat har.
Jag njöt dock mina bästa dar.»
«Du njöt dem!» hördes biet svara.
«Det är förbi. Hvad har du deraf nu?
Men det jag njöt, det njuter jag ännu,
I sjelfva döden; ty det göms härinne:
Mitt nit för kupans väl och mina mödors minne.»


<h1>RÄFVEN OCH STORKEN.</h1>

En gång bjöd på litet mat,
Platta Snillet det Förspända.
Tunna soppor, låga fat!
Värden läppjar; gästen flat,
Doppar fåfängt näbbens ända.

Det Förspända till sitt hus
Bjöd det Platta andra dagen.
Kryddadt vin i höga krus!
Värden pimplar sig till rus;
Gästen fryser, tom i magen.
<h1>DE BEGGE APORNA.</h1> 
(Efter WILLAMOW.) 

DEN ENA. 

«Hvad gör du? är du klok, som ställer dig att stå 
På hufvud?» 

DEN ANDRA.

<tab>«Sakta, bror, man plä’r oss förebrå 
Att vi ej kunna mer, än endast efterapa. 
Härefter låt oss gå så här; 
Och sen - sen komme man och säge, att en apa 
<tab>Också original ej är.»
<h1>BIET.</h1>
(Efter GLEIM.)

Hit och dit i täppan flög
Ett beskäftigt bi oeh sög
Honingssaft ur alla blommor.

«Gift i mången blomma är»,
Sade vattnarinnan der,
«Och du suger alla blommor?»

«Ja!» var lilla biets svar,
«Men jag lemnar giftet qvar.»


<h1>FLODEN OCH BÄCKEN.</h1>

En mäktig flod, som af sin fart
Fann hela vida nejden dåna,
Höll sig för stolt att blott förvåna;
Ty undrans offer mätta snart.

Djupt i de grufvor han sig skar,
Der sig naturens skatter dölja,
Och dä’n med styrka af sin bölja
Ett redbart guld i dagen bar.

En liten bäck sig smög förbi
Så tyst; och än en menlös tärna,
Än dalens ros, än qvällens stjerna,
Sig flygtigt speglade den.

«Bäck!» sade floden, «hvem är du,
Som vågar visa här din spegel?
Hvad nytta gör den? Intet segel
Jag sett der röra sig ännu.»

«Hvad nytta?» svarte han förskräckt.
«Min sann! jag derpå nånsin tänkte,
Spörj himlen, som mig spegeln skänkte,
Än klar, än bruten af en fläkt.»

Nu, från sin kosa vänd, han föll,
Och dref ett qvarnhjul, dref väl flera;
Men viste inga bilder mera,
Blott sorlet till sin tröst behöll.
<h1>BERGET OCH DALEN.</h1>

«Hvarför är du så hög och jag så låg?»
Brast dalen ut och upp åt berget såg;
«Hvad har du väl att dig förhäfva öfver?
Ej ens så mycket ved, som byn behöfver,
Ge dina magra mossbelupna träd,
Då jag förser den så med hö som säd.»

«Hvem», svarte berget, «ger dig skygd mot Norden?
Hvem gjuter källan i ditt sköte ner,
Der hon ifrån en blek en å är vorden,
Som dig så fruktbarhet som skönhet ger
Och med sitt strömfall äfven mal den gröda,
Hvars skylar krön dina söners möda?
Men kunde jag väl det, om öfver dig
Han, som oss båda ställt, ej upphöjt mig?
<tab>För öfrigt att oss båda spara
<tab>Ett fåfängt kif i långa tal;
<tab>Så borde jag helt enkelt svara,
<tab>Att jag är berg och du är dal.»
<h1>I EN UNG FLICKAS MINNESBOK.</h1>

«Hvad är det i den klara bäck,
<tab>Du, lilla blomma, ser?
Din egen Bild, som glad och täck
<tab>Och vänlig mot dig ler.»

«Nej, goda Sylph!» är blommans svar,
<tab>«Jag ser på himlen der
Och stjernan, som så skön och klar
<tab>I djupet speglad är.

«Min egen bild nu först jag ser,
<tab>Och ser, hur jag är svag.
Ack! af en vindflägt böjs jag ner
<tab>Och vissnar nästa dag.»

«Dock må», så hon af Sylphen hör,
<tab>«Din oskuld vara glad,
Då himlen sina perlor strör
<tab>Änna på dina blad.

«Men sug dem in i tid, min vän,
<tab>Att de, ej spillda bort,
Må svalka dig i hettan än,
<tab>Som stundar innan kort.»

<h1>I EN YNGLINGS MINNESBOK.</h1>

Föräldrars och din samtids hopp!
Betänk, hvad säger ej det ordet?
En mask sig smög i blommans knopp;
Ack! hvad är nu af henne vordet?
Men se det unga trä det der.
Hvad gör att det så rakt sig böjer,
Och en så härlig krona bär,
Som lifvets inre friskhet röjer?
Det gör välsignelsen från skyn;
Men ock dess dygd, som sjelf sig egnar,
Det ljus, det lif, till jordens bryn,
Från himlen strålar, fläktar, regnar.
Det gör dess rot, som hit och dit
Går ut att samla, med all flit,
Men pröfvar noga, hvad det stiger,
Om det till löf och blomma duger:
Ej kryper fram till ytlig syn,
Ej sig fördjupar ner i dyn.
Det gör dess stam, som växt i lydnad
För stödet, som dess ungdom haft.
Nu står det med sin egen kraft,
Bär frukt, ger skygd, är nejdens prydnad.
Och gläder trötta vandrarns syn,
På afstånd än, vid himlens bryn.
<h1>HÖJDEN.</h1>
<footnote>De tre första stroferna äro skrifna 1790 och de två sista 1832.</footnote>

Der neckbladet sam
Och guldkrönta Nymfer i dagen
Ur vågorna tittade fram;
Med mina oskyldiga lam,
Jag följde en bäck genom hagen.
De lekte i enfald och fred
Och sågo i väplingen ned.

Jag blickade opp:
Ett berg genom skyarne trängde
Sin furubekransade topp.
Jag böjde mig häpen — och lopp
Med klappande hjerta och klängde
I slippriga branter och stod
På toppen, med svindlande mod.

Der låg för min syn —
Med lunder vid speglande sjöar,
Med hjordar kring rökande byn,
Med blånande fjellar i skyn,
Med skördar i dälden, med öar
Och segel på hafvet — en ort
Utbredd, som på bordet ett kort.

Men bäst jag der står
Och den präktiga taflan beundrar,
Uppreser sig sjön, och der går
En storm, som på höjden mig når.
Omkring mig det blixtrar och dundrar.
Der splittras af eken en tall,
Här dånar en klippa i fall.

Emellan de två
Jag dignar, vid brådjupet nära.
Jag blinde! ack! hvarföre gå
Hit upp, från min däld och de små,
Om hvilka jag vård skulle bära.
Så lugnt är der nere och grönt,
Af skuggor och blommor så skönt!

<h1>BLANDADE DIKTER.</h1>

<b>TRONS ORD.</b>
(Efter SCHILLER.)
<footnote>Det fjerde här öfversatta ordet är tillagdt af NIEMEYER.</footnote>

Tre ord i sin vigt rätt fatta, min son!
<tab>Och ej slits från ditt hjerta det fjerde!
I hvars mans mun: de dock utifrån
<tab>Ej låna sitt ursprung och värde.
Förgäfves förtjusa dig himmel och jord,
Om ditt inre ej rörs af de fyra ord.

Till <sp>Frihet</sp> är menniskan skapt: hon är fri,
<tab>Änskönt hon må födas i fjettrar;
Trots nidingars missbruk, och pöbelns skri,
<tab>Och nitet, som tanken förkättrar.
För slafven förskräeks, då han bryter sin ked;
Men ej för den frie: hans lydnad är fred.

Och <sp>Dygd</sp> är ej blott ett ljud och ett sken:
<tab>Du kan blott du vill, henne öfva.
Du irre, du stapple: ditt sträfvande ren
<tab>Har ett värde, som himlen vet pröfva.
Hur tidt i sin enfald den fromme har gjort
Hvad de vise blott tänka som ädelt och stort!
Och en <sp>Gud</sp> är till : och hans vilja står,
<tab>Ehur ock den menskliga vanke.
Högt ofvan om rummet och tiden rår
<tab>En helig och allsmäktig tanke.
Må verlden i hvirfvel gå evigt yr:
Der sitter en ande i lugn och styr.

Och lifvet ej upphör, och anden ej dör,
<tab>Fast formen i stoftet försvinner.
Släcks gnistan i askan, som vädret förströr
<tab>Den himmelska lågan dock brinner.
Det gudomliga hos dig, som vill och som vet,
Det känner sig skapt till <sp>Odödlighet</sp>.

De djuptänkta ord rätt fatta, min son,
<tab>Och bär dem ej blott på din tunga.
Känn kraften utaf dem inifrån:
<tab>Och pligterna bli dig ej tunga.
Allt värde förlora båd himmel och jord
Om menskan ej tror på de <sp>fyra</sp> ord.

<b>LYOKSÖKAREN.</b>

«Nej, att från dag till dag med samma pligt mig möda,
Lik plöjarn i sitt ok, förnöjd med afmätt föda:
Det egnar ej min själ, som flyr från jordens bryn.
Må medelmåttans barn den sälla skuggan prisa:
<tab>Jag längtar att mig visa
<tab>Bland örnarne i skyn.»

Vällan! ditt högmod går att, krypande i fjätet
Af det förnäma släp, som följer majestätet,
Hvar dag en offerbild i maktens förmak stå.
Hvad! till en skugga blott du vill dig sjelf förlora,
<tab>Och trampas af de stora,
<tab>Att bland dem synas få?

Hvad seger! då till slut, af nådigt delta miner,
I dem, förgäfves höljdt, föraktet genomskiner,
En lönar äfven dig för hndra morgnars språng.
Än mer, då af en vink, du närmas till ett öra,
<tab>Som ville spejarn höra
<tab>Och smickrarn på en gång.

Olycklige, förledd att beggedera blifva,
Du gläds att ej blott ses, men få allt högre klifva
Vid fingret, som i mjugg den mäktige dig ger.
Men på hvad slipprig höjd står ej hans egen lycka!
<tab>Ett vindkast den kan rycka,
<tab>Och din tillika, ner.

Till stämplarn af hans fall du löper nu? - Nej, stanna
I skuggan, dit du föll, med handen för din panna.
Der lägg den på ditt bröst och trots åt lyckan bjud;
Arbeta, fri och lugn, och känn dig menska vorden,
<tab>Då du får bröd af jorden
<tab>Och ber om nåd blott Gud.

Säll den, i dalen gömd, ej kröp på höjdens halka! —
Dock böj dig för det träd, som ger dig skygd och svalka.
Var ej för stolt dertill: det är förtjenstens rätt.
Från lismarn lika skiljd och från den orm, som sticker,
<tab>Ej mer i hån, än smicker,
<tab>Den fries ära sätt.

Misskänn ej, för hans börd, den ädle och den vise;
Och snillet, trots dess rang, ditt sanna offer prise!
Men skrik ej, om en stor ditt värde öfversåg.
Stå upprätt som en man och se, med harmfritt öga,
<tab>De höga mindre höga,
<tab>Då du är mindre låg.
<b>MODI MORALES.</b>
(SKOLVERS.)
1800.

Stolt på en luftig thron, af egen svigt blott buren,
Satt kung <sp>Imperatif</sp>, och sade: jag är jag.
Ej en vasall blott af naturen,
Jag skapar sjelf mitt rike och min lag.
Lyd! är mitt envåldsbud, som ingen skillnad lider
På rum, personer eller tider.
<sp>Lyd</sp>, säger jag till menniskan,
Till hvarje tänkbar ande: <sp>lyde han!</sp>

Erfarenheten kom med sina trenne söner:
<sp>Indicatif,</sp> som tror på det han röner;
Och <sp>Optatif,</sp> som, hvad han ej i dag
Kan nå, i morgon hoppas hinna:
Samt <sp>Conjunctif,</sp> som älskande och svag
Ett stöd vill ge, ett stöd vill vinna.
Med ödmjukhet och mildhet i sin ton,
Hon trädde fram och sade: «Bjud, regera,
Förnuftets frie son: din höga himlathron
Min ätt, i stoftet född, skall ej bestorma mera.
Men till ministrar af din lag,
O konung, mina söner tag!
Hvad! om du säger: <sp>lyd!</sp> och ingen skulle svara:
Jag <sp>lyder,</sp> eller ens: <sp>jag må,</sp>
<sp>Jag skall, jag skulle</sp> lydig vara!
Hvart månde utan dem din stolta spira nå?
Hvad kunde utan dig allt deras nit förmå?
Gör du den lag, som de uppfylla.
Blott i ditt namn skall deras insigt rå,
Och folket, styrdt af dem, skall dig allena hylla.

«För öfrigt glömmen ej, att under allt ert kif,
I ären samme faders söner;
Med dina bud, med deras råd och böner,
Beron I alle blott af Gud: <sp>Infinitif</sp>.»
<b>BLOMMOR KRING SJUKSÄNGEN.</b>

CAMELIA.
ETT VINTERSTÅND.

Hvad! en Camelia så högt upp i Norden
Midt i dess vinter! Hvad dröm mig betar!
Kom hon till mig, att jag skulle på jorden
Smaka ännu det sköna, den har?
Eller törhända hon föll ifrån skyn,
Skickad att dit upplyfta min syn!

Finner den engel, som öfver mig vakar,
Ännu min håg vid det jordiska fäst?
Redan på tröskeln jag än ej försakar
Bägarn, som bjudes en farande gäst.
Bröt han din stängel, att visa hur skön
Glädjen uppblomstrar af himmelska frön?


<b>VINGBLOMMAN.</b>
CACTUS ALATUS.

Hvart ärnar du med dina gröna vingar?
Du står ju dock vid jorden fäst,
Då fågeln sig i höga rymden svingar,
I ljusets boningar en gäst.

Men dessa blommor, som ur vingen spricka,
En lika skön som sällsam flock!
Hvad säga de, då de åt himlen blicka?
Att af dess ljus du lefver dock.

Ehur det vingpar, som är englar gifvet,
Oss felas, som på jorden bo;
Så föds dock redan här det högre lifvet
I blomman af en christlig tro.

Hon liknar dig, som ur din gröna slöja
Slår blek och späd i dagen ut,
Men sedan ses allt mer din glans förhöja
Och blir en präktig ros till slut.

Så tron, först svag, då hon med ångrens smärta
Sig reder till en andlig strid,
Allt mera stärkes i ett renadt hjerta;
Och segrens frukt är himmelsk frid.

ROSENGISSELN. 
<footnote>Vanligen kallad <i>Paradisormen</i>. Ofvanstående namn svarar dock mer emot det vetenskapliga: <i>Cactus flagelliformis</i>.</footnote>

«Lik en gissel, full med taggar,
Redan ögat ondt du gör:
Och det finger, som dig rör,
Du med vresig hvasshet naggar.
Men hvad ser jag? hvilken knopp
Skjuter midt ur stammen opp?

Är det stam, som sammanhänger
Blott af länkar, likt en ked,
Och på stödet upp och ned
Ormlikt slingrande sig klänger?
Hvad kan födas af ett slikt
Växtvidunder, blomster likt?.

Så jag sporde ena dagen:
Och den andra, svälld och röd,
Lyste knoppen såsom glöd;
På den tredje fullt utslagen,
Hvilken skönhet! rosen lik!
Nej, än mera hög och rik!

Hvad behag i denna krona!
Och hur präktigt stå der opp
Spiror med en gyllne knopp!
Blommans fägring må försona
Växtens sträfhet. Tänk derpå:
Är det ej i lifvet så?

Bed om nåd att tåligt lida,
Knötes ock af sorger blott,
Länk för länk, din lefnadslott.
Släpp ej hoppet, tyst förbida:
Midt bland taggarne till slut
Slår en herrlig blomma ut!


<b>NERIUM SPLENDIDUM.</b>

Sänkt mot jorden, mitt hufvud ej — till ditt möte sig höjer,
Der du i fönstret står, stolt af din höga gestalt.
Ack! jag har sett dig så rikt utveckla din glänsande skönhet!
Nu förgäfves för mig öppnar du hela din prakt.
Men, då jag, nöjd att försaka den syn, mina ögon ej nådde,
Lade mig tyst i min säng, ställdes du ned vid dess fot.
Och nu ser jag förtjust dina stänglar tyngda af rosor,
Rosor af eget behag, eget i skepnad och färg,
Ser dina löf, dem lika, som kröna odödliga minnen,
Pryda din spensliga stam, pryda den krona, du bär.
När jag om morgonen vaknar, på dig mina blickar sig fästa
Och upptäcka en ny klase af blommor i knopp.
Lik en engels fläkt, din vällukt sprids till mitt läger;
Och jag känner ej mer plågan, som störde min sömn.
Hvad ett särskildt värde dig ger, — du förnyar din skönhet
År från år, allt mer lysande såsom du nämns.

Tack ske dig, du Hulda, som, mån att fägna den ganmle,
Egnat åt honom demm skäuk, vämiskapen sände till dig.
Dock, så nära hvarann, vi njute det sköna gemensamt.
Der dina ögon ännu möta min tynande blick.


<b>PURPURVINDAN.</b>

Du sköna sinnebild af mcnskolifvet!

Hvar qväll, hvar morgon, somn jag helsar dig,
Du lär mig prisa Gud, att äfven mig
År, hvad du visar, af hans kärlek gifvet.
ilvar morgon slår du nya blommor imt;
ilvar afton vissna de. Ack! re’n förut,
Bäst de sin purpurglans mot dagen höja,
De blekna, fallna, sin förvandling röja.

Skall i din spegel jag mig sjelf beklaga
För det att glädjen, som med nytt behag
I går mig tjuste, vissnat har i dag?
Nej, skulle än min väntan mig bedraga,
Att du hvar morgon vecklar ut en knopp;
Hvar afton dock jag somnar med det hopp
Att se med fröjd den nya dagen glöda,
Om den ock har sin egen sorg och möda.
Jag ser din stängel kring sin staf sig böja
Och fast sig göra, stigande allt mer.
O! kunde vid det stöd, som tron mig ger,
Jag mig så fästa, så från stoftet höja!
O! att som du ej blott af jorden närd,
Förrän jag bleknar tynande och tärd,
Lik dig , då ljuset dina blommor målar
Jag söge in det lif, der ofvan strålar.


<b>MALOPE GRANDIFLORA.</b>

Länge stod du på din stjelk allena,
Du dess enda blomma, i den rena,
Ädla skönhet, hvarmed du sprack ut.
Länge syntes du, o Grandiflora!
Värd det namnet, ej din glans förlora.
Dock — du vissnar äfven du till slut.

Skön är din blommna, stolt din stängel
Och elyseiskt ljuf din doft;
Dock måste, rörd af dödens engel,
Du äfven falla ner till stoft;
Och sakna'ns suck skall minnet skicka
Till dina korta blomnings dar.

Ditt eget öde, sköna flicka,
Du förespår, var blommans svar.
<b>DE BEGGE ROSORNA.</b>

Rosen, ja, rosen likväl är skönast i kransen af blommor;
Derför ock himlen sjelf lånar till prydnad dess färg.
Äfven den <sp>hvita</sp> är täck: men hvad skönhet, när  begge tillsammans,
Spruckna på oskuldens kind, höja hvarandras behag!


<b>LILJAN I DALEN.</b>

Du dalens lilja! är det blott
Af jorden, du ditt lif har fått?
Nej, dödligt skulle du förtvina,
Om himlen ej ur molnets sköt
Din rot och dina blad begöt
Och lät sin sol uppå dig skina,
Som ur ditt inre vecklar opp
Det sköna i din öppna knopp.
Så, trogna själ, det rätta lifvet
Är dig af nåd från höjden gifvet.
<b>HVITSIPPAN.</b>

Se hvitsippan hur täck hon är, men ack! hur förgänglig.
<tab>Knappt af din hand hon bryts, innan hon dör i din hand.
Henne i ömhet lik som i täckhet, akta dig flicka,
<tab>Att, af förförarn kysst, du ej må vissna som hon.


<b>BLÅSIPPAN.</b>

Hvad lärkan bådat har från skyn,
Det vittnar du på jordens bryn,
Du vårens förstling, främst bland alla!
Dock såsom allt, hvad skönt vi kalla,
Åt himlen visar du också
Med dina ögon himmelsblå.
<b>DEN NYA DAGUERREOTYPEN.</b>

Du bland målare störst, hvars strålande pensel bepurprar
<tab>Morgonens sky och med guld stänker den speglande sjön,
Ger åt de sprickande löf den leende grönskan och blomstren
<tab>Pryder med tusenfallt skiftande färgen behag;
Nu, när du dig nedlåter till tjenst, du höge, hos konsten,
<tab>Som med en blick af dig trollar på skifvan en stad,
Hvarföre gör du din bild af menniskoanletet färglös?
<tab>Sann är din teckning, men lit sakna de ängsliga drag.
Ack! jag förstår, det är blott den jordiska menniskans afbild,
<tab>Inifrån henne sjelf kommer det dystra deri.
Men, då i frid hon skiljts härifrån, med hvad himmelska
färger
<tab>Målar du ofvanom skyn hennes förklarade bild.
<b>MUNNENS DUBBLA ÄNDAMÅL.</b>

A.
Att vi med samma mun, hvarmed vi spisa,
Som äfven masken gör, vår Herre prisa,
Som englar göra: icke är det väl
Hushållning endast? Sig mig annat skal.

B.
Visst gör naturen ofta slik besparing.
Så strupen verktyg är på samma gång
Rör andedrägten och för tal och sång.
Men på din fråga ligger en förklaring
I henne sjeif.

A.
<tab>Hur skall jag det förstå?
Mer klok, än hon det vet, hon vore då.

B.
När Gud välsignat har din trogna möda,
Du honom tacka må för daglig föda,
Och känna dubbel fägnad, då du den,
Ej stum, ej ensam, delar med en vän.
Ja, menniskan, till högre ordning buren,
Hvad hon gemensamt har med kreaturen,
Förädla skall och njuta, som ej blott
Lekamligt, men tillika andligt godt.
Till själens tjenst stå alla munnens delar,
Gom, läppar, tänder, tunga. Hennes bud
Bestämmer genom dem de skiljda ljud,
Då hon åt andra inifrån meddelar,
Hvad utifrån hon hämtat med de fem,
Och af sig sjelf har funnit utan dem.

A.
Dock äfven lärkan har ju fått sin tunga
Ej blott att smaka, utan ock att sjunga;
Och papegojan härmar lättsint tal
Med samma näbb, som bryter mandelns skal.

B.
Hur tungans rätta bruk vår själ upphöjer,
Det visar oss den förras sång och flygt;
Men när vi tala dåraktigt och styggt,
Hur det förnedrar oss, den andra röjer.
När menskan föll i synd, hvad nåd af Gud,
Att hon, ehur hon åt mot hans förbud,
Behålla fick den ädla talegåfvan
Med den att tänka, tänka sig dit ofvan,
Der mat och dryck ej mer behöfs, och der
De frälstas lif en evig lofsång är.
<b>I AFTONSTUNDEN.</b>

1.
Bort på den väg, man ej komumer igen, så många ha farit,
<tab>Dem jag har älskat. Dess mer skattar jag dem, jag har
qvar.

2.
Medan jag väntar det smällade bud från den pustande
draken,
<tab>Som mig kallar till hafs, gläds jag, med uret i hand,
Att få njuta änmin en stund med de kära mig omge,
<tab>Tills jag skall säga farväl — dock ej för evigt farväl.

3.
Fast mitt hufvud är böjdt mot grafven, som öppnar sitt sköte,
<tab>Kan jag ännu, hvad fröjd! lyfta åt himlen min blick.

4.
Äfven på jorden ser jag ännu det sköna i blomstren,
<tab>Ser det i brodden, hvars spets pryds med juveler af dagg.

5.
Aftonen skymmer alltren: dock än i de purprade molnen
<tab>Speglar sig dagen, som flyr, leende än i sin flykt.
6.
Allt försvinner till slut i den snart instundande natten.
<tab>Måtte det eviga ljus gry för min slocknande syn.


<b>JULKOLLEKTEN FÖR FATTIGA BARN.</b>

Dessa små, i trasor klädda,
Skynda, menskovän! att rädda.
Löna dig de ej förmå;
Men Belönaren deroppe
Gäldar hvarje vattendroppe,
Som af dig Hans <sp>minste</sp> få.

Se hur de för kölden fasa:
Knappt är brödet, ingen brasa
Värmer deras kalla rum.
Må en skärf ifrån de rika
För de fattiga predika
Tröstens Evangelium.

Värnlös låg, vid Julens möte,
Frälsaren i krubbans sköte,
Utan rum och bädd och bord.
Dock i nattens mörka timma
Sågos himlens Jul—ljus glimma,
Med en klarhet, förr ej spord.

Tänd ock du i nödens koja
Hoppets ljus, och lös den boja,
Hvartill nyckeln Gud dig gett.
Härligt då din högtids minne
Speglar sig i fridfullt sinne:
Bättre Jul du aldrig sett.


<b>TILL FÖRFATTAREN</b>
AF «ERIK XIV», AF «DRAMATISKA STUDIER» OCH DET
ÄNNU ICKE UTGIFNA SKÅDESPELET
«GUSTAF ADOLF I TYSKLAND».

Vid det hus, der fordom Svenska sinnen
Rördes af hvad ädlast Sverige har,
Stod jag, hänförd af min ungdoms minnen,
Dem den gamle gerna återtar.

Ja, jag mindes, hur jag första gången
Såg det huset, trädde in deri;
Och mig kände, vid den höga sången
Till de «Ädla Skuggor», Svensk och fri.
Ofvan om den sköna pelarraden
Drogs min blick af gyllne orden der;
Och i hast min tanke vände bladen.
Af det drama , vår historia är.

«<sp>Patriis</sp>»: det är ju «Fosterländska»!
Tänkte jag: nu får jag säkert se
Dessa sorgespel, som, äkta Svenska,
Forntids skräck till nutids tröst oss ge.

Länge ren en röst, som ej kan falla,
Erik fram på scenen väntat har.
Nu den hörs än mera högljudd kalla
<sp>Torkel</sp> dit, att ses så stor han var.

Och den starke, som i strömmen kastar
Nyckeln till det gräseliga rum!
Och den svage, som en skuld belastar,
Vid hvars fasa ömkan sjelf blir stum!

Tills han lyfter svepningarne alla,
Får de offer, som han fällt — o ve!
Fosterfar och bröder lät han falla -
Får sin egen son ibland dem se.

Hvad, att läsa endast eller höra,
Skakar själen, ej för stunden blott,
Skulle det att ses ej alla röra,
Alla som ett menskligt hjerta fått?
Och den sköna taflan af ett öde,
Som bestrålas af det nya ljus
Om det rätta lif, hvartill de döde
Vakna i en himmelsk Faders hus!

Hvilken hemlighet, för skådarns öga,
Lik Oedips, förfärligt vecklad ut!
Men hvad tröst af strålen från det höga
I det djupa, klarnande till slut!

Bäst jag hvälfde dessa tankar, vände
Sig min blick åt Gustaf Adolfs bild;
Och en fläkt jag kring mig sväfva kände,
Lik hans anda, himmelskt hög och mild.

Plötsligt ser jag man och häst sig röra,
Stiga ned ifrån sin piedestal.
Hvilka dolda hjul och fjädrar föra
Bronsfiguren in i Sångmöns sal?

Se, ridån går upp. Hvad stor theater!
Hjelten står der, ej en bild blott mer.
Nej, han lefver; och hans segerdater
Jag ej endast hör, jag sjelf dem ser.

Hvilket skådespel! När blir det gifvet?
En på scenen framställd epopé!
Der man får det svenska hjeltelifvet
I sin storhet, i sin skönhet se.
Fullfölj, ädle skald, din ljusa bana! -
Än vid högen och i tempelvrån
Många vålnader din trollkraft mana,
Att till lif dem lösa derifrån.

Fäll ej modet. Bortom Sveriges stränder
Är din nya ära redan spord.
Vårens fågel lik, från andra länder
Kom så mångens rykte i vår Nord.

Se, den Danske «Skaldekungens» penna
Dina svenska taflor gjort till hans.
Bland de sina han dem vill erkänna,
Bryta dig en lager ur sin krans.

Ej förgår den glans, hvaraf de stråla,
Om än stunden blåser på dem dam.
Sann förtjenst kan tadlets infall tåla;
Snillet qväfs ej af ett aftonglam.

Såsom konstens vän, kritiken gälle.
Men hur ofta tar hon sjelf ej felt?
Rätt bedöms en bildstod på sitt ställe,
Och ett skådespel, då det är speldt.

En gång fulla hus din seger fira:
Och en tår af många ögon fälls,
Medan minnets döttrar blomster vira
Kring din urna, som på scenen ställs.
Urna! Ja, hur skönt likväl att drömma
Om den sena rätt, förtjensten sker,
Då personens glans, i grafvens gömma,
Intet afundsöga sårar mer!


HVARS SÅNGMÖ ÄR DEN GRATIEN. 
<footnote>Till en epigrammatisk skald.</footnote>

Hvem af de Nio år den höga
Med ljungeld i sitt stolta öga,
Och dock så lik en Gratie?
Ack! hon är sjelf en af de Tre.
Hon leker med Apollos lyra;
Och han förtjust till henne lyss.
Men då sitt bifall med en kyss
Han henne ger, hvad gör den yra?
Hon stjäl sig, att med dristig hand
Ta bågen från hans axelband.

En pil emellan jord och himmel
Far strålfull, lik en meteor,
Hvars släp från norr till söder når.
En ann slår ner bland torgets hvimmel,
En åskvigg lik, som Dundrarns harm
Nedslungar i Titanens barm.
En tredje ger, ur såret dragen,
En så etherisk glans mot dagen,
Att äfven den, som såret fått,
Sin sveda glömmer, för att blott
På vingens sköna färger undra
Och uddens diamant beundra.

Hon mellertid, som afsköt den
Och såg dess flygt med småskälmskt löje,
Den gyllne lyra tar igen
Till hela gudaskarans nöje.
Och vi härnere, vi också
Med spänd förtjusning höra på,
Hur hennes sång det gratiosa
Vid det sublim viger så,
Att de bli ett, de sköna två.
Men nu är fråga blott på prosa:
Hvars sångmö är den gratien?
Jo, dens, som, då de Nio alla
Hans sånger krön, och hvar en
Är mån att honom sin få kalla,
Vill ingen af dem missnöjd se,
Och hyllar sjelf ibland de Tre,
Dock ingen af dem undantagen,
Den med de blixtrande behagen.
<b>STRÖMSTAREN.</b>
(I ANLEDNING AF BARON V. BRINKMANS VITTERHETSFÖRSÖK.)

Nyss vid en sorlande ström, som en tövind, trotsande vintern,
<tab>Hulpit att bryta sin is, gick jag och stannade tjust,
Tjust, att ej endast se i det öppet skinande vattnet
<tab>Aftonens sjunkande sol spegla sin purprade bädd,
Utan ock höra en sång, så skön som i lunden om våren,
<tab>Från den glänsande dam, frosten mot strömmen behöll.
Sångaren der långa kanten af isen fram och tillbaka
<tab>Sprang; och med honom i kapp sprang i det klara hans
bild.
Plötsligt försvann han i djupet; och, se’n han ej mindre behändigt
<tab>Der, i ett nytt element, rört sig och fångat sitt rof,
Kom han i dagen igen på en annan sida af strömmen,
<tab>Likaså qvick som förut, likaså färdig till sång.
När jag det såg, så mindes jag dig, ungdomlige gamle!
<tab>Mindes, hur du med din sång vintern förbyter till vår,
Sen du, än dykande ner i lärdomens djup, än i snillets
<tab>Trollverld flygande kring, valt hvad du skönast der fann.
Tack för din bok, åt vänner blott skänkt. Men vän af Behagens
<tab>Aldrig föråldrade vän hvar, som den läser, skall bli.
Fåfängt gömmer du den. Ja, om du än refve den sönder,
<tab>Skall dock en efterverld plocka tillhopa de blad,
Der en gratie, bakom dig gömd då du tecknade henne,
<tab>Förde din hand och sig sjelf kände igen i hvart drag.
Främst förvarar den dock din skatt af tankar i bilder,
<tab>Tanken af gyldene halt, bilden de grekiska lik.


<b>FJELLENS NÄKTERGAL.</b>
(SYLVIA SVECICA.)

Du, som vandrar i öcknen,
Der de nattliga töcknen
Rodna vid morgonens sken,
Som med aftonens blandar sig ren!
Hvad stannar du och hör,
Der allt är tyst, der intet löf sig rör?
Dock der hördes nyss
Af sångarn, som i björken sitter,
Ett förespelande qvitter.
Väntande lvss
hela naturen.
Redan af solen en guldkant syns;
Och sången begyns.
Lik en låga, ur altarets glöd
Fattad af vinden, åt skyarne buren,
Flammande röd,
Stiger den upp i det rena,
Klara blå,
Der molnen ej gå,
Der ljuset rår allena.
Dit hans sköna gåfva hör,
Dit den ande, som i den sig rör.
Detta för ögat tyda ren
Halsens fjedrar med sitt azursken.

Dock sen han ljusets makt i Norden
Besjungit, blickande åt skyn,
Så vänder han åt jorden
Sitt öra och sin syn.

Hvad är det kära, som skuggan der gömmer?
Hvad hörs der för darrande ljud,
Likt sucken af en brud,
Som vaknar, i det hon om brudgummen drömmer?
Nu då hans röst
Ur det svällande bröst
Med ny förtjusning sig höjer:
I dess lopp, i dess slag,
Med hvad lifligt behag
Älskarns eld i sångarns sig röjer!
I hans ögon hvilken glans!
Och i det han upp och neder
Slår sitt roder, som han stolt utbreder,
Likt en solfjeder,
Rör sig hela hans
Luftigt lätta, smärta,
Täcka gestalt, som i dans.
Ej ur hans strupe blott, men ur hans hjerta,
Allt som dess pulsar slå,
De vexlande tonerna gå,
I uttryck skilda.
Än likna de forsens häftiga, vilda,
Brusande,
Fraggande språng;
Än bäckens stilla gång,
Som sakta susande
Famnar om ängens tufvor;
Än ystert lekande;
Än hjertligt smekande;
Än klagande som ömma turturdufvor! -
Men hvad skri så hvasst
Bryter af hans sång i hast?
Hvad flaxar der så hemskt i tallen
Och fäster på en gren sin klo?
Hvad vingadt troll med horn i skallen
Och ögon, som så vidrigt glo?
Göm dig bland löfven, du bäfvande maka!
Men han,
Käck, som det egnar en man,
Har fram att dig bevaka,
Flyger dit, der snart en här
Af små fåglar samlad är.
Ufven vrider, att dem förskräcka,
Spöklika hufvudet rundt omkring;
Men att honom reta och gäcka
De allt närmare sluta sin ring.
I afängt hans blinkande ögon sig vända:
Dagens strålar allt mera dem blända.
Skränande flyr han, en mörkrets vän,
In i sin nattliga håla igen.
Nu på en gång
Hvad segersång
Af alla röster stiger!
Hela dagen qvittra nu
Alla Siskor; och Kuku
Hörs i skogen. - Men <sp>han</sp> tiger,
Han, som ensam sen
Med sin sång inviger
Natten, som är dag blott än.

Så den till Gud ur stoftet höjde anden
Uppstämmer en odödlig sång,
I det han ren vid aftonranden
Ser gry en dag, som ej har nedergång.
<b>ARABEN.</b>

«Ack! ser ni min hingst!» så sjöng han och red
<tab>På den sandiga hed;
«Hur stolt han mig bär, det går som i dans!
<tab>Sin herre han känner
Och lyder hans tygel, men också blott hans.
<tab>Som vingar han öronen spänner
Och ilar, i lopp en gazell,
<tab>Så lätt och så snäll.

Se, skarpt är mitt svärd, och blank min pistol!
<tab>Se, mot aftonens sol
Hur det glänser det bälte af silfer jag bär! —
<tab>Då min älskade flicka
Får se mig vid brunnen bland palmerna der,
<tab>Hur hjertat på henne skall picka,
Som dufvans, då höken sin klo
<tab>Har spänt i dess bo.

Då tystar hon hunden och smyger sig ut:
<tab>Ser omkring sig förut.
Än sen om af spejande fadren vi ses?
<tab>Då flickan jag svingar
I sadeln till mig, må han ropa sig hes.
<tab>Min springare far som med vingar.
Och stjernorna ned på oss se,
<tab>Lyckönska och le.»


<b>TRIOLETTER.</b>
(Efter CLOTILDE DE SURVILLE.)

I.

BEUNDRAN.

För honom våren blommor strör:
Fins ett behag, som han ej äger,
Som han ej ger åt hvad han rör?
För honom våren blommor strör:
Han all dess vällukt med sig för.
Allt vid hans syn förtjusadt säger:
För honom våren blommor strör,
Fins ett behag, som han ej äger?

II.

FÖRSAKELSE.

Att se dig, är att älska dig,
Om ock ditt hjerta ej kan svara.
Ack ja! det känner jag hos mig:
Att se dig, är att älska dig.
Att i din kärlek glömma sig,
Hur ljuft, blott du får lycklig vara!
Att se dig, är att älska dig,
Om ock ditt hjerta ej kan svara.

III.

SAKNAD.

Så långt, så länge från sin vän!
Han, som var ständigt vid min sida!
Står jag väl ut att vänta än?
Så långt, så länge från sin vän!
Vill han ej förr se mig igen,
Än då jag upphört ren att lida?
Så långt, så länge från sin vän!
Han, som var ständigt vid min sida!

Allt sen den dag, han från mig for,
Står natten stilla öfver jorden.
Jag tidens vingar klippta tror.
Allt sen den dag, han från mig for,
Den sköna landsbygd, der jag bor,
Är för min syn en öken vorden.
Allt sen den dag, han från mig for,
Står natten stilla öfver jorden.

«Din är jag, evigt, evigt din:
Blott döden bryter vår förening.»
Mitt hjerta i hans ord föll in:
Din är jag, evigt, evigt din;
Är han ännu derborta min?
Ha än de orden samma mening:
«Din är jag, evigt, evigt din;
Blott döden bryter vår förening?»


<b>TENSON.</b>
(Efter AGNES DE BRAGELONGUE.)

Än tjust till tårar, än ett rof för smärtan,
Jag ber, o sägen mig, I ömma hjertan,
Om hjertan finnas lika det jag fått!
Är kärleken ett ondt? Är den ett godt?

Är den ett ondt, hvi söker man ej varna
För den i tid den unga oerfarna?
Hvi lockas hon af sjelfva varningen,
Att i sin oskuld drömma blott om den?

Jag vet dess pilar oförsedda fara:
Ej sköld, ej brynja kan mot dem bevara.
Men ges ej någon ört mot deras sår,
Ej en besvärjning, som på tjusarn rår?

Bannlysa honom? Hvilken näns det göra?
Han är så söt att se, så ljuf att höra.
Fly för hans åsyn? Är du än så snar:
Mer snabb ändå, han dig i flykten tar.

Är han ett godt, hvi ängslas man och klagar,
Ehur han ler, ock då han mest behagar?
O klandra ej den ljufva makt han vann,
Som midt i plågan så förtjusa kan!

Men leken sluts: i hast förbi är nöjet.
Ack, ofta gråten kommer efter löjet!
Nå väl, ej hvarje årstid blommor här,
Och snarast vissnar den, som skönast är.

Än tjust till tårar, än ett rof för smärtan,
Jag ber, o sägen mig, I ömma hjertan,
Om hjertan finnas lika det jag fått:
Är kärleken ett ondt? Är den ett godt?
<b>TILL EN LESBISK FLICKA.</b> 
(Efter SAPPHO [från min ungdom].) 

Lycklig den yngling - till Olympens gudar 
Syns han mig upplyft -, som dig gent emot får 
Sitta helt när dig, med sin blick på dig blott 
<tab><tab>Fäst och på dig blott 

Lyssnande se, hur dina söta läppar 
Öppna sin rosknopp; och du ler så kysstäckt. 
Grymma! så blef här i mitt hjerta väckt, ack! 
<tab><tab>Eviga oron. 

Vid din åsyn med ett band på tungan 
Stelnar jag maktlös; genom alla ådror 
Siprar en eldström; mina öron susa; 
<tab><tab>Kring mig är allt natt. 

Straxt med en darrning öfverfar en iskall 
Svett mig. Till likhet med det vissna löfvet 
Bleknar jag andlös; och jag tycks för evigt 
<tab><tab>Sjunka i jorden. 
<b>UR EN CONCEPTLÅDA.</b>

1.
Ej i bilders spel, som bäckens tomma,
Ej i suckars sus, som dufvans fromma,
Ej i fjärilslätta kyssar blott:
Nej, i pligters vård, af hvilkas blomma
Föds en frukt, då nöjets dar förgått,
Sök, o yngling! lifvets sköna lott.

2.
Ej minsta grand, ej minsta smål,
Att det ej såna, ögat tål.
Dylikt är samvetet. Men tag dock vara,
Att du det sådant kan bevara.

3.
A.
Hvad präktig frukt, så olik den,
Som du i höstas lät mig smaka!

B.
Den samma är det dock, min vän.
Men vintern, som den lagt tillbaka,
Har gett den sådan smak och lukt.
A.
<tab>Så bär ock snillet mången frukt,
<tab>Som samtiden ej vet värdera,
<tab>Men efterverlden destomera.

4.
Glad åt mitt nya poëm jag det viste åt granskande vänner.
<tab>Hvad den ena berömt ville den andra ha bort.
Slutligen fann jag det likt en säng, der rensande händer
<tab>Rycka med ogräs opp stånd af det ädlaste frö.

5.
RÅD TILL EN INFORMATOR I ETT FÖRNÄMT HUS.

Träng dig ej upp i de högas krets, men sky den ej heller.
Gläds, då du kallas att der verka det goda du kan.
Ställ dig ej trotsigt fram, ej trumpen drag dig tillbaka.
Akta, hvad de på sin plats äro, hvad du är på din.
Eken i dalen är ek så väl som eken på berget:
Nedom den senare dock måste den förra ju stå.

6.
HVILKENDERA?

Tiden är stark som en ilande ström, ombytlig som vinden.
Hvilkendera förstår bättre begagna dess makt,
Den beräknande man, som ställt sin qvarn på en bergshöjd,
Der han den vänder med hast efter som vädret sig vändt,
Eller hans granne, som rest mot forsen en dam och dess böljor
Tvingar att drifva omkring hjulen, som makt hans säd?
7.
«Också i Metaphysican
Var Dumbom en förfärlig bjesse;
Ty det var han, som skillnan fann
Emellan esse och non esse.»
Men nu hans ära är förbi
Då af en ny filosofi
Den skillnaden tillintetgöres:
Ja, som det hit från Tyskland höres,
Har nu den stora upptäckt skett,
Att <sp>Seyn</sp> och <sp>Nichtseyn</sp> äro ett.

8.
Så långt har tidens vishet hunnit,
Att allt blir blott en abstraction
I politik som religion.
När så för hennes blick försvunnit
Allt, som är till, hvad blir väl qvar?
Blott hon, som det bevisat har.

9.
Hur högt den ädle hjorten öfver geten,
Den stolte hästen öfver åsnan står!
Ej ens emellan djuren rår
Den fåfängt sökta jemnlikheten.

10.
A.
Blygs att förnedra dig sjelf och tigga på vågen, du rike!
B.
Rik är jag ej; och när tiggde jag eller af hvem?

A.
Märk på ditt Ständiga tal: då du lastar dig sjelf, du berömde,
<tab>Säg, hvad gör du väl då annat än tigger beröm?

11.
SÅ.

<tab>Lofsånger skref han förr och nu libeller:
<tab>Så, för att bli bemärkt, min hund,
<tab>Sen han sin svans förgäfves rört en stund,
<tab>På afstånd ställer sig och skäller.

12.
<tab>Glöm icke mig, då du med glädjen stimmar,
<tab>Och jag har sorg, som all min själ förtär;
<tab>Glöm icke mig, då lik ett moln, som glimmar,
<tab>Din sköna morgondröm i hast försvunnen är.
<tab>Och när en vanlig svärm af nya dig besöker
<tab>Och nyhetens behag din trofasthet försöker,
<tab>Så se min afskedsblick med ömhet suga dig:
<tab><tab>Glöm icke mig.

13.
FÖRETAL.
1796.

Skall jag det skrifva eller ej? -
Om än så fint och blygsamt, nej.
Ty med sitt företal hvad kan poeten vinna?
Blott det, som med sin musch en liten fåfäng qvinna.
Med den, om hon är ful, hon blir det ännu mer:
Hvad hon vill skyla, hon blott röjer.
Med den, om hon är skön, hon sig en möda ger,
Som mindre skönheten förhöjer,
Än sårar med ett lånt behag
Och säger: se på mig, den vackra, det är jag.

14.
MINA GLASÖGON.

Som jag ej mer kan se att läsa,
Så nyttjar jag förnöjd ett par
Glasögon, dem ej Leja har:
De sitta på min dotters näsa.

15.
VARNINGEN.

Trött, på min staf mig stödjande, stod jag och såg på min
skugga,
Som, allt mera förlängd, viste hur dagen förled.
Plötsligt for mig förbi en ryttare. Hästen var kolsvart;
Men mot solen, som sjönk, blänkte hans bleka gestalt.
Häpen att känna igen benranglet med lian i handen,
Hörde jag honom, med den vinkaude, ropa: <sp>härnäst</sp>.

Måtte du ej, med missförstånd af det varnande ordet,
Tänka från dag till dag: bättra mig vill jag härnäst.
Se på ditt timglas, märk, har ett sandkorn följer ett annat.
Mellan <sp>härnäst</sp> och <sp>nu</sp> visa mig skillnaden der.
Nu är det tid, det säger dig nu den svängande pendeln:
Nästa minut kanske hör du ej mera dess knäpp.
Nu, och så länge du nu kan säga, i dag och i morgon,
Tänk på din skuld och den nåd, Herren dig bjuder ännu.

16.
GÅTA.

Hvad är det, som, när du ser derpå,
Dig förvandlar så,
Att ditt venstra öga, venstra öra
Till din högra sida hör;
Och att venstra handen gör,
Hvad den höra blott plär göra.

<sp>Upplösning.</sp>
Vid venstra kinden satt så täckt
En rosenknopp på Wilhelmina.
Det härma ville Adolfina,
Men blef för spegeln helt förskräckt,
Att se sin ros till höger sitta.
Nu gåtans ord hvar en kan hitta.

<sp>Tillämpning.</sp>
Von L. tillegmar sig, bland öfriga förtjenster,
Den, att hans nya bok en tidens spegel är.
En spegel, ja, man skådar der
Till höger det som är till venster.
<b>HVAD GÖR OSS SVERGE KÄRT?</b>

Hvad gör oss Sverge kärt? Säg, med ett ord:
Är det blott frukten af dess plöjda jord
Och vinsten af dess sjöar, floder, hamnar,
Från hvilka handeln, som all verlden famnar,
Far ut att byta, mot hvad dyrbart är
Så väl i Österns som i Vesterns skär,
Hvad våra grufvor ge och hvad vi äge
I våra skogar värderikt ännu;
Och det, som i en framtid, såsom nu,
Gör Sverges sjelfbestånd, dess fria läge?
Men är det landet blott, som är oss kärt?
Ej folket, ej dess seder och bedrifter,
Och hvad af minnet väcks beundransvärdt
Ur våra ättehögar, kungagrifter?
Och den af fädren ärfda friheten,
Som står i thronens skygd och stöder den?
Och språket, det så böjliga, så sköna,
Hvars rika skatter snillets omsorg löna?
Men främst af allt, som vid vårt fosterland
Vårt hjerta fäster med ett heligt band,
Är Evangelium i sin rena sanning.
Hur det förvändas må af vantrons nit,
Och hvad det stolta förvett smyger dit
Af eget fynd i en försåtlig blandning;
Så är dock kraften af Guds klara ord
Än i vår Luthersk-Svenska kyrka spord.
Det hälleberg, hvarpå hon står, förgäfves
Utaf den nya otron undergräfves.

Så är det land oss kärt, der vi ej blott
Få bryta eget bröd i egen hydda,
Men trygga njuta, som vår främsta lott,
Den frihet, lag och öfverhet beskydda;
Och der hvart barn får lära huru när
Den, som sig bättra vill, Guds rike är.

Hvem är den Svenske man, som det ej gläder
Då han till rätta faderslandet går,
Att detta dyra arf af tappra fäder
Till sina ättlingar han lemna får?
<b>SVAR TILL FÖRFATTAREN AF "DEN GAMLE KUNGEN".</b>

Ja, hänförd af din sköna, ädla sång,
Som är sitt stora föremål så värdig,
Tog jag den gamla lyran än en gång
Och skulle sjunga, men blef aldrig färdig.
I mina öron ljöd din sång ännu;
Af mina läppar endast din blef sjungen.
Hvad alla hjertan känna utgöt du:
En sång för alla är «den gamle Kungen».
Den bild, du ställde fram, evärdlig står,
Lik torgets stod, på den ej stormen rår.
Vi tro oss honom ej blott se, men höra,
Som han från thronen hördes tala nyss.
Likså vid Wasas bild vi stå och lyss,
I det vi oss hans ord till minnes föra:
De kraftens ord, han talte till sitt folk,
Som både frihetens och lagens tolk.
<b>INSKRIFT PÅ ALBUM.</b>
AF ELEVERNAS KONSTFÖRENING FÖR ÅR 1833.

SANDBERGS PORTRÄTT.

(AF HERLIN EFTER SANDBERG.)

Mästaren! ja, hans bild må främst af eleverna ställas!
<tab>Ädel och sann i sin konst, är han det äfven som man.
Lefvande står han ju der, som såge han sig i en spegel.
<tab>Ja, ur sin spegel han sjelf lefvande lyfte sin bild.

*

CARL IX OCH PETRUS PETROSA.

(AF HOLMBERGSSON.)

Fäll för hans blick din dolk, Jesuit! För en sådan af Wasas
<tab>Son, af Gustafs far, hela din Orden ju flyr.

BRAGE.

(AF WAHLBOM.)

Själ i de ögonen bor. Men hvarför är Brage så skäggrik?
<tab>Ung ur Apollo och skön, evigt en gosse genit.

HÖRNINGSHOLM.

(AF STRÖMER.)

Se, på Sturarnes borg Carl Knutssons ättlingar vistas!
<tab>O, hvad vålnader der öfver ruinerna stå,
Undrande öfver en tid, så sällsamt ny som det fartyg
<tab>Der, ej med segel, ej roddt, rykande ilar förbi!

HÖNSHUSET.

(AF WRIGHT.)

Kycklingar! gömmen er fort bakom hönan! Men kommer blott räfven
<tab>In (se gallret är glest), borstar förgäfves hon sig.
Folk! du har skydd af en huld regering; men håller ej
värnet
<tab>Fienden utanför, ve dig för räfven ,o ve!

FRU DULCKEN.

(AF MAMSELL RÖHL.)

Utländskt var, som hon sjelf, det piano, på hvilket hon spelte.
<tab>Ja, i furore derför kom du ock, svenska publik.

TVÅ GAMLA MÅLARE.

(AF DAHLSTRÖM.)

Skryt ej , o Tyskland, ej du Italien öfver de gamla
<tab>Målares härliga verk: Sverge har flera ändå.
Se, af de gamla, de äkta, ett par här står och funderar,
<tab>Tar ur sin dosa en pris, nickar och målar ett plank.
Ler du deråt, elev, som på duken öppnar ett fönster,
<tab>Än åt bygden, der Maj samlar de unga till dans,
Än åt en sjö, af seglare full, der staden sig speglar,
<tab>Eller slår du en dörr upp till en konungasal!
Men hvad är allt det der? Hvad båtar det? ropar den rike;
<tab>Dock! jag behöfver dig: kom, målare! stryk på mitt plank.

NATTEN.

(AF QVARNSTRÖM.)

Under din slöja, o natt! nedsväfva de leende drömmar:
<tab>En bär krona, en ann lager i vinkande hand!
Medan på jorden ifrån din famn, tillika med Sömnen,
<tab>Dennes förbleknade bror, Döden, är lagd vid din fot.

DEN BLINDE DALKARLEN.

Se det oskyldiga barn, som leder den starke, men blinde!
<tab>Så till ditt rike, o Gud, ledes förnuftet af tron.
TILL OSCARA.
(I ANLEDNING AF HENNES TROSBEKÄNNELSE.)

Var det ej du, som satt vid Jesu fötter
Och hörde ordet af hans egen mun,
Och i ditt hjerta gömde det så klart,
Så rent, så obemängdt, som det ur källan,
Den himlaburna, kom? Hvad du bekänner,
Är hvad vi kunna och behöfva veta,
För att tillegna oss den nåd och sanning,
Den frid och fröjd, som evangelium lofvar.
Må vetenskapen, vid hvars mörka schakt
Du «hissnar», syna med sitt bloss dess djup;
Och må hon finna i dess natt en brunn,
Som gent emot det öppna svalget springer
Och, speglande en fläck i zenith, der
En stjerna visar, ej häruppe sedd.
I dagens ljus vi trygge vandra här
Och prisa himlen, hvarifrån det kommer.
Som du det fattat, gafs oss Herrans ord,
Ej till ett trätofrö, ej heller likt
Det blomster, som är blott en fönsterprydnad.
Nej, det skall inom oss ta rot och växa
I tro och kärlek, tålamod och hopp.
Men, då ditt hijerta fattar, heligt rördt,
Hvad en förmäten vishet stolt förskjuter,
Misskänn dock ej en from och ädel själ,
Som ärligt yppar sina tvifvelsmål,
Sin svåra strid, men ock sin sköna seger!
Om hon sig vågat på ett stormigt fält
Förbi den gränssten, der du hvilar trygg,
Om hon ock missförstår sig sjelf, så väl
Som Ordet, då hon tror dess ande kunna
För oss bevaras, fast dess kropp upplöses,
Den underbara, som är Herrans verk:
Så räck dock henne handen med det hopp,
Att hennes <sp>morgonväkter</sp> skola följas
Af solklar dag för henne sjelf och andra,
Som, vaknande vid rop af tiden, fråga:
Hvad skall jag tro, om ej den Högstes ord?
Det är ju hans, då det är verldens ljus!
Om det försvunne, ack! hvad blefve verlden!
"BEVARA DITT HJERTA; TY DERUTAF GÅR LIFVET".
<footnote>Ordspr. 4: 23.</footnote>

Mins detta Skriftens ord, du flicka,
Hvars ögon såsom stjernor blicka,
Hvars kind en ros, nyss sprucken, är!
Och, när du hatt och hufva bär
För att ditt ansigte förvara,
Så låt din omsorg lika vara
Mot lyckans solsken och den flärd,
Som blåser från en fåfäng verld,
Att du ditt hjerta må bevara
At Gud tacknämligt, — och åt den,
Han dig beskär till lifstidsvän.
<b>KYRKOBYGGNADEN I HERNÖSAND.</b> 

Hur det gamla mot det nya strider, 
Segrar detta, då det bättre är. 
Länge hämmad i sin fart, omsider 
Sig en annan bana floden skär. 

Ofta en reform på dröjsmål vinner, 
Af det motstånd, som den möter, stärkt. 
Kraft, som har bestånd, den samla hinner 
Och bereds ej sällan oförmärkt. 

Vår i femti år förfallna kyrka -
Sorgligt minne af en nödens tid! — 
Kan med sin förvandling det bestyrka. 
Nu hvad härlig vinst af långlig strid! 

Ej hon blifvit, om hon förr fullbordats, 
Sådant Herrans hus, så skönt, så stort. 
Väl! att mellertid derom blott ordats, 
Att det endast i förslag var spordt. 

Nu förlikas alla, att det färdigt 
Ta emot, och prisa det, som skett, 
Skett, så efterverld som samtid värdigt. -
Dock det hela vi ännu ej sett. 
Ädla konster! pryden så det inre, 
Att dess uttryck andans stämpel bär. 
Det för ögat sköna oss erinre 
Om det heliga, hvars skal det är. 

Pris ske staden, pris ske Rikets Ständer 
Och de män, som verket förestå! 
Men förgäfves bygga menskohänder, 
Om ej Herren lägger hand derpå. 

Herrans hand derpå är synlig vorden 
I den framgång, som det haft till slut, 
Att en prydnad bli för höga Norden, 
Efter allt hvad fåfängt gjorts förut. 

Tills dig möter i det nya huset 
Din församling, låt oss hvar för sig 
Tyst dig nalkas, du som det i ljuset 
Bragt, o Herre! och välsigna dig. 
<b>DOMKYRKAN I HERNÖSAND</b> 

Då jag väckt af slag, som blefvo fyra, 
För den sjuke allt mer kära ljud, 
Göt mitt hjertas offer för de dyra 
Hvilostunder i en suck till Gud; 
Fann jag skingrad nattens mörka dimma, 
Och der lyste öfver bergens bryn 
Ren från Österns port en solklar strimma, 
Och jag såg — hvad skön, hvad herrlig syn! 

Väl förut jag ofta i mitt fönster 
Stått betagen och ett tempel sett 
Under byggnad, täflande med mönster, 
Som oss konsten i en forntid gett. 
Snart ett torn sig upp åt himlen lyfte, 
Der dess spets försvinner i det blå, 
Med en vink, att vi ett högre syfte, 
Än hvad jorden tillhör, fatta må. 

Men nu såg jag det förklaradt stråla, 
På etheriskt guld och purpur rikt, 
Såg hvad ingen mästare att måla, 
Ingen mensklig konst kan göra likt. 
En symbol af templet, der de sina 
Himlen samlar i ett evigt ljus, 
Syntes så mot solens uppgång skina 
Detta heligt sköna Herrans hus. 

Då Guds lof der ljuder första gången, 
Hvilken högtid! men då torde jag, 
Nu af dödens stränga förbud fången, 
Ej på jorden skåda mer Guds dag. 
Ack! jag ser det nu invigas redan 
Af det ljus, som det från himlen får, 
Och att der sin gudstjenst hålla sedan, 
Saligt rörd min stilla ande går. 


<b>I ANLEDNING AF DEN FÖRSTA GUDSTJENSTEN
I DEN NYA DOMKYRKAN.</b> <footnote> Vid Consist.-Not. Abraham Nenséns begrafning d. 27 Mars 1846.</footnote>

Det nya templets klockor ljuda 
Och till dess öppna portar bjuda 
Den skara, här så talrik går. 
Hon skyndar dit, att första gången 
Der se, vid bönen och vid sången, 
«Hur helgedomen härlig står.» 

Hvad i dess prydnad än må fela, 
Djupt rör oss ren det stora hela 
Och lyfter upp till Gud vår själ.  
Men bäst det sköna verk oss gläder, 
Hvad sorgeståt här tyst inträder, 
Högtidligt talande likväl! 

Att menniskan af jord är tagen, 
Sksll åter varda jord: den lagen 
Är då det första ordet här. 
Nej, hör förut en sång om lifvet, <footnote>De två första verserna af Psalmen 488 sjöngos fyrstämmigt af valda röster.</footnote> 
Som blir den trogna själen gifvet 
I templet, som der ofvan är. 

Hvad du begynt, o Gud, fullända! 
Ack, värdes hit med ordet sända 
Din anda i hvar själ som tror! 
Bygg din församling här och verka 
Hos henne så, att man må märka 
Hur i din kyrka sjelf du bor! 
<b>PILEN I TORNSPETSEN.</b> 

Gyldene pil, som glänser så skön i spetsen af tornet 
Öfver vår vänliga stad, nu stolt af sitt värdiga tempel! 
Fjerran som blixten du ses, då du bådar den kommande dagen 
Förr än dess purpur är stänkt på de väntade bergen omkring dig. 
Var oss en manande bild af det upp från jorden i ljuset 
Lyftade lifvet af Gud, som redan i tiden är evigt. 

Hvad betyder det klot, som bär dig? Hvad annat än Ordet, 
Som på jernfast grund bevarar den himmelska läran! 
Men hvad ser jag? du rör dig omkring på det tryggande stödet, 
Färdig att vända dig efter den vind, som blåser för stunden. 
Vare oss då din blick ett varnande tecken tillika, 
Att, då vi fatta hvad sannt och skönt uppklarnar med tiden, 
Vi ej låta vår tro förvridas af stora för dagen 
Rådande ord, som låna ett sken af sanning och frihet, 
Eftersagda en tid, men försvinnande såsom de genljud, 
Häll upprepar till häll af skott från ankrande fartyg. 
<h1>GUBBENS VAGGVISA.</h1>

Ligg nu stilla, gubbe grå,
Barn ånyo vorden.
Icke stör dig i din vrå
Någon fläkt från Norden.
Vaggan<footnote>
* Under författarens sista sjukdom lät han i en säng på böjda
medar vagga sig för att derigenom döfva sina plågor. Hans yngsta dotter
uppfyllde vanligen detta åliggande.
</footnote> går sin jemna gång,
Somna sött vid daddas sång.
Bry dig ej om orden.

Hör likväl ett ord till tröst,
Då du vaknad qvider:
Allas moder vid sitt bröst
Söfver dig omsider;
Och en Fader väcker dig
För att ta' dig upp till sig,
Om du tåligt lider.

<h1>TILL MIN VÅRDARINNA.</h1>

När från din flyende vår du ser tillbaka med saknad,
Gläd dig, att blomman sitt rum lemnar åt frukt för din höst!
Nu, då din ungdom, ehur' allvarlig i vården om pligter,
Ofta i joller och lek liknar din barndom ännu,
Fägnar du ock de dina omkring dig. Midt i sin plåga
Ler den gamle och sjelf känner sig vorden som barn.
Dock, när han, stödd på din arm, med darrande hand på ditt hufvud
Dig sin välsignelse ger, känner du fadren igen.
Begges ögon dervid se upp till en Fader i himlen.
Tysta förstå vi hvarann, talande blott med en tår.


<h1>MORALISKT MENAGERI.</h1>

Som nu Herren Gud gjort hade af jordene allehanda djur på
markene och allehanda fåglar under himmelen, hade han dem fram för
menniskona, att han skulle se, huru han skulle nämna dem.

<tab>1 Mos. 2: 19.

Fråga dock djuren, de skola lärat dig, och fåglarna under
himmelen, de skola sägat dig.

<tab>Job 12: 7.

En bok med teckningar af djuren
Åt barnet plär till julklapp ges.
En bilderbok är ock naturen,
Som väl förtjenar att beses,
Näst ordet, som, från himlet gifvet,
Är på de helga bladen skrifvet.
Det först om Skaparn vittne bär,
Och se'n för oss en spegel är.
Men, när det visar hvad dig felar,
Förgät ej, att du upprätt står
Och ser åt himlen, fast du delar
Med djuret stoftet, der du går.
Erkänn hvad öfver dem dig höjer
I ditt förnuft, ditt fria val.
Men re'n din hand, din tunga röjer,
Att du ej hör till deras tal.

Det sägs, men knappt är det en tanke värdt,
Att men'skoslägtet i sin barndom lärt
Af bi och myra sig i samfund trygga,
Af spindeln spinna och af bäfvern bygga.
Ja, seglingskonsten vore blott ett lån
Af ekorns mod, som färdas på en spån,
Med svansen upp i vädret, öfver sundet.
Det sanna är, att ej af drifter bundet,
Som leda djuren, menniskans förnuft
Har icke endast dem men eld och luft
Och vatten tämt. De idrotter, hon öfvar,
Hon lärt af Skaparn sjelf. Ju mer hon pröfvar

Hvad den Allvise i sitt verk har lagt,
Dess större blir ock hennes konst och makt.
Så är hon herre öfver krafter vorden,
Som förr ej nämnts, ej anats ens, på jorden,
Men nu, då vetenskapen dagligen
Uppbryter nya lås i skapelsen,
Ur dem stått upp att tjensteandar vara
För menniskan till verk så underbara,
Som de af ångan drifna och hvad mer
Ett trollskap likt och dock naturligt sker.

Men fast ej menniskan af djuren lärde
Hvad henne ger sitt välde och sitt värde
Och, fast hon, skild från dem, en lemning har
Af sin förspillda höghet ännu qvar,
Ses dock en del af dem i sina seder
Afspegla oss, just icke till vår heder;
Men andra visa, äfven till vår blygd,
En egenskap, som brister oss, en dygd.
Så aktom då, hvad lärdom oss naturen,
Ej fabeln endast, ger igenom djuren.

<tab>* * *

<h1>FÖRSTA FLOCKEN.</h1>

Kom! ropar <sp>Myran</sp> i sin stack, kom hit!
Och lär af mig ordentlighet och flit.
Men hellre som en <sp>Mygga</sp> än en myra
Du lefver, yngling, i din sinnesyra.
Det tycks väl vara ett behagligt lif,

Som mygget för. Ett nöjsamt tidsfördrif
Är sång och dans. Men midt i sommarvärmen
En väderfläkt förskingrar hela svärmen;
Och mången, när som bäst han njuta skall,
Knäppt af ett finger ligger knall och fall.
De trefna myror deremot, ej störda
Af hvad dem möter, vandra med sin börda
Sin väg rätt fram och få i tryggad ro
Än öfver vintern i sin fristad bo.

Hvad blir ditt slut, du rumlare, som löper
Från halfgjordt arbete och vettlöst köper
För bröd åt dina barn, de bleka små,
Ett gift, som gör att du ej mer kan stå?
Du ärnar hem, men faller i ett dike.
På vägen bredvid dig din vackra like
<sp>Thordyfveln</sp> vältrar sig. -- Dock se, han är
På vingar åter, då du ligger der
Till ljusa dagen; eller väcks törhända
Ej lifvet mer i ditt af giftet brända,
Förtärda blod. Du var dock, äfven du,
Guds återlösta barn. Hvad är du nu?

Lär dig en <sp>Geting</sp> från en <sp>Humla</sp> skilja,
Och blif ej vän af alla, som det vilja.
Sky dem, som visa mannamod med kif,
Beredda för ett ord att dra' sin knif.

Att vara sällskapslik må vackert vara.
Men se på marken der en samlad skara

Af dessa <sp>grå</sp> småfåglar, som bli qvar
Vid men'skors boning än i vinterns da'r.
Kring korn, som fallit ur ett lass, hvad gamman,
Hvad täflan, som dem drar alltmer tillsamman!
Men nu ett limspö lockar till sig en:
Han fastnar, skriker, och en annan re'n
Är vid hans sida. Inom kort de alla,
En efter annan, flyga dit och falla
I samma ofärd. Jägarn med ett fång
I säck dem föser alla på en gång.
Väl är det skönt, om för en vän i nöden
Du vågar allt och trotsar sjelfva döden,
Men undvik broderskap i last och blygd:
Blott genom vänskap föll så mången dygd.
De, som i början blott till lust sig sälla,
Förena sig till slut att brott tillställa,
De gå till rån och mord med samfäldt råd,
Som <sp>Vargar</sp> följas åt till sina dåd.
Men sårad varg uppätes af de andra;
Så äfven skälmar svikas af hvarandra.
Derför ock många likna <sp>Räf</sp> och <sp>Lo</sp>,
Som blott sig sjelfva och sin illist tro.

Sin boning <sp>Gräflingen</sp> i ordning äger
Och går att hemta mossa på sitt läger,
Der han vill lägga sig till vinterro.
Men räfvens konst tillegnar sig hans bo.
Hvad styggt han gör att honom dä'n fördrifva
Må jägarn, som det vet, för dig beskrifva.

Men mången ärlig man på lika sätt
Beröfvas gård och grund mot lag och rätt.

Se <sp>Spindelns</sp> fina nät, som flugor fångar;
Dylika snaror äro rättegångar.
Lid hellre en förlust, än att du ger
Lagvrängarn två, ja fyra gånger mer.

Hos <sp>Korpen</sp> och hans slägt rår tjuf-okynnet:
Men gåtlikt är hos dem det egna lynnet
Att åtrå guld och silfver och det hem
I nästet bära utan gagn för dem.
Hvem har ej hört om <sp>Skatan</sp>, i hvars gömma
Det stulna fanns, då man höll på att dömma
Till döden pigan, som oskyldig var?
En sådan lystnad, som ock <sp>Råkan</sp> har
Så väl som <sp>Kråkan</sp>, hur skall den förklaras,
Om ej som varning, att vi må bevaras
För galenskapen hos en girigbuk,
Som af sin kära skatt gör intet bruk?

Se till, att du ej sjelf din heder fläckar.
Men bry dig ej om smädelystna gäckar.
<sp>Spyflugor</sp> heta de och det med skäl.

Men du, så prydlig och så led likväl,
Påflugna <sp>Broms</sp>, som ej blott oxen plågar
Och kon, men hästen sjelf anfäkta vågar,
En fläkt utaf hans svans är allt det svar,
Som af hans stolthet du att vänta har.

Flyg in i vagnen, der en herre sitter,
Som ej sitt tjocka hufvud vända gitter
Att se sig kring i landet, der han far.
Bit honom vackert; märk hvad hull han har.
I utsökt val af viner och af rätter
Han all sin omsorg, all sin ära sätter.
Nu vid en gård han bjuder göra halt.
Han vill bese en stor och präktig <sp>Galt</sp>
Högt sin beundran kännaren förklarar;
Och den berömde med en grymtning svarar.
Hans mening är (ty vid en ho han står
Och slukar drank): gutår, kamrat, gutår.

Men på hans <sp>Hästar</sp> af det fulla blodet
Är svansen stympad. Ve, det grymma modet!
Likväl behåller än det vackra djur
Sin ädla art, sin ståtliga figur,
Stolt under sadeln och för lass ihärdigt,
I lustfärd muntert och till krigsdans färdigt.
Så, fastän illa lönt, ja, höljd med blygd,
Sig sjelf dock trogen är den sanna dygd.

Allt gagnar hos de djur, som under vården
Af men'skan stå och, hvilande i gården,
Idisla hvad de mejat ha i fält,
Allt med ett ord. Så Guds försyn det ställt.
Men utom nyttan, då du plöjer tegen,
Märk <sp>Oxens</sp> dygd och gör den till din egen.
Han lär oss, hvad vi ej förakta må,
Att, dit vi måste, utan klagan gå.

Se <sp>Fårens</sp> samdrägt, som i dalen vandra,
I skuggan hvila, slutna till hvarandra.
Och märk, hur <sp>Geten</sp> sig på klippan när.
Att vara nöjd med litet rikdom är.

I <sp>Åsna</sp> och <sp>Kamel</sp> dig Skriften visar,
Hvad aktas måste, fast man det ej prisar,
Det tålamod, som alltid färdigt är
Till stilla tjenst och tyst sin börda bär.

Du ädla <sp>Hjort</sp>, som lyss till gälla ljudet
Af jägarhornet, räds det förebudet.
Det gäller, ack! ditt lif, så stolt du bär
Din tvågrens-krona, högdjur som du är.
Ja, de, som lyckan valt att främst upphöja,
Bäst de i hennes lustpark sig förnöja,
Bli plötsligt föremål för fridlöst skall.
lust henes ynnest bringar dem på fall.

Spis, klädnad, körsel, allt hvad han behöfver,
Har Lappen af sin <sp>Ren</sp>. Du, som deröfver
Förundrar dig, finn mer beundransvärdt
Hvad af det djur, han tämt, han sjelf har lärt,
Att, då i skygd för nordans skarpa ilar
Han når en dal, der han om qvällen hvilar
Och der hans hjord kan beta kring hans tjäll,
Han i sitt ökenlif sig finner säll.
Der, såsom öfverallt på jorden, <sp>Hunden</sp>
Åtföljer menniskan af kärlek bunden.
Den lappske är ej stor, ej stark. Likväl

Står hela skaran under hans befäl.
Han ordnar tåg och läger; han den låter
Kring fältet sprida sig och samlar åter,
När uppbrott sker; han anger fienden,
Den främste sjelf att gå i strid mot den.

Af hundens trohet hvilka prof, hvad under
Af sjelfuppoffring utan att derunder
Är någon afsigt, någon annan grund,
Än att sin herre älskar så hans hund.
Om dagen följesven och vakt om natten,
Han går till hans försvar i eld och vatten;
Och kan han med sitt lif ej rädda hans,
Så sörjer han och hämnar. Ofta fans
På grafven, dit det kära stoft blef buret,
Allena qvar ännu det trogna djuret.
Och mången baneman, hvars dom var dröjd,
Blef af den dödas hund omsider röjd.

Men äfven vilddjur dolda anlag röja
Att sig till storsint ädelhet upphöja.
Hvem har ej hört om <sp>Lejonet</sp> i Rom,
Som, då Androcles fick sin grymma dom
Att bli dess rof, föll ner och honom smekte.
Med tacksam tunga nu den hand det slekte,
Som fordom ryckte törnet ur dess klo;
Hvarpå man fann en fristad i dess bo.
Allt folket, samladt att ett blodspel skåda,
Blef rördt och bad om frihet för dem båda.

De fingo den; och från den samma stund
Han med sitt lejon gick som med en hund.

Om <sp>Elefanten</sp>, som ett rättvist sinne
Ej mindre adlar än förstånd och minne,
Berättas många minnesvärda drag.
En gaf sin herre oförtänkt ett slag.
Se'n han med ängslan sett än på den slagne,
Än på de kring hans lik af sorg betagne,
Han knäföll för hans son, ett barn blott än,
Tog det på ryggen och var spak igen.
Se här ett annat vackert prof af samma
Förståndiga och ädla djur. En amma,
Som lagt den späda, hon i famnen bar,
I skuggan af ett palmträd, borta var,
Då en <sp>Hyen</sp> dit smög sig och var nära
Att gripa barnet, som hon tänkte bära
Till sina ungar. Men då knep i hast
En snabel hennes hals och med ett kast
Mot spetsen af en klippa henne slängde.
Der snart förblödd och döende hon hängde.
Ej nöjd dermed höll elefanten se'n
Om barnet vård, tills amman kom igen,
Då hon på snabeln vyssjad fann den lilla,
Som, tystnad från sin gråt, nu låg helt stilla.

Om Söderns djur är mången undersaga
Att lära gjord så väl som att behaga;
Men i den krets, som sanning och natur
Oss anvist, se vi helst på Svenska djur.

<h1>ANDRA FLOCKEN.</h1>

Du snälla <sp>Ekorn</sp>, som i gröna toppar
Från gren till gren än klifver och än hoppar,
Ve! om du fången blir och sätts i bur
Att i ett tramphjul streta, arma djur.
Så men'skoanden, ju mer fritt han spelar,
Dessmindre om sitt mål i längden felar.
Men, då han suckar under tanketvång,
Så står han, der han står, med allt sitt språng.

Är det väl <sp>Skogens Herre</sp>, vi här möte!
Ej mer den starke i naturens sköte!
Se honom dansa efter pipans ton;
Ett vackert prof af civilisation.

Hvad prasslar der, hvad står der öfver sälgen
Föm hufvud fram? Så högrest är blott <sp>Elgen</sp>.
Fri, som han föddes, vill han dö. Väl kan
Den ädle fällas; men ej kufvas han.
Skön är en elghjord, ej som boskap drifven,
En fri förening, af sig sjelf så blifven,
Der alla hvar för sig jemnlika stå
Och dock i ordnadt skick tillsamman gå.
Men, hur han månde af sin frihet skryta,
Med elgen <sp>Hästen</sp> dock ej ville byta,
Som, då han hyst och närd och ryktad är,
Har så sin herre som sin krubba kär.
Ack! se hans glada språng, då han från plogen
I hagen släpps, fast ej i vilda skogen.

Vill du gå dit för att, fullkomligt fri
Från alla band, din egen herre bli?

Hvad ligger der för odjur bakom stenen
I lömskt försåt och med ett språng på Renen
Skär af hans hals och suger ut hans blod?
En <sp>Jerf</sp>, hvars list är större än hans mod.

Men dylikt sker ju ock i herregården.
Ve höns och dufvor, då i mörkret <sp>Mården</sp>
Sig smyger dit! Dock hör hvad pris han får!
För hvad förtjenst? Jo, för sitt sköna hår.

Och <sp>Vesslan</sp>, som på rof illistigt lurar
I mörka smyghål af förfallna murar,
Förändrar sedan namn med färg och min
Och ses i högsta krets som <sp>Hermelin</sp>.
Hon har som <sp>Illern</sp> den förtjenst att tukta
De leda <sp>Mössen</sp>. Äfven <sp>Råttor</sp> frukta
För begges sluga blick och hvassa klor.
Mot små, som göra ondt, behöfs en stor.

Ha vi ej råttor nog som göra skada
Så väl i källare som bod och lada,
Att våra fartyg skulle skaffa hit
Ifrån Levanten eller Barbarit
Den stora bruna med den hvita magen,
Som aldrig fylls? Det är den gamla lagen,
Att med det goda, handel och förvärf
Inbringa, följer främmande förderf.

Men, hur af egna alster, oss helt nära,
Samhället riktas, kan oss <sp>Biet</sp> lära,
Som, pröfvande hvar ört, ur den, som minst
Tycks lofva, ofta drar den största vinst.
Bikupan visar ock -- men hvad af henne
För lärdom hemtas må, vi alla känne.
Ett anat samhälle af enig flit
Ett mönster är. Kom låt oss blicka dit.

Midt i en ström du finner med förvåning
Af hus vid hus, af våning öfver våning,
En stad, bakom en damm, af timmer byggd.
En mängd af hushåll lefver i dess skygd.
Hvart äkta par sitt eget rum der äger
Med bad för föttren vid ett mossigt läger.
Så väl till sjös som lands vill <sp>Bäfvern</sp> bo.
Hvad konstrik byggnad! Knappast vill man tro,
Att den är uppförd af det lilla djuret.
Fäldt af dess tänder, af dess armar buret,
Är allt det virke, som beredde den.
Att han det släpar på sin äkta vän
Som på en släde, är en nedrig saga,
Ty begge samfäldt hvar sin börda draga.
«Se der ett folk, som styr sig sjelft, och märk,
Hur väl det går, det jemnt fördelta verk!»
Ja, i en öken. Der ett fritt samhälle,
Från grunden uppbygdt, har sitt rätta ställe.
Men när af öknen blir en folkrik bygd,
Hvi flyr du dä'n, du stilla samhällsdygd?
Och dem, som hata allt förtryck af mängden,

Ej mindre än af en, hvad kan i längden
Du ge för råd, som vore bättre än
Att i en öken fly med dig igen?

Hvad skaror tåga här i samma sträcka
Och förr ej sluta än de hafvet räcka?
En del från molnen föll, i luftig flygt
Från fjellens spetsar af en stormil ryckt.
Hvad helst dem möter, ej de andan vika;
Mot käpp och fot de bita och de skrika.
Vid <sp>Lemmelns</sp> härtåg folket gläder sig,
Att ej från fjellen hotar värre krig.
Ja, prisom Gud, att, som på hvar sin sida
Af samma klippa, tröttnande att strida,
Två ädla <sp>Falkar</sp> i all endrägt bo,
Så Svensk och Norsk hvarann som bröder tro!

Inom sig sluten Halfön trygg kan vara,
Då hon sig väpnar blott att sig försvara;
Likt <sp>Igelkotten</sp> i det runda värn,
Han har af piggar, hvassa såsom jern.
Förgäfves <sp>Räfven</sp> kryper kring hans pansar;
Han törs ej röra vid dess sträckta lansar.
Så finner ock förtalet till sin blygd
En värdig man förskansad af sin dygd.


Men af det sken, han ger i mörka natten,
Är <sp>Uttern</sp> röjd, som klyfver sundets vatten
Med blod i spåren, träffad af ett skott.
Hur mången lyser till sin ofärd blott!

Hvem har förstört hvad nyss här stod i blomma?
<sp>Mullvaden</sp>. Hvad har så upprört den fromma?
Ej fromhet -- vantro är det blott, som skyr
Den glädje med Guds dag hvar morgon gryr.
Må i sin mull den blinde ned sig gräfva;
Men hvarför upp sitt hemska hufvud häfva
I blomstersängen och föröda den?
Det sköna tåls ej af en mörkrets vän,
Mer än det sanna. Begge äro strålar
Af samma ljus. Ja, samma sol, som målar
Regnbågen, morgonrodna'n, aftonskyn,
All jordens krets uppdagar för vår syn.

Om vintern hvit, om sommarn grå är <sp>Haren</sp>:
Byt icke färg som han. Fast mer förfaren
Du ändrar åsigt, dock, i tänkesätt
Dig alltid lik, stå fast vid sannt och rätt.
För öfrigt märk, hur list med dumhet låter
Förena sig, då haren fram och åter
Kring fältet far att dölja sina spår,
Och med ett språng sig gömmer i ett snår.
Han plä'r också med öppna ögon sofva.
Den finns bland oss, som her en dylik gåfva,
Ej blott i kyrkan men vid embetsbord,
Ja, vid det lästa som det hörda ord.
Men stackars jöns, kvad krokar han må göra
Och hur han spänner öga, spetsar öra,
Hvad hjelper honom all hans snabbhet dock,
Mes, som han är, emot en hundaflock!

Här möter oss hans frände från Angora.
Hvad vinst för riket, icke att förlora!
Snart af ett par blir en million och mer.
Betänk hvad silke och ragu det ger.
Det vore ju ett värdigt riksdagsämne!
Till en motion derom vi det blott nämne,
Och gå dit bort bland folket ifrån byn,
Som samlat sig att se en undersyn.

Der sitter på en stång en liten herre,
Som blinkar styggt, men grinar ännu värre.
Se, hur behändigt ur en pappersstrut
Hans snabba fingrar veckla mandeln ut.
Är det en dverg, en byting? Nej, en <sp>Apa</sp>.
«Hur lik en men'ska!» ropa de, som gapa.
«Truls! du har fått en liten lekbror nu,
Så lik dig sjelf.» «Tag dig om näsan du;
Så platt hon är». -- «Grinollar beggedera!»
«Håll du din breda mun!» -- med hvad der mera
Blef sagdt, som aplikt var. Karikatur
Af menniskan är detta fula djur.
Men äfven andra röja drag af henne
Och hon af dem. Se der i fönstret tvenne,
Som bruka mun. Der är ett äkta par:
Han min af <sp>Hund</sp> och hon af <sp>Katta</sp> har.
Den ena morrar och den andra fräser.
Då hjelten med en blick, hvari man läser
Mod, höghet, kraft, påminner om en <sp>Örn</sp>,
Så står, med uppsyn af en vresig <sp>Björn</sp>,
För den i skåpet gömda gäldenären,

Vid uppläst dörr, den stränga borgenären.
Här tittar <sp>Räfven</sp> ur ett ögonpar;
Och der en mun af <sp>Vargen</sp> tycke har.
En broder brås på <sp>Tjur</sp>, på <sp>Bock</sp> en annan;
Dem båda fattas endast horn i pannan.
Så röjer sig, mer eller mindre klart,
Det inom men'skan gömda djurets art.
Men se, den fromme vid sin död har redan
Ett drag af engel, som förklaras sedan
I himmelsk skönhet, då, från djuret skild,
Den rena anden speglar Skaparns bild.

<h1>TREDJE FLOCKEN.</h1>

Hvad hvimmel af insekter, som, ur gruset
Af solen väckta, fröjda sig åt ljuset!
<sp>Skalbaggen</sp> sjelf slår sina vingar ut.
Nu allt är lif, der allt var dödt förut.

<sp>Gräshoppan</sp> gläds att dansa och att sjunga.
Det må de gamla unna åt de unga;
Dock ej att flänga, såsom hon det gör.
Allt har sin tid, sitt ställe, dit det hör.
Din utflygt, <sp>Fjäril</sp>, är för tidig vorden:
Det blåser kallt ännu från höga Norden.
Förbida blomningstiden, spill ej bort,
O yngling! hvad så skönt är, men så kort.
Du arma lilja, som i knoppen redan
Bär gömd en <sp>Mask</sp>, hvad blir ditt öde sedan!

I skalet <sp>Snäckan</sp> blygsamt sluter sig:
För en förförisk verld hon varnar dig.
Dock må du, husligt sedesamma flicka,
Omkring dig på Guds verk med glädje blicka.
Men när du ut på gröna ängen går,
Tag dig till vara att i dina spår
Ej <sp>Ormen</sp> slingrar sig. Den lömska, hala,
Har tungan deras lik, som dig förtala.

Lisbetta, främst bland bygdens sköna,
Fast hon ej visste sjelf deraf,
En vacker afton sig begaf
Att helsa sommar'n i det gröna.
Der får hon se ett <sp>Steglitspar</sp>,
Som i en lind sitt näste har.
En läcker bit, i näbben fången,
<sp>Han</sp> bär till <sp>henne</sp>, får en kyss
Och sjunger se'n. Lisbetta lysa,
Som hon i bo't, förnöjd åt sången.

Dit kom med blida ögonkast
En junker, smygande med hast.
Af oren låga tänd, han giller
För hennes oskuld fåfängt lagt.
Nu ock sin talkonst han förspiller;
Hon ger ej på dess blommor akt.
Blott på en katt, som honom följer
Och i en buske sig fördöljer,
Hon med ett vaksamt öga ser.

Hon ser, hur han åt nästet blänger
Och kryper fram och upp sig klänger.
Kas! ropar hon och honom ner
Från trädet kör med snabba händer,
Se'n till den andra hon sig vänder
Och ropar: <sp>kas</sp>! igen och går.
Han snopen på sitt ställe står.

Se'n blir han fången af en guldsmidd häxa,
Och får af henne en sparlakanslexa
Re'n första natten; då en ömklig låt
Från vinden hörs af slagsmål och af gråt.
Sin kärlek katt och katta så förklara.
Deri sitt herrskap må de lika vara;
Också deri, att om de små, hon får,
Han ej bär minsta vård. Som katten går
Lösdrifvarlikt i byn, så junkern gästar
I sta'n och far omkring och byter hästar.

Det vackra steglitspar emellertid,
Som lefver jemt i kärlek och i frid,
Förenar sig att med all flit och möda
De små uppfostra, icke blott uppföda.
I år att flyga och omkring sig se
Och nästa år att sjunga, öfvas de.
Barn och föräldrar kännas vid hvarandra,
Då de tillbaka ifrån Södern vandra.
Och der de gamla haft mångårig ro,
I samma nejd de unga sätta bo.


Du, med ditt <sp>kucku</sp> tröttande vårt öra,
Du vill väl ock bland sångens fåglar höra.
Så går från dörr till dörr en speleman
Med samma stycke; ty blott det han kan.
Och, såsom du är utan hem och maka,
Så beggedera vet ock han försaka.
Dock gör han, såsom du, sig glada da'r
Af våren och hvad skönt den med sig har.

Hvad må vi afsky mer, lättsinnigheten
Hos <sp>Gökens</sp> frilla eller nedrigheten
Hos ungen? Hon, att ostörd ha sin ro,
Sitt ägg insmyger i en annans bo.
Han skuffar undan sina fosterbröder,
Den huldas barn, som honom ömt uppföder,
Som för hans mättnad ingen möda spar
Och ingen fara skyr för hans försvar.
Att han, förbytt till <sp>Hök</sp>, uppäter henne,
Är väl en dikt, men hvad vi säkert känne,
Är, att hon stundom det besvär sig gör
För denna vräklings glupskhet, att hon dör.
Hvarför är göken ensam af naturen
Befriad från den lag, hon gaf åt djuren?
På det att men'skan, då hon bryter så,
Må af en Gök så namn som heder få.

Re'n trötte, -- der en öppen dörr vi finne
Till gästfritt hus. Hvad möter oss härinne
För motsats af hvad nyss vårt misshag väckt?
Kanarifågeln, af en utländsk slägt,

Dock infödd Svensk, plä'r många konster lära.
Men detta honom gör en större ära.
Är det en mor och hennes unge? Nej.
Det är en hanne; och han tröttnar ej
Att sent och bittid' för den kära vaka;
Och denna utan tvifvel är hans maka?
Ack, nej! en gubbe, som ej styrka har
Att sörja för sig sjelf. Sin gamle far
Den gode sonen dem ömhet egnar.
Med sång, ej blott med spis, han honom fägnar.<footnote>
* Tidningen Aberdeen Herald berättar följande: «En härstädes
boende man äger en 15 år gammal kanariehanne, hvilken ej mer sjelf kan
taga sin föda eller sjunga. I ett annat rum i samma våning förvaras
en annan kanariehanne, son till dan gamle. Hvarje morgon utsläppes
den unga fågeln ur sin bur och han plägar då alltid helsa på sin gamle
vän, hvilken han räcker födan med näbben, liksom honan matar sina
ungar. Detta upprepar han flere gånger om dagen. Han hackar äfven
på sin faders bur och sjunger mycket lifligt, sannolikt för att muntra
den gamle. Denne har ett eget sätt att tillkalla sina gamla dagars stöd,
då han behöfver dess tjenst. Då den unga fågeln på något sätt hindras
från att lyda den andras kallelse, synes han blitva mycket ond och
uttrycker sitt missnöje på ett visst bullersamt och skrikande sätt, hvilket
husets innevånare mycket väl förstå.» Aft.-bl. N:o 144, d. 26 Juni 1843.
</footnote>

Här står en annan bur. Var sakta, stör
Ej <sp>Domherrns</sp> sång. Det är en psalm. Ja, hör:
«Nu hvilar hela jorden.» Början bara;
Han kan ej mer. Får man så halflärd vara?
Men hans exempel fyller denna brist.
Att gå till hvila är han aldrig sist.

<h1>FJERDE FLOCKEN.</h1>

Vak upp och se, hur' präktigt morgonskyn
Sin gullport öppnar bortom skogens bryn.

Och hör, hur lärkan, lyft på snabba vingar,
Sin sång begynner, som allt högre klingar.
Så må din själ på helga andaktsljud
I tro och kärlek höja sig till Gud.

Till sommarns pris, hvars dagar, festligt sköna,
Bereda skörden, som skall året kröna,
Allt kring oss stäms. Men hur' erkänna vi
Den vackra tiden, som är snart förbi?
Med dagligt knot, än öfver blåst från Norden,
Än öfver solen, som förbränner jorden.
Nyss qved du öfver brist på regn; och nu
På öfverflöd från himlen klagar du.
Se lundens åbor gömma sig och tiga,
Då de se moln, som båda storm, uppstiga.
Ovädersfåglar möta den med skrik.
Är du väl nöjd att nämnas dessa lik?
Nej, bida tyst, tills du kan prisa åter
Den sol, som Gud ånyo skina låter.
Vår Herre sjelf befaller oss att se
På himlens fåglar, att vi, såsom de,
Må glädas under vård ifrån det höga
Af samma Faders hand och Faders öga.

Hvem är den sångarn med det gula bröst?
Skön är hans klädnad, skönare hans röst.
Sällsporda gäst, du saknar namn på svenska:

Svensk är du dock. Ja, bland de fosterländska
Är ingens lynne mera svenskt än ditt,
Lätt, muntert, lifligt, lekande och fritt.
I trädgård hellre än i skog du trifves,
Och flyr ej nejder, der ett nöje gifves.
Gul näktergal man kunde kalla dig;
Men hvar förtjenst må nämnas efter sig.
Som du är nämnd, hvad du ej torde veta,
Utaf de lärde, må du allmänt heta.
Lef, <sp>Hippolais</sp><footnote>
* Sylvia Hippolais. Se Skand. Fauna af Nilsson, Fåglarne.
</footnote>, lef i bättre sågn
Än den du hör dig egnas denna gång!

Hvad alltid ej om virtuoser gäller,
Sitt lilla hus han väl i ordning ställer.
Det är af grässtrån bygdt så snyggt, så nätt,
Med björkens hvita silkesduk beklädt.
På bädd af tagel hvilar der hans maka;
Och gröna qvistar  henne tätt bevaka.
Fem rosenröda ägg hon lägger der:
En sådan prydnad, sång och skönhet gömma
De dyra föremål för hennes ömma
Nu redan moderliga vård. Hvad har
Så ljuft, min fru, er granna boudoir,
Der ni er speglar, mellan det ni gläntar
På dörr'n och tittar efter den ni väntar,
Bekymmerslös om edra barn, hvad skrock
Dem deras amma lär, hvad odygd ock.

Ack! <sp>Näktergalen</sp> flytt från Mälarns stränder,
Der han i bur blef satt af råa händer.
I Skånes lunder sjunger dock ännu
Den ena<footnote>* Sylvia Philomela; den andra heter Sylvia Luscinia.
</footnote> af de lika nämnda tu.
Den andra blott, der myrtens krona susar,
I Söderns natt de älskande förtjusar.
Men nattlig sång förskönar ju också
Vår mörka tallskog. <sp>Trastens</sp> toner gå
Så ljufligt ömma och så lifligt bjerta
Ej till vårt öra blott, men till vårt hjerta.

I höga Nordens ljusa midnatts stund
Hvad härlig röst uppvaknar i en lund
Af fjellens björk<footnote>** Sylvia Svecica.
</footnote>! Hvad sång ur högre choren!
Hur klar sopranen och hur ren tenoren!
Två sköna stämmor ljuda på en gång
Med en harmonisk täflan i hans sång.<footnote>*** Se Nilsson, Skand. Fauna.</footnote>
Men honom hör i öknen blott hans maka!
Af eget val, att ryktets lof försaka,
Har mången upphöjd själ, i skuggan gömd,
Försvunnit okänd eller snart förglömd.

Hur vansklig är ock äran! Fordom prisad,
Förnekad se'n och nu igen bevisad,
Är <sp>Svanens</sp> sång, som högt i luften hörs;
Och hela nejden af dess samljud rörs.
Hvad väldig klang! Ej sjunger en allena.

En mängd af röster chorvis sig förena
Till en högtidlig helsning, då ur skyn
De sänka ner sin flygt på vikens bryn. 
<footnote>Cygnus Muasicus. «Höst och vår, då Svanen i synnerhet träffas utanför våra kuster, hör man ej sällan dess härligt klingande, lätt igenkänneliga sång. Den består väl egentligen blott af ett tvåtonigt läte; men hördt ur ren klar luft, under en af vinterns första kyliga dagar eller under en skön vårdag, är den melodiskt skön, i synnerhet då man, som ofta händer, får höra den af flere på en gång af olika ålder och således af olika finhet. Mig har ofta denna sång, hörd från fjerran ur luften, förekommit som sköna toner ur jägarhornet.» Nilsson, Skand. Fauna.</footnote>

Men hvad är här för barnalek? <sp>Brushanar</sp>,
Hvad är som er till sådan fejd uppmanar?
Är det väl äran eller kärleken?
Ack begge två. Som fordne riddersmän,
Så de om pris af sina damer strida.
Hur högt de hoppa upp från hvar sin sida!
Och spänd hvar fjäder i den buske är,
Som lik en sköld det tappra bröstet bär.

Visst är det skönt att segra för de sköna,
Som hjeltens mod med myrt och lager kröna;
Dock mera lyckligt är det fågelpar,
Som trogen kärlek tyst förenat har.
Behag och dygder i en ljuf förening!
Att dem ej hylla vore en förstening
I själ och sinne. Könet är likväl
Ej skapt till herre men än till träl.

Hos Biens drottning tro ej, stolta qvinna,
Att du kan stöd för toffelväldet finna.
Hon styr ett folk som allas mor; men du
Är hälften blott af ett, som blef af tu.

Der vi se bin och höra tuppar gala,
Der är ej öken mer. Nu ock en svala
Oss visar vägen till en treflig bygd,
Som vinkar der i höga lindars skygd.

Knappt flämtar än det första matta ljuset,
Då Tuppens röst ger ljud i hela huset
Är denna tidighet hans enda dygd?
Nej, mången annan har han till din blygd,
Du sjelfske man, som för din enda maka
Ej tar ett steg, ej vill en lust försaka.
Märk, hur han öm om sina många är.
Ej framför dem han tar ett korn, ett bär.
Till sig han lockar dem, då han med möda
Ur mullen krafsat upp en liten föda.
Nu vid hans anskri, då han Höken ser,
De under ladan alla krypa ner.
Men blott på afstånd hinner hon dem följa,
Som har de små. Dem skydda eller dölja
Med sina vingar kan hon icke nu.
Men, modersömhet! hvad förmår ej du.
Med spända fjädrar och med blick, som lågar,
Hon skriande mot fienden sig vågar.
Han griper en och flyr. Men ur sin strid
Hon med den ära går, att hon dervid
Bevist, hvad du med rodnad må besinna,
Du svaga, blinda mor, som, för att vinna
En fåfäng glans åt den, du har så kär,
Sjelf för din dotter dit, der faran är.

Se der en grannt betjädrad <sp>Papegoja</sp>
I höga fönstret. Märk den gyllne boja
Hon bär om foten. Det förnäma lif
Är blott ett slaviskt tidsfördrif.

<sp>Påfågel</sp> och <sp>Kalkontupp</sp>! hvilkendera
Af dem beter sin dumma högfärd mera,
Den ena med den stjert, han breder ut,
Den andra med sitt glafs, sin röda trut?
Och hvilkendera, <sp>Ankan</sp> eller <sp>Skatan</sp>,
Är hon mer lik, som snattrar der på gatan?
Men <sp>Gås</sp> och <sp>Kråka</sp> hålla sin person
Mer värd och ta sig högre min och ton.
«Tyst, sqvallergummor, med ert sliddersladder»,
Utropar <sp>Staren</sp>, som lärt menskopladder
I buren härma, utan att bli flat
För det han sjelf bär fram blott tanklöst prat

Och du, som med din skrud af blå och gröna
Med flera färger räknas bland de sköna;
Ditt: kråk! kråk! kråk! gör dig misshaglig dock,
<sp>Blåkråka</sp>! — kråka må du heta ock.

Ej nog att vara vacker, det är mera
Att vara täck. Men säg mig, hvilketdera
Är <sp>hon</sp> med <sp>sidensvans</sp>, som rör sig der
I rönnens krona bland de röda bär?
Men äfven fågelns värde det förhöjer,
Att hon är qvick och har förstånd. Det röjer
<sp>Hon</sp>, som sitt bo i törnebusken gör.
Hon sjunger efter all den sång, hon hör,
Och har den hushållsdygd att förråd spara
För dag, som kommer. Ja, hon ses förvara
På taggar trädda larfver och hvad mer,
Hvarmed hon, snäll i jagt, sitt hus förser.
<sp>Törnskata</sp> heter hon. <sp>Törn</sp>! må så vara;
Men hvarför <sp>skata</sp>? Det må den förklara,
Som vet, hvarför hon nämnes <sp>hon</sp> ej <sp>han</sp>,
Som dufvan, lärkan, ja som menniskan.

Men icke nöjd med det förstånd, som ställer
Allt på sitt rum och skattar hvad det gäller
Inom sin krets, hur mången verka vill
Hvad han ej kan, hvad honom ej hör till!
<sp>Göktytan</sp> tycks af denna oart lida,
Då hon sitt hufvud äflas att omvrida.
Hvad ser hon då? Ack! blott sin egen svans.
Månn något mer af sådan vishet vanns?

Hvad se vi der så skönt i luften stimma?
Mot blåa skyn de hvita fjädrar glimma,
Då hon än uppåt som en pil är sträckt,
Än tumlar om som löfvet för en flägt.
Ack! det är <sp>Vipan</sp>. Sådan mästarinna
I luftig danskonst är ej lätt att finna;
Men väl den, att sjunga eget ros,
Är mången, såsom hon, en virtuos.
Hon ropar <sp>hvit! hvit! hvit!</sp> för att förklara
Att hon är hvit, ehur till hälften bara.

Men danskonst, spåkonst och hvad mer må bära
Af <sp>konst</sp> det stolta namnet, i all ära!
Främst dock den jemna dygd värderas bör,
Som hvardagslifvets stilla glädje gör.

Ja, du är främst välkommen trefna <sp>Svala</sp>.
Må vi som du åt sommaren betala
Med tacksam fröjd och trogen arbetsflit
Vår skuld för årets frukt, som han bär hit.
Och du, som trippar, snabba <sp>Sädesärla</sp>,
Då regnet stundar arla eller särla,
I plöjda fåran: du är oss ett bud
Om den välsignelse, som ges af Gud.
Och skördemannen, tacksam för den gröda,
Hvarmed han ser belönt sin trogna möda,
Med nöje unnar några fallna korn
Åt <sp>Kajorna</sp>, som bo i kyrkans torn.

Men föga värd är <sp>Labben</sp>, att man kastar
Ur båten fisk i luften, som han hastar
Att sig tillegna. Det är blott af rån
Han lefver. Se, då <sp>Tärnan</sp> väl ifrån
Sin dykning hunnit opp med fångst i munnen,
Är Labben på hans hals; och öfvervunnen
Ser han i röfvarns gap sitt släppta rof.
Väl den, som vinner, är han än en bof!
Men märk, att de, som våld i stort utöfva,
Som hela landskap, hela riken röfva,
Så icke nämnas, icke anses så.
Storherrar rör ej lagen för de små.
<sp>Storkraken</sp> är bland dem, i dåd så mäktig
Som ståtlig i gestalt, i klädnad präktig.
Försänkt i vattnet jagar han med slag
Af sina vingar fisk af alla slag.
De trängas i en vik tillsammans många.
Det blir för honom lätt sitt rof att fånga.
Men de, som sig förent i jagtens stund,
Sen rycka bytet ur hvarandras mund.
Hur menskolika! - Men att med dem dela
Infinner strandbon sig och tar det hela.
I arma fiskar! hvart är det I flyn!
Den falska fristad under vattnets bryn,
Som han beredt er, i hans våld er bringar.
Men fågeln, som förföljs af jägarn, svingar
Sig ner i sjön; och, att betryggas der,
Han dit på ryggen sina ungar bär.

Längst bort till nakna skär, der allt är öde,
Der våren sjelf och sommarn synas döde,
Flyr <sp>Lunnefågeln</sp> inom Polens krets.
Men äfven der är jägaren tillreds.
Ja, blott en flicka går på morgonstunden
Till branten åtföljd af den sluga hunden,
Som kryper i ett hål och drar till slut,
Ehur han knips i nosen, fågeln ut.
Ej ensam kommer han. Af skräck betagen,
Då han af röfvarns våld sig känner dragen,
Tar han sin granne fatt och denne sin.
Så fångas alla, som der stängt sig in.
Den djerfva flickan deras nacke bryter
Och om sitt lif af dem en gördel knyter.
Hur de förföljas, susar luften dock
Och solen skyms af deras täta flock.

Ack! öfver allt är strid förutan ända.
Nu till en hvila må vi tanken vända
På en så from, så kär, så fryntlig gäst
I menskors boning, der han trifves bäst.
Olycklig den, som vågar <sp>Storken</sp> röra
Och hans på taket byggda näste störa!
Men lefver icke äfven han af rof?
Af ormar främst. Naturen har behof
Af rättare, som skick och ordning hålla
Och öda ut de kräk, som skada vålla.

FEMTE FLOCKEN.

Hvem flög med sådant buller opp? En tjäder?
Nej, blott en <sp>Hjerpe</sp>. Med så mycket väder
Den lille rör sig. (Mången narr så gör.)
Röjd af sitt fjesk han för ett hagel dör;
Och nu i köket, ja på torget redan
Han får sitt värde; och på bordet sedan
Han prisas ej blott framför åkerhöns,
Men rapphöns, att ej nämna gårdens höns.
Det ges ock menskohöns, som vi må gerna
Ej tåla blott men älska, hylla, värna.
De värpa flitigt hvad oss nyttigt är,
Fast med sitt kackel stundom till besvär.

Ur vägen alla! Sjelfva Orren vike
För <sp>Tjädertuppen</sp>. Han ej tål sin like.
Men hur han stolt sig svänger lik en man,
Som trotsar på sin styrka, fastnar han
I garn en fånge. Ej hans mod dock faller.
Han backar vildsint genom burens galler
Den hand, som honom bjuder spis och dryck.
Han hellre dör af svält än tål förtryck.

Men <sp>Rördrum</sp>, af hvars oljud nejden dånar,
Med värre hämnd sin fängslare förvånar.
Åt ögat måttar han med ilsket fund
Så väl på jägarn sjelf som på hans hund.
Så hugger ock den falske frihetsanden
Åt statens öga, icke blott åt handen.
Men icke otron mer än vantron rår
Mot ljusets makt, som fram sin bana går.

Så tyst som snabb är <sp>Örnens</sp> flygt, som hinner
En höjd, der honom ögat mer ej finner.
Om du vill se hans bo, så kläng dig opp
På bergets branta vägg allt till dess topp.
Blott efter rof han ner i dalen ilar;
Och om han der ett ögonblick sig hvilar
I något träd, så är det på en gren,
Som torr och naken skjuter ut allen.
Förklädd till tärna jägarn fram sig smyger
Och narrar <sp>Trappen</sp>, som ej undan flyger.
Han löper blott och gömmer sig i snår,
Till dess att kopplet släppes i hans spår.
Men nu ett lod, i det han upp sig svingar,
Hans bane blir. Räds att på fall dig bringar
Den åskomgifan höjd, dit gunsten dig,
Uppkomling, lyfte från din trygga stig.

Men se dit bort, hur <sp>Gladan</sp>, upphöjd öfver
Allt skrän af kråkor, dem hon ej behöfver
Ens låtsa märka, sväfvar stolt i skyn.
Hvad majestätlig flygt, hvad härlig syn!
Så är det skönt att se förtjenstens ära,
Trots dagens sorl, ett ädelt namn uppbära.
Det bär sig sjelft, som hon der knappast rör
På sina vingar, då sin krets hon gör.

Du sjögast, <sp>Lom</sp>, som under yra fröjden
Af vår och kärlek vågar dig i höjden,
Skrik ej så högt deröfver med en röst,
Hvars låt ej liknar vår, men stormig höst.

Du, gömd i vassen, der på vattnet flyter
Ditt tysta bo, du af din flygt ej skryter,
Fast äfven du kan höja dig i skyn;
Dock trifs du, <sp>Dopping</sp>, helst på vågens bryn.

Med bågig flygt <sp>Varfågeln</sp> far beskäftigt
Och varnar med sitt skri, så hvasst och häftigt,
Småfåglarne för höken. Dock är han
Sjelf färdig att uppäta hvem han kan.

<sp>Knarr</sp> må du heta, som så ängsligt knarrar.
Led för vårt öra, du vårt öga narrar.
Bäst du är här, har du dig dit begett.
Af hundra, som dig hört, knappt en dig sett.
Så full af hemlighet du låtsar vara
Der du i gräset göms, är du dock bara
Ett litet höns. Hur mången far ikring
Med stora ord, som säga ingenting!

<sp>Härfågeln</sp> opp! opp! opp! beständigt skriker
Men hålls på marken. Dock, hur han förliker
Det ena med det andra, vet du bäst,
Som lofvar stora verk — härnäst! härnäst!
Härfågel nämns han; hvarför så? Om härnad,
Af landets fiender i tysthet ärnad,
Han troddes spå och mana upp till strid.
Men nu förbi är de profeters tid:
Dock ej profetens inom oss, som anar
En andlig fara och mot den oss manar
Till vaksamhet och strid. — Se, hur på vakt
En <sp>Trana</sp> står i lägret och ger akt
På allt omkring sig, på hvar flägt i säfven,
Hvart löf, som rör sig. Vaka så du äfven,
Och ej din blick omkring dig endast hvälf:
Bespeja fienden inom dig sjelf;
Och tron hos dig, igenom segren vorden
Allt mera mäktig, gör, att ren på jorden
Du din umgängelse i himlen har,
<sp>Tornsvalan</sp> lik, som högt mot ljuset far.
Dock den, att hon ej, utom sitt näste
I tornet, för sin fot kan finna fäste,
Du henne ej må likna, du, som här
Är satt att verka, medan dagen är.

<sp>Garfågelns</sp> öde måste vi beklaga,
Som ej ett steg på jorden mägtar taga,
Och vinglös ej i luften flyga kan.
Vidt fält på hafvet han dock har. Välan!
Det har ock du på djupet, der du sväfvar,
Du, som hvad jord och himmel vittna, jäfvar,
Af tviflets vågor förd på ändlös rymd,
Der hamn ej nås, af ständig dimma skymd.

En egen verld är hafvet, der bland lunder
Af sten, som växer, föds en mängd vidunder.
Se der ett blomster: nej, det är ett djur.
När vattnet rörs och gnistor gå derur,
Tag upp deraf en hand full och beväpna
Med ett förstoringsglas din syn och häpna.
Det är millioner lefvande du ser.
När blotta ytan sådant företer,
Hvad skulle ej vår blick i djupet finna!
Men nöjoms med den krets, dit den kan hinna.

Hvad springer här ur sjön i luften opp?
En flygfisk. Ack! hvad öfverdådigt hopp.
En hafsörn slår på honom ner. Tag vara,
Du Siare, på dig i dylik fara.
Bedrag ej oss, bedrag dig icke sjelf
Med dina syner bortom tidens elf.
Var nöjd med hvad Guds ord oss uppenbarat.
Först i en högre verld blir allt förklaradt.

Men här helt nära under vattnets bryn
Står en på lur och vid en <sp>Flugas</sp> syn
På henne sprutar en försåtlig droppe.
Hvi sänkte hon sin flygt, som, trygg deroppe,
Nu sluts med fall i sprutarns öppna gap!
Vik undan för den makt, hvars fiendskap
Till dem, som söka ljuset, aldrig hvilar.
Spring ej i skotthåll för hans lömska pilar.
Tro ej de bloss, som du i kärret ser.
Mörk väg oss vilse för; falskt ljus än mer.

Så en <sp>Phalén</sp>, som sig om dagen gömmer,
Om natten sväfvar kring en dank och drömmer,
Det blinda tok, att det är solens sken.
Flyg ej så när — ack! han har bränt sig ren.

<sp>Nattskärra</sp>, äfven du om dagen blundar
Gömd i en skrefva. Först, när natten stundar,
Uppvaknar du och flaxar hemskt omkring
Långs marken, trollad inom samma ring,
Och surrar lik en spinnrock, hvarför mången
Tror dig en hexa, som, af djefvuln fången,
Stjäl mjölk af getter. Skyll för allt det der
Dig sjelf, då du en vän af mörkret är.
Se äfven <sp>Flädermössen</sp> nu sig smyga
Ur sina gömmor och kring ladan flyga.
Allt djefvulskap i rörelse nu är;
Ty sådant allt om dagen sig ej bär.
För klara ljuset det som skrock försvinner.
Men värre är, att äfven brottet finner
Af natten skygd. Missdådare och hof
Nu gå med ulf och räf att söka rof.

Hvad spöklikt skrän af <sp>Ufven</sp>, som förskräcker
Den fromma <sp>Dufvan</sp>. Men, då dagen väcker
I lundens kronor all dess sångarslägt,
Då flyr han i sitt hål, af natt betäckt
Också om dagen. Så af mörkret fången
Midt i det christna ljus är bland oss mången,
Som för att se i nattligt djup dess mer
Med bortvänd syn ej klara dagen ser.

Men <sp>Trast</sp> och <sp>Lärka</sp>, lifliga och glada,
I källans åder sprittande sig bada
Och sjunga sen den ena i det blå,
Den andra i det gröna. Gläd dig så,
Du trogna själ, som lifsens brunn har renat.
Gläds åt den nåd, som dig med Gud förenat,
Och gjut i tacksamt lof din helga fröjd,
På hoppets vingar öfver stoftet höjd.
Och när du ser i skyn en samlad skara
Beredd att bort till andra stränder fara,
Så gör dig färdig till den snara färd,
Som dig skall föra till en bättre verld.
Men att du måste till det rätta lifvet
Ånyo födas, såsom det är skrifvet,
Det låter dig naturen sjelf förstå
I larfven, som vi se ur busken gå
Mätt af de löf, hans första lefnad närde,
Att till en annan af ett högre värde
Bereda sig i puppan, der han, skild
Från verlden, göms, till dess — hvad härlig bild! —
Han bryter skalet och med sköna vingar
I morgonljuset sig bland blomstren svingar.
<h1>ANMÄRKNINGAR.</h1>

Sid. 102.

-- -- -- Du nordens näktergal --
Du som anar om dens nöd som lider.

I Författarens födelsebygd, en af de nordligaste städer i Finland,
hörde han vissa somrar en fågel, som satte sig på de högsta flaggstänger
och sjöng hela den korta och ljusa tiden af natten som solen ej syntes.
Invånarne kalla den Kuolemanlindu eller dödsfågeln; ty de inbilla sig,
att i det hus, på hvars flaggstång han valt sitt sångställe, någon person
inom det året skall dö. Till det djupa intrycket af dess ljuft rörande,
melankoliska sång, bidrog äfven denna inbillning ej mindre än den höjd,
hvarifrån han lät höra sig, och den Nordiska sommarnattens skönhet.
Förmodligen är det <i>Sylvia Svecica</i>. Åtminstone är, hvad jag af dess
utseende kan minnas, likt dennas beskrifning hos <sp>Nilsson</sp>.

Sid. 212.

Sin bibel bar han med sig dit
Hvar dag, tillika med sin plit.

Den så kallade Carl XII:s bibel in folio, med konungens porträtt
vid tittelbladet, var fordom och är kanske ännu i ett och annat
gammaldagshus en skatt, en prydnad, en helgedom. På ett romantiskt sätt
förentes i den allt hvad hos menniskan stämmer hennes ädlaste och
heligaste känslor för Gud och konung, christendom och fädernesland, ja
för blodsbandet och den husliga sällheten; ty i dess perm stodo
antecknade barnens födelsedag, namn och faddrar. När den gråhårige farfadren
eller mormodren satt och läste i den stora vördnadsvärda heliga boken,
vågade ej ens de små stimma, utan stannade tysta och kände de första
dunkla rörelserna af andakt, af denna själens högre lyftning till det
osynliga och eviga, som utgör väsendet af religionen.

