<chapter name="Noach">

<h2>Noach.</h2>
<table o>
<td><poem>Jorden fostrat store männer,
Utaf alla, som jag känner,
Gubben Noach <i>var en hedersman:</i>
<tab>Ja, det var visst han.
Gubben var sexhundra år vid lag.
Då han order fick en vacker dag;
<tab>Sålde guld och nipper,
<tab>Byggde sig en <i>klipper</i>
För okända vattendrag.

Man sig i hans ställe sätter:
Inom några da’r och nätter
Jorden skulle uti mist och natt
<tab>Dränkas som en katt.
Upp med himlens fönster det befalls.
Regnets dån var som ett vattenfalls:
<tab>Springa undan tog ej,
<tab><i>Hålla upp</i> förslog ej,
Paraply ej dugde alls.

Hvad af häfden man förnimmer:
Arken utaf bästa timmer
Hade ett ofanteligt omfång,
<tab>Hytter och salong.
Femti styfva alnar var han bred,
Tio famnar minst rätt upp och ned.
<tab>Längden var horribel:
<tab>Illustrerad bibel
Kan för resten ge besked.

Regnet ned i strömmar öste.
Noach hufvudstupa föste
Sin familj med mat och boskapshjord
<tab>Frukostdags ombord.
Kor och småkryp stå i alla hörn.
Lejonet med roparn står i förn,
<tab>Folk och fä förskräcker.
<tab>Elefanten räcker
Ut sin snabel att ta’ törn.

Gubben sjelf fick gå och plocka.
Sem och Ham och Jafet mocka.
Arken mellan skär och ref
<tab>Låg pompös och dref.
Sjökort och kompass gaf gubben hin,
Ingen logg han hade af <i>Klintin</i>.
<tab>Men uti kajutan
<tab>Var ej gubben utan
Lilla tumlarn och kantin’.

Fram och åter skutan vräkte;
Regnet genom fönstret läkte.
Gubben längtar efter eget torp,
<tab>Släppte ut en korp.
Han flög ut att pröfva jordens halt,
Men kom ej igen, som var befalldt:
<tab>Blef väl sjelf en torpar’:
<tab>Eget är att korpar
Slå sig bra ut öfverallt.

Gubben råddes med sin gumma,
Hörde djur och menskor brumma,
Släppte genom dörrn till slut
<tab>Liten dufva ut.
Gladt hon flaxade af hjertans grund,
Kom tillbaka om en liten stund;
<tab>Flög omkring och kuttra’,
<tab>Tröstade de buttra
Med en grön oliv i mun’.

Solen gassar öfverdrifvet.
Gubben, trött vid sjömanslifvet,
Gick i land och blef en vingårdaman:
<tab><i>Detta gjorde han.</i>
Första drufvan fram i dagen sprang.
Gubben har bland oss en högre rang.
<tab>Han är allaredan
<tab>Död för längesedan:
Skål för gubben Noach, klang!</poem>
<td r><b>E. S–dt.</b>
<td c>———
</table>
</chapter>
<chapter name="En vinterdag">

<h2>En vinterdag.</h2>
<table o>
<td><poem>Är i dag ej vintern lyckad?
Låt oss derom komma sams!
Hela Djurgål’n står som smyckad
Uti silfver-filigrams.
Hela viken ligger frusen,
Skogens rand är snöbetäckt:
<i>Grönt</i> och <i>hvitt</i> har i årtusen
Hört till vinterns ordensdrägt.

Tallbekrönta bergen stupa
Emot <i>slättens</i> hvita grund.
Öfver solen som en kupa
Himlen hvälft sin blåa rund.
Hela verlden ut han narrar:
Folk och sparfvar ha så brådt.
Emot snön min sula knarrar.
Som jag nya stöflar fått.

Lustigt öfver <i>slätten</i> spränger
Hvirfvellikt ett slädparti.
Upp i drifvan det mig tränger:
Trafva, gubbe, och klif i.
Det går unnan, så man hickar,
Som hvar häst man vingar gett.
Jag bekanta ser och nickar:
<i>Mjukis! mjukis!</i> allt i ett.

Jag er helsar, stolta ekar!
Kanske var det här bredvid
<i>»Fredmans stråka»</i>, lust och lekar,
Hördes i er ungdomstid.
Kanske sjelf ni honom kände.
Gåfvo skydd mot qvällens sol,
Då den ystre skalden spände
<i>»Strängarna på sin fiol»</i>.

Innan dagen släckt sin låga.
Sångarns bild jag skåda vill:
Store Bellman! Törs jag fråga
I en hast hur det står till?
Qvällens guld dig öfverströmmar.
Solen sjelf din lager kysst:
Kanske stör jag dina drömmar.
Jag skall gå förbi så tyst. — 

Tidens snabba flygt jag glömmer — 
Hungrig kanske ock: bekänn!
Går jag längre här och drömmer.
Hittar jag ej hem igen.
Vintern hela nejden söfver.
Tyst är slottets kungasal:
Månan skiner vänligt öfver
<i>Josefinas</i> Rosendal.

Natten öfver skog och stränder
Lampan tändt och fällt gardin’.
Jag gör höger om och vänder
Klokast hem till min kamin.
Jag har ingenting mot Bore,
Att han nyper i mitt skinn.
Blott att näsan skapad vore
Som en tub att skjutas in.</poem>
<td r><b>E. S–dt.</b>
<td c>———
</table>
</chapter>
<chapter name="En visa">

<h2>En visa.</h2>
<table o>
<td><poem>Om jag ej er middagsslummer störer,
Skall jag sjunga liten visa för er.
Kring hvad ämnen hon sig ämnar hvälfva,
Vet jag lika litet som ni sjelfva.

Låt mig se, om solen skulle passa!
Hon har guld, men är nu ej vid kassa.
Hon har också kostat ut sig mera
Hela sommarn, än hon gjort på flera.

Strålande hon hela tiden gassat,
Moln och skyar hon till fjälls förpassat.
Knappt en fläck på himlen de fått sätta,
Eller <i>i det blå</i> fått gå och sqvätta.

Ack! Det var en sommar utan like:
Skick och hållning i naturens rike.
Lif och lust man såg i minsta skrefva:
Det var riktigt roligt till att lefva.

Och på alla dessa sommarställen,
Hvilket lif från morgonen till qvällen!
Der och öfverallt, vid bad och brunnar.
Helsan klunkades med öppna munnar.

Nu är det förbi med blomsterverlden.
Sol’n är redan på den längre färden.
Himlen också börjat åt sig lappa.
Som ni ser, sin gråa vinterkappa.

Om ni i naturens bok kan läsa,
Titten upp, så faller på er näsa
Små visitkort: det är, ibland flera,
Vinterns sätt att sig rekommendera.

Det var håken hvad nu himlen sållar!
Innan qvällen kan man göra bollar.
Man kan också låta bli; ty smaken
Är så fasligt olik i den saken.

Alla tak på Djurgåln äro hvita,
Menskor gå som gjorda utaf krita.
Bistra vindar oss till eldning tvinga,
Och i morgon hör man bjellror klinga.

Vintern kommit.  Skymningsbrasan flammar.
Gamla vänner samlas i min kammar.
Det var just, ifall mig någon hörer,
Visan, som jag skulle sjunga för er.</poem>
<td r><b>E. S–dt.</b>
<td c>———
</table>
</chapter>
<chapter name="Lyckan">

<h2>Lyckan.</h2>
<table o>
<td><poem>Hvad lyckan nyckfull är ibland:
Än tar gudinnan oss om hand,
Än ger hon oss på båten.
Ibland vill hon oss ingenting,
Ibland hon trillar hjulet kring,
Så att man blir belåten.

Dess Logika vet ingen till,
Och ingen, tänka hur man vill,
Kan blifva klok på lyckan.
Den rike gör hon arm ibland,
Ibland hon räcker <i>vacker hand</i>
Åt tiggaren på kryckan.

En lat i hast till välstånd kom,
En idog hela lifvet om
Får lugna sig och knåpa.
En lärd ej alltid fått så fett.
En getaherde har man sett
Fått biskopsstaf och kåpa.

Grossörn är rik och klok som två,
Men stupar likafullt ändå,
Trots flit och kapitaler.
Men lyckan gör en konst deri;
Hon ger en dräng på lotteri
Straxt <i>Sextontusen Thaler</i>.

Hvad är Fortuna för en fru?
Jag vet ej mera, jag, än du:
Ett väsen som sig slingrar!
<i>Hon passas skall, då hon är när;</i>
Jag passar nog, men närsynt är
Och har för korta fingrar.

Jag vet ej hvilken lag och rätt
Hon följer, eller på hvad sätt
Hon träffas skall på färden.
Men <i>ett</i> vill jag dock hålla med:
Att man <i>sin egen lyckas smed</i>
Är säkrast här i verlden.</poem>
<td r><b>E. S–dt.</b>
<td c>———
</table>
</chapter>
<chapter name="Magistern">

<h2>Magistern.</h2>
<table o>
<td c><h4>Romans.</h4>
<td><poem>Magistern läste blott och skref
Och rufvade på kunskapsmassan.
Han magrare med hvart år blef,
Och ej stort fetare blef kassan.
Man konst och lärdom sällan ser
Att lyckan har förstånd att skatta.
Apollo vet nog hvad han ger
Åt dem som sjunga och författa.

Magistern var med hull och hår
Naturen hela lifvet trogen:
Ur staden flydde han hvar vår.
<i>Och bodde i ett torp i skogen.</i>
Till tvång och glitter bar han hat,
Sin frihet gaf han högsta priset;
Med böcker och med spickemat
Var han försatt i paradiset.

Ett grefligt gods låg midt emot
På stranden af den stora fjärden,
Dit aldrig med sin lärda fot
Magistern utsträckt spatserfärden.
Dess prakt och ståt och herrlighet
Hans åtrå dit ej mägtat rycka:
Det händer dock, der minst man vet.
Att roten ligger till vår lycka.

»Det var en afton.  Qvällen låg
Och drömde på sin bädd i vester».
Men i en blink blef sjö och våg
Tvärtom emot »Egyptens prester».
Det åskade, och stormen röt
Så man fick efter andan kippa.
Magistern såg en båt, som flöt
Och kantrade emot en klippa.

Magistern flög. Det stod ej på
Förr’n vågen fick för ekan vika.</poem>
</table>
<table o>
<td><poem>Och snart han såg två damer stå
På skäret slankiga och skrika.
Han trodde knappt att det var sannt.
Att de som råkat uti stöpet.
Var fröken sjelf med guvernant.
Och grefvens enda barn på köpet.

Från skuldran blöta och till vad
Han bjöd dem att i båten stiga.
Men fast han bugade och bad,
Han knappt dem kunde få att tiga.
Magistern skrek, att det var bäst
Att modet här vid lag ej tappa.
Och rodde sedan som en häst
Med fröken hem till mor och pappa.

Det blef ett väsen utan tal:
Grefvinnan ömsom ler och gormar,
Och hela slottets personal
Med jubel mot magistern stormar.
I grefvens famn med <i>ack!</i> och <i>ve!</i>
Han slöts som mellan ett par karmar:
Det är ej hvardagsmat att se
Magistrar uti grefvars armar.

Magistern fick för nit och mod
Att hjelpa damerna från skäret
Med skog och äng och spannmålsbod
Ett fjerndels mantal för besväret.
Det händt förut och sker ännu
Att man kan mindre få än detta. — 
Att guvernanten blef hans fru.
Är öfverflödigt att berätta.

Och detta allt magistern har
För slumpen att få rädda fröken!
Och sitter nu som bergad karl
På hemmanet och mår som göken.
Ett gammalt ordspråk har jag lärt.
Hvarmed jag vill romansen smycka:
<i>Ett pund förstånd är ofta värdt
Långt mindre än ett uns af lycka.</i></poem>
<td r><b>E. S–dt.</b>
<td c>———
</table>
</chapter>
<chapter name="Velocipeden">

<h2>Velocipeden.</h2>
<table o>
<td><poem>Jag från pegasen redan har stigit ned
Och skaffat mig i hast en velociped.
Man sagt, att den kan aldrig få spatt och qvarka;
Med den jag hädanefter skall fram mig sparka.

Pegasen är för from för vår jernvägstid,
Och kan ej jernvägsrasslet sig vänja vid.
Då stenkolsröken steg emot rymder höga,
Så fick han ondt i hufvu’t och trifdes föga.

På »fogelhästen» satt man dock mjukt och rart.
Nu på velocipeden skall skönjas snart,
Hvad båtnad det kan bli för vårt skaldeqvitter,
Om versen ej blir knagglig, då hårdt man sitter.

Nu kan ej skalden falla ur molnen ned,
Då han för pegas fått en velociped.
Man kyllbytterar lätt ibland molnens kullar.
Man mera komfortabelt på tre hjul rullar.

Föt hela menskligheten blir det en vinst,
Och för supéfigurer kanske ej minst.
Man får en styf besparing för året öfver,
Då åkare och hyrkusk man ej behöfver.

Nu kan man nyttja skodon af sämsta skinn
Och helt och hållet spara galoscher in.
Man nu blott hädanefter hvart hus inreder
Med bås uti tamburn för velocipeder.

Man ömma fötter känner ej som förut,
Och ett par stöfvelsulor ta aldrig slut.
Man utan möda skuttar kring hela staden
Och slipper spatserkäppar på promenaden.

Man aldrig kan få snufva i regn och fukt.
Man ridhäst ej behöfver med stall och lukt.
Och hö och halm, som hästar uti sig hvälfva,
Vi spara in förståndigt — och dra oss sjelfva.

Skall ni på första maj med velociped,
Så spring, så att det ryker, till närmsta smed.
Och medan ni beställningar gör hos smeden,
Så slutar jag min sång om velocipeden.</poem>
<td r><b>E. S–dt.</b>
<td c>———
</table>
</chapter>
<chapter name="Afsked från Sandhamn">
<h2>Afsked från Sandhamn.</h2>
<table o>
<td><poem>Jag följer dit mitt öde vill,
Om det blir aldrig så — 
Min sångmö! Sätt ej lipen till,
Det hjelper ej ändå.
Från denna strand, från detta haf
Det ropas nu: »Försvinn!
Här skall bli andra bullar af,
Din tjenst skall snart dras in!»

Jag ser ej något ondt deri,
Mitt lif blir lugnt och fritt.
Jag suckat länge nog att bli
Mitt Sanct Helena qvitt.
Min lycka är väl också din:
Se så, min lilla tös!
Tag lyran nu och packa in,
Och låt oss ta <i>adjös!</i>

Jag sköljt mig uti sjutton år
I detta vilda haf,
Så färgen gått utur mitt hår,
Hvad som ej blåst utaf.
På <i>kobbar</i>, skär och <i>hvita gäss</i>
Jag ledsnat har komplett.
På torsk och flundror, utomdess,
Har jag mig spisat mätt.

Farväl, du hafvets stumma mobb,
Du strömming, skrabb och skjäl!
Farväl du gamla skärgårdssnobb,
Du glada mås, farväl!
Du ofta mig till löje stämt
Och skojat upp min själ:
Din gula näbb håll huggfrisk jemt
Och glöm ej att må väl!

I glada fyrar båda två,
<i>Korsö</i> och <i>Grönskärs</i> fyr!
Liksom de visa jungfrur små
Sen till att oljan tyr!
Och fejen flitigt er lampett
För seglarn utanför.
I bugten kan ni komma lätt
För hvarje ingeniör.

Du telegraf!  Ditt värf till slut
För mycket optiskt var.
Du, liksom jag, har sjungit ut,
Det längre sig ej bar.
De, som förut oss hyllat mest,
De se oss nu med harm.
Du vet att <i>lika leka bäst</i>,
Låt oss gå arm i arm!

När skeppen komma hit igen,
Är allt förbytt se’n sist.
Kaptener ge mig den och den,
Se’n jag kommandot mist.
Och nackstyf en och hvar då går,
Som förr på tå har stått,
Och sent och bittid’, år från år,
Af mig <i>påskrifvet</i> fått.</poem>
</table>
<table o>
<td><poem>Till fasta landet jag mig ger
Alltså på goda skäl.
Vi träffas ej vid hafvet mer,
Min läsare, farväl!
Är du min sångmös vän ännu,
Så är du min också:
Glöm icke bort mig, söta du,
Var god och helsa på!</poem>
<td r><b>E. S–dt.</b>
</table>
</chapter>
<chapter name="Från skolan och gymnasium i Hernösand">

<h2>Från skolan och gymnasium i Hernösand,</h2>
<table o>
<td c>Minnen af E. S–dt.
</table>

För några och 40 år sedan var skollifvet i vårt
land i många hänseenden mycket olika mot hvad det
nu är. Om det var bättre eller sämre låter jag vara
osagdt; men att det fanns mera lif och rörlighet bland
pojkarna den tiden, torde ingen kunna bestrida, som
varit i tillfälle att jemföra det forna och närvarande 
tillståndet i berörda hänseende. Skolungdomen i
Hernösand utgjordes utom af stadens egna ungtuppar,
förnämligast af söner från skilda trakter af Norrland,
då man icke en gång behöfver undantaga Lappland,
derifrån månget berömdt namn utgått och till och
med biskopsämnen på skidor eller i Ackja och lapp-mudd 
från fjellen nedforslats till det aflägsna
lärosätet.

Det var en ursinnighet bland allmogen den tiden
att få sina söner till prester, hvarföre äfven de
största fororna af djeknar kommo från bondgårdarne, för
att formas och förädlas i det stora, ångermanländska
»Stöperiet för framtidens snilleljus». Det var också
den tiden en lätt väg att bli prest; och om det icke
alltid gick så väl, så gick det åtminstone fort, hvilket 
var hufvudsaken. Jag påminner här vid lag om hvad
professor Törneros i lifstiden yttrade om bordsbönerna: 
»att läsa till bords är detsamma som att läsa till
prest. Man läser, för att så fort som möjligt komma
åt maten».

Höstterminen börjades med oktober, till hvilken
ödesdigra tidpunkt man såg stora lass med ynglingar
inkomma från landet, vanligen åtföljda af särskildt
åkdon för matförrådet, bestående förnämligast af ostar,
fårbogar, renkött, smör, bröd och dylikt. Deras logis
var merändels hos någon gammal förståndig enka
eller jungfru, som höll spisning och emottog till
förvaltning det medförda extra matförrådet. Värdinnorna 
höllo ganska noga ordning på pysarne, ehuru det
fick lof att ske med en viss diplomatisk välvilja för
att kunna påräkna att få behålla förtroendet under
en längre tidföljd. Bland andra var en gammal
jungfru vid namn Öberg särdeles anlitad i denna väg
och hade i många herrans år hållit djekneqvarter, så
att hon till och med genom vana hade reda på
pojkarnas lexor, och tillhöll dem att idka sina studier
ordentligt och kunde sjelf deklinera både Mensa och
Dominus. Hon hade hört någon gång ynglingarne,
som voro mera försigkomne i latin, sinsemellan bruka
vid något ombyte af matanrättningarne säga: <i>variatio
delectat</i>, hvarföre hon äfven i sin tur beledsagade
inbärandet af någon ny rätt med sitt fryntliga: <i>varjaschio
dialektat</i>. Skolkamrarne voro mycket enkla,
vanligtvis med limfärgade väggar i grått eller rödt och
öfversållade med fantastiska kimröksprickar, grön
kakelugn med gråa fötter, säng, bord och bokhylla,
tvättskål af äkta krukmakarporslin med tillhörande
såpkopp, samt en kista för kläder och toilettsaker, och
möjligen deribland någon liten smakbit från mamma.
Söndagsgarderoben hängde på väggen under ett lakan.
Smorlädersskodon begagnades både helgdagar och i
hvardagslag och meddelade åt det hela en viss zoologisk 
lukt.

För första inträdet i skolan inskrefs man hos
gubben S—m, som var rektor i <i>Storskolan:</i> en
kärngubbe i vetande, »allvarlig som döden och domen»,
med nedre läppen något utskjutande, hvilket gaf
honom ett strängare utseende än han med sitt verkligt
goda hjertelag kanske sjelf önskat att besitta. Respekt 

hade han imellertid med sig och ordning höll han i
skolan, så det pep efter.

Han läste i fjerde klassen, biträdd vissa dagar i
veckan af en så kallad konrektor. Något fusk hos
pojkarne under rektorns läsetimmar tordes ingen
försöka, helst han hade för sed att åtminstone hvad det
geografiska beträffade, uppkalla ynglingarne i
kathedern för att låta dem på kartan göra reda för sitt
kunskapsförrád. Och mången torde minnas, lmru det
smakade, då gubben Jonas någon gång fann sig
föranlåten att med ett visst imponerande målföre säga:
»gå och sätt dig, du kan ingenting!» Det kändes
genom merg och ben, och man var glad att komma ur,
skuggan af hans romerska näsa. Hans son Per
Erik hade, trots respekten, uppsnappat gubbens
skrifna och af honom sjelf gjorda öfversättning af
Sallustius, och i all tysthet lät han sina vänner få en och
annan behöflig vink, huru ett svårare ställe borde
rätteligen förstås, ehuru man, för att ej väcka
misstanka, noga aktade sig att komma fram med gubbens
egna och vackra ordställningar.

Rektorn, som hade sitt hus i närheten af skolan,
bjöd ofta skolungdomen till sig, der de roade sig med
dans och musik, och der det till och med vankades
punsch. Annars var det en vara, till hvars
åtnjutande man fick någon sällsynt gång smyga sig till
bakvägen på någon anspråkslös källare, der man visste
att man ej äfventyrade ett möte med någon af lärarne,
om hvilka man hade sig bekant, att de endast brukade
besöka de större och förnämare förfriskningslokalerna.

Likvisst inträffade med den, som skrifver detta,
att han som gymnasist, i sällskap med tvänue andra
kamrater mötte helt oförmodadt sjelfva lektorn i
grekiskan, den hederlige gubben L—hl, klädd i
himmelsblå bombasinstulubb med stor skinnkrage, just i
dörren till en af stadens källare, derifrån gubben en
vacker månskensafton utträdde.

»Herrarne ämna sig in, ser jag», yttrade gubben,
då vi litet småflata gjorde våra gymnastiska bockar.
»Ja! Det är ej något ondt i det», tillade han
godmodigt och fortsatte sin väg, lemnande oss i den högsta
förtjusning öfver så mycken sokratisk visdom, som vi
tyckte uppenbara sig i hans sätt att bemöta oss i vår
oförmodadt iråkade, högst generade ställning. Det var
som ett högre väsen plötsligt visat sig och som
försvann lika hastigt, under det den ljusblå tulubben
förekom oss som ett stycke af himmelens sky, hvaraf
hans guddom var omsluten.


Klockan 6 på morgonen ringdes i skolklockan,
som satt i sin kopparskorsten på taket af skolhuset.
Denna befattning besörjdes turvis af herrar
gymnasister i nedre afdelningen. De som ej hade handlag
för denna gren af konsten, fingo anlita någon
hjelpsam kamrat, som gjorde tjensten och hade öfningen
inne. Ringningen måste verkställas ordentligt, ty vid
minsta fel i takten, fick ringaren vidkännas en
ganska handgriplig tillrättavisning af någon bland
herrarne i de högre regionerna.

Klockan half sju gjordes bön, så väl i skolan som
i gymnasium, hvarefter lektionerna fortgingo till kl.
9, då man hade en hel timmas frukostlof. Sedan
lästes från 10 till 12 på middagen och från 3 till 6
eftermiddagen, då äfvenledes klasserna samlades till
aftonbön.

I skolan hade gossarne, utom sitt hufvudbry för
lexorna, äfven sina hushållsgöromål. De skulle
nämligen turvis hvarje onsdags och lördagseftermiddag
sjelfve sopa och städa klasserna samt rengöra
ljuskronorna, som voro af trä och alltid illa belamrade
med ljustalg och smuts. Det var ett Augiasstall i
smått; och det försäkrar jag, i värre rök och damm
stod aldrig Karl XII. Ved till eldning efter
sopningen fick hvar och en bära hemifrån eller dra på en
kälke, då det var före: och ve den, som ej hade
snyggt och pyntadt till påföljande läsdagar.


Skulle man hinna med sina lexor, fick man knåpa
sig upp fyratiden på morgnarne, och sällan fick man
lägga sig före tio eller elfva på qvällarna. Man
pluggade i synnerhet latin bittida och sent. Om man var
alldrig så sömnig, så hjelpte det ej. Man måste ha
i sig ett bestämdt mått, beräknadt efter lärarnes
omåttliga pretentioner. O! Om jag då hade haft vännen
Ridderstad till hands, så skulle jag nog hållit mig
vaken och deklamerat för vederbörande:

<poem>»Pojken man pluggar från morgon till qväll med glosor och lexor,
Tråkad i förtid ut, själens friskhet förgår.
Mycket man offra må åt kunskapens träd, det är billigt;
Offra ej framtiden dock, offra ej ungdomen sjelf!
Gossens krafter, som blommans blad, äro svaga och fina:
Villigt andas de in solljus och värme och luft.
Nöjes du icke dermed, dig akta, ej skrid öfver måttan!
Stärka dem, det är en pligt, bryta dem, det är ett brott.»</poem>

*

Det var som en naturlag, att ungdomen, så snart
tiden medgaf, skulle roa sig i fria luften. Under
vintern, då väldiga snömassor sällan fattades,
uppkastades stora fästningar, då ofta blodiga strider
utkämpades; och det var icke rådligt för någon att passera
under sjelfva drabbningarne och kulregnet.

Skridskoåkning var ett favoritnöje, äfvensom
kälkåkning och skidlöpning. Det fanns äfven ett slags
skridskor, som kallades <i>gatlöpare</i> och voro nära en
aln långa, med släta jern utan rand, hvarmed
pojkarne brukade åka på de islupna gatorna och i
backarna, hvaraf staden hade och kanske har ännu ett
godt förråd. Ett särdeles nöje var att narra någon
skolpilt, som var nykommen, att gå in i boden till en
gammal, knarrig hökare vid namn Lindstedt och fråga
efter och be att få se på <i>gatlöpare,</i> då man ofta fick
se lilla gubben i sin gröna kaschett med en
torrfiskknippa eller dylikt i högsta hugg förfölja den narrade
och uppskrämde pojken långt ut på gatan och ropa:
»Jag skall ge dig din sakramenskade lymmel för
<i>gatlöpare</i>», hvarvid kamraterne, som narrat pojken och
nu stodo på lur i grannskapet, icke hade minst
roligt.

Det var icke ovanligt att se lärarne sjelfve
äfvensom andra af stadens embets- och tjenstegubbar taga
sig en kälkmotion i den så kallade <i>stadsbacken,</i> der
mången kullerbytta vände upp och ned på magistrar,
landssekterare, rådmän och kanslister under mycken
munterhet och gamman.

Någon gång under vintern, anställde gymnasisterne
och några af de äldre bland skolgossarne ett slags
karnavalståg genom stadens gator. Man valde då en
vacker månskensqväll, då man fick se påfvar och
kungar, Bonaparte och hinhåle, oxar och åsnor, galande
tuppar och grymtande fyrfotingar, lappar och
hottentotter, musikanter af alla slag, fiolspelare och
lurblåsare, trumslagare, pipare och triangelpinglare. Hela
staden var i rörelse. Trappor och plank voro
belamrade med skådelystna, som voro utgångna för att
beundra det mer eller mindre snillrika i kostymeringen.
Detta oskyldiga nöje var särdeles omtyckt utaf
stadsboarne, hvilka också gåfvo sin belåtenhet tillkänna
genom skallande bravorop och handklappningar.

En annan rolighet af mindre oskyldig
beskaffenhet var också denna tiden på modet, men som
försiggick endast under de mörkare vinterqvällarne,
såsom i sjelfva verket hörande till mörksens gerningar.
Det var de brukliga slagsmålen emellan gymnasister
och gesäller, hvilka ständigt åsågo hvarandra som
hund och katt under ett evigt hån och spe om
dagarna, som skulle återgäldas medelst blodiga
drabbningar om nätterna. De hade också till följd en
mängd blånader och besynnerligt omformade och i
alla regnbågens färger kolorerade näsor.

Ett nöje af mera oskyldig art var äfven att, då
det led åt vårsidan, gå ut till någon by i
grannskapet och <i>äta ägg.</i> Man slog sig tillsammans några
stycken och fotade af, företrädesvis till Grådeå by, en
fjerdedels mil från staden, der man beställde kalaset, och
under väntan på dess tillredning slog man boll eller
roade sig med att hoppa öfver käpp eller också öfver
hvarandra, hvilket kallades att hoppa bock. Bordet
var snart serveradt. Smör och bröd och ett eller par
vanliga mjölktråg, upprågade med ägg samt bunkar
med god gräddmjölk, utgjorde anrättningen, hvilken
med otrolig hastighet försvann från det finskurade
bordet. Derofvanpå dracks kaffe, hvarefter kalaset
betaltes med några få skilling till mans och återtåget
företogs under sång och munterhet.

Att gå på styltor var äfven ett mycket omtyckt
nöje. Man kunde stundom få se styltgångare på
styltor, som voro hela tre alnar höga från fotklossarna
till marken; och för att komma upp på dem fanns
ingen annan utväg än att söka sig något lågt tak
eller dylikt, hvarifrån man kunde ge sig af på sin
äfventyrliga vandring.

De stadsboar, som hade råd att hålla informatorer
för sina söner, valde dem företrädesvis bland de
gymnasister, som voro från Norr- och Vesterbotten,
liksom de gamle Romarne togo sina augurer helst från
Fesole, som lär ha varit eller är någon liten stad i
Toskanska landet. En informator hade allting fritt
och 50 à 100 rdr i lön, samt fick vanligen till
julklapp en kardus Gefle vapen af patronen, ett västtyg
af frun och ett guldvirkadt urband af dottern i
huset, om det fanns en sådan. Att få en hygglig
informator i huset var en mycket glädjande företeelse,
och kunde han spela fiol eller klaver, så var han
guddomlig.

Undervisningen i Gymnasium är ej mycket att
säga om. Latin och hebreiska pluggades med fart
och äfven med framgång, då lärarne i båda dessa
ämnen voro erkändt skicklige och utmärkte. I nästan
alla andra ämnen hade lärarne just ingen förmåga att
väcka hog och intresse. De lefvande språken
behandlades som en bisak och meddelades i små portioner,
en gång i veckan, såsom det syntes endast för att
det skunlle så vara.

Då man lyckligen blef intagen i första klassen af
Gymnasium, fick man hålla till godo benämningen
»kalfvar». I andra klassen hette man »oxar», i den
tredje och fjerde »korfvar» och »paltar». Dessa sista
benämningar framhviskades endast, emedan ingen
underordnad vågade uttala dem, så kärt det var hvar
och en att behålla armar och ben i behörigt skick.
Kalfvarne tilläto sig aldrig att på gatan gå förbi en
gymnasist i öfre afdelningarne utan att lyfta på hatten
eller lufvan. I annat fall hade morgondagen i sitt
sköte en hejdundrande örfil eller någon annan
knotig tillrättavisning.

En annan skyldighet ålåg äfven kalfvarne,
nämligen att klockan tre eller fyra på morgonen i tur
gå omkring i qvarteren och väcka de <i>herrar</i>
gymnasister, som derom gifvit befallning. Man måste
äfven, om så påfordrades, elda i deras kakelugnar och
stoppa deras morgonpipa. Mången gång fick man
derföre tala vackert vid brandvakten att bli väckt på
bestämd tid, för att ej möjligen komma att försumma
sig, ty då hade man icke något godt emottagande att
förvänta, när man kom upp på gymnasium.

Det som utgjorde glanspunkterna i stadens
nöjen, var de så kallade gymnasistbalerna, hvilka voro
tre till antalet och återkommo årligen punktligt på
sina bestämda tider: <i>Marknadsbalen</i> i oktober, då
höstterminen börjades och den vanliga höstmarknaden
inträffade; <i>Fettisdagsbalen</i> och <i>Första majbalen.</i> Alla tre
voro till anordningarne lika, ehuru <i>Fettisdagsbalen</i>
ansågs som den förnämsta och var också den roligaste
och alltid mest besökt i anseende till det präktiga
vinterföre, som då vanligen erbjöd sig, och som
utlockade landtherrskaperna från när och fjerran att
infinna sig. Från bruk och prestgårdar inströmmade
gamla och unga, danslystna och skådelystna.
Officerare från Jemtland, hvilka rest ned från fjellen för
att ta sig en sväng med Ångermanlands fagra
döttrar, hvimlade dagarne förut på gatorna i sina grå
kappor och svarta hundskinnsmössor och väckte de
angenämaste känslor och förhoppningar hos stadens
unga damer, hvilkas uppfinningsgåfva betydligt ökades
vid anordningen af balkostymerna, hvarmed man här
och   der i fönstren kunde se att de voro sysselsatta.

Till balarrangörer och värdar utsagos af
gymnasisterne tvänne dansante och sällskapsvane kamrater,
åt hvilkas unga krafter hela bördan af det ganska
magtpåliggande bestyret broderligt och välvilligt
anförtroddes. Listor kringskickades i staden till fäder
och icke fäder till anteckning, alltid med en fin
urskilning att icke <i>gräddan</i> skulle bli för mycket
utspädd, eller tillställningen få någon bismak af någon
allt för lågställd borgarhalt. Entréen, som kostade
två riksdaler, betaltes af herrarne. Damerna bjödos,
äfvensom några honoratiores, såsom landshöfdingen,
biskoppen och lärarne vid läroverket m. fl.

Balen anställdes i Skolhusets s. k. <i>festivitetssal,</i> en
lokal af kolossala dimensioner, prydd med fem
kristallkronor, tvänne byster af konung Karl den fjortonde
och kronprinsen Oskar, samt en katheder vid ena
väggen, utsirad med rika ornamenter i guld och hvitt
med tvänne bronzerade Sfinxer, liggande en på
hvardera sidan på sina upphöjda och ornerade
fotställningar, hvilka, om man vred en liten smula på den
löst liggande sfinxen, hade en fördjupning i midten,
som begagnades med fördel af de mera hemmastadde
att vid baltillfallen gömma sina mössor, för att ha
dem på ett säkert ställe. Likväl var det ofta efter
balens slut en ganska svårlöst gåta, att under sfinxen,
i den hoppackade samlingen, få reda på sin
hufvudbonad.

Inga sidorum funnos till balsalen. Endast öfver
farstun voro de så kallade konsistorierummen för
tillfället upplåtna, dels till kapprum och dels för äldre
herrar, som ville spela och röka, då både spelbord
och brädspel voro rangerade och hvarken Gefle
Vapen eller lerpipor saknades. Här kunde man till och
med få sig ett glas punsch, om man särskildt vände
sig till gymnasievaktmästaren, som bodde på stället
och hade serveringen om hand. Annars hörde ej
några spirituosa till dagens traktering. Hvar och en
fick särskildt bestå sig sjelf och äfven andra, om man
så önskade. Att man gerna mellan danserna gick
den teologiska vägen in i konsistorium, hehöfver jag
ej nämna. De som afsågo någon mera frihet,
förfogade sig ännu en trappa upp på vinden, der den
vänlige gymnasievaktmästaren eiler pedellen hade sina
boningsrum, och der man mera ogeneradt kunde njuta
af Bacchi ljufva safter och dra en och annan liten
förtjusande rök. Denna lokal begagnades mest af dem,
som icke dansade.

Vid dörren i salen var musikläktaren, en
träställning, omklädd med mörkrödt kläde och upplyst af
talgljus. I kronor och lampetter bestods det vaxljus.
Musiken, som utfördes af gymnasister, bestod af fiol,
basfiol, flöjt och trumma. Som det fanns goda lärare
i musik i staden, så voro många bland ungdomen
deruti mycket skickliga och försigkomna.

Sedan thé var kringburet, öppnades balen af båda
värdarne, som i en långdragen angläs förde någon af
de högstuppsattes fruar eller döttrar. Sedan kom den
efterlängtade valsen; och det ansågs för ett
ovanligt danspar som stod ut med tre hvarf kring den
ofantliga salen. Kadrilj och vals omvexlade derefter
med få hvilostunder. I anseende till salens storlek
arrangerades två eller tre kadriljer. Det var en lust
att se en god dansör med de äfventyrligaste
battemanger skutta i höjden, så att man nästan tviflade
på hans jordiska återkomst. Det var tidens sed att
ha sina ben i ordning och i godt skick, då det var
fråga om att dansa. Man skämdes att dansa illa,
och derför såg man sällan någon som gjorde det.

Officerarne i Jemtlands jägaruniform med de små
förgylda jägarhornen i de gröna frackskörten togo
sig väl ut i kadriljen och voro goda dansörer. En
flicka, som fick dansa med en löjtnant, kunde icke
dölja att hon var i sjunde himlen, och mången
gammal fru, som ännu lefver, har de Hernösandska
gymnasistbalerna att tacka för den husliga trefnad eller
vantrefnad, som hon sedan fått upplefva.

Den civila baldrägten för kavaljererne bestod af
skor med bandrosor, svarta redgarnstrumpor, tåstötta
med kalliko, svart eller blå frack med dito benklädcr,
mångrosiga västar med ett slags genombrutna och
förgylda <i>häng</i>knappar, hvit halsduk med framstående
fadermördare och som knöts baktill, så att den satt
alldeles slät framtill. Fracken var med långa skört med
kort lif, ju kortare, dess bättre, med knapparne högt
på ryggen och så bredt emellan som möjligt. Var
det blå frack, så skulle de blanka knapparne framtill
sitta mycket tätt tillsammans. Hängde en kulört
sidennäsduk i bakfickan, så var det ännu fullständigare.
Någon enda sprätt kunde man se med hvita
handskar, men kambric-vantar voro de vanligaste för både
herrar och damer. Var det möjligt, skulle herrarnes
hår vara tillknådadt à la Karl Johan. Det var
ingenting ovanligt att se herrar qvällen före baldagen gå
till kojs med hufvudet öfversålladt af papiljotter och
inknutet i en blå och hvit näsduk, i brist af
nattmössa.

Omkring klockan elfva inträdde ett längre, och
äfven efterlängtadt uppehåll i dansen. Man började
litet hvar känna sig sugande. Supén var enkel.
Vaktmästare och jungfrur kommo inbärandes med väldiga
brickor upprågade med smörgåsar, dels på
knäckebröd, dels på limpa och hvetebröd, i mindre och större
formater med olikartade tillbehör af ost, salt kött eller
oxstek. Damer och kavaljerer försedde sig nu i största
hast efter tycke och smak. Man åt så mycket man
behagade, och det såg rätt egendomligt ut, då ett par
hundra menniskor, alla med.smörgåsar, vandrade
omkring i salen under den största munterhet och
belåtenhet, mumsande, konverserande och kurtiserande.
Ett glas svagdricka eller öl, en kopp buljong eller
chokolad afslutade anrättningen. Någon snapps eller
andra spirituosa vankades icke, så att <i>»nemo saltat
sobrius»</i> fann här ingen tillämpning. Icke heller kunde
man säga med Bellman: <i>»tockna baler gör' vår ruin»;</i>
ty det var nöjet och icke öfverflödiga och kostbara
anrättningar, som afsågs vid dessa baltillställningar.

Handskar och vantar drogos på igen. <i>Valsen på
maten</i> spelades upp: det var den s. k.
inklinationsdansen, som nu i svindlande fart beskref en lysande
bana kring salen och satte myror i hufvudet på
muttrar och tanter, hvilka med oupphörligt vridande
nackar och uppmärksamma blickar följde de
förbisväfvande paren.

På eftermidnatten serverades kaffe och sällan
slutades balen före klockan sex på morgonkulan, då
äfvenledes kaffe kringbjöds.

Dagen derpå var allmänt skollof, och vid
middagstiden såg man grupper af herrar och damer, som
sammanträffat för att, enligt öfverenskommelse på
balen, göra en promenad utom <i>tullen</i> och bereda sig en
behöflig vederqvickelse i den rena och friska
vinterluften, samt upplifva minnet af gårdagens nöje och
tilldragelser. Ett yrväder, som möjligen kunde
inträffa, gjorde intet undantag eller afbrott i
promenaden. Den gick för sig lika bra i lappskor och
väderhufvor.

*
</chapter>
<chapter name="Höst- och qvällsbetraktelse">

<h2>Höst- och qvällsbetraktelse.</h2>
<table o>
<td 2 c><h4>(Sandhamn).</h4>
<td r>„Bröderna fara väl vilse ibland“.
<td><poem><i>Gästerne</i> fara sin kos efter hand,
Ett par, tre familjer i stöten;
Gamla som stappla på grafvarnes rand
Och unga med blommor och band.
Här var så lustigt och ljufligt ibland,
Kaffekalaser, seglatser och möten.
Ömsom man lefde i vatten och sand
Från morgon till qvällsolens brand.
Hösten plötsligt var fröjd begrof:
Nu ser man ej annat än nät och flöten.
Måsar hvässa sin näbb till rof
Och kryssa sin ensliga lof.

Ensam på kullriga klippan jag står
Och ser huru böljorna brusa.
Vindarne spela i rockskört och hår,
Och kråkan på strandhugg sig slår:
Ack, din kanalje, du oväder spår!
Skyarna tjockna och tallarna susa.
In mellan skären holländaren går,
Och klyfvarn i vändningen slår.
Stum är knipornas sommarsång,
Och hafvet, som speglade skyar ljusa,</poem>
</table>
<table o>
<td><poem>Vältrar sig nu uti grus och tång
Med böljor som <i>Trebackarlång</i>.

Se huru lotsbåten vräker och far,
Med faror och hafstroll förtrogen,
Rustad till strids med ett ref eller par
Och kragtag med böljorna tar.
Se, hvilken skåra i djupet han skar,
Se, hvilken kurril, som klappar mot bogen!
Lotsen sin snugga i mungipan har
Och stundom i storskotet drar.
Lugnt han frestar, vid vindens tjut,
Om virket är godt uti Nordanskogen,
Håller om rorpinn’, med ögat förut,
Sin seniga femfingers-knut.

Svartgråa skyarna jaga hvarann
Och spöklikt i rymderna simma,
Ila och gno, som de körde med spann — 
Och sandhvirfveln far likadan.
Gapa mot hafvet och se, hvem som kan,
Jag kan ej losbåten mera förnimma:
Toppen i vågorna plötsligt försvann!
Farväl! Jag försvinner som han.
Natten spänner sin mörka pell,
Och jorden sig dränker i dugg och dimma,
Fyrbåken tänds uppå Korsö häll,
Nyss ombyggd af Kapten Sandell.

Böljor, farväl! Jag är trött på er dans,
Och dito, I vindar som brusen!
Ack, om det blott ett himlaljus fanns,
Eller en lysmask till hands!
Hvar är nu vägen? Jo, här någonstans:
Der ser jag hemmet och der brinna ljusen,
Der kan man få sig en fin-pomerans
Och komma till trefnad och sans.
Kära, bränsle på spiseln lägg,
Ty nu är jag hungrig och våt och frusen.
Nu vill jag torka mitt våta skägg
Och hänga min lyra på vägg.</poem>
<td r><b>E. S–dt.</b>
<td c>———
</table>
</chapter>
<chapter name="En höstpromenad på Djurgården">

<h2>En höstpromenad på Djurgården.</h2>
<table o>
<td r>>„Det gamla Göta lejon hvilar,<br>Med öppna ögon sofver det.“
<td><poem>Har du betraktat Djurgålns lunder
I stats- och stadsfullmägtigt skygd,
Se’n lagen kom med blixt och dunder
Och rotar i den glada bygd?
Jag vet ej, om jag mer mig vårdar
Att ställa hit min spatserfärd.
Jag har ej smak för kyrkogårdar:
Farväl, du gamla Djurgårdsverld!

Hvi äro Bacchi tempel stängda?
Kan törst och matlust bli ett brott?
Jag tycker ej om det befängda,
Jag det rättvisa älskar blott.
Om man har mage till att smälta,
Så är han väl Gudsgåfvor värd;
Men skall man törsta här och svälta — 
Farväl, du gamla Djurgårdsverld!

Du rår ej, du är kuggad vorden,
Och Bellmans park en straffanstalt.
Finns något värre här på jorden
Än sura miner öfver allt?
Jag vill ej bo här, om det gäller
Att hyresfritt bo hos min värd.
Till munk är jag ej skapad heller:
Farväl, du gamla Djurgårdsverld!

Om man vill törst och hunger stilla,
Och det på Hasselbacken gör,
Och dricker kaffe på Novilla
Och äter qvällsvard hos Vasseur,
Jag vet ej hvad det Staten tränger
Att skjörta upp en värdshusvärd,
Att han midt för vår näsa <i>stänger</i> — 
Farväl, du gamla Djurgårdsverld!

Ja, himmel, snöga gerna öfver
En jord, som ej förstånd vet af!
Och jag vet ej, hvad jag behöfver
Stå här och frysa på en graf.
Du lämpas icke mer för sången,
Den eger här ej hem och härd.
Din sol i moln är nedergången — 
Farväl, du gamla Djurgårdsverld!</poem>
<td r><b>E. S–dt.</b>
</table>
</chapter>
<chapter name="Talgoxen på mitt fönster">

<h2>Talgoxen på mitt fönster.</h2>
<table o>
<td><poem>Jag vet ej, hur du hit har hittat
Från hemmet och den gröna skog:
Det är mitt fönster, som jag kittat,
Som du vill åt, det ser jag nog.

Jag ser dig gerna och jag prisar
Din hållning, som är gratiös;
Men sättet att ta för dig visar
En snålhet, som är gudalös;

Om du, i stället att förstöra
Min ruta, sjöng för mig en sång,
Det vore bättre än att göra
Skälmstycken hela dagen lång.

Ni skapades ju för att leta
Insekter och dem öda ut!
Det har jag just i dag fått veta
Af <i>Flugis</i> på hans institut.

Och då naturn af frön och larver
Ett yppigt kosthåll ger dig fritt,
Det blott okynne är, din slarfver!
Att äta upp mitt fönsterkitt.

Jag undrar, hvem som mig kurerar,
Om jag vid sjuksängen blir fäst
Och lungsot får, som <i>galopperar</i>
I bröstet, som en åkarhäst.

Det fins ej folkvett å din sida:
Ett kyligt luftdrag redan känns;
Å min går godheten för vida,
Och tålamodet har en gräns.

Snart har du hackat lös min ruta,
Och jag får sitta här i drag:
Talgoxe! Om du ej vill sluta,
Jag knäpper dig på näsan, jag.</poem>
<td r><b>E. S–dt.</b>
<td c>———
</table>
</chapter>
<chapter name="Vid åsyn af ett litet torp i skärgården">

<h2>Vid åsyn af ett litet torp i skärgården.</h2>
<table o>
<td><poem>O! Egde jag den hyddan der på näset
Och två tre kor, som svepte i sig gräset,
Och två, tre får och en och annan gås!
Om bytesrättighet I se'n mig gåfven,
Jag ville inte byta plats med påfven,
Och knappt med biskopen i Vesterås.

Bland blomstren skulle jag idyller sjunga,
I viken skulle jag der borta gunga
Med slant och drag, då gäddan är i svang.
I bergen skulle jag romanser dikta,
Och efter villebråd i skogen sigta
Med bössan understundom: pang!

Hvad grädde jemt jag skulle i mig skumma!
Och hvad hon skulle må, min lilla gumma,
Och hvad hon skulle vara nätt och fin!
På denna bänk vi skulle kaffe dricka.
Jag läste högt, hon skulle strumpor sticka
I detta fönster med sin balsamin.

Med flit vi skulle dagens längd förkorta
Och se med fröjd, hur väderqvarn' der borta
Med vinden tar en glad och nyttig sväng.
Här skulle jag mitt <i>Gefle Vapen</i> bolma,
Här skulle vi vår lilla höskörd volma
Och kullra om bland blommorna på äng.</poem>
<td r><b>E. S–dt.</b>
<td c>———
</table>
</chapter>
