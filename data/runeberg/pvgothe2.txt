<table o>
<td c><sp>﻿Mördaren</sp> 
<td><h1>Pehr Victor Göthes</h1> 
<td c>(född i Götheborg den 29 Mars 1840)
<td c><b>sista och upprigtiga</b> 
<td><h1>Sjelfbekännelse</h1> 
<td c>öfver sitt å
<td c><sp><big>Mamsell Anna Sophia Forssberg</big></sp>
<td c>(född 1827) 
<td c><b>föröfwade mord,</b> 
<td c>samt
<td c><big><b>Betraktelser under hans sista stunder,</b></big>
<td c>den 8 Januari 1862.
</table>

* 

<img>Mördaren <sp>Pehr Victor Göthe</sp>.</img>


<chapter name="Pehr Victor Göthes å Mamsell Anna Sophia Forssberg föröfwade mord">

﻿Uti ett mord ligger i sig sjelf något fasawäckande 
och förskräckligt; när nu ett sådant är förknippadt 
med mer än wanlig grymhet, mer än wanlig 
djerfhet, ådrager det sig naturligtvis äfven mer än 
vanlig uppmärksamhet, uppwäcker en högre grad af fasa.
 
Det mord, d. w. rekryten wid Kongl. andra 
Lifgardet <sp>Pehr Victor Göthe</sp> på sjelfwa 
Påskdagen 1861, under högmessogudstjensten, då andra 
tillbragte sin tid i templen, begick, är föröfwadt 
under så uppskakande omständigheter, att menskligheten 
ryser derwid, och utan twifwel skola hufwudstadens 
innewånare länge bewara det i sitt minne, såsom en 
af de mörkaste punkterna i detsamma. Wid 
genomläsandet af rättegångshandlingarne, och ännu mera 
wid genomögnandet af mördarens <sp>sjelfbekännelse</sp>,
är man frestad att snarare tro det wara en saga, en 
dikt, än en wärklig tilldragelse. Det är ej blott ett 
mord förenadt med rån, utan den handlande 
personen deri uppenbarar på samma gång en sådan 
djuriskhet och en så ytterst djupt sjunken moralitet, att 
man knappast wet om man skall tro honom wara en 
menniska, född af kristna föräldrar och i det 
nittonde århundradet. Det är ej nog med att han tar 
lifwet af sitt olyckliga offer utan han — man twekar om 
man skall wåga uttala gräsligheten — skändar, 
trycker med wällust i sina armar den af honom sjelf 
kort förut som ett osjäligt kreatur slagtade qwinnan. 
Man skulle kunna tro, att en sådan gräslighet ej 
wore möjlig; men den af honom sjelf afgifna, här 
nedan intagna, sista och upprigtiga bekännelse lemnar  

﻿intet twifwel öfrigt om werkliga förhållandet. Få 
mord, begångna i wårt fosterland, hafwa warit förenade 
med så fasawäckande biomständigheter som det 
ifrågawarande, och likväl har den ursprungliga driffjedern 
till all denna skändlighet icke warit annat än en 
obetydlig förolämpning, en örfil, gifwen af mördarens 
närmaste förman. Det retade högmodet, begäret att 
till hwad pris som helst komma ifrån det regemente, 
der mördaren tyckte sig tyranniserad af en person, 
som nästan war hans jemnlike, war det, som i hans 
själ först wäckte det ohyggliga beslut. Huru det 
sedermera fullföljdes wilja wi låta honom med egna 
ord berätta, men dessförinnan kasta en hastig blick på 
såwäl den mördades som den hjertlöse mördarens 
lefnad samt de wigtigaste omständigheterna wid hans 
gripande. 

Mamsell <sp>Anna Sofia Forssberg</sp>, den 
olyckliga mördade, war född 1827. Genom sin 
redlighet och sin stilla wandel hade hon gjort sig aktad 
af alla, som stått i någon beröring med henne. Hon 
förestod en, Herrar <sp>Hylin</sp> & Comp. tillhörig, i 
huset N:r 7 vid Hornsgatan belägen försäljningsbod 
och åtnjöt synnerligt förtroende af sin principal, 
genom sin städse wisade redlighet och noggrannhet. 

<sp>Pehr Victor Göthe</sp> föddes den 29:de Mars 
1840 i Götheborg. Hans mor är den då ogifta, 
sedermera med en handtwerkare i Götheborg gifta 
qwinnspersonen <sp>Emerentia Martin</sp>, hans far 
deremot okänd. Wid 3 till 4 års ålder kom han 
först till Stockholm till en madam <sp>Olander</sp>, hos 
hwilken han wistades ett par år. Derifrån kom han 
till en fru <sp>Brantingson</sp>; från denna fru till en 
hautboist, samt slutligen wid 11—12 till Prins Carls 
inrättning för wanwårdade barn. Der vistades han 
i 2 år och några månader; kom derefter till en 
stålarbetare <sp>Lundberg</sp> här i hufwudstaden; for 
sedermera till Arboga och wistades derstädes i 1 ½ år: 
återkom derefter till Stockholm, der han erhöll plats hos 
instrumentmakaren <sp>Ponsbach</sp>, i hvilken tjenst han 
war från slutet af November 1857 till den 18:de Juni 

﻿1859. Sedan han af herr <sp>Ponsbach</sp> erhållit 
betyg om att han, under den tid han warit i tjenst
hos honom, uppfört sig "nyktert och ärligt" samt att 
han på egen begäran blifwit från sin tjenst skiljd, tog 
han wärfning wid Kongl. andra Lifgardet, der han 
qvarstannade ända tills han blef anklagad såsom den 
der hade begått uppsåtligt mord. Det war dock 
ingalunda första gången han satt på de anklagades 
bänk, då han ställdes till rätta för detta brott, ty ej 
mindre än 7 gånger förut hade han varit tilltalad 
för åtskilliga större eller mindre förbrytelser. År 1855 
tilltalades han nemligen och dömdes af 
rådhusrättens femte afdelning för första resan snatteri till ett 
wärde af 6 Rdr banko att böta hälften af denna 
summa eller undergå 3 dagars fängelse samt enskild 
skrift. Alldenstund böterna erlades, undergick han 
blott den enskilda skriften, som egde rum i S:t 
Nikolai kyrka den 26:te i samma månad. 

Samma år den 10:de September dömdes <sp>Göthe</sp> 
att för andra resan snatteri plikta 3 Rdr, eller 
undergå 6 dagars fängelse samt enskild skrift. Han 
undergick fängelsestraffet och skriftades i S:t Claræ 
kyrkas sakristia den 17:de samt intogs derefter på 
arbetshuset. 

1857, den 15:de September, häktades han 
såsom rymd från arbetshuset och återsändes dit den 
16:de i samma månad. 

År 1859, den 8:de Juni, blef han häktad för 
slagsmål, men frigafs åtret derpå; han war då 
ännu i tjenst hos <sp>Ponsbach</sp>. Knappt hade han 
lenmat denna sin tjenst förrän han ånyo den 1:ste 
Juli häktades för fylleri och gatufridsbrott, för 
hwilka förseelser han undergick 17 dagars fängelse wid 
watten och bröd. Han slapp ut ur häktet den 19:de 
i samma månad. Redan den 1:ste Augusti s. å. 
häktades han dock ånyo, denna gång för stöld, men 
blef, i brist af bindande bewisning, af rådhusrätten 
frikänd. Derefter war det, som han på herr 
<sp>Ponsbachs</sp> betyg sökte och erhöll wärfning wid andra 
Lifgardet, wäl förtigande sina förut begångna dater.

﻿Till detta gardes kasern hemkom han en Söndag 
drucken, hwarwid han företog sig att föra wäsen med 
en kamrat. Den häröfwer förtörnade korporalen 
[<sp>Eriksson</sp>] tilldelade honom derför en örfil, i 
wreden hwaröfwer Göthe sprang upp på en wid 
fönstret i det en trappa upp belägna rum, der de 
befunno sig, derifrån upp i fönsterkarmen och kastade 
sig handlöst ned i gatan. Han skadade sig dock ej 
särdeles, men måste likwäl föras till 
garnisonssjukhuset, der han qwarstannade ungefär 3 weckor. 
Under denna tid war det, enligt hans sjelfbekännelse, 
som han, rufwande på hämnd, först kom på tanken 
att göra "något rigtigt ondt". Huru han fullföljde 
detta sitt uppsåt omtalar han sjelf i sin bekännelse, 
som wi ej wilja gå i förväg. Innan läsaren 
genomögnar den, wilja wi dock nämna, att mamsell 
<sp>Forssberg</sp>, samma dag hon blef mördad, på 
morgonen hade bestämt sig för att, tillsammans med sin 
wäninna, mamsell <sp>Almgren</sp>, äfwenledes 
förestånderska för en annan herr <sp>Hylins</sp> utsäljningsbodar, 
bewista gudstjensten i slottskapellet. Emedan 
densamma ej derstädes börjar förr än kl. 11, war hon 
ännu ej färdig klädd, då <sp>Göthe</sp>, bewäpnad med en, från 
en kamrat tagen, knifklinga, kom till hennes bostad i 
afsigt att komma åt de penningar, som han anade 
att hon hade i sin wård. Då han, på sätt han sjelf 
omtalar, fullbordat sitt blodiga dåd och ämnade 
begifwa sig bort med sitt rof, bestående af 332 Rdr 
99 öre rmt, synes den tillfälligheten, att han 
förlorat sin sleifknapp, för hwars ersättande han war 
tvungen uppsöka en knappnål, warit orsaken till några få 
minuter derefter inträffade gripande. Om han icke 
behöft förspilla den för honom så ytterst dyrbara 
tiden med ofwannämnda sysselsättning, så hade han 
troligen redan warit långt borta innan mamsell 
<sp>Almgren</sp> kom för att hemta mamsell <sp>Forssberg</sp>. Nu 
deremot befann han sig ännu inne i rummet, när 
hon kom tillbaka, och då han observerade att någon 
ämnade sig in till den mördade, ställde han sig för 
den åt förstugan wettande magasins-dörren, på det 

﻿att ingen skulle komma in. Mamsell <sp>Almgren</sp> 
frågade: "Får jag komma in, Sofie?" och hörde då
till sin förwåning en karlröst gifva henne ett 
nekande svar. Som hon åter upprepade sin fråga, utan 
att erhålla något swar af mamsell <sp>Forssberg</sp>, 
började hon blifwa ängslig och, troende att någon
kanske brutit sig in i magasinet, sedan mamsell 
<sp>Forssberg</sp> möjligtvis aflägsnat sig, skyndade hon till det 
utåt husets gård liggande bodkammarfönstret för att 
söka få reda på förhållandet. Der såg hon dock ej 
något; hwadan hon begaf sig ut på Hornsgatan, för 
att genom det åt denna gata wettande butikfönstret se 
in i boden. Det var då hon warseblef <sp>Göthe</sp>, som, 
när han såg sig upptäckt, genast tog till flykten. 
Mamsell <sp>Almgren</sp>, som ögonblickligen skyndade 
fram till husets bakport, belägen åt Repslagaregatan, 
såg då mycket rigtigt den nyss obserwerade personen 
springa denna gata framåt. Wid hennes rop: "Tag 
fast tjufven!» eftersattes <sp>Göthe</sp> nästan genast af 
skräddaregesällen <sp>Jonsson</sp>. <sp>Göthe</sp>, seende sig 
wara förföljd, störtade sig in i Schönborgska huset, 
sprang genom flera af dess gårdar, samt slutligen ut 
genom en af husets åt Göthgatan till belägen port. 
Der war det, som han fasttogs af fabrikör <sp>Spets</sp> 
och plåtslagaregesällen <sp>Blomberg</sp>, hvilka jemte 
tillstädeskommen polis, afförde honom till waktkontoret 
wid Adolf Fredriks torg, hwarifrån han widare 
forslades till andra gardets kasern. — För sitt 
biträdande wid gripningen erhöll sedermera mamsell 
Almgren 150, Jonsson 75 och Blomberg 50 rdr rmt. 

Redan samma dag börjades förhören med 
honom af herr polismästaren <sp>Ekströmer</sp>. Hvarken 
under dessa förhör eller den med honom sedermera 
inför krigsrätten företagna ransakning wisade han 
någon ånger eller blygsel öfwer sitt förfärliga brott, nej, 
han tillochmed önskade sig ej hafwa blifwit så hastigt 
gripen, för att hafwa kunnat få hämnas på den 
förut nämnde korporalen. Wid förhöret erkände han 
nästan genast att han war den, som ensam begått 
mordet, dock förteg och förändrade han flera 
﻿omständigheter, hwilka han i sin här nedan följande 
sjelfbekännelse rättar och tillägger. Han blef af 
krigsrätten förklarad skyldig till mord och dömd att mista 
lifwet genom halshuggning. Krigshofrätten 
stadfästade denna dom, och då han i underdånighet wände 
sig till Hans Maj:t Konungen med begäran om 
någon mildring i sitt straff, blef denna hans 
nådeansökan af Konungen afslagen. Sig sjelf till straff och 
andra till warnagel, måste han, såsom ett 
försoningsoffer åt det samhälles lagar, han så fräckt trampat 
under sina fötter, ljuta döden på afrättsplatsen 
utanför Skanstull Onsdagen den 8:de Januari 
innewarande år i närwaro af en stor menniskomassa. Under 
den sista delen af sin fängelsetid skall han stundom 
hafwa wisat mycken ånger öfwer sitt förfärliga brott, 
stundom åter warit rent af döf för de förmaningar, 
som till honom ställts af fängelsepredikanten herr 
<sp>Afzelius</sp>. På afrättsplatsen wisade han sig frimodig 
och gick utan någon synbar fruktan döden till mötes. 
Måtte nu det på honom statuerade dödsstraffet 
afskräcka andra från att träda i hans fotspår på den 
wäg, som leder till förderf och esomoftast äfwen till 
ewig förtappelse! 

Härnedan följer den af honom uppsatta och 
undertecknade sjelfbekännelsen, så lydande: 
</chapter>

<chapter name="En fullständig berättelse om mitt brott och orsakerna dertill">
<h2>En fullständig berättelse om mitt brott och 
orsakerna dertill.</h2> 

Jag kom ej på den olyckliga tanken på 
Lördagen, som jag uppgaf för Krigsrätten, utan den hade 
jag länge hyst inom mig. 

Den kom sig derutaf, att jag war drucken en 
söndagsmorgon, och höll på och gycklade med en 
kamrat; då kom en korporal, som heter Eriksson, och 
slog mig derför. Jag blef då så arg, att jag icke 
wisste hwad jag skulle göra, hwarken honom eller mig 
sjelf; och jag kunde icke låta ilskan bryta ut mot någon 
annan, än mig sjelf. Jag sprang derföre upp på 
britsen och kastade mig handlöst ut genom fönstret, 
så att jag föll ned på gatan, och jag hade troligtwis

﻿slagit ihjel mig, om ej Guds skyddande hand warit 
med mig. Jag kom då genast till sjukhuset, men 
der låg jag ej längre än tre weckor; ty jag skadade 
mig ej så swårt. På sjukhuset låg jag och tänkte 
huru jag skulle hämnas detta på Eriksson; ty jag 
ansåg det wara hans fel. Jag tänkte att, kosta hwad 
det kosta wille, så skulle jag hämnas samt sedan 
rymma från regementet; ty jag tyckte att allt föll sig 
så swårt sedan dess. När jag kom ifrån sjukhuset, 
war jag ute flera gånger och såg mig om för att 
någorstädes kunna stjäla, på det jag skulle kunna 
förskaffa mig civila kläder; men det wille ej lyckas mig. 
Jag tyckte emellertid det skulle blifwa alltför swårt 
att stanna qwar till nästa winter; hwarföre jag kom 
på den werkliga tanken, att om jag än skulle sända 
någon menniska till andra verlden, så skulle jag ifrån 
regementet. Jag kom då ihåg, att på ljusmagasinet 
uti Jakobsgränd war en gammal käring, och ansåg 
att det skulle betyda mindre, om jag expedierade henne 
till andra verlden. Jag gick derföre dit en 
eftermiddag i slutet af Februari månad; men då jag kom 
in fick jag se, att hon ej war qwar, utan det war en 
annan uti hennes ställe. Då tänkte jag: det gör 
enahanda, det skall ej hindra mig i min föresats; 
men det war ett annat fruntimmer derinne och 
handlade, och jag hörde att hon kallade försäljerskan för 
fru. Åh, så fördömdt! tänkte jag; kanhända hon har 
man, och då går det icke för sig. Jag var ganska 
ledsen och villrådig om hwad jag skulle göra; men 
kanhända att så kunde wara, tänkte jag, och beslöt 
då att se mig om någor annorstädes. Jag 
funderade länge härpå, utan att hafwa något wisst ställe 
för min plans utförande. 

I denna belägenhet war jag ungefär en 
månads tid då kom jag ihåg, att det war ett 
ljusmagasin wid Hornsgatan. Der, tänkte jag, skall bli 
ett passande ställe för mig; der kan jag komma åt 
att stjäla; ty jag visste ej att det var flyttadt [det 
war nemligen der, som nu lärfskramhandlaren 
<sp>Nilsson</sp> har sin bod, eller huset N:r 10 vid 
Hornsgatan].

﻿När jag kom dit, fick jag se, att der war ej något 
ljusmagasin. Ha då alla afgrundsandar satt sig 
emot mig? tänkte jag. Under det jag så gick och 
funderade, fick jag se, att nämnde magasin war 
beläget på andra sidan af gatan, eller huset n:r 7. 
Nå, godt! tänkte jag. Men der war ej lätt att stjäla 
— det såg jag genast — ty fönstret låg så långt 
ned wid gatan, att hwarje menniska, som der gick 
förbi, kunde se allting derinne. 

Detta blir allt swårt, tänkte jag, men jag skall 
likwäl försöka. Jag trodde, att försäljerskan 
qwartalswis lemnade penningarne ifrån sig, och det gladde 
mig att hon då skulle hafva inne en betydlig summa, 
och att jag således skulle erhålla ett bra kap. Det 
kommer jag långt med, tänkte jag, och snart måste 
det ske innan hon lemnar dem ifrån sig. Endera 
om fredag, om jag icke kommer på wakt, eller ock 
får det lof att ske om söndag. Detta war på 
onsdagen. 

När jag på thorsdagen fick höra, att jag 
följande fredag skulle på wakt, beslöt jag utföra min 
onda gerning på söndagen; ty på måndagen skulle 
jag åter på wakt och då kunde det ej gå för sig. 
Jag gick på wakt till Södermalms torg, dock utan 
att på någon stund begifwa mig upp till 
Hornsgatan. När jag kom af wakt, war jag ifrån kasernen 
och gick på lördagsmiddagen till majorskan <sp>Robson</sp> 
wid Hornsgatan, af hwilket fruntimmer jag bekom 
25 öre för uppköp af papper, som jag skulle hugga 
ut till hyllpapper. Jag war ej till Söder, såsom jag 
uppgifwit inför Rätten. Detta sade jag för att 
tillfredsställa auditören, ty han låg så hårdt öfwer mig 
om det att jag sagde dag skulle warit wid 
Hornsgatan; men der var jag sannerligen icke sedan den 
omnämnda onsdagen. Jag tog då lokalen i 
besigtning tillräckligt, för att weta hwarest jag skulle 
komma in om söndagen. 

Då jag gick från fru Robson, begaf jag mig 
till staden och Österlånggatan; gick den framåt till 
Benickefabriken; denne upp till Baggensgatan och 

﻿framåt till Köpmantorget; Köpmanbrinken nedför och 
Österlånggatan framåt igen. På så sätt gick jag 
omkring en gång, till dess jag kom till stora 
Hoparegränden, den jag gick nedför till Skeppsbron. 
Uti sistnämnde gränd träffade jag en flicka, den jag 
gick in till, och hon fick de 25 öre, som jag 
bekommit af fru Robsen. När jag gick från flickan, begaf 
jag mig direkte till Norrmalm, der jag på 
Drottninggatan träffade en kamrat, som heter Fogel, med 
hwilken jag gjorde sällskap ned till Röda Bodarne, 
hwarest vi å ett bränwinsmagasin förtärde 
swagdricka. Derefter gingo wi till Carl 13:s torg, 
deröfwer, Strandgatan ned, till Nybron. Der mötte 
wi en herre, som frågade oss om wi wille vara 
behjelplige att flytta lårar, hwilken fråga wi jakande 
beswarade och hwarwid en man af kapten <sp>Ribbings</sp> 
kompani kom tillstädes och äfwen blef antagen. Med 
detta arbete woro wi sysselsatte till kl. half 8, då wi 
fingo wår betalning och gingo hem.

På söndagsmorgonen kl. half 10 gick jag ifrån 
kasern in på en krog i hörnet af Riddare- och 
Styrmansgatorna, der jag förtärde twå supar, twå bröd 
och en bit kokt lax. Kl. war nära 10 då jag gick 
derifrån till Södermalm. På Artilleriplanen mötte 
jag en kamrat, som heter Lund, med hwilken jag 
talade några ord och gick sedan widare till Nybron, 
der jag köpte mig en cigarr; gick sedan widare till 
Carl 13:s torg, Mynttorget och Westerlånggatan 
framåt. Der mötte jag en man af kapten 
<sp>Jägerschölds</sp> kompani, som heter Sjögren; honom talte 
jag wid och fortsatte sedan wägen åt 
Södermalmstorg, Göthgatan upp till S:t Paulsgatan, den framåt 
till Repslagaregatan och den ned till den lilla porten 
i huset n:r 7 Hornsgatan [jag wisste ej till denna 
port förut], der jag gick in på gården till förstugan, 
som wetter åt Hornsgatan och till den dörr, som 
leder till ljusmagasinet; den war olåst, och jag gick 
in. Då jag inkom frågade en röst: Hvem är det? 
hwarpå jag icke swarade, utan tog det knifblad, som 
jag hade medtagit från kasern, ur kappfickan och höll 

﻿detsamma i högra handen, framgående till den dörr, 
som leder in till kammaren. Då jag kom dit, stod 
der ett fruntimmer halfklädt och sköt igen dörren, 
så att den stod på glänt. Jag frågade nu om der 
icke bodde någon fru med namnet <sp>Westerberg</sp>? 
Härpå swarade hon, att hon ej wisste det. — Åh jo, 
nog skall mamsell weta det, sade jag. — "Nej, hör 
han! det wet jag inte. Han får lof att gå, ty jag, 
skall kläda mig", swarade hon. — Hon är bestämdt 
här inne swarade jag och sköt på dörren, för att 
komma in. — Det är ingen här, swarade hon, han får 
lof att gå sin wäg, ty han generar mig. — Åh, 
inte generar jag er, sade jag; hwarefter jag sköt upp 
dörren och gick in i kammaren. Hon förstod 
troligtwis min afsigt, ty hon sprang genast ut i magasinet; 
men jag sprang efter och upphann henne, då hon hade 
handen på dörrwredet. 

Jag tog nu tag uti högra armen och drog 
henne in i kammaren. Under det jag sålunda drog 
henne, skar jag henne på halsen. Wid första skäret, jag 
skar henne, bad hon: "Söta herre! goda herre!" 
Mitt swar på dessa hjertskärande ord, hwilka jag 
ännu tycker ljuda i mina öron, war: Nej, ditt l—r! 
Jag hade intet förbarmande eller medlidande med 
den arma menniskan, utan jag fortfor med 
utförandet af min djefwulska gerning. Jag kan ej säga 
huru många gånger jag skar henne; men jag tror 
att det war 6 a 7 gånger. 

Hon hade nu fallit omkull och låg på golfwet, 
jemrande sig. Jag fick då se en stor knif ligga på 
en såpfjerding, den jag genast tog och strök af såpan 
mot kanten af fjerdingen, hwarefter jag gick tillbaka 
till henne. Hon låg då framstupa och jag ställde 
mig grensle öfwer hennes kropp, hållande min 
wenstra hand för hennes mun. Hon fick derwid ett 
finger i sin mun och bet deri så hårdt, att jag trodde 
det hon skulle bita af detsamma. Sin högra hand hade 
hon lagt på halsen; då högg jag flere gånger henne 
på handen, ty jag ville att hon skulle taga bort 
densamma; men det gjorde hon icke. Jag tog derföre 

﻿uti den och lade den ned på golfwet. Under det jag 
högg henne på handen tappade jag knifwen, ty jag 
war mycket blodig på högra handen i följd deraf att 
jag på det lilla knifbladet skurit mig i densamma. 
Sedan jag hade lagt ned hennes hand på golfwet
och tagit upp knifwen, satte jag den på hennes hals 
och skar så mycket jag förmådde tills det tog emot, 
då jag slutade. De tre sår, hon hade i hufwudet, 
dem sparkade jag henne med wenstra skoklacken, 
emedan jag tyckte att hon rörde sig ännu. 

Efter att hafwa slutat skära henne i halsen lade 
jag ifrån mig knifwen på golfwet, torkade af mig 
blodet med hennes kjortlar, hwilka jag sedan 
uppdrog på henne samt såg och ...<footnote>Hwad härefter följer hafwa wi för anständighens skull 
måst utesluta. Nog af, han skändade den af honom mördade 
qvinnan!!!</footnote>, hwarefter jag åter 
drog ned dem och gick till penningelådan, som war 
uti disken och drog ut den. Då jag såg att der 
kunde vara ungefärligen 10 Rdr, gick jag derifrån in 
uti kammaren, der jag uti en byrå drog ut tre 
lådor, utan att finna några penningar. 

Kors i Jesu namn! utropade jag, skulle jag 
begått mord utan att hafwa något derför? Då jag 
uttalade dessa ord hörde jag någon gå uti förstugan 
eller trappan, hwarföre jag genast skyndade ut i 
magasinet och höll dörren igen, ifall någon skulle 
komma. Sedan det åter war tyst, gick jag att uppsöka 
dörrnyckeln; ty jag tänkte i den händelse någon 
komme, så skulle ingen slippa in. Men jag fick ej sigte 
på den. Jag fick wäl fatt i en nyckel, men den 
passade icke. Jag återwände nu till kammaren och skulle 
draga ut den fjerde lådan, dåg jag under soffan fick 
se ett litet skrin. Jag skyndade att framtaga det, 
hwarwid jag hörde något skramla uti detsamma. 

Nå, har jag nu ändtligen fått reda på dem! 
tänkte jag; gick derpå ut i magasinet och bröt med 
den stora knifwen upp skrinet. Då jag såg 
penningarne, tänkte jag: Nu, eller aldrig, skall jag 

﻿ifrån regementet. Jag stoppade penningarne på mig 
och gick till disklådan för att taga derwarande 10 
Rdr. Ditkommen fick jag se en kappknapp ligga på 
golfwet: jag tog då upp den, ty, tänkte jag, den kan 
röja mig, om den ligger qwar. Den röjde mig 
ändå; ty då jag tagit de penningar, som woro i lådan 
och stoppat dem i fickan samt skulle aflägsna mig, 
kom jag i erfarenhet af att det var sleifknappen, som 
gått ur. 

Jag gick då in i kammaren för att taga en 
knappnål att sätta i stället för knappen; men de woro 
för små, så att jag icke kunde begagna dem. Jag 
blef så willrådig öfwer hwad jag skulle sätta i stället, 
och jag kunde ej upptäcka något, som dertill wore 
passande. Då fick jag höra att det kom någon i 
förstugan; jag skyndade till dörren uti magasinet och 
höll igen den. Då kom det någon och wille in; men 
jag fortfor att hålla igen. Får jag inte komma in, 
Sophie! frågade en röst — Nej, det får ingen 
komma in, war mitt swar. Men då hon ej upphörde 
att rycka och wrida på dörren samt yttrade: "Får jag 
inte komma in!" swarade jag: "straxt!" 

Hon gick emellertid till fönstret åt Hornsgatan 
och tittade in i magasinet. 

Då jag såg det, sprang jag ut till 
Repslagaregatan; men hon sprang efter och ropade: "Tag fast 
tjufven!" hwarefter jag blef tagen och förd till 
poliskontoret wid Adolf Fredriks torg. 

*

Detta är nu allt och det sanna af hela 
händelsen. Jag har ej utelemnat det ringaste af hwad jag 
från den olyckliga dagen kan föra mig till minnes. 

Stockholm i Juni 1861. 

<tab><tab><tab><tab><tab><tab><sp>Pehr Victor Göthe</sp>. 

*

</chapter>

<chapter name="Betraktelser under hans sista stunder, dem 8 Januari 1862">﻿
<table o>
<td c><b>Betraktelser under hans sista stunder,</b>
<br>den 8 Januari 1862.
</table>

<table o>
<td><poem>Fly, du lifwets mörka strimma,
Och förswinn i glömskans natt!
Klart syns nådasolen glimma
För mitt öga nyss så matt.

Lyft af den på sista färden,
Lugn jag will ur lifwet gå.
Nöjd i hoppet, att med werlden
Mina brott försona få.

Kärlekslöst mitt lif förswunnit,
Ty jag trampat Herrans bud;
Af Guds kärlek jag ej funnit
Förr än nu ett återljud.

Religionen jag ej fattat
I min ungdoms yra fart,
Usla nöjen blott jag skattat,
Tills mitt brott blef uppenbart.

Girigheten, brottets frände,
Manande inwid mig stod
Och en afgrundstanke sände
I min själ – att gjuta blod.</poem>
</table>

<table o>
<td>﻿<poem>Mördarns wärf jag kallt utförde,
Utan afsky för mitt dåd,
Fast den armas rop jag hörde,
Då hon bönföll om min nåd.

Wilda djuret i sin klyfta
Kan ej wara ens så grymt;
Då mitt offer hördes snyfta,
Tog jag lifwets sista skymt

Snart min handling kom i dagen,
Straffet blef min säkra lott,
Jag af ånger nu är slagen
Och försona will mitt brott.

Rättwis dom är re'n afkunnad,
Menskors nåd jag ej är wärd,
Döden är mig blott förunnad,
Slut är snart min sista färd.

Nu jag wet hwad bön will säga,
Tåligt lida utan knot:
Det är frid i hjertat ega
Och stå frestelsen emot.

Fins, likt mig flera dårar,
Må <sp>mitt</sp> öde wäcka er!
Allt för sent fäll’s ångrens tårar
Sedan ingen hjelp finns mer.

Wärdes mig af nåd förskona,
Milde fräslare och Gud,
Låt din kärlek mildt försona,
Hwad jag brutit mot ditt bud!
</poem>
</table>

<table o>
<td>﻿<poem>Snart skall ewig morgon randas
Ofwan i en bättre werld
Och min sista suck utandas;
Jesu styrk min hädanfärd!</poem>
</table>

*

<img>Mördaren <sp>Pehr Victor Göthe</sp></img>
</chapter>
<table o>
<td c>———————————————<br>Lund, Bülowska boktryckeriet, 1862.
</table>

