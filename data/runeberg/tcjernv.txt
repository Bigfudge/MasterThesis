<img><big><sp>JERNVÄGAR</sp></big>
<small>OCH</small>
<sp>HVAD DERTILL HÖRER.</sp>
——
POPULÄR UPPSATS
<small>AF</small>
<b>CARL TOTTIE,</b>
<small>Civil-Tngeniör.</small>
—&&&—
STOCKHOLM
<small>ADOLF BONNIER.</small></img>
<table o>
<td c>Pris: <sp>24</sp> sk, b:ko.
</table>
4WW


<table o>
<td c><h1>JERNVÄGAR</h1>
<td c>OCH
<td c><big><big><sp>HVAD DERTILL HÖRER</sp>.</big></big>
<td c>——
<td c><big>POPULÄR UPPSATS</big>
<td c><small>AF</small>
<td c><big><b>CARL TOTTIE,</b></big><br><small>Civil-Ingeniör</small>
<td c><img></img>
<td c><b>STOCKHOLM,</b><br><sp>ADOLF BONNIER,</sp><br>1857.
</table>
<table o>
<td c>STOCKHOLM,<br><small>TRYCKT HOS <sp>ISAAC MARCUS</sp>,</small><br><small>1857.</small>
</table>
<chapter name="Förord">

<h2>Förord.</h2>

<i>Största delen af detta lilla arbete skrefs redan
för tvenne år tillbaka — att som manuscript
begagnas för <sp>enskildt</sp> circulation. — På begäran
öfverlemnas det omsider till trycket med några
tillägg; hvarföre jag anser mig böra fästa läsarens
uppmärksamhet vid följande:

Denna uppsats hoppas jag eger åtminstone den
förtjensten — skulle den sakna all annan — <sp>att
vara kort</sp>; i motsats till andra typografiska
produkter, som oftast äro väl långa. Nutidens
cosmopolitiska bildning kräfver förnämligast:
systematisk, theoretisk <sp>antydning</sp> och conseqvent,
praktisk <sp>tillämpning</sp>, understödde af redig
uppfattning ock sjelfständig <sp>åsigt</sp>; men lämpar sig föga
till forntidens ensidigt rotande lärdom ock
foliantstuderande.

Ändamålet med denna brochyr är helt enkelt
ett <sp>försök</sp> att hos allmänheten i största korthet
bekantgöra en för menniskoslägtet i högsta grad
vigtig, och för civilisationen allt genomgripande
uppfinning; men ej att tjena såsom ”lärobok" vid
offentlig eller enskild undervisning; långt mindre</i>
<i>såsom ”handbok" för jernvägs-byggare — ty lika
säkert som blotta genomläsandet af en 20 eller 30
gånger vidlyftigare afhandling i ämnet <i>icke</i>
producerar en jernvägs-ingeniör, erhålles competencen
dertill ännu mindre genom consultation af detta
compendium. Men jag hoppas att en person, som
förut eger föga eller ingen bekantskap med
jernvägar, kan, medelst genomläsandet häraf vid
<sp>besökandet</sp> of dylika anläggningar, eller vid
preliminärers <sp>uppgörande</sp> till sådana företag,
åtminstone erhålla en <sp>ledning</sp> för sina iakttagelser
eller beslut; och i allmänhet vinna nödig insigt, att
någorlunda kunna uppskatta den ofantliga vigten
och omfattningen af dessa kostsamma, men rättvist
beprisade, och numera oumbärliga
communicationsinrättningar.

Utom det jag ansett såsom en skyldig gärd åt
England och Norra Amerika — som tidigast
bidrogo till jernvägarnes fortkomst — att bibehålla
de der begagnade benämningarne: ballast, sleepers,
rails, locomotive, train m. fl.; äro dessa redan
incorporerade med flere civiliserade länders språk;
och derföre redan på sitt ställe, då ett allmänt
<sp>verlds-språk</sp> (i en troligen icke aflägsen
framtid) hinner utbildas och införas.

Stockholm i Mars 1857.</i>

<tab><tab><tab><tab><tab><tab><sc>C. Tottie.</sc>
*
</chapter>
<chapter name="Jernvägar">

<h2>Jernvägar.</h2>

<big><big><big>N</big></big></big>yare tiders <i>förbättrade</i>
communicationsmedel <i>inomlands</i> utgöras, som bekant är,
jemte Ångbåtsfart på naturliga vattendrag,
af <i>Jernvägar</i> och <i>Kanaler</i>. Ångbåtarne
af den förstnämnda tillämpningen höra
icke till denna afhandling, det återstår
derföre att betrakta:

<i>Jernvägars förhållande till Kanaler.</i>

Kanaler, kände och begagnade ifrån
urminnes tider, blefvo, efter medlet af
18:de seklet, en verklig vurm inom den
commerciella verlden; och hafva, till följe
af ångbåtarnas införande derå, ännu
talrika anhängare; ehuru antalet af desse
förminskas år ifrån år. Undantag
härifrån göra dock: stora skepps-kanaler,
som för verldshandeln sammanbinda
aflägsna haf, t. ex. den som blifvit
projekterad öfver Panamanäset, att
sammanbinda Atlantiska med Stilla Hafvet; och
den som, genom Egypten vid Suez, skulle
förena Medelhafvet med Röda hafvet;
hvilka företag af allmänna opinionen
förordas i oupphörligt stigande.

Jernvägarnes öfvervägande
företräden, (hvarom nedanföre) hafva behållit
segren efter den skarpa strid, som
under ett och ett halft decennium fördes,
rörande dessa olika communications-
inrättningars respectiva gagn och inflytande på
samhället.

I latituder, <i>der vattnet icke fryser,</i>
äro kanaler i allmänhet verkligen af stor
nytta, men i andra måste dylika
anläggningar, i jemförelse med Jernvägar,
anses föga bättre än halfmesyrer, derföre
att trafiken måste under vintren på dem
afbrytas; och det är en afgjord sanning,
att allt »inställande» verkar ofördelaktigt
inom den commerciella verlden.

Jernvägarne ansågos i början
medföra ruin för kanal-bolagen; men
resultaterne hafva omsider utvisat, att der
Jernvägar kommit i contact med
Kanaler, de betydligt understödt, i stället att
skada, hvarandra. Detta är också vid
eftersinnande helt naturligt, ty genom
Jernvägsanläggning uppstår en långt större
omsättning, än som förut kunde ega rum.
Varutrafiken på Kanaler går långsammare,
men <i>för bättre pris</i>, då den på
Jernvägen går långt fortare, men <i>blir något
dyrare</i>. Combinerade intressen måste
deraf blifva en följd: en del af den
accumulerade trafiken passar för den ena
— en annan del för den andra —
anläggningen.

*
</chapter>

<chapter name="Jernvägars företräden">
<h2>Jernvägars företräden.</h2>

Jernvägar förete under <i>alla</i> årstider
samma och derjemte det mest ypperliga
väglag; hvadan trafiken <i>året igenom</i>
obehindradt fortgår och ökas år från år
med välmågan (som naturligtvis blir en
följd) i stigande progression, inom
landet. Afstånden försvinna medelst
communicationens hastighet, hvarigenom
landets industri concentreras. Den lätta och
hastiga afsättningen framkallar
mångfaldig industri, der <i>någon</i> sådan förut <i>icke</i>
var möjlig; och <i>alla</i>, som vilja förtjena,
<i>kunna det</i>. En verksam menniskas
lifstid motsvarar, genom tillfället för
mångdubblade omsättningar, flere mansåldrar.
Locala missväxter förändra icke
sädespriserna på orter, som med längre
Jernvägar stå i beröring. Jernvägar kunna
anläggas i terrain, der kanaler äro
<i>impracticabla</i>. Om en kanal erfordrar många
slussar, blir communicationen så mycket
långsammare och anläggningen ganska
dyr; ty slussar äro depensiva arbeten.
(I Sverige kunna stenslussar, på en
kanal af medelmåttiga proportioner,
antagas kosta i medeltal 75,000 R:dr R:mt
stycket). Jernväg, till samma
utsträckning som kanal-arbete, kostar betydligt
mindre; och trafiken derå blir derjemte
mycket lifligare, än på kanalen —
mångfaldiga andra företräden att förtiga.
*
</chapter>
<chapter name="Jernvägarnes historia">

<h2>Jernvägarnes historia.</h2>

<i>Spårvägar</i>, till frictionens
öfvervinnande (af trä eller sten efter
omständigheterna), nyttjades redan af historiens
äldsta folk, och fortforo att begagnas
intill nyare tider.

I början af 17:de seklet byggdes
<i>Träbanorna</i> (Tramroads) vid
Newcastle’s stenkolsgrufvor i England, först med
ett <i>enkelt ramverk af bjelkar</i>, sedan med
skoning af dessa, förmedelst tunna
sparrar, som lätt kunde förnyas, när de
befunnos förslitna. Dessa banor följde
terrainens lutningar upp och ned,
erfordrande hvarken djupa gräfningar eller
höga bankar, som de moderna
jernvägarna. Vagnarne drogos af hästar, och
lastningen beräknades till omkring 12
skepp. viktualievigt per häst. —
Sparrarne utbyttes dock snart af <i>platta
jernstänger</i> (vanligt stångjem), fästade med
vanlig spik genom stampade hål.

I England, der trä alltid är dyrt,
men jern merendels billigt, särdeles
gjutjern, försökte man efter 1760 att
använda <i>skenor</i> (rails) af <i>gjutet jern</i>. Ehuru
klunsiga, blefvo de naturligtvis <i>sköra</i> och
fördenskull. otjenliga. <i>Stångjerns-skenor
med större bärighet</i> kommo derföre i bruk
före 1820, då Ingeniören Birkinshaw i
England <i>vetenskapligt</i> construerade sina
railer, och derigenom gaf första
impulsen åt nutidens så högt beundrade
jernvägar.

<i>Hästkraft</i> begagnades under tiden i
allmänhet; någon gång <i>sjelfverkande 
planer</i>, d. v. s. tillställningar med dubbla
spår, der de lastade vagnarne vid
nedgåendet uppdrogo de tomma; samt efter
1808 <i>stationära machiner med rep</i>, vid
branta lutningar.

I Wales, vid staden Merthyr
Tydvill, användes, några år förut på en
tramväg, en <i>ångvagn</i> (locomotive), men
endast med hastighet af något öfver en
half svensk mil i timmen.

Locomotiverna, en gång införda,
fortforo att begagnas, ehuru deras
användande för många år icke var
särdeles vidsträckt. — De gjordes ännu helt
lätta, hade derföre föga dragkraft, och
måste äfven vid obetydligare lutningar
understödjas med <i>drefhjul</i> emot en
kuggstång, som på jernvägen nedlades
emellan railerna.

Ett tiotal af år förflöt ytterligare
innan Engelsmannen George Stephenson
(far till den nu lefvande, celebre
Civil-Ingeniören Sir Robert Stephenson)
construerade en <i>sjelfständig</i> locomotiv, d. v.
s. som drog med blotta frictionen eller
adhesionen emellan hjulen och railerna.

Icke dessmindre blefvo
ångvagnarnas framsteg obetydliga till 1830, då
jernvägen emellan Liverpool och
Manchester öppnades med samme
Stephensons <i>prisbelönta</i> locomotiv: »Rocket.» —
Härifrån datera sig jernvägarnes
fortkomst och hastiga spridande uti alla
länder, som göra anspråk på civilisation.
Lågt på jernvägslistan står väl ännu
Sverige, som eljest icke brukar hesitera för
konster, vetenskaper och civilisationens
öfrige framsteg inom landet; men man
har stor anledning att hoppas, att de
Svenska jernvägarna, sedan en god
början nu är gjord, skola, innan ett tiotal
af år gått till ända, intaga en lika
respecterad plats, som de Svenska
ångbåtarna.

Liverpool-Manchester-banan blef
derföre <i>den första egentliga jernväg</i>; ty på
de andra emellan 1825 och 1830 uti
England, Frankrike, Tyskland och Norra
Amerika construerade banorna
begagnades för den hufvudsakliga trafiken
<i>hästkraft</i>, d. ä. de voro till natur och
beskaffenhet ej mycket olika de äldre, men
förbättrade tramvägarna.

Förlidet år funnos för trafik
öppnade jernvägar till nedanstående belopp:
<table>
<td>I England omkring<td r>1,250<td>Svenska mil.
<td>» Frankrike<td r>420<td c>»
<td>» Belgien och Holland<td r>130<td c>»
<td>» Tyskland, Preussen och Österrike<tab><td r>890<td c>»
<td>» Spanien och Portugal<td r>10<td c>»
<td>» Schweitz och Italien<td r>36<td c> »
<td>» Ryssland<td r>75<td c>»
<td>» Danmark<td r>23<td c>»
<td 3 r>—————————————
<td r>Transport <td r>2,834<td c>»
</table>
<table>
<td r>Transport<td r>2,834<td>Svenska mil.
<td>I Norrige<td r>8<td c>»
<td>» Sverige<td r>16<td c>»
<td>» Norra och Södra Amerika <tab> <tab><td r>3,930<td c>»
<td>» Egypten<td r>6<td c>»
<td>» Ostindien<td r>25<td c>»
<td 3 r>————————————
<td r>Summa<td r>6,819<td>Svenska mil
</table>
af jernvägar, construerade på ett
fjerdedels sekel. Ingen annan uppfinning kan
förete så högst förvånande och
genomgripande framsteg, utom möjligen
ångmachinen (till lands och sjös); men
jernvägarnes nyfödelse och fortkomst datera
sig från ångans tillämpning medelst
locomotiver.

<i>Anm.</i> Någon advokatyr till
jernvägarnes förmån torde efter denna
uppställning vara öfverflödig, ty dessa facta
äro ojäfaktiga bevis på deras
obestridliga förträfflighet. Man gagnar derföre
icke allenast efterkommande, utan äfven
nutidens folk skörda <i>rikeligen</i>, om
utbredandet af dessa communications-anstalter
sker med möjligaste skyndsamhet, och
efter ett lands <i>yttersta</i> förmåga; men man
finner utan tvifvel, att en eller annan
bana är af <i>föga</i> båtnad — nej, landet
måste vara af jernvägar genomskuret i
alla hufvud-riktningar, om det önskade
resultatet skall ernås.
*
</chapter>

<chapter name="Förberedande åtgärder vid Jernvägars anläggning">
<h2>Förberedande åtgärder vid Jernvägars anläggning.</h2>

Skulle trafiken af varor och
resande emellan tvenne orter, eller genom
ett gifvet district, redan vara, eller
förmodas snart blifva, så betydlig, att en
jernväg der bör beslutas, — erfordras
såsom hufvudsakligt förberedande åtgärd:
<i>ett kostnadsförslag för anläggningen</i>, som
förutsätter en af sak-kunnig person
förrättad <i>undersökning</i>, hvartill både tid och
ofta icke obetydligt penningar åtgå. Fjesk
och gnideri böra derföre framför allt
undvikas, om resultatet af förrättningen skall
blifva pålitligt. Den nästa åtgärden
blifver: <i>uppskattning af existerande total-trafik</i>,
till gängse medelpriser, men antages
vanligen <i>fyrdubblad</i>, ty ehuru afgiften på
jernvägen genast bör nedsättas till
<i>hälften</i> af hvad den förut var på orten, det
är väl bekant, att ingen aldrig så litet
betydande jernväg, sedan den några år
varit öppnad, förökat den före
anläggningen existerande trafiken <i>mindre</i> än 8
gånger, men väl detta antal
mångdubbladt. — Dernäst kommer i fråga:
<i>drifkostnaden</i> för den på detta sätt
uppskattade trafiken, inbegripande jernvägens och
materielens <i>årliga</i> förbrukning och
underhåll samt tjenste-personalens aflöning.

Dessa qvantiteter, nemligen:
anläggnings-kostnaden, trafik-inkomsten och
drifkostnaden jemförda, utvisa snart om
företaget kommer att bära sig eller icke.
I förra fallet bör intet hinder möta för
kapitalets immediata anskaffande och
arbetets början; ty staten, enskilde, eller
begge förenade, finna naturligtvis
allesamman sin stora fördel vid ett sådant
projects realiserande.
*
</chapter>
<chapter name="Jernvägs-undersökning">

<h2>Jernvägs-undersökning.</h2>

Vid en dylik förrättning komma
under betraktande:

1:o Ändamålet.<br>
2:o Riktningen.<br>
3:o Stigningarne (Lutningarne).<br>
4:o Drifkraften.

1:o <i>Ändamålet</i> med de mindre
jernvägarne är att skyndsamt och billigt
afsätta locala producter, eller deraf göra
utbyte emot förnödenheter; och
ändamålet med de större: att förse landet med
ett oafbrutet ådersystem för svallet af
industrien, handeln och den oupphörligt
stigande civilisationen. Med denna
ledning tillämpar förrättningsmannen de
speciela considerationerna, som kunna blifva
af mångfaldig beskaffenhet.

2:o <i>Riktningen</i> af de mindre
jernvägarna beror hufvudsakligen på
terrainen, i förening med trafikens omfång.
En rakare eller krokigare, en jemnare
eller brantare, eller med andra ord: en
billigare eller kostsammare jernväg kan
deraf blifva en följd. All möjlig
hushållning recommenderas vid
anläggningen af dylika banor. — Riktningen åter
af de större jernvägarne bör, så framt
icke alltför kostsamma hinder möta,
göras så rak som möjligt. Vinst i tid,
minskade afgifter och minskadt underhåll
af vägen, blifva deraf följden. Afvikelse
från den raka riktningen måste göras,
om den förer genom incultivabla
ödemarker af större omfång, i hvilken händelse
en längre jernväg, genom ett odladt
district, är vida fördelaktigare. — Tvära
krokar (kurver med liten radie) måste
endast i nödfall begagnas, emedan
vagnarnes hastighet der måste minskas. Vid
stationer eller uppehålls-ställen kunna de
likväl gerna användas, emedan
hjulflensernas friction emot yttre railen bidrager
att lättare stadna vagns-trainen. I
dylika krokar <i>höjes yttre railen</i> något öfver
den inre, att förekomma stjelpning vid
hastigare fart. På större jernvägar, der
hastigheten också är srörre, böra
kurverne aldrig, utom vid ofvannämnde
ställen, vara af mindre än 300 alnars radie,
men helst af 500 alnars.
3:o <i>Stigningarne</i>, eller jernvägens
upp- och utför-backar, hafva intill
sednare år orsakat ingeniörerna både
bekymmer och delade åsigter. Äro
stigningar af betydligare branthet, böra de
om möjligt icke föras i mindre kurver,
emedan vagnarne, vid uppstigandet,
genom hjulflensernas gnidning emot yttre
railen, gå tyngre; och vid nedstigandet,
då hastigheten ofta blifver ganska
betydlig, genom centrifugal-kraften kunna
kastas ur banan, oaktadt ofvannämnde
säkerhets-mesyr. Med brantheten är man
numera uti de rikare länderna icke så
nogräknad, sedan man lärt att tillverka
railer af tillräcklig bärighet och
locomotiver med tillräcklig dragkraft. Stora
kostnader för jordarbeten, stensprängning
och tunnelar (se längre fram) undvikas
härigenom; och den på kortare
distancer minskade hastigheten af
vagns-trainerna betyder föga på en längre väg, i
synnerhet då localen är sådan, att
äfven lutningar <i>utföre</i> befaras, hvarigenom
compensation erhålles för förlusten af
både tid och drifkraft. Ju brantare
stigningen är, ju mera minskas dragkraften
genom <i>tyngdkraftens motstånd</i>. Denna
är vid:
<table>
<td> Stigning <td> af 1	på <td r> 200 = <td r> 	2 <td> ℔ på 1 <td c> Sk℔
<td c> » <td> af 1 på <td r> 100 = <td r> 4 <td> ℔ på 1 <td c> »
<td c> » <td> af 1 på <td r> 50 = <td r> 8 <td> ℔ på 1 <td c> »
<td c> » <td> af 1 på <td r> 30 = <td r> 13 1/3 <td>℔ på 1 <td c> »
</table>
och följaktligen, i förening med
<i>frictionen</i> emellan axlarna och tapplagren,
hjulen och skenorna samt luftens motstånd
(som förhåller sig såsom hastighetens
qvadrat), åstadkommer en betydlig minskning
af dragkraften.

Ehuru vid Oldham i England en
stigning (1/4 Svensk mil lång) af 1 på
27 icke ofördelaktigt med locomotiv
begagnas, anses i allmänhet, att stigningar
som äro brantare än 1 på 30 böra
drifvas med <i>stationär machin</i>. — Utom
nyssnämnde, finnas numera <i>branta stigningar</i>
på <i>många</i> jernvägar; deribland må
exempelvis anföras:

Vid	<i>Giovi</i> nära	Genoa	3/8 Svensk
mil	lång	med lutning	af 1 på	36.

Vid	<i>Lickey</i> nära	Birmingham 1/3	Sv.
mil	lång	med lutning	af 1 på	37.

Vid <i>Semmering</i> i Österrike 1/3 Svensk
mil lång med lutning af 1 på 40.
Vid <i>Accrington</i> i Norra England 1/3 
Sv. mil l&ng med lutning af 1 på 41.

Vid <i>Glasgow</i> i Skottland 1/5 Svensk
mil lång med en lutning af 1 på 42.

Hvaraf man finner, att den intill
nyare tid följda åsigten, att <i>1 på 100</i>
vore den brantaste lutning, man på
kuperad mark kunde tillåta, numera
upphört att göra sig gällande. Der <i>större</i>
hinder ej möta, <i>gör man dock bäst att
undvika de branta stigningarne,</i> till följe
af hvad ofvanföre blifvit anfördt
rörande dragkraftens förminskande, samt
den ökade kostnaden af tyngre railer och
materiel.

4:o <i>Drifkraften</i> på mindre
jernvägar kan åstadkommas af dragande djur,
eller tyngder, (der localen är passande)
samt ångan. <i>Vattnets omedelbara verkan</i>
erhåller på jernvägar en högst begränsad
tillämpning, och <i>luftens tryckning</i> är, med
högst få undantag, icke användbar, i
anseende till den enorma kostnaden och
lätt iråkade obeståndet af den s. k.
<i>atmospheriska tillställningen</i>, På de större
jernvägarne kommer numera endast
ångan i fråga såsom drifkraft, förmedelst
användandet af locomotiver. — De
första, som gjordes, vägde endast omkring
30 Sk℔. stapelstads-vigt och egde
naturligtvis föga kraft. Numera finnas af 400
Sk℔. vigt och deröfver. Godset i railerna
måste likväl ökas samtidigt med
locomotiverna, så framt de icke äro
construerade grofva på förhand; likaledes
underlag (sleepers) och broar göras mera
kolossala; men det arbete, de tunga
locomotiverna förrätta, betalar, der trafiken
är ganska stor, alla dessa ökade
utgifter; och hastigheten hvarmed de draga
vagns-trainerna är nu uppbringad till 8
eller 9, ja äfven 11 Svenska mil i
timmen.	Dessutom är genom dessa 
förbättringar jernvägarnes anläggning icke
längre begränsad inom det comparativa
slättlandet, utan kan numera företagas i
tillförene för otillgänglige ansedde
bergstrakter, — om N.B. den påräknade
trafiken tillstyrker anläggningen.
*
</chapter>
<chapter name="Jernvägars utstakning">

<h2>Jernvägars utstakning.</h2>

Sedan en jernvägs riktning blifvit
med noggrannhet bestämd, måste den,
innan anläggning kan börjas, <i>utstakas</i>;
och sker detta medelst nedslagna pålar
(vanligen för hvar 100:de aln på rät
linea och hvar 50:de på krokig).
Förberedande åtgärder äro: <i>noggrann
oculärbesigtning</i> af terrainen, då först
provisoriska sedan permanenta utstakningar och
upphuggningar göras; <i>afvägning</i> och
profilers upprättande efter en dylik
utstakning; samt innan dessa operationer
företagas <i>planmätning</i>, der noggranna kartor
icke finnas. Så kallad topografisk
terrain-inritning på kartorna, ehuru vacker
och förtydligande, är öfverflödig i de
flesta fall. Dock böra gränsorna för alla
i liniens närhet liggande impedimenter:
såsom berg, större stenar, hällgångar,
äfvensom grusåsar m. m. å planen inritas
och beskrifvas. <i>Planmätningen</i> behöfver
sällan göras bredare än 200 till 250
alnar å ömse sidor af den <i>definitivt</i>
utstakade baslinien (jernvägens midtel-linie).
Den förrättas med största noggrannhet,
och nödiga annotationer inskrifvas pä
kartan.

Vid <i>afvägningen</i> böra sigtpunkterne,
eller s. k. nivellerings-stationerna tagas,
på <i>slät</i> mark hvar 100:de aln, på
<i>kuperad</i> deremot så tätt som profilens
correcta återgifvande erfordrar. Öfverallt,
der terrainen sluttar betydligt från sidan
eller vid vägars öfvergång i backar,
tages tvärprofiler. — Resultatet af
<i>hvarenda</i> sigtning eller afvägning, äfvensom
andra nödiga annotationer nedskrifvas
<i>genast</i> uti en medhafd bok eller s. k.
nivellerings-protocoll. Vattendrag <i>lodas</i>;
och stränderna, jemte <i>sumpig</i> eller
<i>misstänkt</i> mark, <i>borras</i>. Jordborrningen
verkställes bäst på de anvista punkterna af
särskildte dertill öfvade personer. — Tätt
vid utstaknings-pålarne nedslås till
jordytan s. k. <i>fotpålar</i>, hvarpå
afvägningsstången ställes vid förrättningen. —
<i>Fixpunkter</i> (märken, som ej lätt kunna
borttagas) för framtida controll, utsättas
omkring 1,000 till 1,500 alnar ifrån
hvarandra och antecknas på både plan och
profil. Vid eller i linien befintlige hus,
broar, stora stenar o. d., eller i brist
deraf, djupt nedslagna och tätt vid
jordytan afskurna pålar, begagnas vid
utsättandet af fixpunkter. — Sedan
längdprofilen blifvit från
nivellerings-protocollet uppritad (då <i>höjdskalan</i> vanligen
tages <i>10 gånger större än längdskalan</i>),
uppdrages, <i>med fästadt afseende på
järnvågens blifvande beskaffenhet</i>, den så
kallade <i>balance-linien</i>, hvarmed förstås: öfre
kanten af jord-planerings-ytan. Denne
bestämmer alla lutnings-förhållanden,
äfvensom utvisar hvad som skall
bortgräfvas eller påfyllas. Dessa respectiva
jordqvantiteter kunna på en sålunda
uppgjord profil med noggrannhet uträknas.
Om möjligt, låter man närmaste gräfnings
innehåll motsvara närmaste bankfyllnad.
Då bank skall uppläggas <i>på mindre fast
mark</i>, beräknas, ehuru »bäddning»
(underlag af trä, ris &c.) användes, ett
<i>öfverskott</i> för sjunkning, utöfver hvad
profilen utvisar — huru mycket, beror
naturligtvis på markens beskaffenhet; och
måste bestämmas af ingeniörens
erfarenhet och noggranna observationer under
liniens utstakning. — Denna vigtiga del
af de förberedande arbetena:
utstakningen nemligen, bör jernvägs-ingeniören
sjelf verkställa, men afvägningen och
planmätningen öfverlemnas åt pålitliga
biträden; ty dessa sednare arbeten erfordra
icke samma erfarenhet, och kunna
genom flere personers samverkan fortare
verkställas. — Sist utprickas med pålar
den efter hela linien varierande bredd af
marken, som skall exproprieras.

*
</chapter>

<chapter name="Jernvägars anläggning">
<h2>Jernvägars anläggning.</h2>

Sedan de i det föregående
omnämnda arbeten och kalkyler blifvit
<i>undangjorde</i>, och marken af staten eller
bolaget blifvit <i>approprierad</i>, skrider man
till <i>sjelfva anläggningen</i> — om nemligen
financerna hunnit blifva <i>behörigt</i>
reglerade. Eljest är bäst att, under afvaktan
på bättre conjuncturer, vänta; ty
erfarenheten utvisar, att alla jernvägar, som
från början laborerat under pecuniära
svårigheter, längre tid stått under arbete;
och blifvit omsider dels <i>förfuskade</i>, dels
mycket <i>dyrare</i>, än de, som blifvit
utförde i lyckligare omständigheter.

<i>Liniens upphuggning</i> samt förnyad
eller <i>corrigerad och tätare utstakning</i> blifva
de första stegen till anläggningen.
Skogens och buskars afrödjande (der sådane
finnas) till behöriga bredden, samt tidig
utdikning af kärraktig mark, lättar
mycket det påföljande arbetet, och komma
dernäst i åtanka.

Den <i>effectiva anläggningen</i>
inbegriper naturligtvis <i>constructionen och
byggandet af jernvägen i sin helhet</i>. Den kan
delas uti 1:o <i>jordarbeten</i> och 2:o
<i>byggnader</i>. Härtill kommer äfven 3:o den
talrika <i>materielen</i> af drifkraft och fordon,
som erfordras för trafikens lifliga
underhållande, sedan jernvägen blifvit färdig
och öppnad till publikens begagnande.

*
</chapter>

<chapter name="Jordarbetena">
<h2>Jordarbetena.</h2>

Dessa bestå af 1:o <i>gräfningar</i> (jemte
stensprängning) och 2:o <i>bankar</i> eller
fyllningar, samt 3:o <i>ballasten</i> eller gruset till
»öfverbyggnaden.»

1:o <i>Gräfningarne</i> kunna antingen
utgöras af bortförandet af den jord, som
befinnes emellan terrainens yta och
balance-linien, som benämnes: <i>gräfning på
linien</i>; eller också <i>sidogräfning</i>, samt
<i>dikens</i> och <i>aflopps formerande</i>; dessutom
mötande eller korsande <i>vägars sänkning</i>.

<i>Gräfning på linien</i> är fördelaktigast,
om en högre bank deraf skall formeras
och afståndet för jordens forsling är
<i>ringa</i>, ty arbetet vinner härigenom i
dubbelt mått.

<i>Sidogräfningar</i> kunna endast till <i>låga</i>
bankar eller planeringar användas utan
förlust, ty skall jorden till någon större
höjd i små portioner uppfordras,
behöfves dertill en stor arbetsstyrka och
mycken tid. Att begagna <i>skottkärra</i> till
jordens utförande, längre än 150 till 200
alnar blir också förlust; utan
<i>stjelpvagnar</i>, som rymma 1/2 kubikfamn och <i>löpa
på utlagda railer</i> måste anlitas, när
jordflyttningen blir längre. — I förbigående
må nämnas, att med uttrycket:
<i>jordflyttning</i> eller <i>jordarbete</i> menas: <i>all jord med</i>
<i>inblandad sten, som från sitt naturliga —
direct föres till sitt permanent blifvande —
läge</i> under arbetet; men icke sådan, som
provisionelt blifvit uppkastad för
beqvämlighets skull och framdeles skall
bortföras; dylik benämnes: <i>jordupplag</i>. —
Endast <i>jordflyttningarne</i> ingå i kalkylen
och kostnadsförslaget, men icke
jordupplagen, som äro obestämda.
Stjelpvagnarne dragas af hästar på kortare
afstånd, af locomotiver på längre.
Ingeniören eller den erfarne contractorn
bestämmer gränsen.

<i>Anm</i>. Der staten, bolaget eller
individen, som bygger, icke begagnar
contractor, uppgifver Ingeniören, <i>i god tid</i>
före arbetets början, beloppet af
machiner, verktyg och materialier, som skola
anskaffas, äfvensom arbets-styrkan, som
bör användas. Bäst är att vid alla
mindre företag begagna en <i>professionel
contractor</i>, ty anläggnings-kostnaden blir då
mindre; emedan en sådan person, utom
det han besitter stor öfning och alltid
har ressource på skickligt folk, kan han
med fördel på andra arbeten successivt
använda byggnads-materielen, tills den
utslites. I motsatt fall ligger den egaren,
efter fullbordadt arbete, till last, och
måste vanligen med stor förlust afyttras.

Uti <i>mindre</i> gräfningar fyllas
jordvagnarna medelst vanliga spadtag, men i
<i>djupare</i> göras inskärningar efter längden,
ej bredare än att vagnen får rum, och
så djupa, som jordmånen utan rasning
medgifver. Större stycken af jorden
eller betydligare stenar kunna derigenom
lösgöras och med lätthet invältras i
vagnarne, som på detta sätt mycket fortare
fyllas. <i>Spårvidden</i> (afståndet emellan
railernas <i>innerkant</i>) på ofvannämnde
provisoriska- eller arbets-railvägar göres lika
med den blifvande permanenta vägens;
emedan derigenom alla axlar och hjul,
som under anläggningen icke blifvit
skadade, kunna, om behof deraf göres, till
<i>gods- eller varu-vagnarne</i> framgent
begagnas; äfvensom vid blifvande
reparationer af jernvägen vara användbara.

Hvad spårvidden särskildt angår, så
är denna, med några undantag, allmänt
antagen till <i>4 fot 8 1/2 tum</i> engelskt mått;
ehuru så väl Engelska som andra

2
ingeniörer insett det obestridliga företrädet
af betydligt bredare spårvidd. — På
Great Western jernvägen i England och
dess branch-banor är spårvidden 7 fot
Engelskt mått (= 7 fot 2 1/2 tum Svenskt);
och så väl locomotiver som fordon af
mera gigantiska proportioner än på
andra jernvägar; men färdandet är också
beqvämare; och hastigheten betydligt större
än annorstädes. — Orsaken till
bestämmandet af just 4 fot 8 1/2 tums spårvidd
var icke slump eller godtycke, utan i
allmänhet derföre, att man vid byggandet
af de kostsamma jernvägarne, <i>mer</i> än vid
några andra företag, helt försigtigt
<i>copierade sina föregångare</i>; och specielt
derföre, att <i>de första</i> Engelska jernvägarne
— byggde af den ofvannämnde
Civil-Ingeniören George Stephenson, f. d.
grufingeniör vid Newcastle — erhöllo denna
spårvidd. — Skälet påstås helt enkelt
vara det, att lastvagnar från Newcastle’s
grufvägar, som alla egde denna spårvidd,
skulle för jordflyttningarna kunna
begagnas. Efterföljare (flere utgingo från
bemälte Stephensons skola) handlade på
samma sätt af gammal vana,
hushållningsprincip, eller bristande eftertanka; tills
omsider, då denna spårvidd bevisades icke
motsvara alla behof, jernvägar med dylik
så enormt utgrenat sig i England och
andra länder, att <i>omläggningen</i> af railerna
och <i>förändring</i> af hela den rörliga
materielen blefve för kostsamma. Det
begångna misstagets allmänna införande
medförer, oaktadt sina brister, den fördelen,
att till bättre pris kunna <i>skyndsamt</i>
erhålla en redan <i>färdig</i> eller <i>begagnad</i>, mer
eller mindre felfri materiel, som kan
flyttas från den ena jernvägen till den
andra.

<i>Anm. En bredare spårvidds
företräde</i> grundar sig på den i alla
afseenden mera ändamålsenliga jernväg, en
dylik åstadkommer. Locomotiverna kunna
då göras både större och fördenskull
<i>kraftigare</i>; hvadan brantare stigningar
med lätthet kunna befaras; och
anläggningskostnaden följaktligen i kuperad mark
minskas. Alla vagnar gå <i>stadigare</i> och
säkrare på en bred spårvidd, genom 
tyngdpunktens comparativa nedflyttning. Alla
fordon kunna göras mera rymliga och
behöfvas derföre i mindre antal. För
den resande blir färdandet i dessa stora
vagnar vida mera angenämt och
helsosamt.

Färdande, som man lätt inser,
uppnår aldrig sin högsta grad af comfort
förr, <i>än färdandet sjelft förvandlas till en
illusion</i>, d. v. s. att passageraren likasom
förlorar medvetandet att vara inspärrad i
vagn, men inbillar sig <i>bebo ett rum</i> (der
man kan läsa, skrifva och promenera lika
väl som på en stadigt gående ångbåt)
<i>med rörlig panoramisk utsigt</i>. Detta
önskansvärda mål uppnås aldrig, så länge
vagnarne byggas till 5 fots spårvidd
eller deromkring. Tillställningen, ehuru
önskansvärd, är emedlertid för depensiv
att i vårt land kunna vinna favör.

Sedan spårvidden är bestämd och
ballastens, för climatet erfordrade <i>djup</i>
utrönt, kan man lätt finna jernvägena
blifvande bredd eller <i>tvärprofil</i>, för så
väl gräfningar som bankar. — Med
antagande af vanlig (nära 5 fots) spårvidd
och 2 fots djup ballast, måste <i>i
gräfningar</i>: botten- eller balance-ytan på
jeravägar med dubbla spår hafva <i>en bredd
af minst 44 fot</i>, så fördelad, att 6 fot
lemnas emellan spårparen och 5 fot utom
de yttre raileraa, bildande så kallade
<i>bermer</i> till öfverbyggnadens consoliderande
och som tillflygt för arbetare och
uppsyning vid trainernas förbiilande.
Dessutom <i>på hvardera sidan</i>: 2 fot för
ballastens anlag och 5 fot för diken, med
1 fots afsats å begge sidor.

<i>Ballast</i> vare sig af groft grus, fint
sönderslagen sten eller annat ämne, är
bäst, som lättast genomsläpper vätan; och
såmedelst om våren förekommer skadliga
inverkningar af käle. Dess dosering
blir »fot på fot», eller 1 till 1; men
<i>gräfningars</i> eller <i>bankars</i> doseringars mer
eller mindre branthet beror af deras höjd
och derjemte af jordmånens beskaffenhet.
I djupa gräfningar, der olika jord- eller
berg-lager förekomma, måste ofta helt
olika mesyrer vidtagas, som på förhand
icke kunna bestämmas och sätta
ingeniörens omdöme och erfarenhet på prof.

Består gräfningen för det mesta af
lera, bör doseringsanlag af 1 till 1 icke
begagnas på större djup än 9 till 10
fot; och dylikt af 1 1/2 till 1 icke på
större än 18 till 20 fot o. s. v. Alla
doseringsytor, vare sig i gräfning eller
på bank, böra för varaktighets skull
<i>beläggas</i> med några tum matjord, som
genast <i>besås</i> med gräsfrö, eller ock
<i>torfsättas</i>. Den jord eller torf, som dertill
behöfves, anträffas oftast på ytan, der
arbetet försiggår, och borttages innan
gräfningen eller bankfyllnaden begynnes.

Till gräfningarnas gebit hörer
<i>stensprängningen</i>. Som denna är både
tidsödande och till stort hinder för
gräfningens raska fortsättande, samt i s. k.
gråberg omkring 5 gånger dyrare, än
samma qvantitet jords bortskaffande, — bör
man undvika stensprängning så mycket
som möjligt och på de mindre
jernvägarne heldre göra omvägar, då massan
som skulle bortsprängas är särdeles
<i>betydlig</i>. Der den är <i>oundviklig</i>, börjas så
fort ske kan och fortsättes utan
uppehåll dag och natt, om gräfningens
fortskridande det fordrar.

2:o <i>Bankarnas</i> formerande sker, som
sagt är, helst med den jord, som
förflyttas ur »gräfningarna på linien.» Är
bank hög, är bättre att påfylla den i
<i>flere omgångar</i>, än att, som ofta sker, till
följe af contractorers egennytta, fortgå
med <i>»ras»</i> till fulla, blifvande höjden <i>med
ens</i>; ty större <i>sättningar</i> kunna icke i
förra händelsen ega rum. Jordbank
upplägges något högre, än balance-linien
tillkännagifver, emedan sådan jord, ehuru
packad, likväl sjunker tillsammans. Det
är derföre till sättningarnas
förekommande fördelaktigast att fullborda en bank
året före öfverbyggnadens utläggande.

Då bank föres öfver sank mark,
utlägges, till förekommahde af sjunkning
och till jordmassans jemna uppbärande,
så kallad <i>bäddning</i>, d. v. s. underlag af
trästockar, finare sammanbundet virke,
faschiner samt flätverk. Hvilketdera
slaget som bör begagnas, beror på locala
tillgången, markens grad af sankhet, eller
jordqvantiteten, som derpå skall hvila.

<i>Diken</i> af minst 1 alns djup och 2 1/2
till 3 alnars bredd, som löpa parallelt
med jernvägen, gräfvas på 1 fots afstånd
från <i>låga</i> bankar, men aflägsnare i
proportion från de högre. På lös eller sank
märk, så vidt dylika <i>parallela</i> diken ens
behöfvas, bör ett <i>betydligt</i> afstånd
lemnas emellan dem och jordbanken,
emedan de eljest snart igentryckas af
bankens tyngd; och i densamma
åstadkomma skadliga sättningar. — Då
<i>sidogräfning</i> begagnas upphör naturligtvis
föreskriften om diken, emedan den göres så
bred och djup som behofvet erfordrar.
Dyjord, qvicksand eller andra lösa
jordarter böra icke begagnas till bankfyllnad;
äfven den fastaste bör consolideras
genom tillpackning eller <i>rammning</i>. —
Innan ballasten för öfverbyggnaden
utfylles, bör banken vara <i>upptorkad</i>.

<i>Sänkning eller höjning af vägar</i>, som
öfverskära jernvägen, äfvensom
<i>omläggning af tangerande vägar</i>, bilda,
isynnerhet uti starkt befolkade länder, ganska
betydliga <i>extra</i> jordarbeten. Utförandet
af dem sker lika med hvad om
gräfningar och bankar förut är nämndt, och
verkställes samtidigt, medan arbetare och
materiel finnas på stället.

<i>Anm</i>. Hvad i allmänhet <i>arbetets
utsättande på marken</i> angår, så inhämtas
derom nödig kunskap, bättre genom
praktisk undervisning på stället, än skriftlig
beskrifning; och utelemnas på denna grund
här alldeles.
3:o <i>Ballasten till öfverbyggnaden</i> bör
på större jernvägar hålla från 2 till 3
fots tjocklek, allt efter nordliga läget
eller underliggande jords natur. — Består
ballasten icke af groft grus, måste ett
lager af 6 till 8 tum småsten placeras
ofvanpå jordplaneringen, innan gruset,
som måste sofras, pålägges. Alla
jord- eller ler-particlar borttagas, så att
massan på lättaste sätt kan genomsläppa
vätan, och käl-kastning derigenom om
våren förekommas. På orter, der grus icke
kunnat erhållas, har man begagnat
sönderbokad sten eller bränd, grusad lera:
båda ganska kostsamma utvägar. —
Ballasten utföres bäst, och med minsta
kostnad, på samma gång öfverbyggnaden
(sleepers och railer) nedlägges, om ett
stycke af omkring 100 till 150
alnar af spåret hålles <i>utlagdt framom</i> den
del, som är under tillpackning och
afputsning.
*
</chapter>
<chapter name="Byggnaderna">
<h2>Byggnaderna.</h2>

Dessa kunna på en jernväg blifva
af mångahanda slag. De mest förekommande, 
äro följande:

1:o <i>Vattentrummor och culvertar</i>.
2:o <i>Broar och viaducter</i>.
3:o <i>Tunnelar och täckta gallerier</i>.
4:o <i>Understöds- och beklädnadsmurar</i>.
5:o <i>Husbyggnader</i> (stationer,
verkstäder, boningshus) <i>och husflyttningar</i>.
6:o <i>Öfverbyggnaden, eller
»permanenta vägens» construction</i>.

Upprättandet af <i>stängsel</i> (på
jernvägs-liniens begge sidor), <i>grindar</i> och
<i>signaler</i>, kunna ock hänföras till
afdelningen: byggnader.  Slutligen äfven
<i>electrisk telegraph</i>, som, ehuru en särskild
inrättning, vid en jernväg spelar så
vigtig rôle, att den aldrig, åtminstone vid
en större dylik, bör saknas.

<i>Anm.</i>  Då ett uppräknande af
varieteter å begagnade jernvägs-constructioner 
skulle för de fleste läsare blifva både
onyttigt och tråkigt, skall jag, vid 
öfverbyggnadens beskrifvande, endast
uppehålla mig vid de <i>bäst</i> godkände.

I.  <i>Vattentrummor</i> (täckta aflopp)
och <i>culvertar</i>.  Begges ändamål är att
<i>under</i> jernvägen afleda vatten från den
högre till den lägre terrainen. Skillnaden 
dem emellan är den: att <i>vattentrummorna</i> 
äro mindre, äro construerade af
förhanden varande, ofta <i>otuktad</i> sten, och
för det mesta af <i>rectangulär</i>-genomskärning 
på tvären, men mindre ofta hvälfd;
då deremot <i>culvertarne äro af större
dimensioner</i>, alltid <i>hvälfda</i>, af <i>tuktad</i> sten
eller tegel, och således constructionssättet 
liknande det, som begagnas vid
byggnad af murade broar, tunnelar eller
annan hvalfslagning. — Vattentrummor
kunna antingen gå <i>längs</i> eller <i>tvärs</i>
under jernvägs-anläggningen, då culvertarne
deremot gå endast <i>tvärs</i> under
densamma.  Dimensionerna af så väl
vattentrummor, som culvertar, bero af så väl
<i>största möjliga</i> vattenmassan, som på ett
gifvet tidsmoment skall bortföras, som
ock af jordbankens <i>höjd</i> på stället.  Är
denne låg, men mycket vatten framrinner, 
kan man få bygga två eller flere
aflopp <i>tillsammans</i>; så att öppningarnes
förenade bredd må ersätta hvad som
brister i deras höjd.  Som regel måste gälla
att <i>icke tillåta uppdämning</i> emot en
jernvägsbank, med mindre den är för detta
ändamål specielt construerad. — Går
bank öfver sjövik, eller är byggd på för
öfversvämningar utsatt mark, måste den
derjemte <i>stensättas</i>, att icke lida af
vågornas rörelse.

Vid <i>grundläggning</i> af på jernvägar
förekommande byggnader begagnas
numera, utom på särdeles lös eller sank
mark, ganska sällan pålning, emedan den,
äfven med ång-heijare, går långsamt och
blir betydligt dyrare, utan i stället:
<i>concrete</i> och <i>beton</i>, hvilka begge utgöras af
en blandad massa af grus, sand och kalk,
som från några alnars höjd störtas ned
uti den utgräfda grundtomten, der den
på ganska kort tid hårdnar, och bildar
sedan ett enda ofantligt block af
conglomerat eller artificiel puddingsten.  
Skillnaden dem emellan är endast den, att
concrete hårdnar i luften, då beton
hårdnar under vatten; hvadan den förre mera
begagnas till byggnader på torr mark
och den sednare till vattenbyggnader.

II.  <i>Broar och viaducter.</i> Egentliga 
skillnaden emellan dessa benämningar 
vid ett jernvägsföretag är, att med
<i>broar</i> förstås sådana structurer, som <i>föra
vanliga vägar öfver jernvägen</i>; och med
<i>viaducter</i> menas alla brobyggnader, utan
afseende till deras dimensioner, som
<i>uppbära sjelfva jernvägen</i>, den må passera
öfver torra terrain-sänkningar eller
vattendrag.  Dessa benämningar förvexlas
ofta af okunnighet om denna classification, 
och då kallas viaduct: hvarje bro,
som i längd företer <i>flere</i> än 3:ne span
eller öppningar.  Ett eget slag af broar
öfver jernväg äro <i>aqueducterne</i> hvarpå
kanaler eller vattenledningar framföras.
— En dylik föreslogs af författaren 1847
vid Hajstorp i Westergöthland, på det
den då projecterade och samma år af
mig undersökta jernvägen emellan Stockholm 
och Götheborg skulle <i>obehindradt</i>
kunna föras <i>under</i> Götha kanal.

Vid construction af broar följer man
klokast den säkra regeln: <i>att göra dem
starka nog för 5 till 6 gånger den 
</i>
<i>
största möjliga tyngd, som deröfver kan komma
i fråga att föras</i>.  De svåraste prof,
hvarmed broar kunna försökas, äro antingen
med en <i>tätt-sluten</i> colonn af taktmessigt
marscherande infanteri, eller ock med en
<i>sammanpackad</i> oxdrift, som framdrifves
och betäcker hela bron på en gång.

För constructionen af viaducter är
ofvannämnda regel <i>otillräcklig</i>; ty den
stora hastighet, hvarmed de tunga
vagnarne framforslas, åstadkommer en
vibration, som genomtränger hela
structuren, och som snart skulle utöfva ett
förstörande inflytande på en vek byggnad.

Theorien bör derföre vid brobyggnader 
endast <i>leda</i> ingeniörens beräkningar, 
men icke <i>bestämma</i> hans resultater;
ty här förekomma flere extra considerationer. 
— En viaduct bör kalkyleras så,
att den kan bära <i>åtminstone 10 gånger
den största locomotiv</i>, som på jernvägen
kan framdeles komma i fråga, <i>jemte så
mycket af den tyngsta varu- eller
godstrain, som på samma span af viaducten
rymmes</i>.

Med <i>train</i> menas en hopkopplad
rad af vagnar.


Erfarenheten visar, att vid förnyade
<i>omläggningar</i> af railerna, dessas tyngd
per aln vanligen måste <i>ökas</i> i samma
proportion, behofvet af kraftigare locomotiver 
och gröfre lastvagnar växer.  Det
är således af stor vigt, att <i>med ens</i> bygga
viaducterne för framtiden. — Många af
dessa arbeten hafva för sina förvånande
och högst gigantiska dimensioner blifvit
verldsberyktade.  Flere hafva kostat
millioner riksdaler; icke dessmindre är
bevisadt — om nivåen af en jernväg måste
<i>hållas högt</i> öfver en djupare däld, t. ex.
35 alnar och deröfver —- att viaduct då
kostar mindre än jordbank; isynnerhet
om fyllning icke genom <i>gräfning på
linien</i> eller i dess grannskap, kan <i>ofvan</i>
balance-linien erhållas.

Afståndet emellan 2:ne <i>viaduct-pelare</i>
bör minst hålla den inunder passerande
vägens eller farledens fastställda bredd;
och emellan pelare, som uppbära bro
öfver jernväg bör det vara minst 8 fot
utom spårvidden på enkel bana, och i
proportion på en dubbel; d. v. s.
hvardera pelaren bör stå 4 fot från
ytterrailens innerkant, på det passagerare, som
luta sig eller sträcka ut armen genom
vagnsfönstren icke vid genomfarten må
blifva skadade.

<i>Sofiten</i> eller undre ytan af <i>broar</i>
bör ligga minst 16 fot öfver railens
öfverkant.  Öfverskär en <i>större</i> väg
jernväg uti gräfning af 10 fots djup och
deröfver, är bäst att <i>bygga bro</i> öfver
jernvägen, i stället att följa den simplare
proceduren, att sänka landsvägen till
jernvägens nivå; ty begge vägarne blifva i
förra fallet alldeles oberoende af
hvarandra.  Dessutom aflöper i dylika
gräfningar eller sänkningar sjelfva jordarbetet
icke så billigt; och erfordra de derjemte
dubbla grindar och grindvaktare med
bostad, som för all framtid fordra aflöning
och underhåll.  Sofiten på viaduct,
passerande <i>öfver landsväg</i>, bör ej vara
mindre än 14 fot öfver vägytan.  Afståndet
emellan pelarne på en dylik viaduct
miste ej vara mindre än den bredd, som
för samma landsvägs broar är fastställd.

III.  <i>Tunnelar och täckta gallerier.</i>  
Tunnelar, d. ä. <i>underjordiska</i> delar af en
jernväg, äro både tidsödande och högst
depensiva anläggningar, samt undvikas
derföre numera ofta; sedan man lärt att
med kraftigare locomotiver befara 
brantare stigningar.  De komma endast i
fråga, när gräfningens djup är så stort,
att massan, som skall bortföras, eller den
åbyggnad som skall raseras, kostar mera
än tunnel-anläggningen.  I främmande
länder, särdeles England, som är ganska
irreguliert kuperadt, äro tunnelar ganska
talrika (helst på de äldre jernvägarne)
och många af considerabel längd (från 1
till 2½ Svenska fjerdingsväg), som
kostat från 1,960 till 3,408 R:dr R:mt per
löpande aln.  På alla hitintills i Sverige
föreslagna och undersökta jernvägar
förekommer, så vidt mig bekant är, lyckligtvis 
ingen tunnel.  Arbetet med dessa
går, som redan sagt är, långsamt
derigenom att endast en högst begränsad
arbetspersonal på en gång kan användas,
som noga måste skydda sig emot
olyckshändelser från instörtning, och som
understundom, vid påstötande af häftiga
källådror, måste öfvergifva arbetet och
rymma platsen, till dess kraftiga
ångpumpar länsat arbetsrummet. Tvär-sectionen 
af en tunnel är merendels <i>oval</i>,
emedan denna construction bäst emotstår
tryckningen.  Då den ej spränges genom
granit eller andra hårda bergarter, hvälfves 
en tunnel med tegel och cementbruk
<i>genom hela sin längd</i>, att förekomma
rasning eller partiel instörtning; äfvensom
för läckvattnets bättre afförande till den
på tunnelns botten befintliga afloppstrumman.  
Anläggningen bör vara rak, på
det man må kunna se från ena ändan
till den andra om några obstakler å
banan förefinnas.  Bredden (med antagen
5 fots spårvidd) bör ej vara mindre än
24 fot för dubbel jernväg, eller 4 fot
bredare å ömse sidor, än distancen emellan 
begge ytter-railerne; på det arbetare
eller uppsyning må befinna sig i
säkerhet vid trainers genomilande och
passagerare derunder icke möjligen göra sig
skada.  Höjden ofvan railen bör åtminstone 
vara 20 fot, på det hastigt
luftombyte må ega rum och passagerarne
icke besväras af under tunnel-hvalfvet
hopträngda effluvia från locomotiv-skorstenen.  
För luftombytets ytterligare
befrämjande och till arbetets lättnad vid
sjelfva anläggningen, sänkes och muras 
en brunn eller så kalladt shakt (vanligen 
på hvar 500:de aln) från jordytan
till tunnelns botten.  Arbetena drifvas
sedan från dessa shakt åt motsatta håll,
tilldess de råkas, och hvad som
excaveras, uppfordras — äfvensom använda
materialier nedsänkas — derigenom.

<i>Täckta gallerier</i> hafva mycken
analogi med tunnelar, ehuru de icke, som
desse, byggas <i>under</i> jorden.  Deras egentliga 
ändamål är att uti Alptrakter skydda
jernvägen emot <i>avalancher</i> (tillfälliga
snöforssar); men uti mindre storartad natur
kunna de i vissa situationer med fördel
användas, att hindra smärre, men besvärande 
<i>snöras</i> eller afböja <i>svall-is</i>, som
ofta samlas på jernvägen öfverhängande
klippväggar.  Användandet af dessa
structurer är emellertid ganska begränsadt;
och kunna de i sednare fallen, för
besparings skull, uppföras af timmer.

IV.  <i>Understöds- och beklädnadsmurar</i> 
begagnas begge, att uti gräfningar
skydda jernvägen emot <i>instörtningar</i>.  De
förra komma endast i fråga, då gräfningen 
är verkställd genom <i>olikartade
jord- eller berg-lager</i>, och så händer, att ett 
<i>hårdare</i> lager ligger ofvanpå det lösare.  
Understöds-murar begagnas då att
uppbära eller emotstå tryckningen af det
hårdare och tyngre stratum. <i>Beklädnads-murar</i> 
göra samma tjenst att hindra
<i>vanliga</i> jordras och behöfva derföre icke
hafva samma soliditet som understöds-murarne.  
Ofta hjelper man sig med en
<i>gröfre stensättning</i>.  Beklädnads-murar
användas äfven på bankar, då tillgången af
sten är ymnig men den af jord knapp.
— Doseringen göres då brant.

V.  <i>Husbyggnaderna</i> utgöras väsendtligen 
af <i>stationer</i>, <i>verkstäder</i> och
<i>boningshus</i> för tjenste-personalen.

<i>Hufvud-stationerna</i> upprättas vid
liniens båda ändpunkter eller der flere
jernvägar skära hvarandra. De mindre,
eller så kallade <i>mellan-stationerna</i>
classificeras (i förhållande till trafiken) och
uppbyggas vid städer och byar, som med
jernvägen komma i beröring, samt dessutom 
vid flere vägars sammanstötande,
änskönt platsen förut icke är bebyggd. 
— Sedan jernvägen någon tid varit
öppnad för publikens begagnande, blir
småningom uppenbart, om några ytterligare 
stationer behöfvas; de upprättas då på
de punkter, allmänna rösten
recommenderat.

<i>Anm.</i>  Jernvägs-Directioners 
skyldighet — Bolaget inbringande skyldighet 
dertill — är att noga gifva akt på
publikens alla billiga fordringar.

<i>Änd-stationerna</i>, »Termini» kallade,
böra vara <i>mycket rymliga</i> (sällan blifva
de stora nog) och försedde med spatiösa
byggnader — för <i>administrationen</i> och
<i>tjenste-personalen</i> — för <i>passagerare</i> och
<i>godstrafiken</i>: innefattande <i>skjul</i> för
locomotiverna och öfriga vagnar — för
<i>verkstäder</i> till reparation och förfärdigande af
ny materiel — för telegraf-kontor — 
för <i>hotelrörelse</i> i stort — för <i>magasiner</i>
af alla slag; dessutom böra de ega
<i>vattencisterner</i> för locomotiverna; <i>upplagsplatser</i>
för stenkol, virke &c. &c.; <i>får-</i>, <i>svin-</i> 
och <i>boskaps-gårdar</i> m. m.

<i>Mellanstationerna</i> erhålla i mån af
behofvet flere eller färre af nyssnämnde
arrangementer; och stationer af <i>lägsta
classen</i> inskränkas till ett <i>mindre hus</i>, med
biljett-kontor, väntningsrum för passagerare, 
samt 2 till 3 boningsrum för 
stations-personalen.  Är långt emellan 2:ne
angränsande stationer, måste en särskildt
vattenhämtnings-plats eller <i>vatten-station</i>
inrättas med sin <i>pump</i> och <i>cistern</i>, att
locomotiverna vid ankomsten må blifva
supplerade.

<i>Verkstäder</i>, till förfärdigande af både
ny — och reparation af bristfällig — 
materiel, böra finnas på alla större
jernvägar, icke allenast vid termini, utan
äfven på linien, der dylika, ehuru i
mindre skala, inrättas för hvar 10 eller 12
Svensk mil af vägens längd.

<i>Signaler</i>, hvarom längre fram, böra
uppsättas vid <i>alla</i> stationer.

Utom de uppräknade boningarne
för tjenste-personalen, förekomma en mängd
<i>banväktare-stugor</i>, längs hela linien.  De
böra icke vara längre aflägse från
hvarandra, än att väktaren kan hinna
emellan 2:ne påföljande trainer genomgå och
besigtiga jernvägen efter hela sitt
district.

<i>Anm.</i>  <i>För all husbyggnad</i> gäller
den regeln, att dermed <i>icke</i> bör, som ofta
sker, uppskjutas tills jernvägen är nära
färdig; utan dessa byggnader måste
uppföras <i>samtidigt</i> med jernvägen, så att det
hela kan vara i full ordning och trafiken 
systematiskt organiserad i samma
stund, linien öppnas för publiken. — 
Oordningar och olyckshändelser
förekommas derigenom; derjemte eger
tjenstepersonalen då fördelen att inflytta uti
fukt- och luktfria boningar.  Helsans
bevarande är af största vigt för personer,
som hafva en så fatiguerande tjenstgöring, 
som uppassandet på en flitigt
befaren jernväg.

<i>Anm.</i>  Då stations-hus, äfven de
mindre, äro att anse såsom <i>publika</i>
byggnader, böra de i sitt yttre bära
karakteren af sådana, och genom smakfullheten
af deras utseende gifva impuls till
försköningar i omgifningen.  Dylika
byggnader blifva alltid, huru man än må
ställa till, <i>depensiva</i>.  Största
behållningen blifver derföre, om de efter mogen
consideration <i>uppgöras och utföras af
competente personer</i>, i stället att, som ofta
händt, öfverlemnas till underordnade, men
naturligtvis mindre anspråk egande
förmågors verkställande.  Grofva misstag
förekommas ock derigenom, äfvensom 
expensiva förändringar undvikas.  Bäst är
således om <i>civil-ingeniören</i>, som uppgjort
och leder arbetena på jernvägen, <i>sjelf är
architekt</i>; ty endast då kan man vara
säker att för minsta kostnad få en, alla
fordringar motsvarande, <i>helgjuten</i>
stationsanläggning.

Man måste mycket beklaga, att
hittills helt få personer hafva <i>grundligen</i>
studerat <i>civil-ingeniör-vetenskap</i> och
<i>architektur</i> — dessa så interessanta och
nyttiga vetenskaper — <i>gemensamt;</i> men ehuru
ganska många års ihärdiga studier
erfordras till competence deri, har man
numera stor anledning att hoppas en <i>snar
reform i</i> detta afseende; sedan så många,
ofta ganska depensiva, <i>misstag och
missfoster</i>, som reflecterat disgrace på så väl
enskilde som hela nationer, blifvit
begångne och frambragte — dem en mera
klokt beräknande och med mera
estetiskt sinne begåfvad publik icke längre
bör kunna fördraga.

<i>Husflyttningen</i> inskränker man
vanligtvis till uthus eller obetydligare
boningar.  Kostbarare hus, verkstäder o.
s. v. undviker man om möjligt genom 
böjning på linien. Vid sådana tillfällen
måste likväl situationernas alla <i>pro &
contra</i> af jernvägs-ingeniören på det
<i>nogaste</i> balanceras. — Beträffande i
allmänhet jernvägars <i>beröring</i> med städer,
så är bäst att de passera <i>tätt utanföre</i>,
men icke <i>genom</i> dylika; ty mycket
egendomsköp, täta gatuspärrningar eller långa
kostsamma viaducter besparas derigenom;
och ett dylikt arrangement gifver
dessutom alltid anledning till stadens hastiga
tillväxt. Vid sjöstäder, synnerligast om
ändpunkterna äro vid sådana belägna,
måste jernvägen hafva direct beröring med
hamnen. — Uti mycket <i>stora</i> städer är
högst väsendtligt, af flere lätt insedde
skäl, att få jernvägs-stationen eller
terminus <i>så centralt, som möjligt</i>.
Uppoffringar, äfven betydande, till ernående
deraf, böra icke sparas af dem som
nitälska för det allmännas väl.

VI. <i>Öfverbyggnaden eller
»permanenta vägens» construction</i>. Dermed
förstås nedläggandet af sjelfva <i>railspåren</i> på
sine <i>underlag</i> (sleepers); byggnad af
<i>vägöfvergångar</i>; <i>spårvexlingar</i> och <i>vändbord</i>.
De sistnämnde tillhöra väl egentligen
stationerna, men kunna äfven på andra
ställen komma i fråga, hvarföre jag hänfört
dem till öfverbyggnaden.

Rcdlemas nedläggande pä en
jern-väg är en operation, som med all
noggrannhet bör verkställas; ty derpå beror
mycket den hastighet, hvarmed trainerna
kunna framdrifvas, äfvensom den
säkerhet, hvarmed passagerarne kunna färdas.

Railerna (a! hvilka en mängd
va-rieteter blifvit försökta) äro egentligen af
blott trenne slag, nemligen:
<poem>
Dubbla T-railen,
Bro-railen samt
Fot-railen,
</poem>
hvilka allesamman äro af valsadt jera och
hafva hvar och en sina ifrige försvarare.
Fot-railen har dock pä sednare är
blifvit särdeles omtyckt för enkelheten af
dess nedläggning och dess comparativt
ringa behof af reparationer, äfvensom dess
bättre pris pä det hela.

Nedläggningen af railema sker
numera efter trenne systemer, nemligen:
<poem>l:o på tvär-sleepers.
2:o på lång-sleepers.
3:o »  begge förenade.</poem>
<i>Anm</i>. På de äldsta jernvägarne
nyttjades <i>isolerade</i> stenblock att uppbära
railerna; men som de icke egde
samband, vidgade sig railerna, hvarigenom
blocken befunnos otjenliga. De äro
derföre numera till största delen afskaffade.

1:o <i>Tvär-sleepers</i> äro för
närvarande mest i bruk; dels emedan man i
England först använde dylika, der de
ansågos mindre svåra - att nedlägga, än
lång-sleepers; dels också derföre, att i
nämnde land (der bjelkar äro ganska
dyra) de blefvo mycket billigare; men
de erfordra ögonskenligt betydligt tyngre
railer och komma lättare på obestånd;
hvarföre ett talrikare, permanent
arbetsmanskap måste på linien underhållas, att
skyndsamt bestrida de tätt påkommande
reparationerna. — Af hakbultar (den
grofva, egna sort spik, hvarmed railerna
fästas vid underlagen) erfordra
tvär-sleepers ett betydligt större antal, än de
andra slagen underlag. Tvär-sleepers böra
icke placeras längre åtskiljs än högst 3
fot frän midt till midt.
2:o. <i>Lång-sleepers</i> bilda den
complettaste jernväg; ty här äro railerna
<i>efter hela sin längd uppburna</i>, då de på
tvär-sleepers deremot <i>hänga</i> fritt emellan
uppbärings-punkterna. Railernas vigt kan
derigenom väsendtligt minskas, som blir
en stor behållning. I ett skogrikt land
kosta de icke mycket mera än
tvär-sleepers, emedan mindre massa trä på det
hela åtgår. Det måste likväl medgifvas,
att nedläggningen af öfverbyggnaden, då
lång-sleepers begagnas, går något
långsammare; men en gång med
noggrannhet nedlagd eger den flere gånger längre
bestånd, än den på tvär-sleepers. — När
<i>justering</i> blir nödvändig, verkställes den
pä lång-sleepers-banan mycket lättare, än
på den andra; isynnerhet om
<i>parallel-bultar</i>, i stället för tvärsyllar,
sammanhålla långstockarna. Dessa jernbultar,
utom att de kosta betydligt mindre än
ofvännämnde besparingar af railgods och
hakbultar förenade, äro för ett <i>pålitligt</i>
lång-sleepers-system indispensabla. Om
dylika bultar allmänt blifvit begagnade,
vore användandet af lång-sleepers långt
vidsträcktare, än det nu är; ty i brist af
dessa, jemte andra inverkande orsaker,
hafva dessa sleepers af flere ingeniörer
blifvit förkastade. Dessa orsaker äro:
att <i>vredsiga</i> träsorter användes, som gjorde
railerna skefva; att lång-sleepers vid
<i>ändarna</i> lades på tvär-balkar eller syllar,
ibland äfven på stenblock; eller
upphängdes på i jorden djupt nedslagna
pålar, som totalt upphäfde den på
en jernväg så nödvändiga vibrationen; i stället
för att begagna <i>rakfibriga</i> furustockar,
med ändarna i hvarandra laskade och
spikade — eller låta dem ligga fritt utan
tvärsyllar — eller göra <i>mindre
insågningar</i> från undre sidan af stocken,
hvarigenom sammanhanget emellan träfibrerna
på längden afbrytes och skefning
förekommes.

3:o. <i>Föreningen af tvär- och
lång-sleepers</i> är att anse såsom en
misshushållning på timmer, och såsom all
misshushållning icke förtjena efterföljd. Der
trätillgången är ymnig och railbesparing
äskas, kan den tillåtas. I stort har detta
system ej heller blifvit mycket användt;
det passar bäst vid spårvexlingars
utläggning och andra detalj-constructioner.
<i>Dimensionerna</i> på ofvannämnda
<i>tvär-sleepers</i> (4 fot 8 1/2 tums eller 5 fots
spårvidd) böra vara: 9 fot långa, 6 till 7
verktum tjocka, samt 9 till 10 tum breda.
De täljas på öfra och undra sidorna.
— <i>Lång-sleepers</i> deremot (laskade
nemligen) få <i>lika</i> längd med railskenoma
(vanligen 15 till 16 fot), på det
railskarfven alltid må blifva på midten af
stocken. De böra hålla 10 till 12 tum
i lilländan, med 5 till 6 tums bred
aftäljning, endast på den <i>öfra</i> sidan.

Hvad de ofvan uppräknade slagen
af railer beträffar, så må på ofvannämnda
recommendation först afhandlas:<i>

Fotrailen</i>, så kallad för dess breda
fot eller flens, hvarpå den uppstående
delen hvilar, fästes på underlaget (vare
sig lång- eller tvär-sleepers) med så
kallade <i>hakbultar</i> af 5/8 tums fyrkant och 6
tums längd, hvars ändamålsenligaste form
är med ett hufvud, som utskjuter på 3:ne
sidor om stammen; hvarigenom de bättre
fasthålla railen och kunna derjemte med
så kallad kofot lätt uppbrytas, när behof
göres. Att förekomma lossning, äro de
nedåt obetydligt smalare, än vid
hufvudet och sluta med ett <i>skär</i>, ställdt <i>tvärs</i>
emot träfibrernas riktning; hvarigenom
<i>spikning</i> kan ske utan den tidsödande
borrningen och <i>sprickning</i> af virket
före-kommes.

Å hakbultar finnas flere olika
constructioner — alla likväl mindre
ändamålsenliga — och somliga derjemte
svårare att tillverka — än de nyss
beskrifna.

<i>Bro-railen</i> (benämnd från dess
transversala genomskärnings likhet med den
af en horizontal bro) är egentligen
ämnad för lång-sleepers, och derföre den
lättaste. Den fästes numera på samma
sätt som fot-railen, ty det förut brukliga
sättet med s. k. träskrufvar är både
långsamt och depensivt, samt försvagar railen
genom de för skrufvarna borrade hål.
Skrufvarne rosta äfven och kunna ibland
icke utan svårighet utdragas då
reparation förekommer.

<i>T-railen</i> (hvars genomskärning liknar
bokstafven T), antingen den enkla eller den
dubbla, hvilar uti klotsar eller så kallade
stolar (chairs) af gjutet jern, som hvar och
en fästes vid underlaget (alltid
tvärsleepers) medelst 2:ne jernbultar, som
kunna hafva samma construction som
hakbultarna. Railerna fasthållas uti
stolarna med <i>kilar</i> af något hårdt träslag,
som sedan de blifvit genomtorkade,
sammanpressas mellan valsar, eller
underkastas stark tryckning med hydraulisk press.
Nämnde construction på railens fästande
är complicerad och kostsam, samt
erfordrar långt flitigare besigtning än de förut
uppgifne.

<i>Railens bärighet</i>. Man må använda
hvilket slag railer som helst, måste denna
vid beräkningen rätta sig efter vigten af
den gröfsta locomotiven (denna är alltid
den tyngsta vagnen på en jernväg) som
man möjligen kan ana blifver begagnad
innan samma railer utslitas. Bärigheten
beräknas naturligtvis för railens <i>utslitna</i>,
men ej dess nya, tillstånd. <i>Homogent</i>
jern, som är <i>segt</i> och så <i>hårdt</i>, som med
segheten kan vara förenligt, <i>är bäst
passande till railer</i>.

I mån locomotivernas tyngd blifvit
ökad, har en större, proportionel,
bärighet af railen blifvit erfordrad; så att man
nu på de större jernvägarne redan träffar
railer, som väga från 45 till 60,
stundom ända till 67 ℔ victualie-vigt per
löpande aln.

Den obetydliga <i>glappning</i>, som vid
raild-skarfvarne kan uppstå, inverkar
likväl i längden förstörande på den rörliga
materielen. Man har derföre omsider
uppfunnit <i>skarfjern</i>, som med <i>skrufbultar</i>,
eller <i>nitar</i>, sammanbinda railskenorna, så
att de från början till slut utgöra en
oafbrutet fortsatt rail. — Under
skarfven lägges en plåt af 1/8 tums tjocklek
och 6 tum i fyrkant.

<i>Temperaturen</i>, i likhet med dess
inflytande på andra kroppar, <i>utsträcker och
sammandrager</i> railerna. Fördenskull, då
nedläggningen sker under den varmaste
årstiden, skjutas railändarne <i>tätt</i> emot
hvarandra. Sker den åter under en
kyligare, eller vintertiden, begagnas i
skarfvarne respective: en <i>tunnare</i> eller
<i>tjockare bit</i> takplåt af jern, som borttages,
sedan railerna blifvit fästade.

<i>Varaktigheten</i> af en rail beror
(förutsättande ändamålsenlig construction och
godt jern) naturligtvis af <i>slitningen</i>. Denna
åter af trafiken på jernvägen. I
allmänhet kan man antaga, att <i>railer</i> på de
mest befarna jernvägarna hvart 9:de till
12:te år måste förnyas, och <i>sleepers</i>,
åtminstone tvär-sleepers af furu, ömsas hvart
6:te eller 7:de år, så framt de icke
<i>»picklas»</i>, d. v. s. <i>garfvas</i> igenom hela
sin massa med en lösning af
<i>qvicksilfver-sublimat</i> eller <i>koppar-</i> och <i>jern-vitriol</i>.
(De sednare kosta minst och äro nästan
lika verksamma preservativer); i hvilket
fall de kunna hålla ut railernas period.
Detta är utan tvifvel det bästa, ehuru
förenadt med någon kostnad. —
Garfningen försiggår i stora cylindrar af jern,
hvaruti virket inlägges, och den uti så
väl kärlet som trädets porer befintliga
luft utsuges med luftpump; hvarefter
saltlösningen ifylles och med tryckpump
(lastad till 150 eller 200 atmospherer)
indrifves genom hela trädets massa. —
Hela operationen kan verkställas på två
eller tre dagar.

<i>Rattens öfre bredd</i> eller bana bör
variera emellan 2 och 2 1/2 decimal-tum
— allt efter de begagnade
locomotivernas storlek. Öfriga dimensioner bero på
den rail-construction och det slag af
sleepers, som ingeniören anser bäst motsvara
ändamålet.

Railens <i>öfre yta</i> bör från början
<i>passa efter</i> hjulringens coniska lopp (i
stället att, som oftast är fallet, vara
kullrig) ty en tillsliten rail gör det.
Derjemte är det ett bevisadt factum, att
tractionen (dragkraften) hos locomotiven ökes
i mån den kullriga ytan på railen
afslites.

Till erhållande af längre
varaktighet och mindre reparationer på
öfverbyggnaden, har af någre ingeniörer
blifvit försökt att construera railerna så, att
de skulle <i>bilda sleepers på samma gång</i>.
I allmänhet blifver dock denna
tillställning för dyr, och kan endast uti
England — der jern vanligen är ganska
billigt, men träd och arbetslöner högt
uppdrifne — finna någon framgång.
Uppfinningen är dessutom för ny, att ännu
kunna lemna några erfarenhets-resultater.

<i>Vägöfvergångar</i> kallas de
constructioner, som göras i afsigt att trafiken,
på öfver jernvägen passerande vägar, måtte
obehindradt och utan mehn för
jemvägens upphöjda railer kunna bedrifvas.
Tillställningen är helt enkel, bestående
egentligen af <i>2:ne balkar</i>, (en på
hvardera sidan) som vid fordonens
öfverrullning skydda railen emot sidostötar.
Emellan railen och den ena balken
lemnas en <i>smal ränna</i>, hvari 
jernvägsvagnarnes hjulflenser löpa. Den
öfvergående vägens yta göres jemnhög med
railernas och dessa balkars <i>öfverkant</i>. För
mindre vägar göras balkarna af
fyrkantiga timmer, beslagna med vanligt
stångjern; men för de allmänna vägarne af
gjutjern eller valsade railskenor. En
<i>stensättning</i>, lik den som vanligen begagnas
på gator, nedlägges så väl emellan
railspåren, som ock för några famnars längd
vid båda ändar, till samma bredd med
den passerande vägen. Ändamålet
dermed är att gifva det hela mera <i>soliditet</i>;
och genom hjulets dallring på
stensättningen låta detsamma vidhäftande smuts
affalla, innan passerandet af de smala
rännor, hvari trainernas hjulflenser löpa.

<i>Spårvexlingar</i> äro en annan sort af
ingeniösa tillställningar, hvarigenom en
på jernvägen löpande vagn, utan
uppehåll, kan från ett railspår öfvergå till ett
annat. Mekanismen inhemtas bäst på
stället och är vid närmare påseende
enkel nog. Dylika <i>permanenta</i>
arrangementer äro högst nödvändiga, att
förekomma <i>dröjsmål</i> med communicationen,
äfvensom långsammare och hastigare
trainers <i>collision</i>. Dessutom, vid inträffande
<i>sättningar</i> eller <i>reparationer</i> på linien,
skulle trafiken alldeles afbrytas — något
till den grad mehnligt, att det aldrig ens
får komma i fråga på en jernväg —
om icke bristen kunde afhjelpas genom
<i>provisionela</i> spårvexlingar. — Båda
slagen spårvexlingar (på Engelska:
crossings) bestå af tvenne partier, nemligen:
<i>railernas intersection</i> (point), samt
mekanismen för <i>railernas vridning</i> (switch) ur
det ena spåret i det andra. Denna
rörelse kan ske antingen <i>för hand</i>, men
fordrar då ständig uppassning; eller ock
vara <i>sjelfverkande</i>. — Det är tydligt att
den sednare tillställningen bör
företrädesvis begagnas.

I förening med spårvexlingar må
äfven nämnas:

<i>Trainernas mötesplatser</i>. De komma
endast i fråga på <i>enkel</i> jernväg, och
utgöra blott, från några hundra — till ett
tusen — alnars långa, dubbla banor, der
<i>sidospåret</i> är medelst spårvexlingar
förenadt med hufvudlinien. De anläggas
hufvudsakligen vid stationerna. Längden
rättar sig efter de längsta trainer, som
på jernvägen komma att användas. 
<i>Vexelskenorna</i>, som vid dessa mötesplatsers
spårvexlingar begagnas, äro från det ena
spåret till det andra sammanbundna med
railer utlagde i regulier, utsträckt S-form;
och radien till dessa kroklinier varierar
emellan 150 och 500 alnar, allt efter de
på jernvägen begagnade trainers längd.
På en större jernväg bör denna radie
vara minst 300 alnar.

<i>Vändbord</i> äro, med railspår belagde,
starkt construerade <i>skifvor</i>, som med
lätthet kunna <i>vridas</i> kring deras centrum,
medelst hvilka locomotiver och fordon
af alla slag flyttas från ett spår till ett
annat. De begagnas vid stationer, i
verkstäder och i allmänhet der utrymmet är
knappt. De användas af flere storlekar
— ifrån sådane, som endast rymma en
fyrhjulig vagn, till dem som på en gång
uppbära en <i>största sortens locomotiv</i> med
dess åtföljande <i>tender</i> (vagn, som förer
vatten- och bränsle-förrådet till
locomotivens underhåll). Det sednare slaget
vändbord erfordrar en ganska kostsam
grundläggning. Storleken på vändborden
beror på afståndet emellan vagnarnas
<i>yttersta</i> hjulaxlar; hvarföre bordens
diameter också varierar emellan 5 alnar och
20 alnar, som äro de största (mig
veterligt) hittills använde. De göras
antingen af jern eller trä. Jern är
fördelaktigare, men trä kostar mindre;
likväl äro vändbord af trä icke länge
användbare i fria luften.

<i>Stängsel</i> å båda sidor längs hela
jernvägen är angeläget att få upprättad
så snart jordarbetena blifvit färdiga, så
väl i afsigt att afhålla betande <i>kreatur</i>
från trampning i doseringarna,
hvarigenom förr eller sednare <i>jordras</i>
uppkomma, som ock isynnerhet att förhindra
djuren att på sjelfva banan, som alltid
är torr och inbjudande, intaga hviloplats.
Fasaväckande olyckshändelser hafva
understundom inträffat, derigenom att
boskap, på ett eller annat sätt, insluppit
på linien och i mörkret bildat obstakler
för de framilande trainerna, hvarigenom
dessa blifvit kastade öfverända och dyrbar
egendom samt talrika menniskolif
uppoffrade.

Vid valet af stängsel är den, som
på det hela <i>kostar minst och varar längst</i>,
sjelfskrifven. På grund häraf,
oberäknadt utseendet, som visserligen icke bör
åsidosättas, vid ett företag af dylik
natur, är en <i>sjelfbestående</i> och <i>permanent</i>
stängsel, d. v. s. en <i>lefvande häck</i>, i alla
afseenden att föredraga, änskönt <i>primitiva</i>
kostnaden derför skulle betydligt
öfverstiga den af annan inhägnad. — En
planterad häck tarfvar liten tillsyn och
föga underhåll, då deremot annan
stängsel, för alla kommande tider, fordrar båda
delarne till icke ringa belopp. Alla
dertill hörande <i>grindar</i>, som icke äro under
speciel uppsigt af väktare, böra vara
construerade så, att de <i>slå igen af sig sjelfva</i>
och derjemte vara försedde med tafla,
utvisande <i>höga böter</i>, hvartill den gör sig
förfallen, som antingen af okynne eller
förseelse lemnar grinden öppen.

<i>De större grindarne</i> (vid stationer,
eller vid allmänna vägar som passera
linien) måste vara under ständig tillsyn.
De böra vara försedde med <i>signal-tafla</i>,
som är målad <i>röd</i> emot jernvägen, men
<i>hvit</i> emot landsvägen, hvarigenom
resande, äfven i mörkret, på afstånd
varseblifva, om passagen är stängd, eller
icke. — På röda sidan hänger man
under natten en <i>röd lykta</i> såsom signal, om
jernvägen för tillfället är tillsluten. —
Flere slags <i>kulörta</i> lyktor begagnas
å jernvägarne, sedan det blifvit mörkt, med
olika betydelse för varning. Det <i>röda</i>
ljuset betyder alltid: <i>fara</i>, eller att
yttersta försigtighet är af nöden.

<i>De höga signalerna</i>, som begagnas
på jernvägar och hvaraf många slag
blifvit inventerade, äro egentligen att anse
som <i>telegrapher för korta distancer</i>;
ämnade att varna en kommande train emot
<i>collision</i> med en annan, som antingen är
stillastående eller icke långt nog
aflägsnad. De finnas endast vid stationerna,
eller sådana ställen, der tvenne jernvägar
sammanfalla.

<i>Electriska telegraphens</i> upprättande
längs efter jernvägarna är fördelaktigare,
än efter andra vägar eller sträckningar;
ty naturligtvis opererar telegraphen (i
egenskap af den snabbaste tänkbara
kurir), lika väl der som annorstädes, till
publikens belåtenhet; under det den
derjemte på jernvägen (der uppskof icke
kunna medgifvas) lemnar ögonblicklig
underrättelse om alla på linien
förefallande angelägenheter, hvarigenom
behofven kunna fortare afhjelpas; t. ex. om
något kommit i olag, som genast tarfvar
reparation; om olyckshändelser inträffat;
orsaken till en väntad trains uteblifvande
o. s. v. — Emot rymmande
brottslingar, — som vid dylika försök helst
begagna de skyndsammaste
fortskaffningsmedel — äro telegrapher på jernvägar
verksamma och afgörande medel, då snar
och säker arrestering derigenom med
lätthet kan verkställas.
*
</chapter>

<chapter name="Jernvägs-materielen.">
<h2>Jernvägs-materielen.</h2>

består af: <i>locomotiver</i> med sina <i>tenders</i>
(förrådsvagnar); <i>passagerare-vagnar</i> af tre
till fyra olika slag eller s. k. <i>classer;</i>
<i>gods</i>- eller <i>varu-vagnar</i> af åtskilliga
sorter; dessutom: vagnar, inrättade till 
<i>postcontor</i>, som under passagen, medelst en
enkel mekanism, insamla de öfver
jernvägen på armar uthängda postväskorna;
och hvaruti brefvens sortering under
resan äfven försiggår; vagnar för
transporterande af <i>hästar, boskap, får</i> och <i>svin</i>;
så kallade <i>timmerflakar</i> af flere sorter;
<i>stenkols-</i> och <i>träkols-vagnar</i> o. s. v. —
På flere jernvägar är uppmärksamheten
emot den resande publiken så högt
drifven, att trainerna äfven innehålla stora
vagnar inrättade till <i>restaurationer</i> och
<i>kafféer</i> samt rum för skötande af
correspondance, tidningsläsning m. m.

Materielen kan göras från
annorstädes begagnade och godkända modeller;
men förfärdigas helst enligt ritningar, som
af jernvägs-ingeniören blifvit uppgjorde
eller approberade — ty på det sättet
kan man ega hopp om successiva
förbättringar — och bör i sednare
händelsen <i>ju förr ju heldre</i> beställas, emedan
icke allenast locomotiverna fordra
betydlig tid att förfärdigas; utan äfven alla
bättre vagnar, som göras af trä,
behöfva en längre tid stå under byggnad,
om icke krympning på dem skall
menligt inverka.

Innan vagns-fabrication för
jernvägar kommit i flor inom landet, är
derföre bäst att beställa, åtminstone <i>den
vigtigaste delen</i> af materielen från utlandet
på större, väl accrediterade verkstäder.

Materielen är vanligen ställd under
vård af en särskild så kallad
»vagnmästare.»

<i>Förråden</i> af materialier, vid en större
jernväg, erfordra till ett ganska
betydligt belopp isynnerhet följande: <i>railer
och sleepers; hakbultar; redskap och
verktyg</i> för reparationer å linien; <i>jordvagnar</i>;
ett stort parti af <i>axlar och hjul</i>, att
ersätta gamla kasserade, eller att apteras
till nya fordon; <i>coaks</i> (rostade stenkol)
och <i>bomolja</i> samt <i>hampa</i> åt
lncomotiverna; <i>pressenningar</i> åt lastvagnarna;
<i>axelsmörja</i> åt alla <i>hjuldon</i> m. m.

<i>Anm</i>. Alla hjul, som begagnas på
jernvägar, hafva ringen eller <i>loppet</i> till
en viss grad svarfvadt <i>coniskt</i>, på det
trainens alla <i>hjulflenser</i>, der vägen är rak,
måtte så litet som möjligt vidröra railerna
och öka frictionen, samt förnämligast på
det, i krokarna eller <i>kurverna,</i> hjulen,
som alltid parvis äro <i>fästade</i> på samma
axel, måtte, genom denna coniska
construction, på samma tidsmoment kunna
genomlöpa de <i>något litet skiljaktiga</i>
vägstycken, som af den yttre och inre railen
på dessa ställen bildas. — Genom
<i>spelrummet,</i> (1 till 1<small><sup>1</sup></small>/<small><sub></sub>2</small> verktum) som
existerar emellan spårvidden och afståndet
emellan hjulflensernas <i>yttre</i> sidor, i förening
med det coniska loppet, erhålles den
nödiga <i>compensationen,</i> derigenom att
hjulen, till följe af centrifugal-kraften, i
kurverna röras på <i>olika</i> diametrar: hjulet
med den <i>större</i> diametern rullar då på
den <i>längre</i> ytter-railen. Härigenom
förekommes också den skadliga inverkan,
som eljest, genom vridningen och
slidningen, materielen — synnerligast
axlarne — skulle få vidkännas.
*
</chapter>
