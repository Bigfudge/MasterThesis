<h1>
LIVRUSTKAMMARENS
</h1>

OCH

<h2>
DÄRMED FÖRENADE SAMLINGARS
UTVECKLING OCH FÖRVALTNING

ÅR 1920
</h2>

<img>
KUNGLIGA LIFRUST KAMMAREN
</img>

REDOGÖRELSE

AV INTENDENTEN OCH FÖRESTÅNDAREN
FÖR SAMLINGARNA

RUDOLF CEDERSTRÖM

STOCKHOLM 1922

KUNGL. BOKTRYCKERIET. P. A. NORSTEDT & SÖNER
213519

Redogörelse

för

Kungl. Livrustkammarens och därmed förenade
samlingars utveckling och förvaltning

år 1920.

Till <sp>KONUNGEN</sp>.

Till åtlydnad av föreskriften i nådiga brevet av den 28 sept. 1906 får
jag härmed avgiva följande berättelse rörande Livrustkammaren och därmed
förenade samlingars tillväxt och förvaltning under år 1920.

<chapter name="Samlingarnas tillväxt">
<h3>
Samlingarnas tillväxt.
</h3>

<b>Huvudsamlingarna</b> hava ökats med 73 nummer.

<i>Gåvor:</i>

<sp>Gustav II Adolfs kyller</sp>.

Främst bland alla gåvor står utan gensägelse den storartade gåva, som
överlämnats av Österrikiska staten, såsom en erkänsla för all den hjälp, som
från svenskt håll lämnats för lindrande av den av kriget framkallade nöden.
Gåvan utgjordes av det kyller, som burits av Gustav II Adolf i slaget vid
Lutzen och allt sedan dess bevarats i Wien såsom ett segertecken, senast i
Heeresmuseum i Arsenalen. Kyllret överlämnades högtidligt till svenske
ministern i Wien den 26 maj 1920, översändes till Livrustkammaren från K.
Utrikesdepartementet den 31 maj samt uppackades och införlivades högtidligen
med samlingen den 4 juni i närvaro av H. K. H. Prins Carl med en
deputation från Svenska Röda korset, preses i K. Vitterhets-, historie- och
antikvitetsakademien, ordföranden i Nordiska museets nämnd, riksarkivarien,
t. f. riksantikvarien, överintendenten och chefen för Nationalmuseum,
styresmannen för Nordiska Museet samt Österrikes härvarande representant.

<sp>Kellerska samlingen</sp>.

Storartade äro även de tvenne gåvor genom vilka samlingen sattes i
tillfälle att förvärva de för densamma viktigaste delarna av den Kellerska
vapensamlingen. Denna märkliga ryska samling, som egentligen bildats av furst
Sachovskoj, försåldes i Stockholm genom offentlig auktion i A. B. Bukowskis
konsthandel den 5 mars 1920. Redan 1918 hade emellertid samlingen i sin
helhet hembjudits till Livrustkammaren, men betingade då ett pris, som för
Livrustkammaren var otänkbart, varjämte många av vapnen voro av den art
att de icke borde med Livrustkammaren förenas.

Samlingens ägare, Direktör H. Bechshöft önskade emellertid att några av
samlingens märkligaste föremål skulle hamna i Livrustkammaren och medgav
därför att dessa för en beräknad summa av kronor 50,000:- på hans
bekostnad skulle inropas för samlingens räkning. Dessa föremål utgjordes av:
1 turkisk hjälm, 1500-talet; 1 pansarhuva av svart stål, med rik inläggning
av guld och infattade turkoser och rubiner, persiskt arbete, 1500-talets mitt;
1 turkisk sabel, klingan 1500-talet, rikt inlagd med guld, fäste och beslag
från 1600-talet av silver med rubiner och smaragder; 1 dolk, fäste persiskt,
av enastående rikt och konstnärligt snidat elfenben med i guld fattade
rubiner, klinga, slida av förgyllt silver och ytterligare stenbesättning på fästet,
turkiskt arbete från omkr. 1700; 1 persisk dolk, 1700-talet, med damaskerad
och snidad klinga, slidan av guld med ädla stenar; 1 turkisk bössa, pipan
från 1500-talet, rikt ornerad med silver och turkoser, låset sign. MARTIN
SEITZ; 1 östeuropeisk pistol med yxa, ungersk?, 1600-talets slut, skaftet
med rika beninläggningar i stil med de s. k. teschitzbössorna; 1 par
italienska dubbelpistoler (Wender), piporna sign. LAZARINO COMINAZZO,
stockarna beslagna med fint genombrutet stål av bresciatyp; 1 persisk fanspets
av genombrutet stål.

Genom frikostigt mellanträdande av Livrustkammarens ständigt
tjänstvillige mecenat, legationssekreteraren Harry Ax:son Iohnson hade
Livrustkammaren tillfälle att ur samlingen förvärva även följande för densamma
önskvärda föremål: hjälm, nürnbergerarbete för Turkiet, 1500-talets mitt;
ringkrage av koppar, polsk 1700-talet; 2 st. bröstplåtar till pansar, ryska
1500-talet; pansarskjorta med arabisk inskrift; hjälm, mongolisk; armskena,
kaukasisk, förfärdigad av äldre persisk rustning; armskenor, ett par, ryska
1600-talet; armskenor, ett par, persiska 1600-talet; handsköld, turkisk; benskena
för häst, persisk; dolk med silverslida, konstantinopelarbete 1679; kniv,
monterad med silver, orientalisk; kniv med silverslida, kaukasisk; hirschfängare med
jaspisfäste och silverbeslag, rysk, 1700-talet; svärd (schiavona); sabel,
monterad med silver, polsk 1600-talets slut: pallasch med silverbeslag, mingrelisk;
sabel med virkat silkesgehäng, turkestansk; stutsare, sign. Boutet et Fils A
VERSAILLES, 1800-talets början, intressant bakladdningskonstruktion;
bösspipa, rysk, 1600-talet, sign. Tabolsk; bössa, albanesisk, pipan sign. G. B.
BIGNOLLI; bössa med stödgaffel, indisk; pistoler, ett par, albanesiska; pistol,
dalmatisk, pipan sign. SNI och L. LAZARINO; snapplås, spanskt, 1600-talet;
snapplås, italienskt, sign. Dominico Santi da Montalboddo, från 1600-talet;
hjullåsuyckel i form av hammare med krutmått, tysk, 1600-talet; laddstake
av silver, albanesisk; kruthorn av förgylld brons, tysk, 1500-talets slut;
krutflaska av silver, rysk, 1600-talet; kruthorn, ryskt allmogearbete;
kruthorn av silverbeslagen hummerklo, kaukasiskt; kruthorn, kaukasiskt;
krutflaska av stål, persisk; ridtyg av rött skinn med förgyllda bronsbeslag, polskt,
1700-talets början; stigbygel av ciselerat och guldbelagt stål, 1700-talets
senare del; halskedja av silver med tre amulettkapslar.

Av Friherre Emanuel Cederström, Krusenberg: en sko av vitt skinn från
1600-talets mitt, enligt uppgift en bröllopssko, som tillhört frih. Georg
Fleetwood, död 1667, och tidigare ingående i Livrustkammarföreståndaren överste
Georg Fleetwoods samling.

Av Mr Rudolph Carlson, Xevada, U. S. A.: pistol från 1800-talet med
märkligt slagkrutlås.

<i>Inköp</i>:

Stigbygel av järn, 1500-talstyp, funnen vid grundgrävning, Sveavägen 31,
Stockholm.

Refflad bössa med flintlås, svensk, 1700-talets mitt, sign. D. Bars,
Stockholm; stutsare, 1700-talets mitt, svensk, med flintlås, sign. Meidinger,
Stockholm; sadel, mexikansk.

Diverse föremål från Öland ur framlidne redaktör Melanders samling,
Borgholm, nämligen: 2 st. snapplås; trissa till armborstspännare av brons;
värjfäste av järn; knapp till värjfäste av järn; 6 st. sporrar; lock till
kolvlåda; del av fanspets med Gustaf III:s namnchiffer; 3 st. fragment av
pansarskjorta.

<b>Boksamlingen</b> har ökats med 42 nummer.

<i>Gåvor</i>:

Av D:r F. R. Martin, Florens: Descrizione degli scudi posseduto da
Ambrogio Uboldo, Milano MDCCCXLIII; Wolf Ehrenfried, Freih. von: Der
vollkommene Pferdekenner, Anspach 1780. IV:o; Munke, August: Der
vollkommene Sattler. Quedlinburg und Leipzig 1836. Tvär. föl.

Av konstnären Artur Sjögren: Murr, Chr. Th. von: Dissertatio de corona
regum Italise, Monachii 1810.

Av D:r Sune Arabrosiani: Schurtz, G.: Industriens bok I: 4.
Stockholm 1860.

Av författaren: (Hulls)t(röm, C. R.): Om tjänstetecken och äldre
uniformer.

Av författaren: Cederström, Rudolf: Uppbådsfanor från karolinska
ofredstider.

<i>Byte</i>:

Från följande institutioner hava bytesskrifter ingått:
Sverige, Stockholm, Statens Historiska Museum,
<tab><tab>» Nordiska Museet,
<tab>Göteborg, Göteborgs Museum,
<tab><tab>» Röhsska Konstslöjdmuseet,
<tab>Hälsingborg, Hälsingborgs Museum,
<tab>Linköping, Östergötlands fornminnes- och museiförening,
<tab>Lund, Kulturhistoriska Museet,
<tab>Malmö, Malmö Museum,
<tab>Visby, Gotlands Fornsal,

Skandinavien, Kristiania, Norsk Folkemuseum,
<tab>Köpenhamn, Kunstindustrimuseum,
<tab><tab>» Nationalmuseum II avd.

Utlandet, Bern, Historisches Museum,
<tab>Boston, Museum of fine arts,
<tab>Leipzig, Städtisches Kunstgewerbemuseum,
<tab>München, Bayerisches Nationalmuseum,
<tab>Newyork, Metropolitan Museum,
<tab>Washington, U. S. Nationalmuseum,
<tab>Zürich, Schweizerisches Landesmuseum.

<i>Inköp</i>:
8 st. verk.

<b>Arkivet</b> har ökats med 116 fotografier av begravningsvapen från svenska
kyrkor, 1 litografi av Cardon efter teckning av Bennet föreställande
vapensamlingen på Wijk.
</chapter>

<chapter name="Utställningar">
<h3>
Utställningar.
</h3>

Utom de mindre tillfälliga utställningar, som föranletts av ovanstående
gåvor av Gustav II Adolfs kyller och vapen ur den Kellerska samlingen
anordnade Livrustkammaren före nyssnämnda Kellerska samlings försäljning
en utställning av densamma i sin helhet i jan. och febr.
</chapter>

<chapter name="Arbetet i samlingen">
<h3>
Arbetet i samlingen.
</h3>

Med det utav riksdagen beviljade anslaget för avskrift av äldre
inventarieförteckningar har under året utförts avskrifter ur inventarier för åren:
1683, 1696 och 1748 samt övriga äldre handlingar från åren 1697-1703;
samt 1712 års anmärkningar.

För katalogarbetet, och med tanke på kommande nyuppställning av
samlingarna har företagits en revidering av de vid föremålen traditionellt fastade
historiska bestämningarna, vad beträffar: bössor, pistoler, armborst, svärd,
värjor, sablar, dolkar, stångvapen, stridsklubbor, sadlar och dräkter.

Med förbättrande av anordningarna i magasinet har fortsatts och har ett
stort nytt skåp för magasinering av sadlar blivit uppsatt.

En systematisk rengöring av yttre och inre delar av samlingens
skjutvapen har påbörjats. Till rengöring har även mottagits vapen från
Värnhems kyrka och några enskilda personer.

Det textila konserveringsarbetet har under året måst ligga nere,
väsentligen på grund av svårigheten erhålla goda materialier under nuvarande
industriella förhållanden.
</chapter>

<chapter name="Publikationer">
<h3>
Publikationer.
</h3>

Av »Vägledning för besökande i Livrustkammaren» har utgivits en ny
upplaga, den sjunde, i 20,000 exemplar. Den förra upplagan, tryckt i 10,000
exemplar, har slutsålts på en tid av icke fullt två år, varav 5,974 st. 1920.
Tack vare denna starka åtgång är det också möjligt att fortfarande försälja
den 12 ark tjocka katalogen till det billiga priset av 1:50 kr.

Över föremål i samlingen har publicerats: Kendrick, A. F.: Persian
stuffs with figure subjects (The Burlington Magasine, 1920).

Av samlingens tjänstemän har för övrigt publicerats:

Föreståndaren Cederström: Moderna stenvapen eller stenåldersvapen?
(Rig, 1920).
Amanuens Östberg: Vapen ur major G. Hammarströms samling till
Livrustkammaren. (Rig, 1920).

Föreståndaren jämte amanuenserna Östberg och Fleetwood: Förteckning
över greve Kellers samling av orientaliska och europeiska vapen. Uppsala
1920.
</chapter>

<chapter name="Besök och studier">
<h3>
Besök och studier.
</h3>

För samlingen, som på grund av lokalernas belägenhet icke har
möjlighet att föra statistik över besökarantalet, är det glädjande att se samlingens
popularitet återspeglad i antalet försålda kataloger. Även torde man kunna
antaga att så gott som alla de 64,924 personer, som besökt Nordiska
Museet, jämväl besökt Livrustkammaren.

Studiekort till samlingen hava utdelats till 784 personer. Dessa kort
gälla såväl till Livrustkammaren som Nordiska Museet.

För deltagarna i de under tiden 15-23 mars pågående, av
Kommerskollegium anordnade hantverkarekurserna har demonstrationer hållits av
samlingens tjänstemän. Likaväl för de i Stockholm den 1-9 juli pågående
sommarkurserna.

Under den av stockholmsmuseerna till förmån för de nödlidande
kollegerna i Wien anordnade s. k. museumsveckan 12-17 april höllos i
samlingen tvenne demonstrationer av dels samlingens magasinerade praktstoffer,
dels 1500-talsrustningar varvid även genom benäget tillmötesgående av greve
Brahe den s. k. Karl V:s sköld från Skokloster förevisades.

Bland märkligare besökande vid samlingen märkas: M:r A. F. Kendrick
från Victoria and Albertmuseum, South Kensington, London, samt docenten
vid Wiens universitet d:r Ernst Diez.
</chapter>

<chapter name="Personal">
<h3>
Personal.
</h3>

Föreståndaren har för enskilda angelägenheters ordnande åtnjutit av
Eders Kungl. Maj:t beviljad tjänstledighet under tiden 15 april-15 juni;

för hälsans vårdande åtnjutit av Eders Kungl. Maj:t den 17 dec.
beviljad tjänstledighet under tiden 22 dec. till över årets slut;

åtnjutit semester under tiden 2-15 sept., 22 sept.-18 okt. och 17-
23 nov.;

arbetat med katalogisering av samlingarna på Skokloster under tiden
4 juli-2 aug.;

jämte cheferna för Nationalmuseum, Statens historiska museum och
Nordiska Museet genomgått det material inom Statens historiska museum, som
jämlikt de av Eders Kungl. Maj:t den l okt. 1919 fastställda gränserna för
museerna icke skulle falla inom nämnda museums samlingsområde, i och för
upprättande av förslag till överföring av nämnda föremål till andra offentliga
samlingar.

Amanuensen Östberg har åtnjutit semester 1-15 mars samt varit
tjänstledig från 1 aug. till årets slut.

E. o. amanuensen frih. Fleetwood har av nämnden varit förordnad att
upprätthålla föreståndarebefattningen under tiden l sept.-15 okt.;

upprätthållit amanuensbefattningen under tiden 1-15 mars, 1 aug.-
31 okt., 16 nov.-18 dec.;

väsentligen utfört bibliotekarie- och registratorgöromål samt fortfarande
utfört de för arkivet avsedda kopparfällningarna av mästarmärken på vapen
i enskilda samlingar och för detta ändamål under tiden 4-10 juli biträtt
föreståndaren vid arbetet på Skokloster;

redigerat nya upplagan av Vägledningen.

Fil. stud. Gösta Malmborg har från och med 15 okt. varit anställd för
avskrivande av äldre inventarieförteckningar;

upprätthållit amanuensbefattningen under tiden 1-15 nov. och 19-3
dec., därunder  väsentligen utfört arkivutredningar för de av
Fornvårdskommittén infordrade uppgifterna angående samlingarnas äldre historia.

Amanuensen vid Nordiska Museet, fil. lic. Sigurd Wallin har av Eders
Kungl. Maj:t varit förordnad att upprätthålla föreståndarebefattningen under
tiden 15 april-15 juni samt 22 dec. över årets slut.
</chapter>

<chapter name="Ekonomi">
<h3>
Ekonomi.
</h3>

<h4>
Debet.
</h4>

Balans från 1919:
<tab>Tillgångar......................3,880:10

Inkomster:
<tab>Statsanslag: åttonde huvudtiteln: Livrustkammaren:
<tab><tab>för tillsyn, underhåll och vård av
<tab><tab>samlingarna.........8,100:-
<tab><tab>för iståndsättande av vissa föremål . 1,700:-
<tab><tab>för arvode åt tekniskt biträde ... 2,150:-
<tab><tab>för avskrifter av äldre inventarier . 1,200:-
<tab><tab>för extra biträden och
<tab><tab>vikariatsersättning...........<u>3,000:-</u>

<tab><tab>16,150:-

<tab>Dyrtidstillägg åt Livrustkammarens personal ... 25,031: 79
<tab><tab>Transport 41,181: 79

<tab><tab>3,880: 10

                      Transport  41,181: 79    3,880: 10
Intressemedel ...............       208: 44
Försäljningsmedel:
<tab>Kataloger ....... 7,811: 89
<tab>Vykort m. m......   160: 67  7,978: 56
Tillskott från Nordiska Museet .. 6,151: 93   55,520: 72
                                  ______________________
                                  Summa kr.   59,400: 82


<b>Kredit.</b>

Utgifter:
 Avlöningar:
<tab>ordinarie ........................... 19,149: 99
<tab>löneförbättring och dyrtidstillägg .. 25,031: 79   44,181: 78
Samlingarnas ökande   ..............................     1,401: 40
Extra bevakning ....................................       492: -
Vård och expenser ..................................     1,850: 63
Tryckningskostnader ................................       627: 15
Installationskostnader  ............................        67: 50
Lappkatalogen ......................................       106: 50
Avskrift av äldre inventarier.......................     1,200: -   49,926: 96
                                                        ___________
Balans till år 1921:
 Tillgångar:
<tab>Utlånta medel .................................     5,922: 80
<tab>Kassabehållning ...............................     3,551: 06   9,473: 86
                                                      _______________________
                                                        Summa kr.   59,400: 82

Stockholm i mars 1921.


Underdånigast
<i>Rudolf Cederström.</i>
</chapter>

