HANDLEDNING

I

<b>VIRA</b>

AF

H. L. VICTORIN

FÖRF. TILL »VÄLSPELNING I VIRA», HANDLEDNING I »WHIST»,
»PRÉFERENCE OCH TRÄKARL» M FL.

*

STOCKHOLM
BEIJERS BOKFÖRLAGSAKTIEBOLAG.

<b>Pris: 75 öre.</b>

HANDLEDNING

I

<b>VIRA</b>

AF


<b>H. L. VICTORIN</b>

*

STOCKHOLM
BEIJERS BOKFÖRLAGSAKTIEBOLAG.
STOCKHOLM 1903.

TRYCKT HOS BEIJERS BOKFÖRLAGSAKTIEBOLAG.
<chapter name="Vira.">
<b>Vira.</b>

Af alla kortspel är vira utan tvifvel det mest svenska
såsom både uppfunnet och nästan uteslutande idkadt i
Sverige. Enligt uppgift lär det härstamma från Vira
järnbruk i Stockholms län, och därifrån har det bredt ut sig
och vunnit stor spridning särskildt i norra och mellersta
Sverige.

Vira är det mest invecklade spel som spelas i Sverige.
Genom sin ofantliga rikedom på spelformer lämnar det plats
för ett snart sagdt oändligt antal kombinationer, låter äfven
de skenbart sämsta kort fä någon betydelse och lämnar ett
stort spelrum för skickligheten och förmågan, så väl när
det gäller att bedöma kortens värde som när det gäller att
spela dem. Och hvad som säkert lockat mången öfver till
virabordet, är tvifvelsutan utsikten att få sköta sitt spel
själf, oberoende af det oblida öde, som heter »en dålig
medspelare», och som så ofta orsakar nederlag och död. Men
å andra sidan ställer spelet stora fordringar på den som
vill nå mästerskap däri. Det fordrar en vaken blick, snabb
uppfattning, godt minne, lätthet att kombinera sig
företeende fakta och framför allt kallblodighet. Lugn är 
viraspelarens första och största dygd. Utan lugn kan man ej
tänka klart, ej bibehålla den nödiga öfversikten öfver
ställningen. Brister tålamodet -- ja, då kommer snart det
ointresserade eller dumdristiga trotset, som hos några vill
göra ingenting, hos andra allt. Båda delarne äro lika 
fördömliga, lika stridande mot spelets karaktär. Det förra
blir endast ett mekaniskt handterande af korten, i analogi
med exempelvis det gamla hederliga spelet »svälta räf»,
det senare blir ett rent hasardspel, närmast att förlikna vid
knack eller kille.

* * *
Vira spelas af tre, d. v. s. mer än tre kunna aldrig
på en gång deltaga i spelet. I samma parti (vid samma
bord) kunna nog fyra till och med fem deltaga, men då
måste en eller två för hvarje spel vara borta. Om t. ex.
A, B, C, D spela vira och A ger ut korten, spela första
gången A, B och C, andra gången, då B ger, B, C och
D, tredje gången, då C ger, C, D och A o. s. v. Under
spelets fortgång kommer sålunda hvar och en af spelarne,
om de äro fyra, att spela tre gånger, men vara borta hvar
fjärde gång. Spela fem, måste två vara ifrån hvarje gång.
Af A, B, C, D, E, spela då först A, B, C, så B, C, D,
så C, D, E, så D, E, A o. s. v. d. v. s. att hvar och en
af de spelande spelar tre spel och sitter öfver två. Fem
spelande anses emellertid vara för mycket, och är under
inga förhållanden att tillråda; vid fyrkantiga bord blir
placeringen obekväm och hela spelet får dessutom en
anstrykning af långtrådighet. Bäst är tvifvelsutan tretalet.

Då fyra spela, brukas på några ställen (dock långt
ifrån allmänt) så kallad <i>hökning</i>, (som måhända snarare
borde heta <i>ökning</i>), hvilken tillgår så, att efterhandens granne
till höger, som alltid är den som är ifrån, äger rätt att bese
efterhandens kort, och då denne ej vill bjuda mera på dem,
om han så vill, göra ett högre bud samt sedermera spela
spelet såsom sitt eget och på egen risk. Detta sätt är
emellertid ej att rekommendera; det föranleder lätt till
indiskretioner och verkar störande i spelet. Nu mera
förekommer det sällan, äfven på de ställen, där det anses vara
tillåtet. Då fem spela, kan naturligen ock den närmast
efterhand sittande begagna samma rätt.

Vira spelas med två kortlekar innehållande de vanliga
femtiotvå korten. Det första man har att göra är att bestämma
spelarnes plats, en ganska viktig sak, ty den plats, man
en gång fått, behåller man hela spelet igenom. För detta
ändamål uttagas ur kortleken tre kort af olika färger,
däribland dock en hjärter, hvilka placeras på bordet ett framför
hvarje plats (vi antaga hela tiden för att undvika onödiga
upprepningar, att spelarne äro tre). En af de spelande uttager
därpå tre kort af motsvarande färger och bjuder dem med
afvigsidan uppåt åt de båda andra. Sedan de tagit hvar
sitt, intaga de sina platser där korten af motsvarande färg
ligga. Den, som fått hjärter, har förhand i första spelet.
Spelaren till höger om förhanden har gifven d. v. s.
skall dela ut korten. Sedan han blandat noga, låter han
sin granne till höger kupera (i de följande spelen behöfver
efterhanden ej blanda) och börjar gifningen. Denna kan
ske ungefär hur man behagar, dock ej gärna med ett och
ett kort. Vanligen ger man tre gånger 3 kort och en gång
4, eller två gånger 5 och en gång 3 kort. Gifven sker
som vanligt från vänster till höger, i den ordning spelarne
sitta. Sedan hvarje spelare sålunda erhållit sina 13 kort,
läggas de återstående 13, hvilka på inga villkor nu få af
efterhanden eller af någon annan beses, räknas eller på
något sätt rubbas i sin ordning, på bordet och bilda den s.
k. <i>talongen</i>, om hvars användning vi längre fram få orda.

Under tiden är efterhandens granne till höger,
mellanhanden, sysselsatt med att blanda den andra leken. Då
detta skett kuperar han den och lägger den sedan till höger
om sig på bordet så, att det kort, som varit underst,
kommer öfverst med rätsidan uppåt. Detta kort visar <i>färgen</i>
(hjärter, ruter, klöfver, spader) för det spel, som går. Den
färg, som ligger upp, kallas <i>högsta färg</i>. Är denna röd,
kallas den andra röda färgen <i>andra färg</i>, de båda svarta
däremot <i>ofärg</i>. Är den åter svart, kallas den andra svarta
färgen <i>andra färg</i> och de båda röda färgerna <i>ofärg</i>. Vi
varna, här lifligt för den missuppfattning som
sammanblandar denna <i>färg</i> med <i>trumf</i>. Trumf bestämmes alltid,
medelbart eller omedelbart af spelaren själf; färgen åter är
som synes från början bestämd, och tjänar endast till att
bestämma betalningen samt att under vissa förhållanden
gifva spelarens bud en högre rang. Vi torde få anföra ett
exempel på hvad ofvan sagts: A har lagt ut de tre korten,
samt låtit B och C draga af de motsvarande. C har fått
hjärter och har sålunda förhand. B har fått sin plats till
höger om honom och har sålunda att gifva. A sitter till
vänster om C, och har att blanda och lägga upp, färg,
hvarvid han placerar kortleken emellan sig och C, som nästa
spel skall gifva just med denna lek.

Sedan gifning och färgläggning försiggått, ordnas korten
som i ett vanligt spel. Korten hafva sin vanliga valör,
essen högst, tvåorna lägst.

Innan vi fortsätta vidare i vår redogörelse för spelet
torde det måhända ej vara ur vägen att redogöra för den
vinst man kan skörda och den risk, för hvilken man
utsätter sig. Vinsten eller förlusten utgöres dels af <i>betar</i>,
dels af ett antal <i>points</i>. Betarne spela här afgjordt
hufvudrollen; de äro den egentliga insatsen, hvarom man spelar,
medan points'en mera äro ett slags uppmuntran vid sidan
af den större vinsten. Vid större spel kunna dock äfven
points'en blifva af rätt mycken vikt och uppgå till rätt
betydliga belopp. Points'en betalas, enligt lista som
meddelas här nedan, med marker och hvarje viraparti behöfver
därför minst tre marklådor af olika färger. Man brukar
låta de långa markerna gälla 1, de runda 12 och de
fyrkantiga 48. För att undvika oupphörliga och besvärliga
växlingar brukar man dessutom förse hvarje spelare med
ett vijsst antal ett- eller tvåöringar eller spelmarker hvilka
då hvar och en representera ett värde af 6. Markernas
penningvärde beror på hur högt man spelar (1/2, 1, 2 öre.
Se nedan).

Vid anordningen af betarne, hvilka som vi nyss sade
utgöra den egentliga vinsten i viraspelet, har man gått till
väga på två olika sätt och har till följd häraf fått två slags
vira: <i>patentvira</i> och <i>protokollsvira</i>. Då vi nämna
patentviran först, sker detta ej därför att den är bättre eller mera
i bruk, men den är lättare och sålunda för nybörjaren bättre
att begynna med. I patentviran är det de fyrkantiga
markerna, som äro betarne, och deras värde plägar fördenskull
vid detta spelsätt bestämmas till 50. Man kan sedermera
efter behag bestämma, hur högt man önskar spela, 1/2, 1,
2, 3 öre, då värdet af hvarje bet blir lika med resp. 25,
50 öre, 1 kr., 1: 50 o. s. v. Öfriga marker hafva sitt
vanliga af oss förut angifna värde. Vid spelets början insätter
nu hvarje spelare i en s. k. pulang eller pott en dylik bet.
Särskilda mycket praktiska virapulanger finnas konstruerade,
men i brist därpå kan man mycket väl använda en tom
marklåda, ett tefat eller något dylikt. Dessa tre första
betar, som utsättas innan ännu spelet egentligen tagit sin
början, har man plägat benämna <i>ålar</i>. Vinner nu en af
spelarne första spelet eller som man i vira plägar säga,
om han »går hem», tager han en af betarne (mera än <i>en</i>
bet kan aldrig i samma spel vinnas), hvarjämte han af de
båda andra erhåller ett antal points enligt nedanstående
taxa. Förlorar han åter spelet, eller som man säger, »går
bet», måste han sätta ut en, måhända flere betar och
betala de båda andra spelarne enligt den nyss nämnda
pointstaxan. Om under spelet betarne i pulangen taga slut, måste
hvarje spelare åter insätta en bet (en ål). Finnas några
betar i pulangen, då spelet är slut, delas dessa lika på de
tre spelarne, hvarefter hvar och en, så långt han kan,
inväxlar alla marker af den färg han har. Saknar han
sedan några, är detta hans förlust, har han däremot
främmande marker till öfverlopps, är detta hans vinst.

Vi komma nu till det andra slaget af vira, den s. k.
<i>protokollsviran</i>. Skillnaden mellan patent- och
protokollsvira består egentligen däri, att i den förra betarne under
hela spelet bibehålla sitt värde, medan de i den senare stiga
i värde under spelets fortgång. Till protokollsviran behöfvas
äfven marker, men dessa begagnas här endast för att
betala points'en och de fyrkantiga hafva sålunda här sitt
ursprungliga värde 48. Öfriga markers värden äro de förut
angifna. Betarne åter föras på papper på följande sätt.
Man tager ett kvartsark papper och indelar detta i tre
längs efter papperet löpande kolumner. Den första
kolumnen tillhör spelaren n:r 1, den andra n:r 2 och den tredje
n:r 3. De tre spelarne föra hvar sitt dylikt protokoll,
hvilket särskildt är af vikt vid uppstående tvister, då två
samstämmande protokoll naturligtvis äga vitsord mot det tredje.
I första kolumnen skrifver man alltid sin granne till vänster,
i andra kolumnen den andre spelaren och sig själf i den
tredje kolumnen. Om nu A, B och C spela med B i
midten, A till höger och C till vänster, få spelarne på A:s
protokoll följande ordning: B--1, C--2, A--3, på B:s
protokoll: C--1, A--2, B--3 och på C:s protokoll: A--1, B--2,
C--3. Liksom i patentviran börjar man äfven här med att
sätta ålar, hvilket går så till att i hvarje kolumn, under
den resp. spelarens namn, skrifves siffran 50. Men det är
endast ålarne, som hafva detta värde. För hvarje bet, som
sedermera sättes, ökas betens belopp med 2 (5, 10 eller
det tal man öfverenskommit) så att, om t. ex. en af
spelarne i första spelet sätter en bet, gäller denna 52, om en
bet sedan sättes i andra spelet, gäller denna 54 o. s. v.
Denna ökning sker emellertid icke inom samma spel, d. v. s. 
att om under ett spel flere betar sättas hafva alla dessa
samma valör. Om sålunda t. ex. den senast satta beten
är 76 och en af spelarne i spelet därpå sätter tre betar,
utskrifvas dessa 78, 78, 78, men <i>icke</i> 78, 80, 82. Regeln
är att man vid protokollsvira spelar på den näst högsta
beten, d. v. s. att den näst högsta beten är den, som
spelaren äger att taga hem, om han vinner sitt spel.
Undantag härifrån göres dock, om flere lika höga betar förekomma,
i hvilket fall man brukar spela bort alla betar utom en och
sedan öfvergå till den i valör näst högsta. Den näst högsta
beten plägar emellertid markeras olika. En del spelare --
de torde dock numera vara få -- stryka, så snart ett spel
vunnits, den näst högsta beten och spela sedan på
densamma tills den blifvit hemtagen, d. v. s. tills någon af
spelarne vunnit den. Detta sätt att spela är emellertid
ytterst olämpligt, emedan det lätt kan hända, att en mängd
betar sättes, innan något spel vinnes, hvaraf blir en följd
att risken ej står i rimligt förhållande till vinsten. Om man
t. ex. spelar på beten 64, men betarne, innan något spel
vunnits, gått upp till 86 eller kanske ännu högre, så är ju
klart att vinst och förlust ej äro tillbörligt afvägda mot
hvarandra. Man riskerar då 88 för att vinna 64. Det
rätta är härvidlag ovillkorligen, att spelaren vinner den bet,
som är näst högst vid det tillfälle, då han tager hem sitt
spel, således vid detta tillfälle 84. Vinnes första spelet blir
vinsten naturligen en af ålarne. Skulle under spelet
betarne taga slut, måste nya ålar sättas, hvilkas valör i så
fall brukar bestämmas till det jämna tiotal, som ligger
närmast öfver den siffra som representeras af den sist satta
beten.

Den vinnande spelarens vinst består, utom i betalning
af points, i en bet. Finnes denna i protokollet i den
vinnandes kolumn, strykes den ut och är därmed försvunnen
från spelet; står den åter i någondera af medspelarnes
kolumner strykes den öfver med ett fint streck och efter strecket
sättes den vinnandes nummer. Betar, som på detta sätt
vunnits, benämner man <i>intagna</i> eller <i>hemtagna</i>, de öfriga
kallas <i>öppna</i>.

Vi bifoga här för att tydliggöra denna sak ett
viraprotokoll, sådant det kan te sig efter t. ex. fyra spel, och
taga därvid af det ofvan supponerade spelpartiet B:s
protokoll:
 C--1          A--2          B--3

50           50----2        50
             
             52----1        54

De tre ålarne äro de främst stående betarne på 50.
Första spelet har A gått bet; beten ökas med 2 och har
sålunda valören 52. Andra spelet har B gått bet; beten
ökas med ytterligare 2, sålunda 54. Tredje spelet går C
hem och vinner, sålunda näst högsta beten, A:s 52 och
fjärde spelet slutligen går A hem och vinner sin egen ål.
Om man så vill kan man, äfven då den spelande vinner
sin egen bet, utmärka den med hans nummer.

Då partiet är, slut, sker hopräkningen af protokollet.
Detta tillgår så att de öppna betarne hos hvarje spelare
adderas, de tre summor som därigenom uppstå sammanläggas
likaledes, och det tal, som då uppkommer, divideras med
tre. Uppstår någon rest, tillhör den den spelare, hvars
öppna betar utgöra största summan. Öfverstiger summan
af spelarens öppna betar den sålunda erhållna kvoten,
förlorar han den öfverskjutande summan, är åter kvoten större
än summan af hans öppna betar, är öfverskottet spelarens
vinst. Till vinstkontot höra äfven de betar man lyckats
förvärfva från sina medspelare, till förlustkontot dem, som
medspelarne tagit från en själf. Sedan man genom en
enkel addition sammanlagt alla vinster å ena sidan och alla
förluster å den andra samt, om man så kan, inväxlat sina
utelöpande marker, ser man lätt, om man afgått från spelet
med vinst eller förlust.

Vi meddela här nedan exempel på uträkningen af ett
viraprotokoll:

 C--1          A--2          B--3

50           50----2        50

60----2      52----1        54

60----3      56----3        58

60           56             62----1

             64
Summorna af de öppna betarne utgöra: hos C 110,
hos A 120 och hos B 162, sammanlagdt sålunda 392.
Dividerar man nu med 3, blir <i>betdelningen</i> 130 (B som har
största betsumman får 132). Fråndrager man nu de resp.
spelarnes betsummor, far man följande resultat: C + 20,
A + 10, B -- 30. Vidare ser man att C förlorat två betar
på 60, således 120, men vunnit en på 52 och en på 62,
således 114. C:s förlust på hemtagna betar är sålunda 6,
och slutresultatet för C blir + 14 (hvartill kommer vinst
eller förlust i marker). På samma sätt har A förlorat 108
och vunnit 60, således nettoförlust 48. Slutresultatet blir
för A -- 38. Slutresultatet för B blir + 24.

För att vinna större enkelhet i uträkningen kan man
dock under spelet kvitta ungefär lika stora betar, som
spelare vunnit af hvarandra. Hvad som skiljer i betarnes
värde kan betalas med marker. Vid dylik kvittning
utstrykas betarne helt och hållet och komma ej vidare med
i beräkningen. Så kan i ofvanstående protokoll 52, som C
tagit från A, kvittas med 60, som A tagit från C. C, som
är innehafvare af den mindre beten, får med marker
betala skillnaden 8. Likaså kan B:s 60 kvittas med C:s 62,
hvarvid B får betala skillnaden.

Sedan vi nu genomgått de olika sätten att föra
protokoll, återvända vi till det moment, då gifningen afslutats
och spelarne ordnat sina kort. Nu kommer i ordningen
att <i>bjuda</i> eller <i>begära</i> på dessa kort. Det finnes i
viraspelet en mängd bud eller begär och detta på den grund,
att man ej är skyldig att genast angifva sina korts högsta
värde, utan kan, och naturligen också bör skynda långsamt,
först efter hand höja budet från ett lägre till ett högre och
i allmänhet söka få behålla spelet, om man vill hafva det,
på billigaste villkor. Svårigheten att rätt bedöma och rätt
bjuda på sina kort är en af stötestenarne för nybörjaren.
Det bud spelaren afgifver gäller naturligen kortens värde
med hänsyn till den användning, han tror sig kunna hafva
af dem, men det gäller också samtidigt att icke inför en
motståndare demaskera sitt spel så tidigt, att denne däraf
i sitt eget spel kan draga nytta. Och då slutligen, såsom
nedan skall visas, två alltid spela mot en, måste man äfven
i sin slughet iakttaga en viss försiktighet, så att man ej
alldeles missleder sin blifvande bundsförvant i spelet. Att
förena dessa synpunkter är ofta kinkigt nog; några
allmängiltiga regler har man också svårt att uppställa, emedan
den individuella smaken och kombinationsförmågan här spela
en så högst betydande roll. Mycket beror också här
liksom i allmänhet i vira på kännedomen om motståndarne
och deras spelsätt.

Som man af nedanstående lista ser, upptager
densamma ej mindre än 36 bud eller begär. De, eller de spel
som bära deras namn, kunna dock för ordnings skull
indelas i två klasser: <i>trumfspel</i> och <i>misèrespel</i>. Trumfspelen
spelas, såsom namnet tillkännagifver, alltid med trumf och
det gäller där att fä så många stick<footnote>Tyvärr är ordet »spel» inom viraterminologien så tvetydigt eller
rättare så mångtydigt, att en nybörjare lätt nog kan krångla in sig vid dess
användande. Med »spel» torde lämpligen förstås hvad som tilldrager sig
mellan två gifningar. Då den som har utspelet, spelat ut och de båda
andra spelarne likaledes spelat på sina kort, bilda dessa tre kort ett »stick».
Uttrycket »stick» begagnas emellertid ej bland viraspelare, som äfven här
säga »spel».</footnote> som möjligt;
misèrespelen spelas utan trumf och där gäller att ej få några stick;
Med hänsyn till det olika sätt, hvarpå spelen äro
anordnade har man 4 slags spel: <i>köpspel, turnéer, gask</i> och <i>solo</i>.
Har spelaren bjudit och fått behålla ett <i>köpspel</i>, nämner
han först trumf, och därpå det antal kort han ej behöfver,
d. v. s. vill köpa bort. Vi erinra oss att efterhand, då han
delat ut korten, lade de 13 sista obesedda och nedåtvända
i en hög på bordet. Ur denna s. k. talong äger nu
spelaren rätt att, mot bortläggande af ett visst antal af sina
egna kort, hvilket han anser för sig obehöfligt, tillbyta sig
motsvarande antal. Anser sig spelaren på de kort, han
sålunda har, kunna få det antal spel han begärt, förklarar
han sig nöjd och hans båda motspelare (ty de två spelarne
spela alltid tillsammans mot den som har spelet) hafva då
rätt att på samma sätt använda hvad som finnes kvar af
talongen, först spelarens granne till vänster och sedan den
tredje, om något af talongen ännu återstår. Anser sig
däremot spelaren, äfven efter köpet af talongens kort, ej kunna
erhålla nödigt antal spel, stå honom två vägar öppna. Han
kan »lägga sig» för bet som det heter, d. v. s. han lägger
ned spelet, sätter sin bet, betalar stadgadt antal points och
ett nytt spel börjar. Vill han icke detta, och anser han
sig med ytterligare någon hjälp kunna vinna spelet, äger
han rätt att ännu en gång anlita talongen. Detta s. k.
omköp, som dock bör anlitas med försiktighet, kostar en
bet. Kan spelaren sedermera få hem sitt spel, vinner han
denna bet, d. v. s. spelet aflöper för honom utan vare sig
vinst eller förlust. Nödgas han däremot lägga sig eller
förlorar han spelet efter spelning, kostar detta, utom den nyss
nämnda beten, en dubbel bet, så att hela hans förlust då
blir 3 betar samt dessutom dubbel betalning i points. Blir
han <i>kodilj</i> (se nedan) blir förlusten 5 betar. Om äfven
efter omköpet något af talongen återstår, tillhör detta de
båda andra spelarne. Till köpspelen räknas (se
nedanstående tabell): begär, 7 spel, 8 spel, 9 spel samt köpmisèrer på
ett, två, tre, fyra, fem och sex. Vid köpmisèrerna, då det
naturligen gäller att ej få något stick, är dock antalet kort
som få köpas, på förhand bestämdt, så att t. ex. den som
begärt köpmisère på tre, blott får köpa 3 kort, den som begärt
köpmisère på fyra, 4 o. s. v. Omköp äro äfven här tillåtna.

<i>Turnéerna</i> äro egentligen ingenting annat än ett slags
köpspel, med den skillnaden dock att trumfen bestämmes
icke af spelaren utan af öfversta kortet i talongen, hvilket
spelaren för detta ändamål äger att vända upp. Omköp
förekommer icke i turné, men väl <i>omturné</i>, d. v. s. att efter
ett första köp lyfta på det kort, som då ligger öfverst i
återstoden af talongen. Detta kort bestämmer då trumf.
Reglerna för omturné äro föröfrigt desamma som för
omköp. Ett särskildt slags turné är s. k. <i>vingel</i>, som består
däri att spelaren slår upp de <i>två</i> öfversta korten i talongen
och väljer, hvilketdera af dem han vill bestämma till trumf.
Kan spelaren ej spela sitt spel eller går han bet kostar
detta i vingel två betar och kodilj fyra. Äfven omvingel
är tillåtet i analogi med omturné, men som spelaren aldrig
kan vinna mer än en bet, är det klart, att han då måste
förlora minst en bet. Går han efter omvingel enkel bet,
kostar detta dubbelt så mycket som för vanlig turné,
sålunda 6 betar, går han kodilj kostar det 10 betar, det högsta
antal, som någonsin på en gång kan sättas i viraspelet.
Till turnéerna höra turné 6, turné 7 (några spela äfven turné
8), vingel 6 och vingel 7.

<i>Gask</i> består däruti, att spelaren behåller ett eller flere
(högst 6) kort af dem han har, bortkastar alla öfriga, tager
dessutom hela talongen, utväljer 13 kort, bestämmer trumf
och söker därefter erhålla det antal stick som fordras för
den gask han spelar. En del spelare spelar äfven
misèregaskar, vid hvilka det, liksom i vanliga misèrespel, är fråga
om att blifva alldeles utan stick. I misèregaskar
förekommer naturligen ingen trumf. Gaskarne på 6 och 5 få dock
under inga villkor spelas i misère. Till gaskarne räknas
gask på ett, två, tre, fyra, sex och fem. Gasken på fem
har rang öfver gask på sex, emedan spelaren i senare fallet
har att välja på 19, men i förra på blott 18 kort. I båda
dessa gaskar fordras för vunnet spel minst 12 stick. I
gaskspel förekommer, som man finner, intet köp.

<i>Solo</i> är ett spel som spelaren ensam och från början
har på hand utan någon som helst hjälp af talongen. Ett
solospel anses sålunda vara ett spel, som nästan säkert
skall vinnas. Många spelare taga också gärna bort solo
med högre bud, om så låter sig göra. I solospel är det
de två motspelarne ensamme, som äga rätt att köpa ur
talongen. Af solospel finnas en mängd så väl trumf- som
misèrespel. Vid trumfspelen tillkommer det naturligen
spelaren att nämna trumf. Till solospel räknas: solo 6, solo
7, solo 8, solo 9, solo 10, solo 11, solo 12 och solo 13
eller solovira, solo petite misère, solo grande misère, solo
petite misèse ouverte, solo grande misère ouverte, solo
petite misère ouverte royale och solo grande misère ouverte
royale. De 8 första äro trumfspel, de 6 senare misèrespel.
Alla misèrer, i hvilkas namn ordet <i>petite</i> förekommer
spelas af spelaren med 12 kort, alla misèrer, i hvilkas namn
ordet <i>ouverte</i> förekommer spelas med öppna kort.

Slutligen hafva vi att märka två spel, hvilka strängt
taget ej tillhöra några af de nu nämnda kategorierna. Det
är »muntergök», eller, som man för korthets skull brukar
säga, »gök», samt »vira». I »gök» tager spelaren såväl
sina egna som talongens 13 kort, och utväljer af dessa 26
kort 13, med hvilka han spelar misère. I gök sättas dubbla
betar, så att enkel bet (d. v. s. om spelaren får ett stick)
kostar två och kodilj (om spelaren får två stick eller mera)
fyra betar. Gök måste spelaren spela med öppna kort. I
»vira» disponerar spelaren likaledes hela talongen, utväljer
af dess och sina egna kort 13, nämner trumf och skall
sedan taga alla sticken. »Vira» spelas som ett vanligt
trumfspel; risken är en eller högst två betar.
Vill man draga sig ur spelet och ej bjuda högre, säger
man »pass». Den, som stannar för högsta budet, behåller
spelet, och de andra två, som passat, spela tillsammans
emot honom.

Å en på andra sidan meddelad tabell återfinnas
spelens namn, deras rang i förhållande till hvarandra, det
antal stick, som vid hvarje spel fordras för att hafva vunnit
samt en betalning i point, som för hvarje spel skall
erläggas.

Klart är att denna tabell kan hos olika spelare undergå
modifikationer, och vi nämna här några af de vanligast
förekommande. Sålunda spela en del spelare äfven turné
8, hvilket i så fall har sin plats mellan 8 spel och
köpmisère på 2. Andra anse gask på 1 vara ett högre bud
än 8 spel och några vilja hafva solovira förlagd öfver solo
grande misère ouverte royale. Misèregaskarna äro en fråga
som ofta väcka oenighet bland viraspelarne, emedan de
spelas så olika. På vår tabell hafva vi upptagit alla fyra
misèregaskarna såsom tillåtna. I så fall spelas misèregask
på 1 med 12 slutna kort (d. v. s. spelaren har rätt att
lägga bort ett kort), misèregask på 2 med 13 slutna kort,
misèregask på 3 med 12 öppna kort och misèregask på 4
med 13 öppna kort. Skyldigheten att hålla korten öppna
gäller endast spelaren. Många anse emellertid att
misèregask på 3 ej får förekomma och andra begagna
misèregaskarna endast på 1 och 4.

Äfven i fråga om pointsbetalningen råda något olika
åsikter. Så betalas muntergök af somliga med en, af
andra med två points; några honorera köptrumfspeleén (begär,
7 spel, 8 spel och 9 spel) lika högt eller en point för
hvarje af dem; några spelare pläga sätta ned betalningen
för de högsta misèrerna o. s. v. Allt detta är emellertid
oväsentligheter, med hvilka man kan förfara efter behag,
endast man kommer öfverens om något bestämdt system,
efter hvilket spelarne skola rätta sig. Oväsentligt är
däremot ej det sätt, hvarpå olika spelare spela gök. Några
spelare anse nämligen att, om en af spelarne begär gök,
den som är närmast i tur måste, om han passar, vara
garderad i två färger, d. v. s. försedd med sådana kort att
han i gökspelet kan göra spelaren bet i dessa färger.
Tredje man skall i så fall vara garderad i en färg. För
uraktlåtenhet härutinnan pliktar man med en bet, i
händelse göken går hem. Detta spelsätt torde emellertid nu
börja öfvergifvas, dock anses att man ej bör passa för gök,
så framt ej ens egna kort därtill gifva särskild anledning.
Innan vi öfvergå till själfva spelet, återstår ännu en
del förklaringar, särskildt rörande sättet att spela misèrerna.
Köpmisèrer på 1, 2 och 3 spelas som vanligt med 13 slutna kort.

<tabell>
Stick, namn, ordningsföljd och points.
(Points här beräknade för ofärg.)


Stick	Spelens namn och ordningsföljd   Points
	
6       Begär                                 1

6       Turné 6                               1

6       Vingel 6                              2
	
7       7 Spel                                1

0	Muntergök 	                    1 à 2

7	Turné 7 	                      2

7       Vingel 7                              4

0	Köpmisère på 1                        2

8	Gask på 1 (misèregask med 12 slutna)  1

8       8 Spel                                2

0	Köpmisère på 2                        2
	
9       Gask på 2 (misèregask med 13 slutna)  2

9       9 Spel                                3

0	Köpmisère på 3                        3

10	Gask på 3(misèregask med 12 öppna)    3

6	Solo 6                                1

0       Köpmisère på 4                        4

11      Gask på 4 (misèregask med 13 öppna)   4

7       Solo 7  	                      2

0	Köpmisère på 5                        5

12      Gask på 6                             6

0       Köpmisère på 6                        6

8       Solo 8                                4

12      Gask på 5                             8

9       Solo 9                                8

0       Solo petite misère                   10

13      Vira                                 12
	
10      Solo 10                              16

0	Solo grande misère                   20

11      Solo 11                              32

0       Solo petite misère ouverte 	     40

12      Solo 12                              64
	
0       Solo grande misère ouverte           80

13      Solo Vira                           128

0       Solo petite misère ouverte royale   160

0       Solo grande misère ouverte royale   320
	



Köpmisèrerna på 4, 5 och 6 samt solo petite misère
få däremot af spelaren spelas med 12 likaledes slutna kort.
Spelaren får sålunda här lägga ett kort. Solo grande misère
spelas med 13 kort på alla händer. Solo petite misère
ouverte spelas af spelaren med 12 öppna och solo grande
misère ouverte med 13 öppna kort. Solo petite misère
ouverte royale spelas af spelaren med 12 öppna och solo
grande misère ouverte royale med 13 öppna kort. Vid
de båda sistnämnda misèrerna skola äfven motspelarne spela
med öppna kort. Spelarens kort behöfva dock ej läggas
upp förrän efter motspelarnes köp.

Vid turnéer förekommer ett särskildt spel, det s. k.
<i>efterturnéet</i> (eftervingel). Om en af spelarne begärt turné
eller vingel, men nödgats lägga sig, äger den af de båda
motspelarne, som i förhållande till spelaren ej sitter i
förhand, att, om han önskar, turnera eller vingla på de kort,
som finnas kvar af talongen. Dock måste vid efterturné
minst två och vid eftervingel minst tre kort af talongen
finnas kvar. Den förste spelaren sätter sin bet och betalar
sina points samt inträder sedan såsom den andre spelarens
motspelare. Vinner den andre spelaren spelet får han som
vanligt hem en bet; förlorar han det, sätter han två betar
(i vingel fyra), blir han kodilj sätter han 4 (i vingel 8),
hvarjämte han måste erlägga stadgad betalning i points.

<i>Kodilj</i> är ett i vira rätt ofta förekommande uttryck,
som vi här ofvan användt, och som fordrar sin förklaring.
Om en spelare i trumfspel fått ett stick mindre än
ofvanstående tabell angifver eller i misèrespel ett stick mer, säger
man att han <i>gått bet</i>, och han sätter då en bet (utom i
gök, vingel samt omköp eller omturné, där betarne, som
ofvan sagts, äro flere). Får spelaren åter i trumfspel två
eller flere stick mindre och i misèrespel två eller flere stick
mer än hvad tabellen utvisar har han <i>blifvit kodilj</i> och
sätter dubbelt antal betar. Vill spelaren i solospel lägga
sig måste han äfven sätta två betar.

Men förutom de förut uppräknade begären finnas för
hvarje begär olika gradationer. Dessa gradationer bero
dels på <i>förhand</i> dels på den förut omtalade, vid spelets
början upplagda <i>färgen</i>. I fråga om förhanden gäller den
regeln att förhandens bud har bättre rätt. Denna bättre
rätt gäller icke blott förhanden gent emot mellanhanden och
efterhanden, utan äfven mellanhanden gent emot efterhanden.
Om sålunda mellanhanden sagt 7 spel och efterhanden passar,
kan förhanden taga bort mellanhandens bud genom att bjuda
»7 spel i förhand», och om efterhanden bjudit t. ex. gask på
tre och förhanden passat, kan mellanhanden taga bort denna
gask genom att begära »gask på tre i förhand».
Alla bud i vira kunna begäras »i förhand». Så är
däremot ej förhållandet, när fråga blir om den andra
gradationen af buden, den som plägar betecknas med uttrycket
»i färg». Denna gradation kan endast förekomma vid
trumfspel. Om nämligen en af spelarne förklarar att han till
trumf har andra färg (se sid. 6) har han därigenom bättre
rätt än ofärg. På samma sätt har högsta färgen bättre rätt
än andra färg eller ofärg. Om således förhanden säger solo
6, kan mellanhanden taga bort detta med ett »solo 6 i
färg» och efterhanden kan till och med borttaga båda dessa
bud med ett »solo 6 i högsta färg», då trumfen naturligen
i och med detsamma är bestämd att vara den färg, som
ligger uppslagen pä bordet allt från spelets början. Man
kan naturligen mycket väl förbinda de två här anförda
gradationerna med hvarandra, så att, om t. ex. efterhanden
sagt 7 spel i färg, förhanden kan borttaga detta bud
genom att begära »7 spel i förhand och färg». Färgbegäret
har dock alltid bättre rätt än förhandsbegäret, och
förhandens nyss citerade bud »7 spel i förhand och färg» kan
sålunda af andra handen borttagas med ett »7 spel i högsta
färg» liksom i allmänhet ett bud »i förhand» borttages af
samma bud »i färg».

Men den vid spelets början upplagda färgen har
dessutom en alldeles särskild betydelse, när det gäller
betalningen i points. För misèrespelen gäller den här ofvan
meddelade taxan för points, men för trumfspelen beror
pointsbetalningen på hvilken färg som tagits till trumf. Är
trumffärgen ofärg, betalas det belopp som finnes utsatt å
tabellen, är trumfen andra färg betalas dubbla och om den
är högsta färg fyrdubbla beloppet. Har t. ex. hjärter lagts
upp i färg betalas för 7 spel i spader eller klöfver 1, i
ruter 2, i hjärter 4. Är t. ex. klöfver färg betalas för gask
på 4 i hjärter eller ruter 4, i spader 8 och i klöfver 16
o. s. v. Vinnes ett köpspel efter omköp, förekommer icke
någon vinst eller förlust af points. Förloras däremot ett
köpspel efter omköp betalar den spelande dubbelt, d. v. s.
for ofärg (och för misèrespel) två gånger, för andra färg
fyra gånger och för högsta färg åtta gånger de siffror, som
finnas utsatta på tabellen.

Med vingel och omturné är i detta fall en särskild sak.
Om spelaren i såväl första som andra turriéet har samma
färg eller båda ofärgerna, behandlas frågan såsom vid
köpspel: går han hem, förfaller allt tal om pointsbetalningen,
går han bet eller kodilj får han betala dubbelt. Men får
han olika färger blir frågan något annorlunda. Förlorar
han sitt omturné, måste han betala summan af de points
som han enligt vanlig beräkning skulle betalt för hvartdera
spelet. Vinner han åter omturnéet, anses han dock hafva
förlorat det första turnéet. Har han i detta första spel
bättre färg än i det andra, förlorar han skillnaden mellan
de båda färgernas pointstal; har han däremot bättre färg i
det senare spelet, vinner han samma skillnad. Om sålunda
en spelare turnerar 6, får första gången ruter och andra
gången spader, ruter är högsta färg och han vinner sitt
omturné, får han i alla fall betala tre points (4 -- 1) till
hvardera af sina motspelare. Hade han förlorat omturnéet
skulle han fått betala 5 points (4 + 1) till dem hvardera.

Alla bud måste afgifvas bestämdt och klart, så att
hvarje spelare vet, hvad budet verkligen innebär.
Undantag härifrån göra dock gaskar och solospel; man kan där
genom att endast bjuda »högre gask» (solo) taga bort ett
föregående bud, och sedan bestämma huru hög gasken (eller
solot) skall vara. Naturligen får den ej vara lägre än det
bud, den afsåg att borttaga. Menar man med högre gask
»gask i färg» måste detta alltid särskildt nämnas.

Sedan vi nu redogjort för själfva viraspelet och innan
vi öfvergå till spelreglerna, lämna vi härnedan exempel på
buden i ett viraparti, sådana man kan tänka sig att de
kunna falla. A, B och C spela; A har förhand: A: begär;
B: andra begär (d. v. s. 6 spel i färg); C: turné 6; A:
förhand turné 6; B: sjuspel; C: passar; A: passar; B får
behålla sitt sjuspel. Ett annat exempel: B: begär; C:
sjuspel; A: muntergök; B: solo 6; C: gask pä 6; A: passar;
B: gask på 6 i förhand; C: passar; B: behåller gask på 
6<footnote>Att förhanden skall spela ut eller att man är skyldig att alltid, där
man så kan, bekänna färg, hafva vi ej ansett oss behöfva särskildt upplysa.
Sådant förutsättes vara äfven nybörjaren bekant.</footnote>.

*
</chapter>

<chapter name="Spelregler">
Att uppställa några pålitliga regler för afgifvandet af
buden i vira, är i högsta grad vanskligt, för att ej säga
omöjligt. Som vi redan påpekat, beror i vira så ofantligt
mycket på individen själf. Vid afgifvandet af sina bud är
han sin egen herre, och han fortfar att vara det, om han
får behålla spelet. Det är först sedan han passat, som hans
intresse sammankopplas med en annan persons, och han vet
ej ens på förhand, hvilken denna person är. Det kan
likaväl blifva B som C. Han måste därför med sina bud hafva
ett tredubbelt mål i sikte: att skydda sig själf, d. v. s. söka
få behålla de spel, hvartill hans kort verkligen gifva
anledning; att narra eller tvinga en af motspelarne upp till
höga bud samt slutligen att samtidigt söka så tydligt som
möjligt vägleda en medspelare, hvilken han dock, då han
afgifver sitt bud, ännu icke känner.

Man bör, dä man börjar begära eller afgifva sina bud,
aldrig börja med höga bud. Dels demaskerar man
därigenom sina kort alltför hastigt, dels hindrar man ofta
därigenom de andra spelarne att under spelets gång komma
med bud som kunde vara upplysande nog. Man bör i
förhand icke ens gripa till med turné 6, emedan detta
hindrar ett så upplysande bud som t. ex. begär i färg, och
äfven om efterhanden kommer med ett turné 6, har ju
förhanden alltid bättre rätt, om den vill stanna vid samma
spel. Naturligtvis kan förhanden, om han anser sina kort
ingenting värda, också passa. Detta bör man göra, om
man har dåliga kort, med hvilka man ej kan hålla spelet
uppe, men det är dock ej rådligt att alltför hastigt draga
sig ur spelet, innan man sett, huru det utvecklar sig.
Förhanden kan därför, äfven på jämförelsevis dåliga kort,
åtminstone bjuda begär (6 spel med köp), om ej för annat
så för att hälla sig inne i spelet. På förhands begär passa
de andra spelarne nästan aldrig. Ett andra begär, d. v. s.
begär i färg är betydligt farligare och bör ej sägas utan
anledning. Det kan nämligen hända, att de båda andra
spelarne sitta med en betydlig styrka i så väl högsta som
andra färg och passa på grund däraf, och under sådana
förhållanden blifver äfven ett så jämförelsevis lågt spel som
andra begär svårt nog att spela hem. Såsom entréer till
ett andra begär nämna vi t. ex. 5 trumf med äss, dam
eller kung, knekt, tia högst, samt något dugligt handkort
(ett vinnande kort utom trumffärgen). Naturligtvis äro många
andra kombinationer tänkbara, liksom det ju gifves sämre
och bättre entréer. Turné 6 är ett spel som spelas mycket
och bjudes ännu mera. Många spelare tro sig kunna bjuda
turné 6 på snart sagdt hvilka kort som helst, hvilket dock
är ett stort misstag. Passa durkdrifne spelare för ett turné
6, torde detta vanligen blifva svårt nog att vinna, och man
kan då hafva anledning förmoda att bakom detta »pass»
ligger ett begär att få turnera efter. Fyra äss äro en vacker
entré till turné; är man för öfrigt garderad i alla färger
samt har handkortspel i en eller ett par af dem, kan man godt
väga sig på ett turné 6. På tre goda färger anses ej orätt
att turnera äfven om den spelande skulle vara renons i den
fjärde färgen; man har ju dock alltid tre möjligheter mot
en. På tre eller t. o. m. på två goda färger kan man
äfven vingla, däremot bör man aldrig vingla på en färg,
äfven om det skulle visa sig att lyckan för någon gång
kunde stå den djärfve bi. En vacker turné-entré framkallar
ofta budet »gök», hvilket i sin ordning då vanligen
framtvingar ett turné 7 (så framt ej spelaren föredrager 8 spel,
gask eller solo). Naturligtvis behöfves för turné 7 en bättre
entré än för turné 6; har ett turné 7, som vi ofvan nämnde,
framtvingats af muntergök, får man måhända nöja sig med
en medelmåttig entré och söka reda sig så godt man kan.
Ett utan tvång bjudet turné 7, plägar ofta framkalla
misèregaskar eller köpmisèrer, dä ju ett dylikt bud gifver vid
handen, att talongen bör innehålla låga kort. Vingel 7 är
ett jämförelsevis högt och svårt spel, som fordrar hvad man
i allmänhet kallar »goda kort» i minst två färger. Många
passa gärna för detta spel, som i händelse af olyckligaste
utgång kan medföra ända till 10 betar.

Att uppställa någon bestämd norm för entrén till 7
spel är nästan omöjligt, emedan åsikterna därom äro så
växlande. Äss, kung, dam sjette, äss, dam, knekt, tia
sjette, äss, dam, tia, nia sjette, äss, kung, dam, tia femte,
kung, dam, knekt sjette o. s. v. äro mera eller mindre goda
entréer till sjuspel. Har man handkort därtill öka de
naturligen entréens värde. En god entré är äfven äss, kung,
dam, knekt, emedan man då får köpa så mycket, att föga
blir öfver åt motspelarne samt emedan dessa trumfar äro
så höga och jämna, att de högst betydligt öka värdet af
dem man eventuelt får ur talongen. I begär, turné 6 och
sjuspel intaga handkorten en synnerligen viktig roll och med
goda handkort kunna sådana spel vinnas, äfven om
trumffärgen ej är synnerligen god. Detta är däremot svårare
i 8 spel, där trumffärgen gärna bör vara tämligen solid
och där följaktligen en bättre entré erfordras. 9 spel är
ett sällan förekommande bud.

Muntergök är ett farligt, men ofta förekommande
misèrespel. Såsom lämpliga entréer må nämnas två kortare sviter
nedifrån, t. ex. tvåa, trea, femma och tvåa, fyra, sexa eller
en längre svit af 5 à 6 kort och ett par tvåor. Man söker
då i talongen hvad som fattas. Däremot bör man aldrig
i talongen söka tvåor; det lyckas någon gång, men
misslyckas i regeln. Köpmisèrer på ett, två och tre förekomma
mindre ofta, då man vid dem ej äger rätt att efter köpet
bortlägga något kort. För köpmisèrer på fyra, fem och sex
bör man gärna hafva entré, d. v. s, en tvåa och ett eller
ett par låga kort, i tre färger. På två goda färger kan
man dock köpa, möjligen äfven på en längre färg och ett
par tvåor; detta sista är dock ej någon god entré. En
ensam trea eller smärre ihåligheter, såsom tvåa -- femma
efter hvarandra i en färg, böra för ingen del föranleda
spelets nedläggande, då korten lätt kunna sitta så att dessa
farligheter ej hafva något att betyda. Dessutom händer,
att de felande korten finnas bland dem, som blifva kvar af
talongen äfven sedan motspelarne gjort sitt köp. Alltför
mycket får man dock ej lita pä den omständigheten, att
några för spelet viktiga kort skulle ligga kvar i talongen.

Gaskar äro spel, som ganska ofta förekomma, särskildt
de på 4 och 6. I gaskspelen gäller det hufvudsakligen, att
genom en kombination af spelarnes bud med sina egna
kort söka beräkna talongens innehall. Sålunda kan t. ex.
ett pass på en muntergök gifva anledning till en trumfgask
och ett pass på en turné till en misèregask. Särskildt vid
de små gaskarne på 1 och 2 gäller det dock att tillse, att
man vid trumfgasken ej kastar för höga och vid
misèregasken ej för låga kort, ty af de bortkastade korten har
man egentligen ingen annan nytta än den, att de ej sitta
på motspelarnes händer. Har man i allmänhet höga kort,
men en eller ett par tvåor utan följande låga kort, lämpa
sig dessa helt naturligt för en misèregask, liksom vid låga
kort ett eller ett par äss eller äss och kung i en färg lämpa
sig för en lägre trumfgask. Då man spelar gask på 4 i misère,
ett spel, som rätt ofta förekommer, bör man gärna hafva
till entré fyra i misèrespel otappliga kort helst i två eller
tre färger. Att gaska på fyra tvåor är en dålig gask.
Afser man att spela gasken »rätt fram» d. v. s. såsom
trumfspel, bör man gärna gå in i två färger såsom t. ex. äss
och kung i två färger eller äss, kung och dam samt ett
äss. Om buden därtill gifva anledning, kan man äfven
begära gask på äss, kung, dam, knekt. Gasken på fyra äss
är däremot dålig. Gasken på 6 förekommer rätt ofta,
emedan man därmed kan taga bort solo 6, ett spel, som många
spelare ogärna låta passera. Man bör vid denna gask gärna
gaska på den färg, som man anser hafva utsikt att blifva
trumffärg. Sålunda kan man gaska på t. ex. äss, kung,
dam fjärde i en färg och äss, kung i en annan, äss, kung,
dam femte och ett äss, äss, kung, dam i två färger o. s. v.
Äfven på en svit af sex från äss, kung, dam i samma färg
kan man gaska. Däremot bör man akta sig att splittra
sönder gasken på tre eller fyra färger. Att gaska på äss,
kung i tre färger eller fyra äss och två kungar, kan nog
gå för sig, men är ej någon vacker gask. Gask på fem
förekommer mera sällan samt skiljer sig från gask på sex
genom ett mindre antal gaskkort samt genom en något
högre pointsbetalning.

»Vira» är ett i vira ingalunda sällsynt spel och
förekom fordom ännu mera allmänt. För vira fordras
naturligen goda kort; äss, kung, dam och några hackor i ett
par färger; äss, kung, dam sjette i en och äss, kung i en
annan färg; äss, kung, dam sjette och ett par äss o. s. v.
Har man emellertid en vacker viraentré, gör man klokt i
att, innan man bjuder på sina kort, se efter, om de ej
bättre och säkrare lämpa sig för ett solo 7 eller solo 8,
hvilka spel, särskildt om spelaren sitter i förhand, äro att
afgjordt föredraga, då de, om spelaren verkligen har dem
på hand, hafva långt större utsikt att vinnas än den ganska
osäkra viran. Skillnaden i pointsbetalningen är ej så stor,
att den bör föranleda till att taga det osäkra framför det
säkra.

Solospel bör spelaren, såsom vi förut sagt, hafva
själfständigt med endast egna kort. Några spelare anse, att ett
solo, åtminstone ett trumfsolo, bör vara så starkt, att det
endast under synnerligen missgynnade omständigheter kan
förloras, andra åter anse att ett solo ej behöfver vara
alldeles själfklart, och att man är i sin goda rätt att bjuda
solo, endast man själf anser att spelet kan spelas hem.
Den senare åsikten torde nog vara den mera riktiga; den
medgifver spelarne rätten att någon gång passa för solo,
hvilket enligt den förra åsikten måste anses så godt som
otänkbart eller åtminstone endast kunna ske i yttersta
nödfall. Det ligger i sakens natur, att solot måste vara ett
starkt spel, och detta är så mycket mera af nöden, som
motspelarne äga disponera talongen och sålunda kunna
samla en stor trumfstyrka på en hand samt dessutom
genom renonser utsätta spelaren för faran att förlora sina
handkortspel. Detta senare fall kan särskildt lätt inträda,
om spelaren ej har förhand, eller om han af svaghet ej
vågar trumfa. På samma sätt kan i ett misèresolo lätt en
långfärg samlas på en hand och renonser uppstå. Blottor
och ihåligheter i ett dylikt solo äro därför vida farligare än
i t. ex, muntergök eller misèregask, särskildt då fråga är
om de högre solomisèrerna. Är spelaren renons i någon
färg, då han spelar solomisère (eller för öfrigt misèrer i
allmänhet) med slutna kort, är detta alltid en fördel,
emedan han då kan få kasta ett farligt kort, om hans
renonsfärg drages upp.

De antydningar om kortens värde och sättet att bjuda
på dem, som vi här anfört, få för ingen del tagas alltför
bokstafligt eller anses ämnade att slafviskt efterlefvas. Flere
af de grundsatser, vi här angifvit, kunna endast hafva
betydelse för ett mycket normalt och lugnt spel. Lika väl
som en spelare någon gång kan få vida bättre entréer till
det ena eller andra spelet än vi här ofvan förutsatt, lika
väl han kan genom ett bud tvingas att begära ett spel på
en sämre entré eller genom slutsatser från de afgifna buden
våga ett spel på en entré, som under normala förhållanden
ej skulle anses god. För sådana fall kunna inga regler
gifvas: där är man beroende af öfning, erfarenhet och
måhända någon gång af -- smak.

* * *
</chapter>

<chapter name="Viraspelets teknik.">

Liksom det är nästan omöjligt att uppställa några
konstanta regler för buden i vira, så är det också så godt
som omöjligt att ens tillfredsställande skildra viraspelets
teknik, sättet att spela korten. Här inverka så många, så
tillfälliga och så olika omständigheter att hvarje försök till
fullständig klassificering af dem snart sagdt slutar i ett kaos.
Vi få därför nöja oss med att antyda några allmänna
regler för sättet att sköta spelet.

Man kan i vira spela antingen för att själf vinna en
bet eller för att förmå motståndaren att sätta en eller flere
betar. Hvilketdera af dessa spelsätt man bör använda, kan
vara svårt nog att bestämma; bäst är att låta korten och
situationen afgöra, hvilketdera sättet är lämpligast. Är
man garderad i alla färger och har dessutom ett par tvåor,
är detta goda drifkort, d. v. s. kort, lämpade att drifva
upp spelet med utsikt till att den spelande skall gå bet.
Men naturligtvis måste man vara försiktig, ty sådana kort
ha föga betydelse såsom underlag för ett eget spel. I hvarje
bet, som finnes uppskrifven och öppen på protokollet eller
ligger i pulangen, äger hvarje spelare en tredjedel. Tager
han nu hem en bet, blir hans vinst de två tredjedelar som
förut tillhört hans motspelare. Drifver han åter spelaren
att sätta en bet, blir hans vinst endast den tredjedel, som
tillkommer honom af hvarje bet, som sättes. Under sådana
förhållanden kan det visserligen synas fördelaktigare att
själf vinna en bet, men man får ej glömma, att det också
finnes utsikt för spelaren att sätta två, tre, fem, ja ända
till tio betar. Sätter nu spelaren två betar, har därigenom
motspelaren vunnit tvåtredjedels bet, eller lika mycket, som
om han vunnit spelet. Sätter spelaren tre eller flere betar,
blir spelet för motspelaren fördelaktigare, än om han själf
fått behålla det. Har man en god entré till ett spel, bör
man naturligen bjuda detta spel; man är ju då själf skyddad
på samma gång man möjligen kan narra motspelaren till
ett spel på svaga eller rent af dåliga kort.

Naturligen måste spelarens och de båda motspelarnes
köp och spelsätt blifva mycket olika. I lägre köpspel
såsom begär, turné 6 eller sjuspel, spela handkorten, som vi
ofvan nämnt, en rätt viktig roll. Spelaren bör därför, så
framt ej trumfentréen är alltför dålig, vid köpet ej kasta
t. ex. kung och dam i en färg, och alldeles bestämdt bör
detta åtminstone ej annat än undantagsvis äga rum i turné,
där de goda handkorten vid ett möjligt omturné kunna
blifva goda trumf. Får man vid turné en dålig färg, bör
man ej såsom somliga spelare bruka, byta ett par kort och
sedan turnera om; bättre då att byta med bibehållande af
de goda handkorten. I sjuspel ligger dock äfven vikt på
att få köpa djupt, och känner man sig osäker i trumffärgen
gör man klokast i att kasta äfven så stora kort som kung,
dam i en färg. För motspelarne gäller det att vid lägre
köpspel söka åstadkomma renonser för att därigenom få
med små trumf taga bort spelarens handkort; vid begär
och turné 6, någon gång ock vid turné 7, pläga därför
motspelarne dela de kort, som äro kvar i talongen, så att
hvardera af dem köper så många, som han anser sig
behöfva för att blifva renons i någon färg. Undantagsvis
kan detta ske äfven i högre spel, särskildt om spelaren ej
har förhand, men regeln är att vid dessa spel trumfstyrkan
bör så vidt möjligt samlas på en hand. Om därför den
som skall köpa närmast efter spelaren, endast har en eller
ett par hackor i trumf, bör han lämna hela återstoden af
talongen åt den tredje, som antagligen är bättre rustad.
Likaså bör n:r 2 aldrig köpa på ässet ensamt eller kung
andra, så framt ej trumfen bredvid kungen är tämligen hög.
Har n:r 2 goda trumf, köper han naturligen hela återstoden
af talongen. Vid solotrumfspel gälla samma regler, dock
med den skillnad, att n:r 2, äfven om han är svag i trumf,
alltid måste köpa några kort, då den tredje helt naturligt
ej kan köpa alla 13. N:r 2 bör i så fall, särskildt om
spelaren ej sitter i förhand, söka bli renons, förutsatt att
sådant låter sig göra utan att kasta alltför goda kort. I
trumfspel böra motspelarne gärna söka köpa upp alla talongens
kort; undantag härifrån bör endast ske, om en af dem redan
från början har ovanligt stor trumfstyrka och dessutom en
renons eller kan bli renons genom att byta endast ett par kort.

Vid misèrespel bör man aldrig byta bort höga kort
som äro något så när garderade af lägre; hvad motspelarne
därvidlag böra söka åstadkomma, är renonser och sviter.
I misère bör den af motspelarne, som köper först, alltid
om möjligt lämna några kort kvar åt den andre;

Några regler för omköp eller omturné är det mycket
svårt att uppställa, och det bästa man därvidlag kan göra
är att vara försiktig och söka undvika en hos nybörjare
ganska vanlig svaghetssynd, att allt för mycket lita på
talongen d. v. s. att köpa om på dåliga entréer.
Att skrifva några regler för välspelningen i vira är
hvarken lätt eller tacksamt, och man kan endast antyda
huru i allmänhet spelet brukar tillgå och lämna några
allmänna regler, från hvilka dock ofta undantag gifvas. Den
enda regeln som i fråga om själfva spelningen står
orubbligt fast, är den, att alltid hafva ögon och tankar med sig,
och den som följer denna regel har däruti den bästa hjälp.

Om spelaren spelar ett trumfspel, bör han gärna trumfa
för att om möjligt oskadliggöra motspelarnes trumf.
Äfven om han i ett lägre trumfspel litar på sina handkort,
bör han, om motspelarne delat talongen och sålunda köpt
för renons, trumfa en eller två gånger för att därigenom
taga bort de små trumfarne hos den ene motspelaren.
Sedan detta skett, kan han försöka med sina handkort. En
klok spelare ställer dock om möjligt så att han, äfven sedan
han trumfat ett par gånger, fortfarande har på sin hand
högsta trumfen af dem som ännu finnas kvar i spelet. Är
spelaren renons i någon färg, kan han våga dröja något
med trumfningen i förhoppning att få användning för sina
små trumf. Vid 8 spel, högre gaskar eller högre solo
måste dock trumfningen börja snarast möjligt. Den spelare,
som sitter i förhand och spelar trumfspel, har alltid en god
ställning, emedan han omedelbart kan begynna trumfningen.
En fördel för spelaren är ock att under spelet komma i
efterhand. Den ene af motspelarne, mellanhanden, nödgas
då offra sina stora kort, medan spelaren endast kastar sina
hackor på dem, så framt han ej tar öfver dem med sina
ännu större.

Men kommer spelaren i mellanhand, drabbar honom
naturligen samma obehag. Hans granne till höger bör
därför alltid, då han har utspelet, draga upp sin sämsta
färg, naturligen under förutsättning att hans medspelare är
bättre rustad och kan taga bort något eller några af
spelarens större kort. På samma gång upplyser han sin
medspelare om att detta är hos honom en svag färg. Har
han flere kort i färgen, bör han dock ej spela det lägsta,
ty ett högre kort framtvingar ofta hos spelaren ett högre
kort, som sedan blir ett lämpligt offer för efterhandens
styrka i färgen. Kommer spelarens granne till höger i
förhand flere gånger, och de stora korten visa sig sitta på
hans medspelares hand, skadar det ej att spela ut en ny
färg, på det spelarens kort om möjligt äfven där måtte
tagas bort. Hafva vid köpet talongens kort delats mellan
de båda motspelarne och dessa sålunda antagligen köpt på
renons, kan spelarens granne till höger, om han har
utspelet och på sin hand äger en svit eller en större mängd
af en färg, draga upp denna, men då, om han har svit,
högsta kortet, eljes ett tämligen högt kort, i förhoppning
om att medspelaren skall vara renons och sålunda med sina
trumf kunna uppäta spelarens handkort eller trumf. Har
spelaren exempelvis äss och dam eller äss och knekt i den
färg som spelas, bör han, om han misstänker ett sådant
spelsätt, »maska» d. v. s. taga med damen (knekten) i 
st. f. med ässet, ehuru det nog kan hända att ett sådant
försök misslyckas. Kan sedan efterhanden hitta en färg, där
måhända hans medspelare är renons, då blir spelarens
ställning svår nog och ett från början godt spel kan under
sådana förhållanden lätt gå omkull.

Har spelarens granne till vänster utspelet, och spelaren
sålunda sitter i efterhand, bör utspelaren draga ett högt
kort i sin starkaste färg, och om han har svit det högsta
kortet af sviten. I annat fall riskerar han lätt att gifva
spelaren favör, d. v. s. att spelaren får sitt stick för ett
lägre i st. för ett högre kort. Favörer, som ofta gifvas,
äro t. ex. stick för kung andra, två stick för äss och dam
o. s. v. Mellanhanden d. v. s. den andra motspelaren bör
vid dylika tillfällen ej spara pä sina höga kort, om han
har några, ty äfven om de gå åt, gifva de alltid styrka åt
medspelarens kort. Däremot bör ej utspelaren, då spelaren
sitter i efterhand, draga för renons, d. v. s. spela ett
ensamt kort i någon färg, så framt ej detta kort är kung eller
möjligen dam.

Märka motspelarne, att spelaren ej vill trumfa, finnes
det intet hinder för att någondera af dem gör det, men
under inga förhållanden annat än då spelaren sitter i
mellanhand, för öfrigt gäller det alltid, särskildt för den som
har trumfstyrkan om hand, att noggrant hålla reda på ej
blått huru många utan också hvilka trumfar som hafva
gått. Sker icke detta, händer det ofta att spelaren går
hem på små trumf, som motspelaren kanske förut kunnat
trumfa ifrån honom.

Om under spelet den ene motspelaren får på sin
hand de högsta trumfarne, bör han trumfa, i synnerhet om
det visat sig, att den andre motspelaren är renons i trumf.

De regler vi härofvan meddelat gälla, naturligen med
någon modifikation i vissa fall, för köpspel, turnéer,
solo-trumfspel och lägre gaskar. För de högsta gaskspelen på
6 och 5 samt för vira gälla något annorlunda beskaffade
regler. Där gäller det att pricka spelaren, d. v. s. att få
reda pä en färg, som han ej har med sig, och hvilken
motspelarne kunna kasta på spelarens många trumf. Sitter en
af motspelarne i förhand, då en vira spelas, är det hans
skyldighet att spela ut ett äss, om han har något. I annat
fall följer han den regel, vi förut angifvit beroende på om
spelaren sitter i mellan- eller efterhand. På samma sätt
brukar man äfven gå till väga vid gaskarne pä 6 och 5,
ehuru man här bör vara något varsammare, särskildt då
det gäller att spela äss i förhand. En färg med äss och
kung är däremot ej det ringaste farligt att när som helst
draga upp. Sitter spelaren i förhand och spelar vira eller
någon af de nyssnämnda gaskarne, kan han ibland försöka
att spela med ett eller vid gaskarne med ett par ej säkra
handkort. Han bör då trumfa så länge som möjligt för
att förmå motspelarne, som hafva svårt att veta, hvilka kort
de skola behålla kvar, att kasta kort, som kunna göra hans
spel godt. Många spelare pläga, då de under sådana
förhållanden spela en vira, taga med sig ett kort i sin sämsta
färg, helst den, där någon af motspelarne begärt ett
köpspel eller ett solo. Spelaren beräknar då, att motspelaren,
öfvertygad om att spelaren ej gärna kan hafva tagit med
sig något kort i <i>denna</i> färg, kastar bort hela färgen för att
hålla sig garderad i någon annan färg, hvilken han mera
sannolikt anser finnas på spelarens hand. Utgången vid
dylika spel beror ofta af en ren slump. Har förhanden
emellertid vid en gask två eller i en vira ett osäkert kort,
och trumfen är ofärg, bör han alltid försöka spelet, då
kostnaden för spelet i alla händelser ej blir större än om
spelaren lägger ned det genast.

Att ha förhand i ett misèrespel kan under vissa
förhållanden vara för spelaren ganska fördelaktigt. Han kan
då, innan någon af motspelarne kunnat bli renons, blifva
af med t. ex. en ensam trea, hvilken måhända eljes kunnat
bli farlig. Har han däremot två sviter, är utspelet långt
mera skadligt än gagneligt; han kan därigenom lätt
fördärfva någondera af dem, och måhända också vid sitt drag
råka på en renons hos någon af motspelarne. I senare
fallet, och sedermera under hela spelet, är efterhanden
den afgjordt fördelaktigaste platsen för en misèrespelare
och för motspelarne gäller det här mer än annars att söka
hålla spelaren i mellanhand. Kommer spelarens granne till
höger i mellanhand, bör han om möjligt genast söka taga
sig in och få utspelet. Är spelaren renons i någon färg,
kan han spela ett misèrespel äfven med ett tämligen högt
kort i en annan färg, i förhoppning att få kasta det, då
renonsfärgen drages upp.

Motspelarne böra i misère söka lägga an på sviter och
renonser, och böra fördenskull vid köp alltid dela på de
kort, som finnas disponibla i talongen. Har någon af dem
en genomgående svit nedifrån (två, tre, fyra o. s. v.), bor
han ej spela den, emedan det sannolikt är spelarens
renonsfärg, och är han själf renons i någon färg, bör han
genom att af sviten kasta tvåan gifva sin medspelare en
vink om huru förhållandet är. Får den ene motspelaren
fatt i en färg, där den andre är renons, bör han, äfven om
han därmed ej kan göra bet, spela den så länge spelaren
bekänner; han lämnar därmed sin medspelare tillfälle att
bli af med stora och besvärliga kort. Vid de fyra stora
misèrerna, som spelas med öppna kort, måste naturligen
mycken försiktighet och noggrannhet iakttagas af såväl
spelaren som motspelarne.

De låga misèregaskarne på 1, 2 och 3 (om denna
senare spelas) äro, särskildt de båda förstnämnda, rätt svåra
att spela, och fordra mycken omtanke och
kombinationsförmåga, ej minst därför att man endast har de afgifna buden
till handledning för sitt spel. De svåraste misèrespelen,
nota bene rörande själfva spelningen, äro utan tvifvel
muntergök och misèregask på 4. Där finnas så många
kombinationer, så många olika sätt att göra bet, att vi nödgas
afstå från meddelandet af detaljerade föreskrifter samt ännu
en gång hänvisa till den nyss meddelade regeln: att
begagna sig af renonser, om sådana förefinnas samt att söka
hålla spelaren i mellanhand. Åtskilligt i detta afseende
torde nog vara att lära af det exempel på muntergök, vi
här nedan anföra.
De båda motspelarne i viraspelet hafva ett särskildt
sätt att korrespondera med hvarandra, man kallar det att
<i>markera</i>. Vill den ene motspelaren underrätta sin
medspelare om att han är svag i en viss färg, kastar han först
ett lagt och sedan ett högre kort af denna färg; vill han
återigen underrätta honom att han är stark i färgen, kastar
han först ett högre och sedan ett lägre kort. Kastas ett
ensamt kort anses detta betyda svaghet, så framt det ej
är ässet, som naturligen tillkännagifver tillvaron af en stark
svit. Man brukar i korthet beteckna markeringssättet i vira
med orden: »stigande svag, fallande stark.» Man bör i
allmänhet markera så snart och så tydligt som möjligt.
Kan man tydligt markera både styrka och svaghet bör
detta göras så fort ske kan. För en viraspelare är det af
stor vikt att noggrannt se upp pä den markering, han får
af sin medspelare, och särskildt gäller detta de högre
trumfspelen, där en oriktig eller icke iakttagen markering ofta
kan förhjälpa spelaren till en knappt nog anad och mången
gäng alldeles oberättigad seger.

*
</chapter>

<chapter name="Muntergök">

För att tydligare visa hvad vi här ofvan meddelat,
lämna vi här några exempel på instruktiva spel med
förklarande text. Vi göra då början med

<b>Muntergök.</b>

A, som har förhand, har följande kort: <i>hjärter:</i> knekt,
10, 8, 7, 6; <i>ruter:</i> 5, 4; <i>klöfver:</i> knekt, 10, 9, 8, 2;
<i>spader:</i> kung.

B har följande kort: <i>hjärter:</i> äss, 4, 2; <i>ruter:</i> äss, 9,
3, 2; <i>klöfver:</i> kung, dam; <i>spader:</i> dam, 5, 3, 2.

A:
<img>
B:
<img>


C:
<img>

C har följande kort: <i>hjärter:</i> 3; <i>ruter:</i> kung, 8, 6;
<i>klöfver:</i> 6, 4, 3; <i>spader:</i> äss, 10, 9, 8, 6, 4.

Buden falla på följande sätt: A begär, B turné 6, C
sju spel, som man kan förstå i spader; A passar (af
oförmåga att komma längre), B muntergök (på en, som man
ser, vacker entré), C passar (då han är garderad mot
misèrespel i så väl klöfver som spader) samt dessutom har en 
s. k. halfgarde (hjärter 3).

B får sålunda spela muntergök. I talongen finner han
emellertid en hel del höga kort, som han har svårt att
använda samt en del klöfver, som ej passa honom alls. Han
spelar emellertid spelet, som nu efter B:s köp har det
utseende, som visas å denna sida.

A har som sagdt förhand; B (spelaren) sitter sålunda
i mellanhand. A:s utspel är klart: han kan aldrig spela
något annat än ruter, emedan han dels då träffar en svag
punkt hos B, dels gör det möjligt att efter ytterligare ett
ruterdrag få kasta sin spaderkung, som eljes alltid hjälper
spelaren af med ett högt kort. Han spelar sålunda ruter
fyra, B kryper med ruter två, och C tar med kungen. För
C gäller det nu att åter söka få in A i spelet och sedan
få B i mellanhand. Då han ser, att han med sina kort
alltid kan göra spelaren bet i spader, är det ej skäl i att
nu röra denna färg, och detta så mycket mindre som han
lätt bör kunna beräkna att A äfven har ruter femma. C
spelar sålunda hjärter tre, A tager denna med t. ex. hjärter
åtta, B kryper med hjärter fem. A spelar så ut ruter fem,
B kryper med ruter tre och C tager öfver med ruter åtta.
Spelet har nu följande utseende:

A:

<img>

B:

<img>

C:

<img>

Det vore emellertid högst oförsiktigt af C att genast
spela ut sin ruter sexa, då det ju alltför lätt kan hända
att A kan hafva en eller flere högre ruter kvar. Genom
slutsatser, dragna från sina egna och spelarens kort, kan
han lätt beräkna, att, om A har någon spader, detta måste
vara spader kung. C drar följaktligen spader äss, kungen
faller hos A och damen hos B. C fortsätter med spader
tia, A kastar hjärter knekt och visar därmed, att han ej
har några ruter, hvilka han i så fall skulle kastat. B
kryper med spadersjua. Spelet har nu följande utseende:

A:
<img>

B:
<img>

C:
<img>


Spelet är nu klart. C fortsätter med spader, A kastar
sina hjärter och B nödgas vid fjärde spaderspelet taga
öfver med spader knekt, hvarefter återstående stick blifva
hans och han har gått kodilj.

Naturligtvis kan detta spel spelas äfven på andra sätt,
men med den ogynnsamma sits, som korten i ofvanstående
exempel hafva, kan spelaren aldrig undvika att bli kodilj.
Då C i andra spelet spelar sin hjärter trea, antyder han
därmed för A, att hjärterfärgen ej kan användas för att
göra spelaren bet. Då A kommit in i spelet, kan han
därför fortsätta att spela hjärter, men denna gång sina högsta
hjärter för att taga bort B:s hjärter, på det han ej må ha
dem som utspelskort. Då B fått slut på sina hjärter,
spelar A sin ruterfemma. Sedan A spelat ut sina hjärter, har
spelet följande utseende:
A:
<img>		

B:
<img>		

C:
<img>
		.

Om B misstänker, att korten sitta illa kan han, då
ruter 5 spelas ut, ta öfver med ruter 7 och sedan spela
ruter 3, detta för att undvika kodilj. Ett sådant spelsätt
begagnas ofta, ehuru det här ej skulle hafva hjälpt.

(Om i muntergök spelaren har en genomgående längre
färg, eller några alldeles säkra kort i en färg, böra dessa
gärna af motspelarne aflägsnas, så långt ske kan, för att,
om spelaren kommer in i spelet, tvinga honom att spela
en farlig färg.)

A:
<img>

B:
<img>
C:
<img>
</chapter>

<chapter name="Turné 6">
<b>Turné 6.</b>

Korten äro vid spelets början fördelade på sätt, som
synes å föregående sida.

På dessa kort afgifvas följande bud. A begär, B passar,
C turné 6, A passar. C får i uppslag ruter 4, behåller
hjärter och klöfver äss samt ruterdam och 8; köper i ruter,
äss, 10, 3, 4, i hjärter 8, 3, i spader 5 och i klöfver knekt,
3. A bestämmer sig för att ej köpa (han anser sig ej vilja
köpa bort goda kort). B köper de återstående fyra korten.
Han köper bort spader 6, klöfver 8, 7, 2 samt får i stället
ruter kung, klöfver 9, 4 och spader 2. Efter köpet ställa
sig korten på följande sätt:

A:
<img>

B:
<img>
C:
<img>

C:s spel är icke något starkt spel, men bör dock med
iakttagande af försiktighet kunna spelas hem. Såsom
motspelarens kort nu sitta är spelet ingalunda dåligt.

A, som har förhand och således bör visa en stark
färg, gör utan tvifvel rättast i att spela hjärter dam. B
kastar hjärter femma och C får ett stick för hjärteräss.
Som C ej är synnerligen stark i trumf, samt A dessutom
ej köpt och sålunda svårligen kan vara renons, gör han
(C) klokast i att spela spader femma för att möjligen sedan
få begagna sina små trumf. A kastar spader 3 och B tar
med spader 7. B söker sätta spelaren C i mellanhand och
drager därför upp klöfver 9; C vågar ej maska med knekten
utan tager med klöfver äss. A kastar klöfver 5. Spelet
har nu följande utseende:

A:
<img>

B:
<img>
C:
<img>


C som fortfarande hoppas på spel på sina små trumf
samt ogärna vill göra sin klöfverknekt ogarderad
(klöfver-damen är som synes kastad vid köpet) drager nu hjärter
8, A tager med hjärternia (vid dylika tillfällen bör om
möjligt mellanhanden täcka kort) B med hjärterkung. B drager
nu sin klöfver 4, C tager med klöfverknekt och A med
klöfverkung. A spelar hjärterknekt, B kastar spader 2 och
C hjärter 3. A spelar hjärter 2, B vågar ej låta denna
passera utan tar med ruter 6, C tar med ruter 8, och
spelar klöfver 3, som A tar med klöfver 10, medan B kastar
spader 9. A måste nu spela spaderknekt, B tar med
spader äss, C med ruter 3. Spelet har nu följande utseende:

A:
<img>

B:
<img>

C:
<img>


C spelar ut ruter 4 (här ser man tydligt fördelen för
spelaren att på sin hand behålla högsta trumfen) och är
sedermera gifvet hemma i sitt spel. Att A och B så ogärna
spela spader beror uppenbart därpå, att C:s drag af spader
5 ganska tydligt gifver tillkänna att han sedan är renons
i denna färg och vill begagna sina små trumf, en afsikt
som framträder så mycket tydligare som han ej vill trumfa.
Om B efter fjärde spelet i st. f. att spela klöfver 4, spelat
en låg ruter, något som han kunnat och bort göra, hade
det måhända blifvit svårare för C att vinna sitt spel, ehuru
antagligt är att han i alla fall vunnit det, tack vare kortens
goda sits.
</chapter>

<chapter name="Sju spel (med omköp).">
<b>Sju spel</b> (med omköp).

Korten i spelet äro placerade på följande sätt.

A:
<img>

B:
<img>

C:
<img>
A begär, B turnerar 6, C passar, A sju spel, B passar.
A bestämmer hjärter såsom trumf, köper bort ruter dam,
knekt, 9, 5, klöfver 7 och spader 9 samt får i stället hjärter
5, klöfver kung, spader 5 och 6, ruter 3 och 6. Detta
spel kan emellertid icke spelas; A besluter sig för att köpa
ännu en gång, lägger bort klöfver kung, spader 5 och 6
samt ruter 3 och 6 och får ur talongen: ruter äss, 7,
spader 10 och klöfver 2 och 5. Spelet är ändock ej godt,
men han anser sig böra spela det i förhoppning om en
gynnsam sits. B anser sig nog trumfstark förut, och köper
därför, för att bli renons, bort sin ruter 10 och får klöfver
9 i stället. C köper bort spader 2 och får i stället ruter
2. Då spelet börjar, har det följande utseende:

A:
<img>

B:
<img>

C:
<img>
A, hvars förhoppning är att hjärter 9 skall falla på
damen, knekten eller tian, börjar att trumfa med hjärter
10. B låter den passera och kastar hjärter 3. C kastar
hjärter 6. A drager därefter hjärterknekt, B tager med
hjärterkung, C kastar spader 4 (för att visa sin svaghet).
B drager klöfver dam, som han anser vara C:s färg, C
tager äfven den med ässet (då han ju i alla fall har både
knekt och 10), A kastar klöfver 2.

Spelet har nu följande utseende:

A:
<img>

B:
<img>

C:
<img>

C kan lätt förstå, att B måste vara stark i trumf och
antagligen renons i någon färg, då han endast köpte ett
kort, ehuru två funnos kvar att köpa. Klöfver har han visat
sig äga, således bör han vara renons i ruter eller spader.
C antager att det är ruter och spelar ett mellankort i denna
färg, sålunda ruter 8. A tar med ruter äss, B med hjärter
4. B spelar klöfver 9, C tar öfver med knekten, A kastar
klöfver 5. C spelar ruter kung, A kastar ruter 7, B
klöfver 4. C spelar ruter4, A (som tror detta vara den sista
rutern hos C) kastar spader 10, B kastar klöfver 3.
Spelet har nu följande utseende:

A:
<img>

B:
<img>

C:
<img>

C spelar ruter 2, och därmed är A kodilj, då både
hjärter äss och 9 hos B måste göra spel. A har, som lätt
kan beräknas, endast fått 5 spel, då han för att vinna borde
haft 7.

Att C tar klöfver dam med ässet, är nog riktigt men
får anses mera såsom undantag än såsom regel.
</chapter>

<chapter name="Gask på 6">
<b>Gask på 6.</b>

Korten i detta spel äro från början placerade på 
följande sätt:
A:
<img>

B:
<img>

C:
<img>

A begär, B turné 6, C 7 spel, A gask, B högre gask,
C solo, A passar, B gask på 6, C passar. B går in på
spader äss, kung, dam, 9 samt ruter äss och dam. I
talongen finner han: spader 10, 6, 5, 2, ruter kung, 9, 3, 2,
hjärter 7, 4, klöfver 10, 7, 2. Af dessa tager han de sju
först nämnda korten och kastar resten. Efter B:s köp har
spelet sålunda följande utseende:
A:
<img>

B:
<img>

C:
<img>

	
B nämner spader såsom trumf. A kan visserligen
försöka att spela hjärter äss, men i detta fall bör han
snarare börja med klöfver 9, emedan han har anledning
förmoda att klöfver är C:s solofärg. A spelar sålunda
klöfver 9, B tar den med spader två, C kastar klöfver äss. B
spelar därpå ut efter hvarandra äss och kung i spader, C
bekänner med spader 4 och 8, A med spader 3 och 7.
B spelar ut spader dam, C kastar ruter 7 (hvilket här är
synnerligen viktigt, emedan han därigenom underrättar A
om sin svaghet i denna färg), A bekänner med knekten.
B spelar nu efter hvarandra spader 10, 9 och 6, C kastar
klöfver 4, 5 och 6, A hjärter 5, 9 och knekt (alldenstund
han genom C:s markering blifvit kommenderad att hålla på
ruter). Spelet har nu följande utseende:

A:
<img>

B:
<img>

C:
<img>

B spelar nu ruter äss, kung, dam, på hvilka C kastar
klöfver kung, dam, knekt och A ruter 4, 6 och 8. B går
bet, emedan hans båda sista ruter, 9 och 3, tagas af A s
ruter knekt och 10.

* * *
</chapter>

<chapter name="Ordningsstadganden">

Innan vi afsluta vår skildring af viraspelet, anse vi oss
böra lämna en redogörelse för några af de
ordningsstadganden, som förekomma i spelet, och som gärna böra
efterlefvas. Det är ingenting som hindrar ett parti
viraspelare, att, innan spelet börjar, öfverenskomma om vare
sig skärpning eller modifikation i dessa lagstadganden.
Men man bör alltid göra bestämda öfverenskommelser i
detta afseende. Gör man ej härutinnan klara bestämmelser
före spelets början, kan man alltför lätt komma in i ett
tillstånd af kif och oenighet.

Efterhanden får aldrig räkna talongen; det tillhör den
som först begagnar densamma. Visar det sig att de efter
förste köparen kvarvarande korten i talongen äro för få
eller för många, sätter den förste köparen bet. Likaså
sätter hvar och en bet, som efter köp spelar med för få
eller för många kort. Man bör därför helst så snart
gifningen är afslutad, räkna sina kort. Om man vid omköp,
omturné eller omvingel köper orätt, räknar talongen orätt
eller i sistnämnda fall glömmer att före köpet nämna trumf,
sätter man samma antal betar, som om man i ett dylikt
spel skulle gått enkel bet. Likaså sätter man bet, om man
glömmer att i ett köpspel nämna trumf före köpet. Om
den som köper beser flere kort i talongen än han har
rättighet till, sätter han bet. I alla dessa fall är det pågående
spelet ogiltigt och ny gifning företages. Så sker äfven om
ett kort i talongen befinnes ligga öppet, och det bör äfven
ske om under gifningen något kort slås upp. I dessa
senare fall torde dock vara bäst att låta spelarne för hvarje
gång afgöra, om spelet skall fortfara eller ny gifning ske.
Kort, som efter köp möjligen blifva kvar af talongen, få ej
af någon beses förr än spelet afslutats.

Sedan spelet en gång börjat, har man ej rättighet att
ytterligare bese de kort, man en gång kastat, och sticken
få endast beses så länge de ligga öppna på bordet.

En i vira viktig regel, som under alla förhållanden bör
strängt fasthållas, är den, att »utslaget kort skall ligga».
Undantag härifrån kunna endast medgifvas, då regelns
fasthållande skulle leda till rena orimligheter, såsom t. ex. om
någon af misstag uraktlåter att bekänna färg, ehuru han
kan göra det.

Uraktlåter man att bekänna färg, oaktadt man kan
det, och detta ej observeras, spelar ut utan att ha förhand
eller spelar man på utan att vara i tur, sätter man
likaledes bet.

Det händer ofta att spelaren eller någon af
motspelarne kastar upp sina kort och säger att spelet är gifvet
vunnet. Gör spelaren detta, tillkommer det motspelarne
att undersöka om de båda gilla spelarens åsikt; i annat fall
fortsattes spelet. Kastar en af motspelarne upp sina kort,
innan frågan om vinst eller förlust ännu är afgjord, får han
sätta bet och betala spelet.

Det ligger i sakens natur att man i ett så ömtåligt
spel som vira måste vara ytterst försiktig, så att man ej
på något tydligt sätt gifver uttryck åt sina känslor af 
belåtenhet eller missnöje med hvad som säges eller göres.
En obetydlig grimas kan därvidlag vara så betänkligt 
betecknande, och den, som ej är säker på sitt minspel eller
sina åtbörder, måste kanske någon gång finna sig i att
anses hafva på detta sätt lämnat upplysningar, som måst
leda till spelets kasserande. Att stadga straff af betar för
dylika förseelser är ej lämpligt, och skulle väl i alla
händelser sällan komma till utförande.

* * *

Härmed afsluta vi vår redogörelse för viraspelet,
måhända det svåraste men utan tvifvel det intressantaste af
alla svenska spel. Hvad vi här kunnat meddela har
endast varit de första grunderna, de nödvändigaste
handgreppen för spelet. Att göra dessa användbara och
ytterligare utbilda dem -- det är ett mål, som blott genom
öfning och erfarenhet kan vinnas. Dem, som närmare önska
handledning härutinnan, hänvisa vi till den af samme förf.
utgifna handboken »Välspelning i vira».

*
</chapter>
<b>Termer i Vira.</b>

<i>Bekänna,</i> på ett utslaget kort spela ett annat af
samma färg;

<i>Efterhand,</i> den, som skall spela på sitt kort sist;

<i>Ekartera,</i> byta, köpa;

<i>Favör,</i> opåräknadt stick;

<i>Förhand,</i> den, som sitter till vänster om den som gifvit;

<i>Garderadt</i> kallas ett kort, då det åtföljes af så många
andra af samma färg, att det ej behöfver kastas på, då de
högre korten af samma färg spelas ut;

<i>Gifva favör</i> säges om motspelarne, då genom deras
spelsätt spelaren får stick för ett kort, som under normala
förhållanden ej varit godt;

<i>Gifven,</i> skyldigheten att ge ut korten;

<i>Gå bet,</i> förlora ett spel;

<i>Gå hem,</i> vinna ett spel;

<i>Handkort,</i> kort utom trumffärgen, som kunna göra stick;

<i>Inpass.</i> Göra inpass, på ett utslaget kort spela ett
högre, men dock ej det högsta man har på hand. Kallas
äfven <i>maska;</i>

<i>Krypa,</i> se lachera;

<i>Kupera,</i> dela kortleken i två delar och lägga den undre
delen öfverst;

<i>Lachera,</i> icke taga öfver ett kort, ehuru man kan
göra det. Det svenska uttrycket är <i>släppa</i> eller <i>krypa</i>.

<i>Lägga sig,</i> ej kunna spela ett spel, som man begärt;

<i>Maska,</i> se inpass;

<i>Mellanhand,</i> den, som sitter till vänster om den som
spelar ut;

<i>Pricka,</i> spela en färg, som spelaren icke har, måste
taga med trumf;
<i>Renons, vara renons,</i> sakna kort i någon färg;

<i>Singel</i> (single), ett ensamt kort i en färg;

<i>Sits,</i> det sätt, hvarpå korten genom gifning eller köp
blifvit placerade;

<i>Släppa,</i> se lachera;

<i>Syrkupera,</i> (surcouper) begagnas i allmänhet om
spelaren, och består däruti, att efterhanden på grund af renons
i samma färg tar spelarens trumf med en högre trumf.

<i>Trumfa,</i> spela trumf.

-

Man säger, att ett kort sitter <i>andra</i> (tredje, fjärde o.
s. v.) om det åtföljes af ett (två, tre o. s. v.) kort i samma
färg. Således <i>kung andra</i> = kungen och ett kort; <i>knekt
fjärde</i> -- knekten och tre kort; <i>dam, tia femte</i> -- damen,
tian och tre kort o. s. v.

*

På <i>Beijers Bokförlagsaktiebolags</i> förlag är utkommet:

Illustrerad

<b>Spelbok</b>

En handledning i de flesta i Sverige och utlandet
brukliga spel såsom Schack, Biljard, Domino, Brädspel,
Vira, Whist, Préférence, Boston, Bésigue,
Piqué, Ecarté samt Lawn-Tennis,
Kricket och Krocket m. fl.

Efter de bästa in- och utländska källor
utarbetad af <b>Tom Wilson.</b>
Pris: häft. 3 kr. 50 öre, inb. 4 kr. 75 öre.

-

<b>Handledning i Biljard</b> utarbetad af <b>Tom Wilson.</b>
Med 25 illustrationer.  Pris: 90 öre.

-

<b>Handledning i Domino</b>
<b>Damspel, Go-spel, Agon och Solitär</b>
utarbetad af <b>Tom Wilson.</b>
Med 24 illustrationen.  Pris: l kr. 25 öre.

-

<b>Handledning i Svenskt Brädspel</b>
utarbetad af <b>Tom Wilson.</b>
Med illustrationer. Pris: 40 öre.

-

<b>Handledning i Schack</b> utarbetad af <b>Tom Wilson.</b>
Med illustrationer.  Pris: 90 öre.

-

<b>Välspelning i Vira</b> af <b>H. L. Victorin.</b>
Med illustrationer.  Pris: 90 öre

-

<b>Handledning i Whist</b> af <b>H. L. Victorin.</b>
Med illuatrationer Pris: 90 öre.

-

<b>Handledning i Skat</b>
bearbetning från tyskan efter <b>D:r J. C. Groth.</b>
Med illustrationer.  Pris: 90 öre.

-

<b>Handledning i Préférence och Träkarl</b>
af <b>H. L. Victorin.</b>
Pris: 90 öre.

-

<b>Virakort.</b> pris: 25 öre.

*
