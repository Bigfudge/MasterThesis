<h1>OM KUNSKAPEN</h1>

—

<h2>STUDIER</h2>

<sc>efter Christopher Jakob Boström</sc>

<sc>af</sc>

<h2>D:<sc>r</sc> PEHR KALLING</h2>

—


<sc>Upsala 1875</sc>

<sc>Esaias Edquist</sc>









<h1>OM KUNSKAPEN</h1>

—

<h2>STUDIER</h2>

<sc>Efter Christopher Jakob Boström

af</sc>

<b><sc>D:r</sc> PEHR KALLING</b>

—

<sc>Upsala 1875

Esaias Edquist</sc>



UPSALA Esaias Edquists Boktryckeri. 1875.


<chapter name="Förord">
<h1>FÖRORD.</h1>

Anledningarna till offentliggörandet af efterföljande
skrift om den menskliga kunskapen ha varit dels behofvet
att i detta ämne komma till rätta med oss sjelfva eller i
detta afseende vinna enhet och klart sammanhang i det
egna tänkandet, hvarvid såsom ett verksamt medel synts
oss vara tanken på ett framträdande inför offentligheten,
då derur nödvändigt framkallats en strängare pröfning af
vår spekulations halt; dels en önskan att kunna bidraga
till en allmännare kännedom om hvad kunskap är samt om
skilnaden mellan rationel och empirisk sådan; dels ändtligen
det lefvande intresse vi hysa för den af en hädangången
stor tänkare grundlagda och nu vid våra universiteter
blomstrande filosofi, som sjelfständigt utvecklat och utvecklar
sig på rent svensk grund, på det hos vårt folk liggande
djupa medvetandet af personligheten. Att behandla denna
filosofi från den i vår skrift liggande synpunkten har äfven
varit ett syfte.

I idéen om ett konkret förnuft, verkligt i och genom
sig sjelft och ej förutsättande något utom sig, i denna idé,
som är idéen om ett personligt väsende såsom alltings
grund, ligger denna filosofis princip. Lyckligt vore, om
man blott mera allmänt kunde i någon mon fatta denna


princips värde eller åtminstone hafva en aning om, hvilken
skatt för vetandet vi ega uti vår filosofi framför andra
nationer. Man skulle då ej så mycket falla i blind beundran
för det utländska, utan i stället få mera aktning för sitt
eget. Om genom vår skrift hos någon uppmärksamheten
kunde komma att rigtas på den höga ståndpunkt, som vårt
land nu intar i filosofiskt afseende, eller hågen hos någon
väckas till att få någon kännedom om grunddragen i vår
svenska filosofi, så skulle i sanning deri tillräckligt skäl
ligga för vår skrifts offentliggörande. Att densamma torde
hafva ensidigheter och brister är mycket möjligt, då vi ej
lefva på skådeplatsen för det andliga arbetet utan i ett
landtligt otium äro hänvisade på oss sjelfva och de
impulser, som af det tryckta ordet kunna väckas. Vi begära
dock ej något öfverseende med dem, utan äro i stället
tacksamma för deras tydliga framläggande, emedan derigenom
vägen banas till att fullkomligare vinna det syftemål, vi
sjelfva eftersträfvat.

Myrö i Mars 1874.

FÖRFATTAREN

</chapter>



<chapter name="Om Kunskapen">

Det är gifvet, att, då man med en person talar
om en sak, man måste med honom vara ense
om hvad saken, i sin allmänhet fattad, är; emedan,
då samtalets ändamål är ett närmare
bestämmande eller utvecklande af saken, denna sjelf då
naturligtvis måste förefinnas i bådas medvetande
såsom just denna sak och ingen annan. Nu har
den nationella personligheten i språket stadfästat
sina för dess organer gemensamma, egendomliga
uppfattningssätt och förnimmelser. En
etymologisk granskning af det språkliga uttrycket torde
derföre vara det lämpligaste medel att med
landsmän blifva ense om en saks betydelse. Hvilken
är då den i språket nedlagda betydelsen af
ordet kunskap? Svaret finnes i betydelsen hos
stamordet kunna. Att kunna något, det är att i
sitt medvetande besitta eller ega detsamma;
antingen detta nu framträder i tiden såsom en



mångfald af krafter eller såsom en helhet af
tidlösa, rena förnimmelser. Om vi derföre på
frågan, hvad är kunskap, skulle svara, att
kunskap är en medveten förnimmelse af ett verkligt, så
har ett svar blifvit gifvet, hvaremot ingen, han
må hylla hvilken åsigt som helst, kan ha något
att invända. Man kan derföre utgå från denna
allmänna fattning af kunskapens begrepp och
derifrån bana sig vägen för dess närmare
bestämning. Den första bestämningen blir då denna,
att kunskapen måste fattas såsom förnimmelse 
af ett verkligt såsom enhet i mångfald; ty, då,
man ej kan sägas ha kunskap genom en
varseblifning eller föreställning af något verkligt, då.
t. ex den blotta åsynen af ett djur ej är någon
kunskap om detsamma; utan kunskap endast kan
anses vara för handen, då om det förnumna
föremålet ett predikat kan utsägas eller en
bestämning tilläggas detsamma; så kan endast en,
sådan förnimmelse kallas kunskap, hvarigenom
ett verkligt uppfattas såsom en enhet uti en
mångfald af predikater eller bestämningar.
Vidare, då kunskap är en medveten förnimmelse
af ett verkligt, förutsätter kunskap nödvändigt.
ett medvetande, som har kunskapen eller är dess


subjekt, något, hvarom kunskap är eller som är
dess innehåll, samt slutligen att såväl subjektet,
som innehållet är något verkligt. Nu kan
subjektet ej kallas verkligt utan genom att vara
person, d. v. s. ett individuelt eller fullt
bestämdt förnimmande, som sålunda måste
förnimma allting eller hela universum på gifna
bestämda vis, eller, då det just är dessa bestämda
sätt och modi af det egna förnimmandet, som
förnimmas, vara ett förnimmande af sitt eget
förnimmande på ett oändligt vis, d. v. s. hafva i sig ett
oändligt innehåll af bestämningar. Detta är vilkoret
för subjektets verklighet. Och innehållet är verkligt
genom att innehållas i subjektet eller verkligen
bestämma detsamma samt således äfven vara
något för sig. Men då innehållet såsom innehåll
ej kan hafva andra bestämningar, än sådana, som
ingå i subjektet, och subjektet naturligtvis ej
heller kan bestämmas genom något annat, än sitt
innehåll, så följer, enligt principium identitatis
indiscernibilium, att subjekt och innehåll måste
vara samma sak, ehuru sedd från olika
synpunkter antingen som ett förnimmande eller ett
förnummet. Kunskapen förutsätter således för sin
möjlighet ett personligt väsende eller ett


bestämdt sjelfmedvetande; men kunskapen kan dock
ej vara identisk med detta väsende, alldenstund
detsamma säges hafva kunskapen äfvensom
kunskapen säges vara kunskap om något. Men att
egas af något är detsamma, som att vara ett
organ eller medel för egarens lif och verksamhet
eller en form för hans tillvaro, och en kunskap
om något är sjelf ej detta något, utan endast ett
uppfattningssätt eller form för detta.
Kunskapen måste derföre fattas såsom en form för
personen att vara till eller personen, formelt sedd;
och detta, både om personen betraktas såsom
förnimmande eller såsom förnummen. Nu kan
af menniskan ett fullkomligt förnimmande eller
förnummet ej fattas på annat vis, än såsom
begrepp, d. v. s. genom ett discursivt tänkande, en
sammanfattning af en mångfald till en enhet.
Kunskapen måste derföre, såsom nämnts, vara
enhet i mångfald eller begrepp, ett begripande
eller ett begripet. Eller, med andra ord,
kunskapen är den medvetna formen för innehållets
ingående i subjektet.

Af det nu sagda synes således, att
kunskapen för sin möjlighet nödvändigt förutsätter ett
personligt väsen eller ett bestämdt 


sjelfmedvetande. Huru ett sådant väsende skall kunna
tänkas och således kunskapens möjlighet vara
gifven, skall nu genom en historik af
personlighetsbegreppets empiriska utveckling i det
allmänna medvetandet och hos filosoferna i
korthet visas.

Af de filosofiska vetenskapsgrenarna är det
knappast någon, som i nyare tider så ofta
blifvit behandlad, som den om möjligheten af
mensklig kunskap och vetande. I gamla tider var det
icke så. Naivt gick man då directe på tingen
och objekterna, ej besinnande, huruvida krafterna
voro lämpade för deras bearbetning eller
huruvida de operationssätt, man med dem företog
sig, kunde hafva något värde annat, än för det
filosoferande subjektet och dess
själsförmögenheters utveckling. Det var först med Cartesius,
som undersökningarna började rigta sig på
frågan om kunskapens ursprung och uppkomst;
ty det var först genom honom, som reflexionen
rigtades på menniskoanden såsom ett tänkande
och förnimmande väsen. De gamle höjde sig
aldrig från uppfattningen af tanken och det
tänkta till den af tänkandet eller den tänkande.
Deras idealistiska systemer voro systemer af 
tankar om inre andliga väsenheter eller begrepp,
förbundne med hvarandra genom tankens
nödvändiga lagar, och voro motsatta de realistiska
systemen endast derigenom, att desses föremål i
stället voro de sinnliga förnimmelserna af tingen
eller något abstractum derur. Genom den kristna
religionen väcktes väl medvetandet om personen;
dock qvarstod medeltidens speculation på den
antika ståndpunkten i detta afseende. Det
andliga var fortfarande antingen ett reale eller ett
blott nomen. Då Cartesius framträdde med sitt
"cogito, ergo sum", hade filosofien redan lefvat
i 2,200 år, visserligen derunder gjort stora
eröfringar samt vunnit skatter af oförgänglig natur;
men denna så nära till hands liggande tanke på
ett tänkande, personligt väsen, hvilken nu
förefaller oss så enkel och så tydligt gifven, som
någonting i verlden; denna tanke fanns dock
ännu ej. Det fordrades för densammas
uppväckande ej allenast en så lång tidrymds speculativa
arbete, utan äfven en särskild uppenbarelse af
Gud genom Christus.

Men hvad menar man dock nu för tiden
egentligen, när man talar om person och personlighet,
eller hvad är det för idéer, som inneslutas i den 
allmänna uppfattningen af
personlighetsbegreppet? Då vi nu till besvarande upptaga denna
fråga, torde svaret lättast gifvas genom en
framställning af ordets etymologi och den genetiska
utveckling, detsamma måst följa på grund af sin
ursprungliga betydelse. Man kan då i hvarje
latinskt lexicon finna, att ordet persona först
betydde något, hvarigenom det ljuder eller en
skådespelares mask, karaktersmask och roll, som
framställes af en skådespelare, sedermera den
roll, som en menniska i allmänhet spelar på
lifvets skådebana, hennes individualitet såsom ett
medvetet förnimmande och handlande väsen.
Detta är den betydelse, som nu i allmänhet
fästes vid begreppet person. Att denna
utveckling af ordets etymologi ej af slumpen föranledts,
utan legat i sakens natur och följt den lag, som
gäller för all utveckling i menniskans verld, eller
från potentielt till actuelt, kan inses, om man
reflecterar på hvad, som innehålles i begreppet
roll. Man finner då, att med roll förstås
egentligen en bild eller målning af ett visst, bestämdt,
tänke- och handlingssätt, hvilken af en
skådespelare för åskådningen framställes. I enlighet
med lagen för förståndsutveckling medelst 
abstraction, reflexion och determination samt i
analogi med all språkbildning, generaliseras denna
uppfattning af rollens betydelse och utsträckes,
med frånseende från konstnärens production, till
att beteckna den bild eller form af lifvet, som
hvarje menniska genom sin medvetna
verksamhet framställer. Genom en ännu ytterligare
abstraction frånses från den producerade bilden och
reflecteras i stället på den producerande
medvetna kraften eller förmågan, hvilken då måste
framträda såsom en förmåga af ett bestämdt
innehåll eller såsom ett verkligt jag och
sjelfmedvetande. Sålunda måste den betydelse, som nu
fästes vid ordet person, hafva utvecklat sig, ehuru
utvecklingen ej varit klar för medvetandet. Med
person förstår man således nu i allmänhet ett
jag eller individuelt sjelfmedvetande. Men
frågan är nu, hvad som ligger i denna uppfattning
af personligheten. Först ligger då deri begreppet
om ett jag eller ett medvetande om sig sjelf, blott
om sig sjelf; hvaraf följer, att man ej kan kallas för
person genom en sådan förnimmelse, hvarigenom
en uppfattning sker af något annat, än eller utom
det egna jaget, eller i sådana handlingar,
hvilkas bestämningsgrunder ligga utom jaget. En
sådan förnimmelse, hvarigenom något fattas i
rummet, är derföre opersonlig och ej någon
yttring af mitt personliga lif, utan tvärtom
något detsamma motsatt och inskränkande.
Vidare ligger i föreställningen om person idéen om
ett individuelt väsen, en absolut enhet, som ej
kan delas eller vara sammansatt, ej heller
indelas eller vara i något afseende abstract och
bestämbar, hvarigenom enheten blefve blott
generel. Enheten måste derföre vara konkret och i
alla afseenden eller från alla synpunkter fullt
bestämd och sålunda vara en helhet eller
totalitet af bestämningar, som nödvändigt höra
tillsammans, så att ingen kan vara borta, utan att
enheten derigenom upphäfves. Men för att vara
en så beskaffad enhet eller enhet i och af en
mångfald, d. v. s. en organisk enhet, fordras, att enheten
i sin totalitet af bestämningar ingår i hvarje
särskild bestämning eller hvarje moment af
mångfalden samt att hela den oändliga mångfalden
ingår i enheten, d. v. s. enheten måste vara
identisk med hvarje moment af mångfalden,
liksom hvart och ett moment af mångfalden måste
vara detsamma, som hvarje annat moment deraf,
med blott den skillnad, som förefinnes, då samma
sak ses från olika synpunkter; såsom t. ex. en
triangel är detsamma som en tresiding; men
dock skild derifrån genom olika synpunkter vid
föremålets betraktande, eller liksom dygd
betecknar alldeles detsamma som pligt, nemligen
det sedliga handlandet, fast olika sedt, antingen
till sin rot eller i sin yttring. Uti den allmänna
föreställningen af person ligger derföre inclusive
idéen om ett väsen, som är enhet i och af en
oändlig mångfald af bestämningar, som alla
uttrycka det hela, betraktadt från alla möjliga
olika synpunkter. Då nu deruti äfven, såsom
visats, idéen om ett sjelfmedvetande är
innesluten, så har genom en framställning af
personlighetsbegreppets historiska utveckling för det
allmänna medvetandet samt genom en analys af
detsammas innehåll framgått, att begreppet
person måste tänkas i enlighet med den
uppfattning deraf, som i det föregående framstälts
såsom nödvändig för kunskapens möjlighet, eller
såsom begreppet om ett sjelfmedvetande uti och
af en oändlig mångfald af särskilda
bestämningar.

Nu skall genom en hastig blick på
filosofiens sednare historia äfvenledes bekräftas, att
denna  uppfattning af personligheten måste
antagas såsom den enda tänkbara och rigtiga.

Med Cartesius blef, som sagdt, tanken på
ett tänkande väsen först klar för medvetandet.
Det tänkande väsendet blef en verklighet, infördt
i kretsen af andra verkliga ting med ett gifvet
förhållande till hvart och ett af dem. Såsom,
t. ex. då ett sinnligt ting förverkligas, det
försättes i de förhållanden, hvarunder andra
sinnliga ting existera, och bestämmes till sin
beskaffenhet i första hand af de närmast
omgifvande tingen och, då dessa i sin ordning äro
bestämda af andra, således medelbart äfven af
dessa samt, då hela verlden är ett
sammanhängande i en oändlighet af causalitetskedjor sig
förgrenande system, äfven sättes såsom bestämdt
af allt, som finnes i verlden. På samma sätt
måste derföre äfven tänkandet, då det skulle
fattas såsom något verkligt, nödvändigt tänkas
såsom bestämdt af allting annat. D. v. s.
tänkandets eller förnimmandets förhållanden till
allting annat måste vara på bestämda vis
framträdande, såsom en oändlighet af begränsningar och
former för tänkandet eller såsom en oändlig
mångfald af särskilda tänkanden eller idéer, 
förbundna till ett systematiskt helt. Härigenom
måste uppstå idéen om en inre, subjektiv och
blott idéel verld i motsats till den yttre sinnliga,
som tillerkändes sjelfständig realitet. Men denna
inre verld, hvilken, såsom följer af det nyss
sagda, om ej explicite, dock implicite, eller till
anlaget måste finnas uti tänkandet och jaget;
denna inre verld kunde dock ej af Cartesius
och hans närmaste efterföljare uppfattas såsom
redan gifven i och med sjelfmedvetandet, liksom
t. ex. en triangels alla bestämningar i afseende
på vinklars och sidors förhållanden m. m. äro
gifna genom blotta begreppet triangel, utan
fattades såsom utifrån meddelad subjektet, hvilket
således i sig sjelft vore tomt och abstract.
Frågan blef derföre, huru tankarna och
föreställningarna tillfördes medvetandet samt huru de kunde
ega objektiv betydelse. Enligt Cartesianerna voro
de dels medfödda eller skapade af Gud, på samma
gång han skapade själssubstansen, dels för
tillfället framkallade af Gud med anledning af de
sinnliga tingens intryck på hjernan. Genom
denna s. k. occasionalism eller antagandet, att
Gud vid hvar och en rörelse i kroppen och
nerverna uppväckte en motsvarande i själen samt
vice versa, förklarades förnimmelsernas
objektivitet eller kunskapen äfvensom viljans verkningar
i det yttre. Men detta var tydligen ingen
förklaring. En Deux ex machina är en förtviflans
skapelse, då man misströstar om lösningen af ett
problem. Malebranche, som utgick från samma
förutsättning, som Cartesius, eller från
antagandet af två sjelfständiga, utan gemenskap med
hvarandra stående, substanser, själen och
kroppen, sökte äfven i Gud grunden till den
gemenskap dem emellan, som så väl för kunskapens
som viljans möjlighet måste antagas. Mellan
själen såsom tänkande och kroppen såsom
utsträckt funnes enligt honom ett gemensamt,
nemligen idéen, hvilken vore hvarken ett blott
begrepp, ännu mycket mindre något utsträckt,
utan en slags intellectuel bild, som hade sin
plats i Gud med alla öfriga bilder, liksom de
sinnliga tingen hade sina platser i rummet; och
dessa bilder fattades af menniskoanden genom
inre åskådning. Men, utom det, att
åskådningen, som alltid måste vara ett relativt yttre eller
utom jaget, aldrig kan vara grunden eller
väsendet uti tänkandet, som är det absolut inre, så
upphäfdes äfven härigenom sjelfva den 
förutsättning, hvarifrån åsigten hade utgått, eller
antagandet af själens och kroppens hvar för sig
sjelfständiga realitet. De blefvo alla fattade såsom
blotta modi af idéen, som var det enda
substantiella. Men härigenom var vägen banad för
Spinozas pantheism, hvarest ingen fråga kunde
blifva om ett sjelfständigt personligt väsende,
utan såväl personen som allting annat måste i
det absolutas afgrund gå till intet.

Till förklaring af medvetandets innehåll
återstod således, då medvetandet fortfarande
fattades såsom i sig sjelft tomt, ingen annan utväg,
än att, med förkastande af de båda
substansernas sjelfständighet mot hvarandra, antingen
göra förnimmelserna till verkningar af de
kroppsliga tingen eller göra dessa senare till blotta
förnimmelser. Den första åsigten framställdes af
Locke, för hvilken själen var en tabula rasa,
ett oskrifvet papper, hvarpå bilderna af de yttre
tingen äfvensom af själens egen verksamhet
liksom på ett vax intrycktes. Ur dessa enkla s.
k. sensations- och reflexionsidéer bildades sedan
af förståndet de sammansatta, men hvilka blott
hade subjektiv giltighet. Dit hörde äfven
substansbegreppet, ett begrepp, som för åsigten var
en Zions förargelseklippa, hvaremot han
ovilkorligen måste stöta sig och slås i stycken. Ty
var begreppet om substans en nödvändig
förutsättning för antagandet af yttre sinnliga ting
med en mångfald af qvaliteter, men denna idé
ej genom sinnena kunde gifvas, utan var en
produkt af förståndet samt såsom sådan
subjektiv och saknande realitet; så var ju också
grundvalen för hela åsigten rubbad. Ehuru Locke
protesterade mot denna conseqvens, framställdes
den dock klart af hans efterföljare Hume, i
hvilkens scepticism hela åsigten upplöstes till
ett intet. Orimligheten af den Lockeska åsigten
i afseende på kunskapens uppkomst, att ett
materielt ting, hvars verkningar uteslutande fölle i
rummet, skulle inverka på det andliga, som ej
funnes till i rummet, ådagalades tydligt af
biskop Berkeley. Men hans egen förklaring af
kunskapens ursprung, enligt hvilken Gud
skapade våra förnimmelser, var derföre ej mera
antaglig. Filosofien kan nämligen ej liksom
theologien åtnöja sig med en blott föreställning om
ett förhållande, utan fordrar en insigt, som
grundar sig på begrepp och det inre, 
nödvändiga, af tankelagarna bestämda förhållandet
mellan begreppets delar och momenter.

Försöken att utifrån gifva det tänkande
väsendet eller sjelfmedvetandet ett innehåll,
hvarigenom det kunde blifva ett verkligt och
bestämdt sjelfmedvetande eller person, hade
således strandat, och hvad var naturligare då, än
uppkomsten af den tanken, att sjelfmedvetandets
innehåll ej vore detsamma utifrån meddeladt,
utan härflöte ur anden sjelf. Denna åsigt
omfattades af Leibnitz i hans lära om monaderna,
sjelfständiga perceptionskrafter, förbundna till ett
system under en högsta monad, men skilda från
hvarandra genom för hvarje egendomliga
qvaliteter, bestående såsom särskilda uppfattningssätt
eller vyer, representationes scenographicæ, af det
samma absoluta, hvilket ingick i hvarje monad,
om ock blott potentielt och outveckladt. Ett fel
härvid var dock, att dessa monadernas
perceptioner fattades såsom till sitt innehåll ett annat,
än den percipierande monaden sjelf och dess
modi. De fattades nämligen såsom särskilda
afspeglingar för hvar och en monad af samma
universum eller af samma monadernes totalitet,
men då monaderna sattes såsom särskilda 
realiteter för sig, utan inre gemenskap med
hvarandra, blef naturligtvis i hvarje monads
perceptioner innehållet ett annat, än det förnimmande
väsendet sjelft, hvilket således ej var
sjelfmedvetande eller person. De svårigheter, som till
följd af denna åsigt måste uppkomma vid
förklaringen af kunskapens och handlandets
möjlighet, kunde endast lösas genom den s. k.
"harmonia præstabilita", hvarigenom en sådan
anordning egde rum uti monadernas lif och
verksamheter, att de fullkomligt svarade emot eller
passade för hvarandra. Genom denna åsigt, att
i hvarje monad universum på ett eget vis
afspeglade sig, alltefter monadens eller spegelns
särskilda beskaffenhet, hade af Leibnitz redan
häntydts på det resultat, som uppkom ur Kants
"Kritik der reinen Vernunft", eller att i
menniskoanden låge a priori endast kunskapens
former, hvaremot innehållet ej härledde sig ur
anden, utan gåfves honom a posteriori medelst
hans förmåga af sinnlighet. Förstånd och
sinnlighet blefvo derföre enligt Kant kunskapens
factorer. Denna kunde derföre blott vara
erfarenhetens, blott en kunskap om tingens
företeelser, ej om tingen i sig sjelfva, och såsom 
beroende af sinnena måste denna kunskap äfven
innehålla något annat, än jaget sjelft; i följd
hvaraf således idéen om person och
sjelfmedvetande här ej kunde få någon realitet. Jaget
kunde nämligen ej fattas annorlunda, än såsom
en blott form, utan substantialitet. Skulle
derföre personlighetsidéen ej kastas öfver bord
tillika med möjligheten af kunskapens förklaring,
måste jaget fattas såsom ej blott formel, utan
äfven materiel grund till sina förnimmelser. Och
så skedde genom Fichte d. ä. Men då jaget af
honom fattades abstract, blef det oförklarligt,
huru ett innehåll för det kunde uppkomma; ty
genom hans antagande af en "anstoss" på jaget,
hvarigenom det reflekterades på sig sjelft och
blef medvetet, vanns naturligtvis ingen förklaring,
då denna "anstoss" sjelf behöfde förklaring.

Vi stadna här med framställningen af
personlighetsbegreppets historik, då genom
Schelling och Hegel någon vidare utveckling dock ej
skedde, utan personligheten fastmera, såsom hos
dem något secundärt och betingadt, ej kunde
bibehålla sin rena uppfattning, utan
uppblandades med opersonliga elementer och 
föreställningar. Sammanfattas nu  resultaterna af det 
föregående, så synes, att sedan idéen om ett
tänkande väsen uppkommit för medvetandet, det
första problem, som af denna idé följde, var att
finna grunden och ursprunget till
sjelfmedvetandets bestämningar eller deras objektivitet.
Härvid kunde nu bestämningarna eller
förnimmelserna antingen betraktas såom producerade uti
eller tillförda jaget, hvilket i sig sjelft då vore
fullkomligt tomt och abstract, eller också kunde
de fattas såsom i anseende till formen hörande
till jaget, men i anseende till innehållet
beroende på något annat och utom jaget, eller också
såsom både formelt och materielt liggande i
jaget eller tänkandet samt hörande till dess
nödvändiga natur. Då man utgick från första
alternativet eller från antagandet af ett
ursprungligen tomt tänkande och förnimmelserna såsom
producerade, så gafs det tre sätt, hvarpå ett
sådant förhållande kunde tänkas. Källan, hvarur
tänkandet fick sitt innehåll, kunde vara Gud, de
yttre tingen eller jaget sjelft. I det föregående
har visats, att intet af dessa tre sätt är
tänkbart, och deraf följer, att sjelfva förutsättningen
af en produktion är otänkbar och omöjlig.
Tänkandet eller jaget måste derföre fattas såsom en
ursprunglig, concret enhet eller totalitet af
dermed nödvändigt förenade bestämningar. Men
denna totalitet kunde fattas antingen såsom ett
blott formelt helt, ett system af former, eller
också såsom ett äfven reelt helt eller en
organism. Med den förra uppfattningen, som
framställdes af Leibnitz, kunde, såsom visats, ej
personligheten ega bestånd. Skulle derföre idéen;
om ett tänkande, personligt väsen kunna
bibehållas, måste derföre dess innehåll så väl som
form vara grundadt i tänkandet sjelft såsom ett
organiskt helt och detta således vara
sjelfmedvetande samt fullt concret. Det har således
äfven genom en hänvisning på filosofiens historia
visat sig, att den i de föregående gjorda
bestämningen af begreppet person, såsom ett
individuelt eller bestämdt sjelfmedvetande, är dem
enda tänkbara och rigtiga.

Då sålunda begreppet person blifvit i
allmänhet bestämdt, har en grund blifvit funnen,
hvarpå undersökningen om den menskliga
kunskapens natur och väsen, som är denna
afhandlings hufvudföremål, kan fortgå. Denna grund
har blifvit funnen såsom en nödvändig
förutsättning för möjligheten att tänka sig ett 
tänkände väsen eller ett jag såsom subjekt eller
kunskapsegande medvetande. Och det har
dervid visat sig, att subjektets innehåll eller det,
hvarom kunskap är, ej kunde tänkas
annorlunda, än såsom särskilda facer eller sidor af
subjektet sjelf. Detta absoluta subjekt, hvilket
är den gudomliga personligheten sjelf såsom
enhet uti och af idéernas eller de fullkomliga
tankarnes mångfald, har man måst tänka sig, då
man velat göra klart för sig, hvad som menades
med ett tänkande väsen. Men menniskan är
aldrig något absolut subjekt, hvars innehåll
fattas såsom helt och hållet beroende af det sjelft;
ty äfven i de högsta yttringarna af hennes lif
blifva dessa dock alltid i någon mon behäftade
med sinnlighet eller i dem ingår alltid i någon
mon något, som ej kan sägas vara hennes eget
jag. Så måste hennes tanke t. ex. alltid hafva
ordet till tecken. Menniskan är således alltid
blott relativt eller till viss grad subjekt. Då nu
ådagalagts, att och huru ett verkligt subjekt eller
en absolut person kunde tänkas, har på samma
gång kunskapens möjlighet blifvit gifven, då,
såsom i det föregående visats, kunskap måste
tänkas såsom personen eller den tänkande sjelf,
blott formelt sedd, eller såsom sättet, hvarpå
subjektet tänker sina tankar eller sitt innehåll,
d. v. s. då kunskap således måste fattas såsom
formen för innehållets bestämningars ingående
och sammanhang i subjektet. Då nu i det rena,
absoluta subjektet innehållet måste tänkas helt
och hållet ingå i subjektet eller vara subjektet
från en viss sida, så måste formen för detta
ingående således vara identiteten mellan subjektet
och dess innehåll, d. v. s. den sanna kunskapen
måste vara identiteten mellan tänkande och tänkt,
samt således äfven ett fullkomligt begripet eller
idé. Men menniskan är, såsom nyss nämnts, ej
något absolut subjekt, då hennes medvetandes
innehåll aldrig blir fullt identiskt med hennes
jag, utan alltid något deraf fattas såsom ett
yttre, hvilket ställes emot medvetandet såsom
utom detsamma varande; ehuru likväl i sjelfva
verket allt, som är till för menniskan, måste
vara en hennes förnimmelse eller ett sätt för
henne att vara sjelfmedveten, då grunden till,
att något af henne tillerkännes verklighet och
realitet, är den, att det af henne på något vis
förnimmes. Genom menniskans inskränkning af
tidens och rummets former kan hon ej  uppfatta
hela sitt jags innehåll såsom det verkligen är
eller såsom sidor af sig sjelf, utan hon måste
fatta en del deraf såsom efter och utom
hvartannat och henne sjelf varande. Formen för
innehållets ingående i hennes medvetande kan
derföre ej vara ren identitet, som utmärkte den
sanna kunskapens väsende. Denna identitet
mellan tänkande och tänkt blir för henne blott
endels; hennes kunskap således blott relativ eller
grad af kunskap. Densamma måste derföre
upplösa sig i två factorer, en inre subjektiv eller
af subjektet bestämd och en yttre objektiv,
hvilken fattas såsom bestämd af något yttre och
subjektet motsatt eller ett objekt, och dess värde
måste i följd deraf bestämmas med afseende på
endera factorns relativa öfvervigt. Den
menskliga kunskapen beror således på ett förhållande
mellan subjekt och objekt; men då objektet
såsom objekt eller såsom det visar sig för
medvetandet ej kan fattas såsom sjelfständig realitet,
utan, såsom nyss sagts, måste anses såsom en
subjektets förnimmelse af sig sjelf i tiden och
rummet eller såsom en sinnlig företeelse af
subjektet, så blir förhållandet mellan subjekt och
objekt detsamma, som ett förhållande mellan det
menskliga jaget såsom väsende och detsamma
såsom företeelse eller fenomen. Detta är, som
sagts, en följd af menniskans ändlighet,
hvarigenom hon ej förmår att fullt genomtränga och
beherrska sitt innehåll, men alldeles icke
beroende af någon väsensolikhet mellan subjektet
och dess innehåll. Nu kan detta förhållande
mellan subjekt och objekt eller mellan väsen
och fenomen, det inre och det yttre, gestalta
sig på mångahanda vis, med en öfvervigt åt ena
eller andra sidan, och den menskliga kunskapen
får derföre olika grader af verklighet och
sanning. Den högsta graden af kunskap måste
bestå deri, att subjektet till principen beherrskar
hela innehållet, så att detsamma fattas såsom
en sjelfmedveten enhet i en mångfald af
bestämningar eller såsom ett sjelfmedvetet helt;
dock till följd af den menskliga ändligheten på
ett abstract vis samt i behof af det objektiva och
yttre såsom organ och medel för sin konkretion
och verklighet. Denna kunskap, hvilkens
innehåll således är begreppet om personen, kallas
för rationel. Den är kunskapen om personen,
fattad i totaliteten af dess lif i hela den
oändliga mångfalden af dess yttringar, hvilka alla med
nödvändighet följa ur personens begrepp. Huru
en sådan kunskap kan och måste uppkomma
för menniskan, inses, då man närmare
reflekterar på det sinnliga medvetandet och dess
förutsättningar samt på det egna jaget och
handlandet. Man finner då i sitt jag en ursprunglig
mångfald af bestämningar, förutsättningar för dess
tanke- och handlingssätt, hvilka äro nödvändiga
vilkor för dess möjlighet och således ej kunna
tänkas vunna ur erfarenheten, då erfarenheten
först blir möjlig genom dem samt för öfrigt allt,
som från erfarenheten flyter, har karakteren af
tillfällighet eller både kan vara och icke vara.
Om jag således t. ex. gör mig sjelf såsom
tänkande till föremål för en undersökning, finner
jag, då jag skall göra mig reda för, hvad
tänkandet egentligen är, att i detta mitt tänkande,
d. v. s. i mig sjelf såsom tänkande, ligger idéen
om ett absolut tänkande väsen, en absolut
person eller Gud. I mitt sjelfmedvetande ligger
således gudsmedvetandet såsom det innersta
deruti. Vidare, om jag t. ex. betraktar mig sjelf
såsom lefvande tillsammans med samt stående i
förhållande till andra menniskor, finner jag mig
i dessa förhållanden vara bestämd och bunden
af vissa nödvändiga reglor och lagar, hvilka jag
ej kan öfverträda utan känsla af disharmoni och
medvetande af att ha handlat emot mitt
innersta väsens fordringar. Men dessa nödvändiga
lagar, hvilkas absolut förbindande magt jag
måste erkänna, de måste således vara bestämningar,
hörande till mitt eget väsen, då deras
nödvändighet och allmängiltighet ej ur erfarenheten
och det opersonliga kan härledas. Jag kan ej
utan dem vara mitt eget jag; oaktadt desamma,
såsom reglerande förhållanden till andra jag,
måste ha en grund, som ej kan vara det enskilda
jaget, utan som måste tänkas såsom gemensamt
ingående i alla eller flera särskilda jag samt
sålunda hänvisande på personer af högre natur, än
de menskliga enskilda jagen, såsom på
familjen, de öfriga privata samhällena och de
publika samhällena. Kunskapen om dem är
sålunda äfven till sitt sanna väsen en rationel
kunskap eller en kunskap om det personliga, hvilken
vinnes genom reflexion på det egna jaget.
Vidare, om jag reflekterar på mig sjelf såsom ett
praktiskt verksamt och viljande väsen, finner jag
min vilja bestämd af vissa nödvändiga
förnimmelser, utan hvilka jag ej kan vara ett viljande
eller personligt sjelfständigt väsen. Dessa
förnimmelser höra således också till mitt sanna jag
och äro således ett personligt eller rationelt
vetande, hvarvid tänkande och tänkt bli identiska.
Att förneka den moraliska lagens aprioriska
karakter är nämligen en ren orimlighet, alldenstund
egenskapen af absolut förbindande magt ej kan
härledas från den opersonliga erfarenheten,
hvarifrån endast klokhetsregler kunna härledas, i
hvilka ingen bindande nödvändighet förefinnes.

Det gifves således, oberoende af all
erfarenhet, i mitt eget jag eller sjelfmedvetande ett
innehåll, der subjekt och objekt sammanfalla och
hvilket således är ett personligt och rationelt
vetande. Men ett sådant vetande är äfven
tillika ett viljande, då man med vilja menar en
medveten kraft eller förmåga att förverkliga
något. Här sätter nämligen sjelfförnimmandet i
och genom denna act sig sjelft och är således
på samma gång det förnimmer sig sjelft äfven
grunden till sin existens såsom sjelfförnimmande
eller jag samt således äfven vilja.

Men denna kunskap om jaget eller personen,
änskönt densamma alltigenom har karakteren af
nödvändighet samt således ej kan vara på mer
än ett sätt, eller är fullkomligt bestämd och
konkret, kan dock, såsom nämnts, till följd af
menniskans sinnlighet ej vinna denna konkretion
eller fullständiga bestämdhet utan i det sinnliga
såsom organ och medel derför. Men det
sinnliga materialet, sålunda behandladt, får dock en
helt annan karakter, än då det blott empiriskt
sammanfattas, alldenstund det får förnuftets
nödvändiga form eller dess momenter genom en
inre nödvändighet bestämmas till beskaffenhet
och sammanhang, hvilket ej kan vara på mer
än ett sätt. Således t. ex. om jag under några
gifna lefnadsförhållanden erfar en mängd olika
önskningar och begär eller drifkrafter till
verksamhet, så gifves det, utan något afseende på
hvilken af dem kan vara den starkaste, alltid
blott ett enda sätt för min verksamhet, hvilket
är det rätta; och detta sätt föreskrifves af mitt
innersta medvetande af mig sjelf, sådant
detsamma måste tänkas i sin bestämdhet af Gud.
Och detta medvetande, ehuru mer eller mindre
undanskymdt af sinnligheten, finnes hos hvarje
menniska alltid i form af moralisk känsla och
samvete.

Af det nu sagda bör det således vara klart,
att i hvarje menniskas ande eller i dess
sjelfmedvetande ligger fast outveckladt och för
mången nästan omedvetet ett innehåll, hörande till
vår andes egendomliga art och natur samt i
anseende till grunden och ursprunget alldeles
oberoende af den sinnliga erfarenheten, att detta
innehåll dock såsom blott abstrakt fattadt
måste för sin verklighet för oss utbilda sig i
sinnligheten samt såsom hörande till väsendet af
mitt eget jag nödvändigt bestämmas i alla de
afseenden, hvari jaget kan bestämmas, således af
alla de intryck och erfarenheter, som mitt
ändliga jag uti tidslifvet kan underkastas och all
den utveckling, som det genomgår, hvadan
således gudsmedvetandet, rättens och sedlighetens
idéer måste framträda i olika former; men att
tillika, då detta innehåll i sig sjelft ej är en
abstrakt och blott formel enhet, utan mitt eget
lefvande jag, från en viss sida af dess lif, samt
således måste vara fullt konkret och individuelt,
detsamma under dess utveckling i tiden och dess
verksamhet, det enda sätt, hvarpå det för ett
ändligt förnuft kan blifva konkret och verkligt,
måste framträda såsom en det sinnliga
materialet beherrskande magt, hvarigenom detta i
anseende till sin ordning och beskaffenhet
bestämmes på ett absolut nödvändigt och af sinnliga
eller opersonliga agentier fullkomligt oberoende
sätt. Om detta innehåll måste den kunskap
handla, som kan kallas rationel.
Sjelfmedvetandet eller personen, fattad i dess nödvändiga
bestämningar och begrepp, måste vara dess
innehålls princip, och denna princip måste
genomtränga den sinnliga mångfalden och materialet,
ordnande detsamma till ett nödvändigt
sammanhängande helt eller ett system. Detta är den
högsta grad af kunskap, hvartill menniskan kan
komma. Identiteten af tänkande och tänkt
visar sig uti innehållets principiella identitet med
subjektet och häri ligger äfven criteriet på denna
kunskaps visshet och sanning, dess karakter af
på en gång ett förnimmande och ett förnummet,
en vilja eller reell kraft och ett veta. Dock kan,
som sagdt, på grund af menskliga förnuftets
ändlighet, hvari det personliga alltid måste
inskränkas af något opersonligt, i tiden eller rummet
varande, denna till principen rent rationella
kunskap ej bibehålla samma karakter af rent
förnuftsmedvetande vid dess förverkligande uti
mångfalden och det speciella, utan måste då upptaga
sinnliga elementer uti sig, hvilka dock härvid
omgestaltas såsom medel och organ för den
högre personliga och begreppskunskapen. Sålunda
måste menniskans rationella vetande nödvändigt
framträda i tiden och föreställningen, ehuru det
till sin grund är fullkomligt osinnligt. Men
då innehållet här till sin grund ej är något
annat, än en sida hos subjektet och således
identiskt dermed, så måste kunskapen, som
uttrycker formen för denna identitet, vara ett
fullständigt begripande ej allenast af subjektet och
enheten uti innehållet, utan af sjelfva innehållet,
en kunskap ej allenast om sättet för
innehållsmomenternas förening till ett helt, utan om hvad
detta hela i sig sjelft är. Och häri skiljer sig
denna rationella kunskap från det andra slaget
af mensklig kunskap, den s. k. empiriska eller
erfarenhets-kunskapen.

Uti detta slags kunskap, som utgår från
data och facta och förutsätter ett objekt för
sin möjlighet, är det blott fråga om att
begripa sättet för innehållsbestämningarnas
sammanbindande till en enhet och ej om hvad dessa
i sig sjelfva äro, d. v. s. blott fråga om, huru
den yttre mångfalden kan tänkas som ett helt,
ej om hvad den i sig är. Denna kunskap är
derföre, från sistnämnda synpunkt sedd, ej
någon kunskap, utan ren ovetenhet. Såsom
kunskap kan han endast gälla för så vidt, som
innehållet i anseende till formen ingår och
identifieras med subjektet eller blir begrepp. För
såvidt man medelst identitets- och caussallagarna
kan ordna och sammanfatta erfarenhetens
mångfaldiga företeelser, blifva dessa i anseende till
formen min andes tillhörigheter samt få sålunda
karakteren af kunskap. Men till innehållet blifva
dessa empiriska begrepp fullkomligt tomma och
abstrakta samt uttrycka endast medvetandets
särskilda verksamhetssätt vid uppfattningen och
ordnandet af den sinnliga mångfalden. Utur denna,
stäld såsom objekt och föreställning emot och
framför medvetandet, måste innehållet härflyta.
D. v. s. den empiriska kunskapen måste i
anseende till innehållet bestämmas af det
omedvetna, af det, som icke är kunskap, samt
således i detta afseende vara ren okunnighet. Den
empiriska naturforskaren t. ex. vet ej, med hvilka
krafter eller magter han har att göra; han kan
blott uppspåra sätten för deras framträdande
inför medvetandet, men ej af dem ge någon
definition.

I hvilket förhållande stå nu den rationella och
empiriska kunskapen till hvarandra? De stå
i förhållande till hvarandra i anseende till
graden af verklig kunskap, såsom nämnts. Då
menniskan nemligen till sitt väsen, som det kan
bevisas, måste vara ett sjelfmedvetande, ehuru
inskränkt, eller ett ändtligt förnuft; då således
innehållet i hennes vetande ej kan vara annat,
än hennes eget sjelf och det personliga i sin
helhet för så vidt det nödvändigt måste
bestämma hennes sjelf eller jag; änskönt dock
detta innehåll af henne blott ofullständigt kan
uppfattas såsom verkligt uti tidens och rummets
former; så följer häraf, att endast det rationella
vetandet, såsom detsamma nyss karakteriserats,
kan uttrycka menniskans sanna väsen och att
först derigenom sann mensklig kunskap i
verkligheten existerar. Det personliga fattas här
såsom det alltigenom bestämmande och det
sinnliga blott såsom medel för det förras
förverkligande, såsom t. ex. ljud- och skriftecken blott
äro medel för tänkandet att vara till, men ej ha
den ringaste betydelse i afseende på dess
innehåll. Då nu endast den rationella kunskapen
således är verklig kunskap och ett sannt uttryck för
menniskans verklighet; men den empiriska
kunskapen endast är grad af kunskap; så följer deraf,
att den empiriska kunskapen blott uttrycker grad
af verklighet eller är en kunskap om det
menskliga jaget såsom ej fullt förverkligadt och
lefvande. Han är nämligen, äfven han, i sjelfva
verket äfven ett sjelfmedvetande, emedan det är
omöjligt för menniskan att förnimma något
annat, än sig sjelf, eller att förnimma något
utanför och utom sitt eget förnimmande och hvad
som ligger deruti; men denna kunskapens
egenskap, att vara ett modus hos sjelfmedvetandet
är dock här ej uppfattad, hvadan innehållet
framträder såsom ett annat, än jaget. Då jaget här
endast kan framträda under form af allmänna
abstrakta begrepp och lagar för det sinnliga, kan
det ej vinna någon realitet för sig sjelft, utan
måste följdrigtigt fattas såsom blott en egenskap
hos materien. Men då jaget nu till sin natur
är konkret och lefvande och har hela sitt
innehåll uti sig såsom sina förnimmelser, men jaget
såsom empiriskt vetande ej motsvarar denna sitt
väsens natur, så måste en motsägelse och strid
uppkomma uti jaget mellan detsamma såsom det
i sin sanning är och jaget såsom empiriskt
vetande, och denna strid måste hos det enskilda
subjektet visa sig såsom en känsla af disharmoni
och brist, hvilken måste drifva till att söka
harmoni och tillfredsställelse genom att allt
djupare fatta det empiriska och sinnliga, söka förstå
det i dess minsta detaljer samt på ett, allt mer
och mer andligt eller okroppsligt, vis söka
tillegna sig erfarenheten. Af denna drift att
motsvara sitt verkliga väsen förklaras menniskans
kunskapsbegär, hvilket ej kan tillfredsställas förr,
än ett fullt motsägelselöst, alltså förnuftigt och
rationelt, vetande vunnits. Det empiriska
vetandet måste derföre utvecklas till rationelt och
personligt vetande. Sålunda måste den yttre
naturens krafter, så väl de rent abstrakta,
physikaliska och kemiska, som de mera specifika
eller physiologiska, hvilka krafter, enligt
vetenskapens nuvarande ståndpunkt, då med atomer
menas kraftcentra, utgöra det verkliga i tingen,
under vetenskapens fortgång ombildas från
egenskapen att vara yttre och objektiva till inre, eller
från att vara liksom döda utvecklas till lefvande
och sjelfmedvetna krafter och viljanden. Vägen
dit måste gå genom specificeringar, genom det
abstraktas allt närmare bestämmande.
Riktningen ditåt visar sig tydligt hos den nuvarande
naturforskningen. Man nödgas nämligen fatta
ett inre samband mellan de allmänna
physikaliska lagarna; de kemiska agentiernas verksamhet
låter sig numera ej blott qvantitativt bestämmas,
och på det physiologiska området blifva
lifsprocesserna vid grundligare studium deraf allt mer
och mer complicerade och sammanväfda med
hvarandra, att det snart äfven för den mest s. k.
exakta physiolog måste blifva en ren orimlighet
att förklara dem såsom resultater af omedvetna
eller döda krafters samverkan. Oaktadt all
motsträfvighet, tvingas man dock slutligen att till
förklaring af det kroppsliga lifvet taga sin
tillflykt till en osinnlig kraft eller lag, hvilken
alltså till sin natur måste vara sjelfmedvetande
och begrepp. Svårigheten vid förklaringen af
det kroppsliga lifvet ur en sådan princip ligger
ej i frågan: huru kan man tänka sig en rent
inre andlig princip utöfva verkan på det yttre
och sinnliga, ty det yttre är till sitt väsende ej
annat, än ett inre; utan svårigheten ligger
deruti, att man ej kan inse, hvarför det inre
andliga skall framträda fördunkladt eller såsom yttre
kraft. Men denna svårighet häfves dock på
samma gång, som en förklaring kan gifvas på
frågan, hvarför menniskan måste vara ett
sinnligt eller ändligt förnuft. Det är för öfrigt klart,
att om man vill ha kunskap om eller begripa
det kroppsliga lifvet och dess processer, man
måste följa lagen för allt begripande, hvilken
ligger i sammanslutning till ett enda helt af en
mångfald medelst förhållanden af grund och
följd, caussalitet och vexelverkan. Vid
begripandet af hvarje sådan process måste derföre de
deri ingående physiska krafter tänkas bestämda,
den ena af den andra, och då denna andra åter
måste tänkas bestämd af en tredje, den första
således medelbart äfven af denna tredje och så
vidare, så att hvarje särskild kraft eller moment
i en physiologisk process måste tänkas såsom
bestämd till sin natur af det hela samt således
såsom ett organ derför. Då nu detta hela
rimligtvis ej kan tänkas såsom ett resultat af
slumpvis samverkande physiska krafter, så måste det
tänkas såsom grund till deras verksamhet och i
följd deraf äfven såsom deras lag och ändamål.
Men då det hela är ett organiskt helt, d. v. s.
ett sådant, der mångfalden förbindes till en
helhet genom inre, logisk nödvändighet, så är det
något begripet eller har begreppets form. Och
detta begrepp måste vara begrepp hos någon;
då det är alldeles orimligt att, såsom vissa
tyska tänkare, Schopenhauer och von Hartmann
förmena, tänka sig möjligheten af begrepp eller
föreställningar, som ej af någon egas eller kunna
egas, alldenstund de skola finnas till före
medvetandet och personen, som först genom dem
producerades, såsom reglerande och bestämmande
en omedveten och opersonlig s. k. vilja, hvilken
enligt dem vore universi drifkraft och princip.
Härigenom eller genom antagandet af det
omedvetna såsom princip karakteriseras äfven en
realistisk ståndpunkt med deraf flytande
orimligheter samt med materialism såsom sista
conseqvens, der det andliga fattas såsom egenskap
och produkt af materien. Begreppet om en
physiologisk process, hvilket uttrycker dennas
egentliga väsen, måste derföre såsom i sig sjelft blott
en form nödvändigt vara begrepp hos ett
medvetande, som utgör det reella deri. Mitt eget
jag eller sjelfmedvetande måste derföre tänkas
såsom det egentliga innehållet i en physiologisk
företeelse, hvilken sålunda till sitt väsen måste
fattas såsom ett rationelt vetande, ett moment
uti mitt eget vetande om mig sjelf. På samma
vis måste hela den yttre naturen under
forskningens gång tänkas allt mer och mer
underordnas jaget samt slutligen fattas såsom hon till sitt
väsen är, d. v. s. såsom begreppskunskap eller
modus af menskligt sjelfmedvetande, hvarigenom
naturvetenskapen sålunda äfven blir rationel samt
skillnaden mellan denna och empirisk kunskap
försvinner. Man må derföre ej tänka sig, att
det yttre, i tid och rum varande, kunde
upphäfvas. Detta yttre, såsom egande sin rot i
menniskans väsen och hennes ändliga förnuft måste
naturligtvis fortfara, så länge menniskan sjelf
fortfar i sin nuvarande lifsform; men dess
betydelse blir genom den rationella kunskapen en
annan. Det yttre kan ej vidare fattas som
substans, utan liksom skriften för tanken fattas det
såsom blott tecken och symbol för det andliga,
såsom ett alphabet, hvarmed jaget studerar och
tolkar sitt eget lif. Naturvetenskapen måste
derföre anses såsom en del af anthropologien.
Naturen är en bok, skrifven med hieroglypher, som
innehåller en framställning af mitt jag och dess
oändliga bestämningar.

Det återstår nu, för att stadfästa denna
uppfattning af det yttre såsom den enda riktiga, att
bemöta och upplösa en invändning, som deremot
kan göras. Den lyder sålunda: Naturen går sin
gång alldeles oberoende af menniskans
förnimmande, jorden löper i sin bana, åskan dånar,
vinden blåser, växterna växa och djuren lefva
sitt lif samt gjorde det redan, innan något
menskligt tänkande fanns. Det synes sålunda
gifvet, att det menskliga sjelfmedvetandet och
begreppet ej kan vara naturens princip eller den
kraft, som leder och styr dess verkningar. Härpå
svaras: man kan först och främst aldrig tala om
ett naturens lif och dess beskaffenhet, oberoende
af menniskoanden, ty så snart man talar om det
såsom på något vis beskaffadt, förutsätter man
ju omedvetet, att det är likartadt med menskligt
begrepp och föreställning samt sålunda beroende
af ett menskligt förnimmande. Härvid nekas
dock ej, att naturen och allt, som på något vis
bestämmer min ande eller fattas af honom,
äfven nödvändigt måste tänkas såsom varande
något i och för sig sjelft; men om detta lif, för
så vidt det kan undandraga sig hvarje min
fattning eller vara fullkomligt oberoende af mitt
förnimmande, kan jag naturligtvis ej ens hafva den
dunklaste aning eller känsla. Den verld deremot,
som af mig kan förnimmas, den måste
nödvändigt till hela sitt innehåll ingå i mitt
sjelfmedvetande och kunde ej utan detsamma existera
sådan, hon nu företer sig, likalitet, som ljuset
kan finnas till utan en seende eller ljudet utan
en hörande eller smaken utan en smakande. Vår
verld kan derföre ej tänkas gå sin gång
oberoende af vår andes lagar. Dessa måste
nödvändigt påträffas, hvarthelst menniskan än vänder
sin blick. Men liksom på en lägre
utvecklingsgrad menniskan ej kan fatta sitt eget jag annat,
än som kropp, så är förhållandet enahanda med
förnimmandet af den yttre naturen, hvilket också
är ett sjelfmedvetande, fast sönderplockadt i en
mångfald af tids- och rum-momenter. Om
derföre det såsom natur sig presenterande
sjelfmedvetandet ej är fattadt af mitt medvetande såsom
det i sin sanning är eller såsom sjelfmedvetande
och begrepp, så ligger dock begreppet till sin
möjlighet uti förnimmelsen af naturföremålet och
utgör grunden såväl för dess tillvarelses form,
som för kunskapen derom. Ty, liksom hela
menniskans verld ej är något annat, än hennes
förnimmelsers och bestämningars oändliga
mångfald, så är äfven naturobjektet eller
naturtilldragelsen en förnimmelse af henne eller ett modus
af hennes sjelfmedvetande, ehuru ett
sjelfmedvetande, som är fördunkladt och fattadt såsom ett
utom eller efter hvartannat varande, d. v. s.
såsom åskådning eller föreställning. Detta synes
äfven deraf, att en ofullkomlig uppfattning,
såsom föreställningen och känslan i ännu högre
grad är, nödvändigt har uti sig möjligheten eller
idéen af en högre uppfattning, som är dess
förutsättning och hvarförutan den lägre
uppfattningen ej kunde finnas till såsom sådan. Uti
menniskans sinnliga uppfattning af naturen ligger
derföre nödvändigt äfven hennes högre och
förnuftiga uppfattning deraf, ehuru för henne sjelf
omedveten och ej aktuel, hvaraf synes, att,
oaktadt hon vid naturens percipierande ej aktuelt
förnimmer sig sjelf eller sina begrepp, hon
likväl gör det omedvetet och således såsom
sjelfmedvetande likväl är grunden och principen för
naturens vara och lif. Att så måste vara, kan
äfven inses deraf, att vi måste tänka oss
ändamål för all naturens verksamhet. De blinda
naturkrafterna måste, för att det hela skall kunna
ha bestånd verka i öfverensstämmelse med
hvarandra och således ändamålsenligt; likaså måste
de vegetativa och animaliska krafterna och
instinkterna tänkas såsom bestämda af samt
verkande efter ändamål, som måste tänkas stämma
med hvarandra samt såsom medel eller organer
rigtade på ett högsta. Och dessa ändamål, huru
dunkelt fattade de än kunna vara, måste dock
tänkas såsom de egentliga drifkrafterna och
motiverna till naturens verkningar. Men ett
ändamål är alltid något idéelt, ett begrepp, d. v. s.
form för sjelfmedvetande, hvadan således äfven
från denna synpunkt jaget eller sjelfmedvetandet
visar sig som naturens princip. Men, invänder
häremot Empirikern, på hvilken allt det sagda
ej verkat öfvertygande, det är ju alldeles
orimligt att påstå, det tyngdkraften t. ex. ej skulle
vara något annat, än ett begrepp, eller att växt-
och djurlifvet ej skulle vara något annat, än min
andes eget lif. Det är ju alldeles påtagligt, att
dessa krafter existera och verka i och genom sig
sjelfva utan något beroende af menniskans
förnimmande, ehuru menniskan väl till en viss grad
kan ha förmåga att uppfatta dem. Härpå skulle
då svaras: de physiska och yttre krafterna och
tingen måste visserligen antagas såsom varande
något i sig sjelfva, emedan de bestämma
sjelfmedvetandet och nödga det fatta sig sjelft på
ett visst vis eller från en viss synpunkt samt
emedan de ej skulle kunna göra detta, utan att
vara något i sig sjelfva eller sjelfständiga väsen.
Men härom eller om tingens beskaffenhet i sig
sjelfva kan, som sagdt, omöjligt blifva fråga, då
man ej kan tala om det, hvarom den ringaste
aning ej kan finnas. För såvidt deremot jag
kan erfara den yttre naturens verkningar på mig
sjelf samt derifrån sluta till de verkande
krafternas natur och egenskaper, endast så till vida
kan jag tala om den såsom existerande. Men
då är grunden till deras existens ett tänkande
af mig, visserligen ett tänkande, som liksom allt
tänkande utesluter det slags frihet, som är
detsamma som godtycke, och derföre är ett
nödvändigt tänkande, hvartill jag till följd af mitt
väsens natur och dess nödvändiga bestämdhet
nödgas, men hvilket just till följd deraf äfven
måste tänkas såsom fullkomligt fritt och
sjelfständigt eller såsom en vilja, hvarigenom jaget
sätter eller förverkligar sig sjelft i en viss
bestämdhet. Det bör derföre nu vara klart, att
sjelfmedvetandet eller jaget måste tänkas som
grund och princip för den yttre naturen.

Om således af det hittills sagda det kunnat
visas, huru ett rationelt vetande måste tänkas
ingå såsom grund uti det empiriska vetande,
hvarför den yttre naturen är föremål, samt äfven
antydts, huru detta sednare vetande utvecklas
till det förra, så är dock den empiriska
kunskapen till sin natur ej närmare undersökt, hvadan
densamma nu torde böra tagas något
noggrannare i skärskådande.

I det föregående har omnämnts, hurusom det
menskliga medvetandet icke är något absolut
subjekt, hvari innehållet är identiskt med subjektet eller
subjektet sjelft från mångfaldens synpunkt, utan att
det menskliga subjektet i mer eller mindre mon
står i motsats till sitt innehåll och således i och
genom sig sjelft allenast ej är fullt bestämdt och
verkligt, men blir detta först genom relation till
ett icke medvetet eller ett objekt. Då nu
likväl det objektiva i den mon, det är objekt, eller
för så vidt det bestämmer medvetandet, sjelft
måste vara ett medvetande eller en bestämning
hos subjektet, så måste den motsats, hvari
objektet står till subjektet, vara en motsats uti
subjektet, så att subjektet i visst afseende är till
genom sig sjelft, men i visst afseende genom
något annat. Men hvad som är till genom
något annat, det har icke genom sig sjelft full
verklighet, utan är, i och för sig betraktadt, blott
möjlighet till bestämning eller bestämbarhet. Den
motsats, som ingår i det ändliga subjektet och
hvaraf det är enheten, är således en motsats
mellan verkligt, aktuelt medvetande och blott
möjligt eller potentielt. Det menskliga
subjektet är således såsom medvetande ej fullt verkligt;
utan måste derföre, då det i sig måste fattas
såsom ett fullt bestämdt och verkligt helt, i
denna sin verklighet framträda såsom från
någon sida ett utom medvetandet varande, tid- och
rumfyllande. Häraf är möjligheten till dessa två
olika betraktelsesätt af det menskliga
medvetandet och dess innehåll, hvilka i det föregående
karakteriserats, nämligen det rationella, hvarest
innehållet är medvetandet såsom aktuelt och
personligt, ehuru framträdande i det potentiella och
opersonliga, samt det empiriska, som från det
potentiella, sinnliga och omedvetna såsom grund och
orsak härleder det medvetna och personliga såsom
blott sinnlighetens former. Att blott det rationella
betraktelsesättet gifver verklig kunskap har
äfven förut visats. Ty då den empiriska
kunskapen skall vara en kunskap om det
potentiella eller det utom medvetandet varande,
hvilket såsom sådant ej kan i medvetandet ingå
såsom begrepp, blir empirismen härigenom
ingen verklig kunskap. Men då det potentiella
och yttre såsom stående i en nödvändig relation
till det aktuella medvetandet af detsamma måste
begränsas eller till formen bestämmas, så ligger
dock häruti en möjlighet till empirisk kunskap
såsom ett begripande af eller en kunskap om
det yttres former, hvilka med afseende på det
potentiellas mer eller mindre genomträngande af
medvetandet kunna vara af flerfaldiga grader.
Grunden för bestämmandet af dessa grader
uttryckes med angifvandet af de olika sätt, hvarpå
man kan tänka sig det objektiva vara af
subjektet eller det aktuella medvetandet bestämdt. Då
nu det menskliga medvetandets grundbestämning
är att vara en enhet af subjekt och objekt,
måste det yttre och objektiva såsom bestämdt af
medvetandet äfven fattas sålunda eller såsom en
enhet af subjekt och objekt samt i följd deraf
kunna betraktas från två sidor eller hafva tvenne
former, en objektiv och en subjektiv. Från den
objektiva sidan blir det då ett blott yttre, i tid
och rum varande, eller ett ting och således
motsatt medvetandet; från den subjektiva deremot
uppfattas det såsom ett medvetande, ehuru
fästadt vid ett yttre såsom substrat eller natur.
Men dessa tvenne sidor blifva återigen inför det
menskliga medvetandet, som måste fatta allt
såsom enhet af subjekt och objekt, hvar för sig
sönderdelade i ett inre och ett yttre, ett
subjektivt och ett objektivt moment. Det yttre
naturtinget måste derföre hafva en yttre,
objektiv sida, från hvilken det endast betraktas i
afseende till yttre gestalt och i relation till andra
yttre ting, och en inre subjektiv sida, från
hvilken det betraktas såsom ett helt för sig eller
såsom en enhet i och af en mångfald af
bestämningar. Likaledes måste det objektiva
medvetandet äfven kunna ses såsom objekt, d. v. s.
såsom ett medvetande, hvilket blott är till för
andra och ej för sig, hvilket sålunda uttrycker
sig blott i sina organer och functioner, och
såsom subjekt eller såsom ett medvetande, hvilket
är till för sig; ehuru, då det likväl såsom
objektivt står i motsats till det aktuella
sjelfmedvetandet och har en nödvändig relation till det yttre,
medvetandet ej här kan fattas annorlunda, än
såsom ett medvetande om sig såsom ett yttre,
d. v. s. såsom föreställning eller också såsom ett
abstrakt sinnligt begripande, en form blott för
ett yttre. Häraf framgår således, att den
empiriska kunskapen, hvilkens innehåll är menniskan
såsom objekt eller det objektiva medvetandet,
måste framträda i fyra särskilda former,
alltefter som objektet betraktas såsom ett blott yttre
eller naturting, en organism, ett animaliskt eller
instinktlif eller såsom ett på ett yttre baseradt
medvetande.

Först framträder derföre kunskapen såsom
begreppet om blott en form för det yttre, om en
summa af delar i rummet och tiden, utan något
inre, d. v. s. begripligt, samband mellan delarna,
eller ock såsom en ordning eller lag för
delarnas samvaro och efterföljd, betingad och
förverkligad af en physisk eller chemisk kraft. Denna
uppfattning af menniskans verld kallas för den
oorganiska, emedan en uppfattning derigenom
blott eger rum af det sammanhang, som
kommer genom ett enkelt caussalitetsförhållande
och ej af något vexelförhållande mellan delarna,
hvarigenom de skulle blifva organer eller både
medel och ändamål. Hvad som vid en sådan
uppfattning egentligen förnimmes, är sättet för
delarnas sammanslutning till ett helt i rummet,
graden eller arten af sammanhang mellan
delarna, den styrka, hvarmed de fasthänga vid
eller dragas till hvarandra; och då denna styrka
i sammanhanget måste tänkas beroende af
delarnas större eller mindre affinitet, d. v. s. af
det särskilda sätt, det närmare eller fjärmare
förhållande till hvarandra, hvarpå de kunna ingå
såsom delar uti ett helt, så synes det, att det
är det hela, som ger ordningen och måttet för
delarna och deras verksamhet eller som är den
verksamma kraften i hvar och en af dem, d. v.
s. den lag, som den blinda naturkraften måste
följa. Men detta hela, som utgör lagen och
principen för den, mitt medvetande motsatta,
yttre verldens verksamhet och vara, kan af mig
här ej fattas annorlunda, än som ett blott
formelt och qvantitativt begrepp, hvarur ej några
närmare eller qvalitativa bestämningar kunna
härledas, såsom t. ex. de statiska begreppen i
physiken blott beträffa de nödvändiga
qvantitetsbestämningarna hos mångfaldens momenter; utan
måste dessa eller det egentliga innehållet
hemtas från den, kunskapen motsatta, yttre
sensationernas verld. D. v. s. medvetandets innehåll
fattas här endast såsom något yttre, som fyller
tiden och rummet, och kunskapen blir således
blott begreppet om sättet eller formen för
sammanfattningen till en enhet af en mångfald tids-
och rum-momenter. Detta är den första graden
af mensklig kunskap. Jaget eller det begripna
är blott en qvantitetsförhållande eller en ren
form för en yttre mångfald och således i sig
rent abstrakt och obestämdt. Det nästa steget
måste derföre blifva, att medvetandets innehåll
ej blott och bart fattades såsom rum- och
tidsuppfyllande, utan tillika såsom på något vis
bestämdt eller qvalificeradt, d. v. s. såsom en
enhet med egenskaper eller bestämningar, hvadan
kunskapen således måste vara begreppet om en
sådan enhet eller om det inre, för tanken
nödvändiga sambandet mellan bestämningarna. Detta
eger rum vid uppfattningen af det yttre såsom
organiskt lif; ty här är mångfalden ej allenast
förbunden genom enkla caussalitetskedjor, utan
hvarje moment deraf måste tänkas såsom en
verkan af det hela samt af hvart och ett dess
moment samt i sin ordning äfven kunna
betraktas såsom orsak så väl till det hela, som hvarje
del deraf. Momenterna utgöra derföre här ett
slutet helt och kunna ej, såsom vid den förra
uppfattningen, frånskiljas hvarandra, utan att det
hela och enheten derigenom upphäfves och utan
att af återstående momenter intet annat helt kan
bildas, hvilket deremot eger rum vid
förnimmelsen af det oorganiska. Detta sammanhang
mellan delarna måste derföre anses höra till
enhetens väsende, hvilken sålunda blir en enhet,
bestämd af en mångfald, d. v. s. en organisk
enhet eller ett helt. Jaget eller sjelfmedvetandet
framträder här såsom en reell och konkret
enhet eller en enhet med bestämningar. Men då
bestämningarna fattas såsom något yttre, i rummet
varande, blir enheten blott formel, en blott
ordnande och formbildande princip för det yttre
materialet, d. v. s. ett vegetabiliskt eller växtlif,
och kunskapen, som är begreppet om formen för
ett sådant lif, är således insigten uti
nödvändigheten af momenternas sammanhang med
hvarandra och det hela, såsom t. ex. kunskapen om
en särskild växt är insigten deri, att dess
organer, såsom kärl, cellväfnad, ståndare m. m.
med nödvändighet ha sin gifna form och sina
gifna functioner, för att kunna sammanstämma
till ett helt. Skall jaget derföre vidare
utvecklas, måste nästa steg blifva, att
bestämningarna ifrån att fattas såsom blott yttre och
främmande för enheten i stället äfven
uppfattas såsom med enheten likartade eller såsom
inre andliga, ej i rummet varande, d. v. s.
såsom förnimmelser och viljanden, i följd hvaraf
enheten således måste fattas såsom förnimmande
och viljande. Med denna tredje grad har ett
betydande steg skett i medvetandets utveckling
till större egentlighet, alldenstund dess
innehållsprincip ej allenast här måste tänkas såsom en
fullt konkret enhet, utan äfven mångfaldens
momenter, i hvilka enheten förverkligar sig,
likaledes måste tänkas såsom i ett afseende äfven
subjektiva och andliga. Vid närmare
undersökning af innehållsmomenternas beskaffenhet inses
dock lätt, att dessa återigen ej äro annat, än
former för ett innehåll, som är främmande för
medvetandet och således objektivt; ty hvad som
ingår uti och uppfyller dessa förnimmelser och
viljanden (i vidsträckt bemärkelse) äro blotta
sensationer, hvari medvetandet hufvudsakligen är
passivt, sålunda verkningar af något utom det
varande eller objektivt. Medvetandets innehåll
fattas här såsom en andligt kroppslig organism,
såsom ett helt af känslor och drifter samt
kroppsorganer, så att hvarje bestämning deri, d. v. s.
hvarje känsla eller drift eller organ är hvad den
är genom att bestämmas af de öfriga och det
hela; eller ock blir medvetandets innehåll med
afseende fästadt på dess utveckling i tiden,
fattadt här såsom en i sina yttringar spontant
verksam kraft, hvilken dock ej fattas såsom något
för sig, utan blott såsom den psykiska sidan hos
dess egna organer och kroppsliga functioner.
Medvetandet på denna ståndpunkt är detsamma
som animaliskt lif eller själ i vidsträckt
bemärkelse; och kunskapen, som här är begreppet om
medvetandets innehåll såsom animaliskt lif, är
sålunda begreppet om ett nödvändigt samband
och enhet i en mångfald af sensationer samt
yttringar af drift eller instinkt med dertill
svarande kroppsliga organer, hvarigenom dessa
förbindas till ett slutet helt. Eller kunskapen är
den medvetna formen för ett sensationslif, ett
lif uti kroppsliga organer, hvilket fattas såsom
något utom medvetandet varande.

Vi ha slutligen att betrakta den sista formen,
hvari empirisk uppfattning och kunskap kan
framträda. Innehållet eller föremålet för
förnimmelsen är här ett verkligt medvetande, en enhet
i och af en mångfald af inre andliga
bestämningar, hvilka ej såsom på förra ståndpunkten blott
äro till för andra; utan är för sig, så att
enheten fattas såsom grund till sina bestämningar,
sina förnimmelser och viljanden. Men då dessa
bestämningar för sin verklighet samt för att
kunna vara bestämningar måste hafva en relation
till ett yttre eller utom medvetandet varande,
blifva de blott abstrakta former, som förutsätta
ett yttre substrat, ett obekant "Ding an sich".
Kunskapen blir här således äfven blott formel,
begreppet om ett medvetande såsom en helhet i
och af en mångfald blott formella bestämningar.
Att någon högre grad af empirisk kunskap ej
kan gifvas följer deraf, att, om för dess vidare
utveckling denna relation till ett yttre
borttänkes, innehållet då blir identiskt med jaget samt
en öfvergång sålunda sker till ett rationelt och
sjelfständigt vetande, som motsvarar kunskapens
begrepp och ej har några grader.

Dessa äro nu de särskilda grader, hvari
empirisk kunskap kan framträda. De äro särskilda
former och sätt för uppfattningen af
medvetandets såsom objektivt betraktade innehåll.
Liksom uti hvarje empirisk kunskap, enligt hvad
antydt blifvit, ligger ett rationelt vetande såsom
nödvändig grund och förutsättning derför, ehuru
för sig sjelft ej aktuelt, utan endast i känslans
dunkla form i medvetandet befintligt, så skall
det vid en närmare undersökning af förhållandet
de empiriska kunskapsarterna sinsemellan visa
sig, att hvarje lägre grad förutsätter den närmast
högre, denna återigen den dernäst högre och så
vidare, så att i den lägsta kunskapsgraden ligga
alla de andra såsom förutsättningar, ehuru ej till
utveckling komna, utan blott med möjlighet
dertill. Derjemte skall det äfven visa sig, huru,
liksom den rationella kunskapen för sin
konkretion hade behof af den empiriska såsom materiel,
äfven inom den empiriska kunskapen de lägre
formerna måste blifva materiel för de högre.
Låtom oss derföre närmare betrakta de nyss
karakteriserade empiriska kunskapsarterna. För all
kunskaps möjlighet fordrades, såsom nämnts, ett
subjekt eller kunskapsegande medvetande och ett
innehåll uti subjektet. Vid den lägsta
kunskapsgraden kunde subjektets kunskapsinnehåll ej
framträda i annan form, än såsom en summarisk
enhet af rum- och tidsdelar, d. v. s. såsom ren
mathematisk enhet, eller ock såsom jemnvigt och
enhet eller lag i qvantitetsförhållanden hos yttre
physiska krafter. Men denna physikaliska
empirism, hvarigenom en uppfattning sker blott af
tingens och företeelsernas former och utsidor, är
ej möjlig, utan att förutsätta förnimmelse af en
princip eller kraft, som i dessa former uttrycker
sig. Såvida nämligen en form eller gräns skall
kunna tänkas, fordras nödvändigt något, som har
denna form eller är således begränsadt. Men
detta något, hvarigenom först den yttre
naturkraften till formen eller måttet bestämmes och
får verklighet, måste nödvändigt sjelft uppfattas
såsom en verklighet, sålunda i sig bestämdt eller
skildt ifrån och bestämdt af allt annat; d. v. s.
det måste fattas såsom en enhet i och af en
mångfald eller såsom ett organiskt helt, der
enheten och delarna ömsesidigt förutsätta och
betinga hvarandra. En sådan enhet är till sin
grund den kraft, som utgör föremålet vid en
physiologisk betraktelse af naturen och genom
hvilken sammanhanget i verlden först
åstadkommes. Denna enhet måste tänkas såsom bestämd
i sig sjelf, alldenstund genom densamma de
yttre physiska krafterna beherrskas såsom
organer derför samt ledas i en gifven rigtning,
hvilken ej ur de physiska krafterna sjelfva kan
förklaras. Då nu hela menniskans verld såsom ett
uttryck af henne sjelf i sin verklighet måste vara
ett sammanhängande helt och de olika
kunskapsarterna endast uttrycka olika grader och sätt,
hvarpå subjektet kan tillegna sig sitt innehåll,
så är tydligt, att hvarje moment af innehållet
kan betraktas från så många olika synpunkter,
som af dessa kunskapsgrader betingas. Liksom
genom en physikalisk empirism allt fattas såsom
bestämdt af tidens och rummets former, så
måste äfven genom den physiologiska allt kunna
ses såsom sjelfständiga enheter och krafter uti
och af en mångfald af sinnliga företeelser och
yttre physiska krafter, hvilka då utgöra enhetens
nödvändiga bestämningar och organer. Denna
physiologiska enhet måste nu genom kunskapen
begripas såsom andlig, d. v. s. såsom ej i
rummet varande eller delbar, alldenstund densamma
just är ordningen och lagen för sammanhanget i
de yttre; äfvenså måste den vara fullkomligt
individuel och bestämd, så att den såsom helhet
ej kan vara på mer, än ett sätt, såvida det hela
skall vara, hvad det är, hvarjemte delarna eller
momenterna äfven måste såsom följd deraf till
sin form och sitt verkningssätt med
nödvändighet vara bestämda. Genom denna physiologiskt
empiriska kunskapsart uppfattas således
kunskapens innehåll såsom till principen andligt eller
af samma natur, som subjektet, men principens
bestämningar äro fortfarande ett yttre, objektivt;
och denna kunskapsart, som egentligen gör sig
gällande inom det s. k. organiska området af
menniskans verld, måste äfven på det
oorganiska hafva sin tillämplighet, såvidt nämligen i
detsamma en uppfattning skall kunna ega rum
af särskilda ting och processer. Ty, för
exempel, på det en sten just skall vara denna sten
eller en sandhög just vara denna sandhög eller
en storm just vara denna storm och ingen annan,
måste så väl stenens, som sandhögens alla delar
till läge och form vara nödvändigt bestämda, så
att minsta ändring deri ej kan ske, utan att det
hela upphäfves och blir ett annat, liksom
stormen i anseende till sina bestämningar af styrka,
rigtning, tidsföljd etc. måste med nödvändighet
vara på ett visst vis beskaffad, för att han skall
vara densamma och ej någon annan. Men denna
nödvändighet i delarnas aller bestämningarnas
former och sammanhang kan ej härledas från
yttre physiska krafter, som blott verka enligt
sina bestämda lagar och ej kunna hafva något
att betyda i och för sammanhanget uti en
mångfald af olikartade momenter, utan detta
sammanhang grundar sig ju tydligt på en conception af
mitt eget jag samt är sålunda något begripet och
af andlig natur, ehuru det visst vid en lägre
uppfattning sättes såsom något yttre och mitt
medvetande motsatt. Och denna uppfattning kan,
såsom nämnts, utsträckas öfver hela menniskans
verld.

Men liksom det nu visat sig, att uti den
blott och bart physikaliska uppfattningen af
menniskans verld en organisk eller physiologisk
åskådning af densamma måste tänkas såsom grund,
så skall det äfven vid närmare undersökning bli
klart, att i det physiologiska begreppet
nödvändigt äfven ligger såsom förutsättning en annan
art af kunskap såsom grund för dess möjlighet.
Enligt det föregående var karakteren på den
physiologiska kunskapen den, att dess innehåll
fattades såsom en inre andlig enhet uti och af
en mångfald af yttre delar och krafter; d. v. s.
innehållet fattades här såsom något förnummet,
såsom enheten eller sammanhanget i en yttre
mångfald. Nu är gifvet, att i idéen af ett
förnummet nödvändigt såsom förutsättning innebäres
idéen af ett förnimmande väsen, ehuru
densamma möjligen ej blifvit klar för medvetandet. Den
physiologiska empirismen förutsätter derföre en
sådan kunskapsart, hvari innehållet är begreppet
om ett förnimmande uti och af en yttre
mångfald. Men ett sådant förnimmande, hvars
bestämningar eller särskilda förnimmelser framträda
såsom något yttre och främmande för
förnimmandet sjelft, lider naturligtvis derigenom
inskränkning i sin verksamhet såsom förnimmande och
är derföre mer eller mindre passivt emot sitt
innehåll, hvilket fattas såsom en verkan på
medvetandet af något utom det varande. Ett
sådant slags förnimmande är hvad som
karakteriserar känslan samt, såsom tänkt som
organisationsprincip för en yttre mångfald, driften eller
instinkten. Uti känslan såsom sådan finnes ej
någon reflexion på det inre, hvadan något jag
eller egentligt medvetande i och genom känslan
och instinkten ej kan framträda; ehuru såväl
känslan som instinkten och den godtyckliga
rörelsen förutsätta en inifrån utgående verksamhet.
Detta lif, som subjektet på denna ståndpunkt
såsom sitt innehåll uppfattar, kan nu kallas för
själ i vidsträckt bemärkelse, anima eller <i>ψυχή,</i>
hvarföre också den kunskapsart, som härpå
beror, torde kunna kallas för psykologisk empirism.
Dess innehåll är begreppet om ett själslif,
hvilket såsom känsla och instinkt genomtränger och
organiserar en yttre mångfald. Att ett sådant
betraktelsesätt måste ligga såsom en
förutsättning för uppfattningen af verlden såsom ett
organiskt helt samt således kunna tillämpas på
hela menniskans verld, inses ock, då man
närmare undersöker beskaffenheten af den enhet,
som är den sammanhållande och verksamma
kraften i det organiska och vegetativa lifvet. Då
denna kraft fattas såsom grund till enhet och
sammanhållning i det yttre, mångfaldiga, kan han
ej sjelf hafva några delar, utan måste vara en
absolut enhet; således ej något yttre, i tid och
rum varande, utan något inre och andligt. D.
v. s. den organiska principen uti växtlifvet
måste i sin grund vara ren förnimmelse eller
sjelfmedvetande, således en enhet i och af en
mångfald af inre andliga bestämningar. Om nu denna
enhet tänkes såsom stående i omedelbar relation
och bestämdhet af det yttre, så fattas dermed
begreppet om ett animaliskt lif, ett lif, som ej
är något för sig, utan helt och hållet uppgår i
sina egna sensationer och organer samt såsom
sig i tiden utvecklande framträder såsom drift
eller instinkt samt fri rörelse i rummet. Häraf
följer således, att, liksom förut visats, huru hela
den objektiva verlden kan betraktas såsom ett
organiskt helt, hon äfven kan betraktas såsom
ett besjäladt väsen. Och denna åsigt får sin
tillämpning ej allenast på djur-, utan äfven på
växt- och stenriket, då nämligen allt fattas
såsom besjäladt. Hit hör Platos verldssjäl,
Aristoteles' besjälade universum, Neoplatonikernas
demiurg och på visst sätt äfven Gnostikernas
æoner, hvarförutom flera andra exempel på detta
tänkesätt kunna anföras. Så har på sista tiden
en tysk tänkare vid namn Czolbe, utgående från
ren materialism, men inseende omöjligheten att
ur luft- och æthervågornas afficiering på våra
nerver samt deraf härflytande hjernvibrationer
kunna förklara de deremot svarande, fast dermed
alldeles olikartade menskliga sensationerna, ansett
sig i stället böra antaga sensationerna såsom
aflösningar eller emanationer från en verldssjäl,
hvarvid sensationerna blott framkallades, men ej
verkades genom hjernvibrationer. Från
subjektiv sida såsom sensualism har dessutom denna
slags empirism framträdt i praktiska läror.

Men denna grad af empirisk kunskap är,
som sagdt, ej den högsta. Då dess karakter var,
att subjektet fattar sitt innehåll såsom ett
kännande eller omedelbart förnimmande af ett yttre
objektivt, så kan ett sådant förhållande ej
tänkas, utan att subjektet har en särskild daning,
som passar för en sådan relation till ett yttre
objekt, eller att uti subjektet finnes a priori en
mångfald af former och lagar, hvarmedelst det
yttre förnimmes och uppfattas. Förnimmandet
af dessa aprioriska former måste derföre, ehuru
på ett omedvetet vis, ega rum på samma gång,
som känsloförnimmandet sker, samt således
tänkas ligga inclusive uti känsloförnimmandet såsom
dess omedvetna grund. Då dessa aprioriska
former nu måste fattas såsom medvetandets egna
tillhörigheter eller såsom sjelfständiga yttringar
af detsamma, uppstår nödvändigt idéen om ett
jag såsom sjelfständig princip i så väl
theoretiska som praktiskt afseende. Kunskapens
innehåll blir derföre på denna ståndpunkt begreppet
om ett jag såsom begripande och tänkande i en
mångfald af begrepp; och då detta jag
motsvarar de gamles animus och <i>νονς</i>, torde den
kunskap, som härpå grundas, kunna kallas noologisk
empirism. Ty empirisk är hon dock,
alldenstund hennes innehåll eller begreppen blott äro
former, som hafva en nödvändig relation till ett
innehåll, hvilket fattas såsom något utanför
medvetandet. Denna empirism, hvilken är den
högsta och ligger som den omedvetna grunden för
de öfriga formerna af detta slags kunskap, är
ren formalism samt i följd deraf dualism; och
denna dualism, som således nödvändigt måste
medfölja all empirism, har här hunnit sin spets
och fått sitt adæqvata uttryck såsom en motsats
mellan tänka och vara. De försök, som af den
sednare tyska idealismen gjordes att öfvervinna
denna dualism medelst antagande af en production
af varat ur tänkat eller ett tänkats förvandling
till ett annat, än det sjelft, måste
naturligtvis stranda, då det var alldeles orimligt att ur
det formella och abstrakta härleda det konkreta
eller existensen. Det är först i den rent
rationalistiska kunskapen, som denna dualism kan
fullkomligt öfvervinnas, hvilken beror på
grundfelet hos all empirism, att nemligen fatta det
yttre såsom något i sig reellt och sjelfständigt;
ty genom det rationella vetandet fattas, såsom
visats i det föregående, det yttre blott såsom en
osjelfständig verklighet eller såsom fenomen och
företeelse af ett inre andligt, hvilket såsom
utgörande en nödvändig bestämning af det
menskliga medvetandet, tillhör dess natur eller
nödvändiga existensform.

Sammanfattas nu hvad som blifvit sagdt om
den empiriska kunskapen, så har det visat sig,
att fyra särskilda grader deraf ha måst tänkas;
att, liksom för allt empiriskt vetande ett
rationelt ligger till grund, hvilket, ehuru ej klart
utveckladt, deruti dock måste tänkas ingå, så
ingår såsom grund i hvarje lägre grad af empiriskt
vetande den närmast högre, i denna återigen den

dernäst högre och så vidare, så att i den lägsta
graden alla de öfriga ingå såsom omedvetna
förutsättningar; samt att slutligen hvarje lägre
empirisk kunskapsart måste fattas såsom ett
material, uti och medelst hvilket den högre får sitt
förverkligande, liksom hela det empiriska
förnimmandet är material och medel för det
rationellas framträdande i sinneverlden. Och om
slutligen en sammanfattning skulle göras af hvad i
det föregående blifvit afhandladt om den
menskliga kunskapen i dess helhet och dess särskilda
grader, så har det visat sig: att, då kunskap är
förnimmande af ett verkligt såsom begrepp eller
enhet i och af en mångfald af tankebestämningar,
och då intet annat kan framträda såsom en
sådan enhet, än den sig sjelf tänkande eller
subjektet, samt då det verkliga är det, som är allt
hvad det kan blifva, eller är i alla afseenden
bestämdt, kunskap sålunda är förnimmande i
begreppsform eller begreppet om subjektet sjelft
såsom ett i alla afseenden bestämdt förnimmande,
d. v. s. ett bestämdt sjelfmedvetande eller
person; att vidare, då kunskapens möjlighet genom
tänkbarheten af begreppet person i nämnda
betydelse ådagalagts, den sanna kunskapen derföre
måste vara begreppet om personen såsom fattad
i totaliteten af dess bestämningar; men att, då
det menskliga förnimmandet alltid är i någon
mon sinnligt och inskränkt eller blott känsla och
föreställning, hennes kunskap derföre aldrig kan
blifva ett fullt konkret eller fullständigt begrepp,
utan måste blifva mer eller mindre abstrakt; att
denna kunskap dock, såvidt dess innehåll är det
personliga, är verklig och rationel kunskap,
hvaremot, om innehållet medelst föreställningen
sättes såsom ett medvetandet motsatt eller såsom
objekt, kunskapen, som då endast blir begreppet
om formen för det objektivas sammanfattning till
subjektets enhet, blott blir formel eller s. k.
empirisk kunskap; samt att slutligen den empiriska
kunskapen, hvilken såsom blott grad af kunskap
måste kunna utvecklas till rationel, i sig måste
kunna betraktas från fyra olika synpunkter,
allteftersom det objektiva innehållet fattas under
begreppet af en summa, ett organiskt helt, ett
animaliskt eller sensationslif eller såsom ett blott
formelt begripande, hvarvid de olika synpunkterna
stå i det förhållande till hvarandra, att de lägre
förutsätta de högre, men tillika såsom vilkor
betinga de högres verklighet. Fastän kunskapen
således enligt sitt begrepp ej kan hafva några
grader, utan är antingen sjelfmedvetandet såsom
helt och hållet begripet, eller också ej kunskap,
så måste han dock såsom mensklig på grund
af den ändlighet och brist, som vidlåder allt
menskligt, blifva mer eller mindre abstrakt samt
i följd deraf framträda i ofvan anförda grader
eller arter.

Dessa äro de resultater, till hvilka vi uti vår
framställning af menskliga kunskapen kommit;
men innan vi sluta att tala härom, torde det
vara skäl att så väl till ytterligare förklaring af
det sagda, som till bemötande af åtskilliga
invändningar deremot, hvilka vanligen framställas,
nu tillfoga några ord. Man vill först och främst
ej gå in på, att allt, som innehålles i en verklig
kunskap eller allt, som menniskan kan sägas veta,
endast är yttringar af hennes eget jag eller
former för hennes sjelfmedvetande. Grunden till
att man ej inser detta, är den, att man ej nog
strängt fattar kunskapens begrepp. Kunskap kan
ju tydligen ej kallas annat, än hvad som är fullt
begripet eller är ett begrepp. Begreppet är
något helt och hållet inre eller jag sjelf uti den
handling, då jag klart uppfattar eller begriper
något. Kunskap är ju derföre tydligen jag sjelf
såsom begripande. Man talar derföre också om
kunskaper såsom om något, som vida närmare
är min tillhörighet, än penningar och gods etc;
ty penningar och gods tillhöra mig såsom
tillika ett sinnligt och kroppsligt väsen; men
kunskaper deremot mig såsom blott tänkande, hvari
således mitt sanna väsen antages ligga. Enligt
det allmänna medvetandet fattas således i sjelfva
verket äfven kunskapen såsom en yttring eller
form af mitt eget jag. Dock, om man äfven
skulle medgifva, att kunskapen är något, som
tillkommer mitt eget jag eller tänkande, så vill
man likväl ej öfvergifva den åsigten, att
kunskapen äfven uttrycker en existensform för något
utom mig varande och objektivt, och detta,
alldeles oberoende af mitt medvetande. Man
antager sålunda då, att kunskapen eller begreppen
skulle kunna existera utan ett kunskapsegande
eller begripande väsen, ett antagande lika
orimligt, som att en handling kunde ega rum utan
en handlande, ett mord t. ex. utan en mördare
eller en stöld utaf en tjuf. Om man nämligen
talar om kunskaper såsom något för sig, så sker
detta ju tydligt genom en abstraction från det
kunskapsegande subjektet. Kunskapens
objektivitet eller sanning beror ej derpå, att han är
hemtad ur det yttre, hvilket är orimligt; ty det
yttre är ett yttre och kan ej någonsin såsom
yttre vara ett inre eller begrepp, utan sanningen
beror derpå, att jag under analys af mina
sensationers, åskådningars och föreställningars
innehåll nödgas till antagandet af vissa
förutsättningar, hvarförutan enheten och sammanhanget
uti dessas innehållsmomenter ej kunna inses.
Genom dessa förutsättningar deremot inses
sammanhanget i mångfalden och en
tankenödvändighet uppkommer vid dess percipierande, d. v. s.
mitt jag eller mitt förnimmande väsen finner sig
i förhållande till en gifven mångfald på ett visst
vis bestämdt eller nödgadt till ett visst slags
sammanfattning eller ett visst begripande. Och
härpå beror kunskapens sanning eller
objektivitet. Dess criterium är nödvändigheten i
tänkandet. Kunskapens uppkomst beror derföre
också på en fri och sjelfständig act af jaget.
Alla kunskaper hafva sålunda vunnits.
Betraktom t. ex. de mathematiska. För åskådningen
låg endast det oändliga, måttlösa rummet jemte
en mångfald kroppsliga föremål. Uti tänkandet
hos någon uppstod då begreppet om en
triangel. Detta begrepp fanns ej i det yttre, då i
åskådningens former den nödvändighet ej stod
att finna, som gäller för begreppet och dess
momenter. Genom begreppet triangel blefvo nu
enhet och bestämdhet införda i uppfattningen af
rummet samt kunskap således med afseende
derpå vunnen. Kunskapens uppkomst kan
således ej tänkas annorlunda, än såsom en
sjelfständig act af mitt tänkande jag, en snillets
uppenbarelse af det egna jagets innehåll inför detta
sjelft, hvarigenom det först får magt öfver det
yttre samt förmåga att fatta det på ett
begripligt och nödvändigt vis. På sådant sätt måste
alla upptäckter inom vetenskaperna hafva skett,
ej genom någon abstraction från det yttre, utan
genom ett andens uppvaknande för sig sjelf.
Jaget måste tänkas såsom den enda källan, hvarur
kunskapen kan hemtas, men vår inskränkta blick
når ej långt i dess djup.

Är nu detta visst, så måste den åsigt såsom
falsk förkastas, hvilken vill finna denna källa i
erfarenheten, d. v. s. uti vår sinnliga uppfattning
af tingen och företeelserna. Då man antager
erfarenheten såsom kunskapens princip, förvexlar
man uppenbarligen anledningarna och motiverna
till kunskapen med sjelfva dess grund och
väsen. Det är motsägelserna i erfarenheten,
mellan vara och icke vara, mellan inre och yttre,
m. m., hvilka utgöra en sporre för eftertanken
till att finna ett begrepp, hvarigenom desamma
kunna upplösas och förklaras. Detta begrepp,
som anden eller jaget hemtat ur sig sjelf, är nu
kunskap eller en klar och begriplig uppfattning
af det, som i erfarenheten blott dunkelt och
förvirradt förnimmes. Ett annat misstag, som
äfven af empirismen begås, är att fatta det, som
går före i tiden, såsom det uti begreppet första
eller såsom kunskapens källa och grund. Som
nu menniskans sinnliga och kroppsliga
uppfattning af sitt medvetandes innehåll alltid går före
hennes rent förnuftiga och begripliga uppfattning
deraf, så föranledes man derigenom att anse
begreppen och det personliga vetandet såsom
genom abstraction vunnet ur de sinnliga känslorna
och föreställningarna, hvilka då skola utgöra den
fullständiga och objektiva kunskapen. Men i det
föregående har det tillräckligt visats, att en
sådan abstraction af det förnuftiga ur det sinnliga
är alldeles otänkbar och omöjlig.
Förnuftsbegreppet ligger visserligen till möjligheten samt
såsom förutsättning uti den sinnliga
förnimmelsen, hvilken ej utan det förra kan tänkas, såsom
t. ex. ett ofullkomligt seende ej kan tänkas utan
ett fullkomligt seende, d. v. s. utan begreppet
om seendet i och för sig sjelft; men den högre
förnimmelsen eller begreppet är ej verkligt uti
den lägre, emedan den lägre ej vidare då skulle
vara lägre, och hvad som ej i verkligheten
finnes till uti något, kan naturligtvis ej heller ur
detsamma genom någon slags abstraction vinnas.
Det är endast, såsom nämnts, genom en
sjelfständig act af mitt tänkande, som jag begriper
något, hvilket tänkande således är den enda
kunskapsgrunden.

Dock, äfven om man antager möjligheten af
en sådan kunskapsgrund, inser man likväl ej
dess grundläggande betydelse i afseende på
kunskapens verklighet. Man säger sålunda: allt
hvad som ur det rena förnuftet vinnes, har en
blott och bart negativ karakter, innehåller blott
begränsningar och former för det positiva,
hvilket ur erfarenheten flyter. Men man misstager
sig då om betydelsen af ett positivt, hvilket är
detsamma som det absolut inre, hvilket således
ej kan vara något yttre eller blott form. Det
positiva är hvad något i sig sjelft är, och om
detta har naturvetenskapen ingen kunskap; ty
man kan t. ex. ej säga, hvad ljus och värme
m. m. är, ehuru man kan beräkna och
tillgodogöra sig deras verkningar. Den kunskap,
naturvetenskapen besitter, är endast en begriplig
sammanfattning af former, lagar och begränsningar
för något fullkomligt obekant; och denna
sammanfattning eller detta begripande är en act af
mitt tänkande jag och, såsom visats, ej genom
någon slags observation abstraheradt ur
sinnligheten. Ur förnuftet allena kan det positiva
härflyta och förnuftet sjelft eller mitt förnimmande
är det enda inre och positiva; allt annat är blott
yttre och former. Om förnuftet har jag, i och
med detsamma jag rent tänker mig såsom
förnimmande, kunskap, ehuru en abstract. Men
denna kunskap har verkligt positivt innehåll samt
således möjligheten i sig af en allt omfattande
kunskap. Att denna kunskap dock på grund af
sinnlighetens öfvervigt uti menskligheten ännu är
ganska torftig, medgifves; men deri ligger intet
skäl till misströstan om dess allt mer och mer
fortgående utveckling.

Man säger slutligen, att genom antagandet af
jaget såsom kunskaps- och således äfven
realgrund för verlden det menskliga alldeles öfver
måttan högt uppskattas i motsats till hvad som
sker i de empiriska vetenskaperna, der
menniskan i stället blir ganska obetydlig. Härvid får
då erinras, att det jag, hvarom fråga är, ej är
det jag, som eller sådant det går och står här
i verlden, utan det är det eller de jag, hvilka
till anlaget eller möjligheten ligga i de enskilda
timliga jagen och utgöra deras nödvändiga
grunder och förutsättningar. För öfrigt beror ju
uppskattningen af principen helt och hållet på
uppskattningen af det derpå grundade. En galen
fantasi skattas väl derföre ej för högt, om hon
sättes såsom grund för en mängd vidunderliga
bilder, ej heller skattas väl en oredig uppfattning
af gifna föremål derföre för högt, att hon måste
tänkas såsom källa för en mängd orediga
föreställningar. Så blir äfven förhållandet mellan
menniskan och hennes verld. Ej blir menniskan
för hög, om hon sättes såsom grund för en
sinnlig, ofullkomlig och motsägande verld. Men
fattas denna sinnliga verld såsom absolut eller
såsom något i sig varande, hvilket sker uti
empirismen, så blir följden deraf i sjelfva verket en
för hög uppskattning af den sinnliga menniskan,
då den sinnliga verlden ej kan existera på annat
sätt, än i menniskans sinnliga förnimmande.

Och vi sluta nu denna afhandling, som
kanske allt för mycket tröttat läsarens
uppmärksamhet, nöjda, om vi i någon mon dermed kunnat
rubba tron på den sinnliga verldens absoluta
realitet eller spridt något ljus öfver menskliga
kunskapens sanna natur och väsen.

*

</chapter>




På   <i>Esaias Edquists</i> förlag har  i  bokhandeln
utkommit af:

CHRISTOPHER JAKOB BOSTRÖM:

<b>Om Religionens, Vishetens och Dygdens Begrepp samt
deras förhållande till hvarandra.</b>    2 kronor.

<b>Grundlineer till  Philosophiska Statsläran.</b>    Fjerde
upplagan.    1 krona 25 öre.

<b>Grundlineer till Philosophiska Civilrätten.</b>    50 öre.

<b>Grundlineer till Philosophiska Statslärans propædeutik.</b>
75 öre.

<b>Den   Speculativa   Philosophen   Johan Jacob Borelius i
Calmar.</b>    75 öre.


SIGURD RIBBING:

<b>Hvilket  förhållande till den Positiva Religionsläran
utgör  i våra dagar det för Speculationen indicerade.</b>     50 öre.

<b>Grundlinier   till   Anthropologien   och  Logiken.</b>    Fjerde
upplagan, öfversedd och delvis omarbetad.    1 krona.

<b>Grundlinier  till   Philosophiens  Historia.</b>    Andra
Upplagan, öfversedd och delvis omarbetad.    3 kronor.

<b>Ett  försök att uppvisa Darvinismens öfverensstämmelse
med en rationelt idealistisk verldsåskådning.</b>    50 öre.



Pris:  75 öre.



