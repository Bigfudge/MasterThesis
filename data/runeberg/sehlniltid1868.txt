<chapter name="Vårpromenad på morgonqvisten">

<h2>Vårpromenad på morgonqvisten.</h2>
<table o>
<td><poem>Vintern med sin kyla far,
Våren kommer med sin låga.
<tab>Låt mig fråga:
Är han inte söt och rar?

Ömt han drar om oss försorg:
Räddisor och lök i knippor,
<tab>Dito sippor
Dukas opp på Munkbrotorg.

Solen basar vägg och mur.
I ett öppet fönster sitter
<tab>Med sitt qvitter
En steglitsa i sin hur.

Fryntligt uti lugn och ro
Varmt sitt morgonkaffe sväljer
<tab>Hon som säljer
Skodon ifrån Örebro.</poem>
</table>
<table o>
<td><poem>Der på andra strandens kaj
Svettas Sveriges båda kamrar:
<tab>Der man slamrar
Till den femtonde i maj.

Nedanför arbetas plumpt
På en väg, man ej behöfver:
<tab>Snart deröfver
Kan man åka fort – och dumt?

Mälarbåtar på försök
Väsnas re’n vid Riddarholmen:
<tab>Hvad I bolmen
Otäckt med er stenkolsrök!

Sångmö, låt oss gå! – Hvarthän? – 
Benen utaf vårfröjd spritta:
<tab>Jag vill titta
Hur det växer löf på trän.

Huru våren ändå hann
Hit så tvärt, det vete Herren!
<tab><i>Strömparterren</i>
Knoppas allt hvad knoppas kan.

Uti Norrströms silfverfors
Måsen rikligt sig försörjer
<tab>Och sig smörjer
Glupskt med strömming och med nors.

Här på vårens fröjd och sång
Lyster mig en stund att lyssna:
<tab>Sångmö, tystna! – 
<i>Kaffe och cigarr!</i> Garçon!</poem>
<td r><b>E. S–dt.</b>
<td c>––––––––
</table>
</chapter>



<chapter name="Stockholmsbild">

<h2>Stockholmsbild.</h2>
<table o>
<td><poem>Våren öfver jorden andas.
<tab>Allehandas
Skeppsnotiser stå som förr i spalt.
Sommarnöjen, sjö- och gyttjekurer,
<tab>Ångbåtsturer,
Annonseras öfverallt.

Det är lif i alla ändar:
<tab>Solen bländar
Och oss alla utom knuten drar.
Våren <i>suger</i> också: jo, var säker,
<tab><i>»Allt som kräker»</i>
Törstande en solklunk tar.

Fraktgods hela Skeppsbron packas,
<tab>Kaffe stackas:
Buffelhudar och bokhållarspring!
Skepp och skutor, som till lands sig närma;
<tab>Lustigt svärma
Mäklare som flugor kring.

Åldermänner och grossörer,
<tab>Kontrollörer,
Lotsbestyr om lästetal och fot!
Ångbåtspipor, rök och hvin i tågen!
<tab>Gamla Vågen!
Reisens portvin midt emot!

Kettingsskrammel, packhusherrar!
<tab>Häst och märrar,
Rodd och stadsbud och visitation!
Strömmingskorgar, hvita jungfrustubbar!
<tab>Dillströmsgubbar,
Frat och dunst på fiskarbron!

Skräll och skrammel utaf slussar!
<tab>Omnibussar!
Winsch- och pumpspel i hvarenda stund!
Ålandsostar trilla kring och borras,
<tab><i>Skånska</i> skorras,
Knick och knack i bränvinssprund!

Mun och ögon upp nu spärren!
<tab><i>Strömparterren</i>
Nyss föryngrad utur böljan sprang.
Bacchi halfö fångat har publiken.
<tab>Och musiken!
<i>»Ä’ke det gudomligt?»</i> Klang!

Gräset grönskar, varm är sunnan.
<tab>Det går unnan.
Myggen dansar öfver vågens bryn.
Här är Djurgål’n! Ni kan se det sjelfva:
<tab>Träden hvälfva
Kronor småningom i skyn.

Gudaskönt man luften snusar:
<tab>Varmt han susar,
Huldrikt öfver lifvets slägt.
Ja, Gud vet, om någon snussort heller
<tab>Tillfredsställer
Som en pris — af vårens flägt!</poem>
<td r><b>E. S–dt.</b>
<td c>––––––––
</table>
</chapter>



<chapter name="Djurgårds-sång">

<h2>Djurgårds-sång.</h2>
<table o>
<td c>(Klingar väl på speljakter.)
<td r><small><i>Melodi: </i>Re’n Kalad jag spår och tror,</small><br><small>Förhand har du, Mollberg, bror!</small><br><small><sc>Bellman.</sc></small>
<td><poem>Ute blåser sommarvind.
Vänligt susa rönn och lind:
<tab>Foglar qvittra,
<tab>Böljor glittra,
Solen gassar röd och trind.
Molnen segla i det blå
Med små lätta segel på;
<tab>Måsen fiskar,
<tab>Vinden friskar,
Göken ropar då och då.
Bromsarna brumma.  I skogen, i skogen,
<tab>Öm och trogen, öm och trogen,
Hörs en orrtupp slå.

Blomsterdoft af alla slag!
Floras ynnest och behag
<tab>Låt oss fånga:
<tab>Känn hvad ånga,
Jag har näsa äfven jag!
Eken frodas hög och stark,
Herrlig står professorns mark:
<tab>Träden gunga
<tab>På det unga
<i>Qvickjock</i> uti Frisens park.
Björkarna stå med försilfrade stammar;
<tab>Vägen dammar, vägen dammar,
Der far vår monark.

Sekelgammal och erfar’n
Der står gamla oljeqvarn.
<tab>Gubben redan
<tab>Stod der, medan
Adam var ett litet barn.
Som en prost han framstå vill:
Ortodoxiskt lugn och still
<tab>Lifvet tar han;
<tab>Också har han
<i>Biskopsudden</i> näst intill.
Der bor Pehr Wikström, der borta i viken:
<tab>Om I kiken, om I kiken,
Skymtar <i>Listonhill</i>.

Se, der borta tittar fram
Forssberg med sin <i>jagtmadam</i>.
<tab>Jag bland vänner
<tab>Igenkänner
Gubben Zins i akterstam.
Lifvets våg står aldrig still:
Der en norsk som luktar sill,
<tab>Här gå briggar,
<tab>Här gå giggar — 
Se hvad slupen lägger till!
Der susar Flory med <i>Thule</i> mot polen:
<tab>Midnattssolen, midnattssolen,
Han betrakta vill.</poem>
</table>

<table o>
<td><poem>Ser ni der mot andra strand
<i>Gurli</i> med förgyllda rand!
<tab>Hvad hon blänker!
<tab>Skummet stänker,
Bäckström står med tub i hand.
Jag ej riktigt skönja kan,
Men nog tusan är det han – 
<tab>Mycket lika!
<tab>Låt mig kika:
Grefve Rosen! Jo, min sann!
Der syns <i>Mathilda</i> om udden nu skjuta:
<tab>Fan till skuta, fan till skuta,
Till att ligga an!

Der går <i>Welamsund</i> med fart.
Jag blir stämd så underbart:
<tab>Står jag länger
<tab>Här och blänger,
Börjar sjön mig suga snart.
Låt oss göra ett förslag:
<i>Hasselbacken</i> eller <i>Blag?</i>
<tab>Skulle mera
<tab>Er genera
<i>Franska Värdshuset</i> ett tag?
Der hvimla menskor och vagnar och wurstar:
<tab>Dit gå furstar, dit gå furstar,
Dit går äfven jag!</poem>
<td r><b>E. S–dt.</b>
</table>
</chapter>


<chapter name="Skärgårdsbref">

<h2>Skärgårdsbref.</h2>
<table o>
<td c><big>Sandhamn.</big>
<td><poem>Till höst det redan stundar,
Som hvar man ser,
Och solens öga blundar
Allt mer och mer,
Och nordanvinden skalar
Omkring med dån,
Ock takets ränna sqvalar
I vattensån.
	
Knappt sommarn hinner titta
Inom vår port,
Så är hon veg: Besitta,
Hvad den går fort!
Vi berga knappast kunna
Den skörd, vi sått,
Och knappt en strömmingstunna
Har måsen fått.

Bäst vi af blommor tjusas
I solens sken,
Af höstens vinge grusas
Hvarenda en.
Men ack, hvad hjelper klander!
Jo, på sin höjd,
Att man, liksom Motander,
<i>Får vara nöjd.</i>

Dock, ljuf har sommarn varit
Uppå vår ö.
Och hit har folket farit,
Som ej tänkt dö.
Det också var beviset
På sundt förnuft,
Ty här är paradiset
Till sjö och luft.

Här gick man klädd i lakan
På hafvets strand,
Här satt man opp till hakan
I sol och sand.
Man seglade och rodde,
Och röd blef kind,
Och alla krämpor gnodde
Med hafvets vind.

Väl plågsam lilla <i>Nåden</i>
Sin ryggvärk fann,
Men hafvet blåste på den,
Så den försvann.
Fanns här en skymt allenast
Af gikt och pjunk,
Så ropte vågen genast:
»Var god och sjunk!»

Här sjökaptener traskat
Och plöjt vår våg,
Och alldeles förbaskadt
Vi fått med råg.
Och jemnt jag hörde skriken
Och medge vill:
<i>»Att hindra här trafiken
Är tullen till».</i>

Af fäder, barn och muttrar
Vi haft besök,
Sjömätare och kuttrar
Med sköna kök.
Och slutligen en trea
Från Helikon:
Octavia och lea
Och Rubensson.

Jag glömma bör ej heller
Att vi ha <i>läst,</i>
Och plockat kanthareller,
Och stekt och fräst,
Och torskar hn vi fångat
Med krok och knep.
Och ofta ha vi gångat
På kafferep.</poem>
</table>
<table o>
<td><poem>Och säga knappt behöfva
Jag kan en gång,
Att vi mest blifvit döfva
Af spel och sång. –
Att nu förtälja detta
Mig sången lyft,
Men stoff till att fortsätta —
Finna ej ett <i>dyft.</i></poem>
<td r><b>E. S–dt.</b>
</table>
</chapter>





<chapter name="En sommarafton på landet">

<h2>En sommarafton på landet.</h2>
<table o>
<td c><big>Idyll.</big>
<td><poem>Dagen slutat sitt värf,
Qvällen andas så tyst.
Blå är himlen och ren,
Och af vinden, som djerf
Nyss i tallarna hven,
Hörs ej ringaste knyst.

Vikens spegel är klar,
Ej en imfläck han har,
Och hvar skimrande våg,
Som i sprittande takt
Nyss på fjärden jag såg
Morgonfrisk och kokett,
Nu till hvila sig lagt
Efter dagens balett.

Uti qvällsolens brand
Skimrar skogen så grann.
Och en gås med sin man
(Stolta djur i sin klass!)
Drar ett gyllene band,
Drar af perlor en rad
Kring den bugtiga strand
Kring den gullgula vass
På sin sjöpromenad.

Stolt och fri och galant
Står en mås på ain brant.
Saffransgul är hans byx,
Och af snöhvita dun
I den rikaste lyx
Är hans frack och hans väst.
Superfint är hans bröst.
Men med hån, som det tycks,
Har han ögonen fäst
Uppå gåskarln och frun,
Då han höjer sin röst:

»Menskan, känd som geni,
Har mig kristnat till mås:
Nå, det är jag, förstås,
Och kan annat ej bli,
Det är faktiskt, gunås!
Men jag känner och vet
Att jag hellre är det
<tab>Än en <i>gås.</i>

»Se! der simmar han dum
Med sin dumma madam,
Och med halsen i krum
Faddlar tarfligt sig fram;
Super strändernas damm,
Och i stinkande skum
Får han ljustra sin mat,
Får han muddra sig ned,
Stå i vattnet på lut
Liksom upplagd till slut;
Och får nöja sig med
Att bli stek på ett fat
<i>Sviskonbarkad</i> till slut
<tab>Ackurat.

»Jag är fri. Då jag far
Öfver böljorna blå,
Nors och strömming jag har
Som till <i>mötes</i> mig gå</poem>
</table>
<table o>
<td><poem>Under längtan och hopp,
Då jag gör mina dopp,
Att bli slukade opp.

»Menskan går oss förbi.
Men vi skulle nog vi,
Dumma gäss! liksom ni,
Skojaraktigt och fräckt
Slukas opp i parti
Utaf människans slägt,
Om ej hållning och sätt
Ingett henne respekt
För vår friborna ätt».</poem>
<td c>––––––
<td><poem>I en drömmande ro,
I en slumrande frid
Står på berget en ko.
Med sin fröken bredvid.
Hvad hon tänker och vet,
Ar en djup hemlighet,
Som hon gömmer och spar.
Men det säkra är det,
Att hon icke blir fet
På den utsigt hon har.</poem>
<td c>––––––
<td><poem>Mellan björkar och lönn
Syns en prostgård vid sjön.
Der bor prestfar, en bit
Ifrån kyrkan, som hvit,
Ni kan se ända hit.
Gubben är jesuit,
Ortodoxisk och dryg.
Stod han här uti smyg
Och fick lyssna i fred
Att jag sjöng om <i>naturn,</i>
Det gick aldrig utur'n:
Jag fick dåligt besked
<tab>Och betyg.

Mellan oss, som kan ses,
Något samband ej ges:
Vi ha hvar vår katkes.
Trots det eviga skrik,
Trots hvar dundrande röst
Om den luggslitna <i>Tron,</i>
Fins i hufvud och bröst
På min lilla person
Ej en vrå, ej en flik,
Ej en skymt som är lik
<tab>Dogmatik.</poem>
<td c>––––––
<td><poem>Solen lampan har släckt
Och till hvila sig sträckt
I sin blå paulun.
Ej ett drag, ej en fläkt
Rör det ringaste fjun
På det daggiga blad.
Och hvar fogel, som qvad
I sitt anletes svett,
Gömt sitt hufvnd i dun.
Och hvar fjäril, som for
Genom lunderna glad,
Har om nattqvarter bedt
Uti blommornas stad.
Öfver slumrande jord
Himlen hvälfs som ett chor,
Och kring strand och kring fjord
Nattens skymning sig bredt
<tab>Som ett flor.</poem>
<td r><b>E. S–dt.</b>
<td c><img></img>
</table>
</chapter>



<chapter name="Visa">

<h2>Visa.</h2>
<table o>
<td r>Mel.: „Jag spelar och jag dansar,<br>Jag sjunger och jag ler“.
<td><poem>Jag flyttat har till landet,
För landet är jag svag.
En tok är den som kan det,
Och inte gör som jag.
Jag tog mitt pick och pack och for,
Hoc est, med allt som jag och mor
<tab>Behöfde.
<tab>I Sköfde
Hon fick två söta kor.

Vår lilla röda stuga
Står skuggad af en lind.
Två höga björkar buga
Och <i>ta emot</i> vid grind;
Och trädgård ända ned till strand,
Der sjelf jag satt hvart enda grand;
<tab>Och häckar
<tab>Och bäckar
Och två potatisland.

Och berg och skogar skygga
Mot stormens il ibland.
Och båt har jag vid brygga
Och fiskarnot på strand.
Jag köpte höns och gris och gås,
Jag köpte råg, som skulle sås,
<tab>Från Riga.
<tab>Och piga
Vi stadde från Borås.

Kalaser se vi sällan,
Och gudskelof med skäl,
Det är just sjelfva källan
Och konsten att må väl.
Man bjuder ej, då ingen bjöd:
Kanske en vagn per år med nöd
<tab>Här stannar.
<tab>På grannar
Fins alls ej öfverflöd.

Syns stundom <i>svarta hästen</i>
Och schäs med gullgul rand,
Det fogden är och presten
Som helsa på ibland.
En risp uppå vår farstuqvist!
Att ha kalas båd' först och sist
<tab>Ej näns man.
<tab>Med länsman
Man får sin enkla whist.

Af alltihop I fatten
Nu visst mitt lif och kall.
Får jag blott nämna katten,
Så är min visa all.
Och fins det någon som mig spör
Hvad vi för resten ta oss för?
<tab>In summa:
<tab>Min gumma
Gör korf och jag likör.

Min sångmö, låt oss tänka
Och hålla liten rast!</poem>
</table>
<table o>
<td><poem>Hvem skall jag visan skänka
Att få den spridd i hast?
Jo, jag far, medan vinden blås’,
Och visar, fröjdefullt förstås,
<tab>Mitt foster
<tab>För moster,
Som bor i Alingsås.</poem>
<td r><b>E. S–dt.</b>
<td c>––––––––
</table>
</chapter>

