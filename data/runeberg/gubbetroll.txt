
<img><big>JAPANESISKA SAGOR</big>
<b><big><big>GUBBEN OCH TROLLEN</big></big></b>
PÅ SVENSKA AF KONNI ZILLIACUS.</img>

<table o>
<td c><big><b>Wentzel Hagelstams Förlag</b></big><br><big><b>Helsingfors</b></big>
<td c>
<td c><big><big><b>T. HASEGAWA'S TRYCKERI</b></big></big><br><sp>10 HIYOSHICHO,</sp><br><big><big><sp>TOKYO</sp>.</big></big>
<td c><img></img>
</table>
<chapter name="Gubben och trollen">

<img></img>
<h2>GUBBEN OCH TROLLEN</h2>
<img></img>
<img l></img>

EN gubbe, som hade en stor
växt, eller knöl, på sin ena
kind, begaf sig en dag till skogen

<img></img>
för att hugga ved. Innan han slutat
sitt arbete begynte det regna och
storma så svårt att han måste söka
skydd i ett stort, ihåligt träd.
Medan han satt där, ängslig till mods
och önskande sig väl hemma, hörde
han med ens ett sorl af en mängd
röster, som tycktes närma sig. Det
föreföll gubben högst underligt då
han trott sig helt ensam i skogen,
men han lät sig inte skrämma, utan
tittade ut och såg en hop
förunderliga troll. Några voro röda med
gröna kläder, andra svarta och
klädda i rödt, medan några hade
endast ett öga och andra ingen mun.
De stannade nära det ihåliga trädet
och tände en brasa så att det blef
ljust som på dagen. Och därpå
satte de sig ned och började dricka
vin och muntra sig tills de blefvo så
glada att ett af de yngre trollen
<img></img>

<img></img>

<img></img>
sprang upp och
begynte dansa.
<img></img>
Några af de andra
gjorde likaså och
<img></img>

<img></img>
de öfriga hade omåttligt roligt, men
slutligen sade ett gammalt troll: “det
här är allt trefligt nog, men jag skulle
ändå hällre se något nytt.” Det
hörde gubben i trädet och tänkte:
<img></img>
“hände hvad som hälst så vill jag
vara med om den här muntrationen.”
Och så kröp han fram ur trädet, drog
sin mössa ned öfver näsan och började
dansa. Trollen blefvo helt skrämda
<img></img>
då gubben så plötsligt visade sig,
men han låtsade alls inte märka
dem utan bara dansade. Han
svängde sig och figurerade och snodde
omkring så lustigt att trollen
skrattade öfvermåttan. “Den gubben är
en fin dansmästare.” sade det gamla
trollet, “honom måste vi alltid hafva
med på våra roligheter. Men för
att vara säkra att han kommer måste
vi taga en pant af honom.” Det
tyckte alla trollen vara ett godt
förslag och då de ansågo växten på hans
kind mycket prydlig begärde de den.
“Jag har haft den här knölen i så
många år att jag högst ogärna skiljes
från den,” svarade gubben listigt,
“men om ni lofvar att lämna den
tillbaka då vi träffas igen, må ni
taga den i pant.” Trollen fattade
<img></img>
tag i knölen och vredo bort den från
gubbens kind utan minsta smärta
och i detsamma började dagen gry
så att de måste skynda därifrån.
<img></img>

Gubben var alltför nöjd öfver
att vara kvitt sin knöl för att mera
hugga ved, utan skyndade hem för
att berätta åt sin hustru hvad han
upplefvat. De fägnade sig båda
hjärtligt öfver hans goda tur, men
en granngubbe, som också hade en
växt på ena kinden, afundades dem
bittert och beslöt försöka lura trollen
att också befria honom från den fula
knölen. På aftonen gick han därför
ut i skogen och gömde sig i samma
träd som grannen. Och något senare
kommo trollen alldeles som natten
förut, drucko vin och roade sig på
det bästa. Då kröp gubben fram ur
det ihåliga trädet och trollen ropade
genast: “här är dansgubben igen!
nu få vi det muntert.”

Men gubben dansade så illa
och var så klumpig att trollen alls
icke tyckte det roligt utan bådo honom
sluta. “Vi bry oss inte mera om din
dans,” sade det gamla trollet, “här
har du din pant tillbaka.” Så drog
han fram panten ur sin ficka och
stack fast den på granngubbens andra 
kind, så att han kom hem med två
knölar i stället för en. Och dem
fick han behålla så länge han lefde.

*


<img></img>
</chapter>

<img></img>
