<img></img>
<table o>
<td><h1>﻿DÖDENS ENGEL</h1>
<td><tab><tab><tab><tab><tab><tab><tab><sc>af</sc>
<td><h2><sc>Iohan Olof Wallin</sc></h2>
<td c><h3>ILLUSTRERAD AF CARL LARSSON</h3>
<td c>STOCKHOLM. C. E. FRITZE'S K. HOFBOKHANDEL.
</table>
﻿

﻿

﻿

<img><small><i>C. L., ill.<tab><tab><tab>﻿J. ENGBERG, xyl.</i></small>
<big><b>DÖDENS ENGEL</b></big>
J.O.WALLIN.
<sc>Illustrerad af C. Larsson</sc>
———
<sc>stockholm. c. e. fritze's k. hofbokhandel</sc></img>

<table o>
<td r>﻿»En gång dö, och sedan domen». 
<td r><sc>Paulus.</sc>
</table>

<chapter name="Dödens Engel">
<img><small><i>C. L., ill.<tab><tab><tab>J. ENGBERG, xyl.</i></small></img>
<table o>
<td><poem>﻿<b>I</b> Adams barn, som af jorden födens, 
Och vänden åter till jorden om! 
I ären mine, I ären dödens, 
Allt sedan synden i verlden kom. 
<tab>Jag står i öster 
<tab>Och når till vester; 
<tab>Och tusen röster, 
<tab>I tidens gäster, 
Jag bär till eder med Herrans ord 
Från luft och lågor och haf och jord.</poem>
</table>
<img><small><i>C. L., ill.<tab><tab><tab>W. MEYER, X.A.</i></small></img>
<table o>
<td><poem>﻿I bon och byggen, som sparfvar bygga 
Sitt bo i sommarens gröna lund. 
De sjöngo glada, de sutto trygga 
I trädens löfviga skygd, en stund: 
<tab>Men fåglanästen 
<tab>Ej profvet höllo, 
<tab>När deras fästen 
<tab>För stormen föllo -- 
Och tyst blef sången, och sjöngs ej om, 
Och glädjen, gången, ej återkom.</poem>
</table>
<img><small><i>C. L., ill.<tab><tab><tab>R. LINDGREN, xyl.</i></small></img>
<table o>
<td><poem>﻿I gån och sucken, som dufvor sucka, 
För morgondagen, som I ej sett; 
Då oförtänkt, som en fallets lucka, 
Sig jorden öppnar för er med ett -- 
<tab>Och I försvinnen 
<tab>I plötsligt nedan -- 
<tab>Och edra minnen 
<tab>Försvinna sedan -- 
Och nytänd måne ur silfversky 
Ser andra komma -- och andra fly.</poem>
</table>
<img><small><i>C. L., ill.<tab><tab><tab>W. MEYER, X. A.</i></small></img>
<table o>
<td><poem>﻿I sväfven lätta i dansens ringar, 
I stojen yra i nöjets lag, 
Och myrten blommar, och lyran klingar ... 
Men öfver tröskelen stiger jag: 
<tab>Då stannar dansen, 
<tab>Då sänkas ljuden, 
<tab>Då vissnar kransen, 
<tab>Då bleknar bruden, 
Och <i>sorg är änden,</i> som skriften sagt, 
<i>Uppå all glädje</i> och glans och makt.</poem>
</table>
<img><small><i>C. L., ill.<tab><tab><tab>J. ENGBERG, xyl.</i></small></img>
<table o>
<td><poem>﻿Jag är den starke, som hafver magten, 
Till dess en starkare komma skall. 
På höga fjellen, i djupa schakten, 
Det är min anda, som susar kall. 
<tab>De smittans ilar, 
<tab>Som rensa länder; 
<tab>De nattens pilar, 
<tab>Som ut jag sänder, 
De slå sitt offer, och slaget tål 
Ej mur af koppar, ej sköld af stål.</poem>
</table>
<img><small><i>C. L., ill.<tab><tab><tab>J. ENGBERG, xyl.</i></small></img>
﻿<table o>
<td><poem>Jag sveper vingen om nordanstormen, 
Och rullar dynande våg mot strand. 
Af stats-systemer jag krossar formen, 
Och vrider viggan ur dundrarns hand. 
<tab>Som nattens väkter, 
<tab>Jag sekler jagar; 
<tab>Och menskoslägter 
<tab>Och verk och dagar, 
Som böljor, hvälfva sig för min fot, 
Tills sista böljan der lagt sitt knot.</poem>
</table>
<img><small><i>C. L., ill.<tab><tab><tab>R. LINDGREN, xyl.</i></small></img>
<table o>
<td><poem>﻿Mot mig förlora sig vett och vapen, 
Mot mig ej lärdom och konst består. 
Jag frihet ger åt lifegenskapen, 
Och herrskarviljan i jern jag slår. 
<tab>Jag striden leder -- 
<tab>Och härar falla; 
<tab>De ligga neder, 
<tab>De ligga alla, 
Och vakna ej vid larmtrummans bud, 
Men först vid domens basunaljud.</poem>
</table> 
<img><small><i>C. L., ill.<tab><tab><tab>J. ENGBERG, xyl.</i></small></img>
<table o>
<td><poem>﻿Min hand blott vinkar -- och jorden sopas: 
Allt lefvande till det rummet far, 
Der intet öra hör namnet ropas, 
Och ingen tunga sig rör till svar. 
<tab>Min fot lustvandrar -- 
<tab>Och stjelper troner; 
<tab>Och Alexandrar, 
<tab>Napoleoner, 
De herrar fordne i höga loft, 
Der äro vordne en handfull stoft.</poem>
</table>
<img><small><i>C. L., ill.<tab><tab><tab>R. LINDGREN, xyl.</i></small></img>
<table o>
<td><poem>﻿I låga jorden, på den de vandra, 
På den de strida om rang och arf, 
Jag blandar slägterna om hvarandra, 
Jag lägger tiderna hvarf på hvarf. 
<tab>I djupa natten 
<tab>Ej följer prakten, 
<tab>Och icke skatten, 
<tab>Och icke magten. 
En gång de egas -- en annan gång 
De andras äro, som laga fång.</poem>
</table> 
<img><small><i>C. L., ill.<tab><tab><tab>﻿R. LINDGREN, xyl.</i></small></img>
<table o>
<td><poem>Ej ofvan jord är en borg belägen, 
Som eder tryggar, I vandringsmän! 
En egen egendom I ej egen, 
Fast öppet fastebref lydt på den. 
<tab>Se, diademen 
<tab>Och sorgedoket, 
<tab>Och purpurbrämen 
<tab>Och arbetsoket 
Sig nya hufvuden sluta kring, 
Om nya halsar de slå sin ring!</poem>
</table>
<img><small><i>C. L., ill.<tab><tab><tab>Evald Hansen, xyl.</i></small></img>
<table o>
<td><poem>﻿I ären komne, I skolen gånga; 
I hafven här icke hem och hus: 
I skolen bo i den staden trånga, 
Der sol och måne ej tända ljus; 
<tab>Der sköldemärket 
<tab>I porten krossas, 
<tab>Och ur dagsverket 
<tab>Den trötte lossas, 
Och fångens länkar och hjertats band 
Så spröde brista för samma hand.</poem>
</table>
<img><small><i>C. L., ill.<tab><tab><tab>R. LINDGREN, xyl.</i></small></img>
<table o>
<td><poem>﻿Hvar är din moder?  Hvar är din maka? 
Då ha de vandrat den vägen bort, 
På den de komma ej mer tillbaka. 
På den du följer dem inom kort ... 
<tab>Ty skatten akta, 
<tab>Som Gud dig sänder! 
<tab>Den halkar sakta 
<tab>Ur dina händer, 
Och ses ej åter af dig, förrän 
Du svara skall, hur du vårdat den.</poem>
</table>
<img><small><i>C. L., ill.<tab><tab><tab>J. ENGBERG, xyl.</i></small></img>
<table o>
<td><poem>﻿Hvar är din broder?  Hvar är din like? 
Så frågar Herren dig då ej mer. 
Då har du bröder, du spotske rike! 
Uti de matkar, du näring ger -- 
<tab>Och när de mätta, 
<tab>Som du, aflida, 
<tab>Skall efter detta 
<tab>En matk dig bida, 
Som närs och lefver, i evig tid, 
Uppå ett samvete utan frid.</poem>
</table>
<img><small><i>C. L., ill.</i></small></img>
<table o>
<td><poem>﻿Han bidar eder, som liknöjdt skåden 
En annans fall, blott I sjelfve stån, 
Som tro och fädernesland förråden, 
Och med det heliga drifven hån, 
<tab>Som lagar vriden, 
<tab>Och hjertan villen, 
<tab>Och oskuldsfriden 
<tab>På lek förspillen! 
Och <i>ve</i> blir slutet på hån och lek, 
Då hämdens vålnad sig reser blek.</poem>
</table>
<img><small><i>C. L., ill.</i></small></img>
<table o>
<td><poem>﻿Han bidar eder, I lögnens andar, 
Då tungan låder vid eder gom. 
Åt redligheten sitt gift hon blandar, 
0ch äran faller för hennes dom -- 
<tab>Men mot min glafven 
<tab>I intet kunnen: 
<tab>Jag spärrar grafven 
<tab>Och smädemunnen, 
Som nästa gång, se’n han målet mist,
För <sp><i>den</i></sp> skall svara, som dömmer sist!</poem> 
<img><small><i>C. L., ill.<tab><tab><tab>R. LINDGREN, xyl.</i></small></img>
﻿<table o>
<td><poem>Ransaken, dödlige, edra syften, 
Med bäfvan forsken er själs begär; 
Och rena händer och hjertan lyften 
Till <sp><i>den</i></sp>, som vet hvad i menskan är. 
<tab>I till den orten 
<tab>Dock skolen lända, 
<tab>Der öfver porten, 
<tab>Till tidens ända, 
Det skrefs oryggeligt, det beslut:
<i>Här hvar går in, och går ingen ut!</i></poem>
</table>
<img><small><i>C. L., ill.<tab><tab><tab>J. E., xyl.</i></small></img>
<table o>
<td><poem>﻿Er jorden slukar, med värf och planer, 
Och lycker åter sin mun igen, 
Om likt favoner, om likt orkaner, 
I vederqvickt eller härjat den -- 
<tab>Men ej af jorden 
<tab>Ert mått begären: 
<tab>Ty det I vorden 
<tab>Och det I ären, 
Det verket, eder blef anbefaldt,
Den Ende känner, som känner allt.</poem>
<img><small><i>﻿C. L., ill.<tab><tab><tab>J. ENGBERG, xyl.</i></small></img>
<table o>
<td><poem>Hvad Herren äskar, till dig han sade;
Han mätte ut, för ditt vandringslopp,
Hvad du, o menska, att bära hade,
Och hvad du hade att fylla opp.
<tab>Han kraft beskärde
<tab>Till hvad du borde,
<tab>Och vishet lärde,
<tab>Att rätt du gjorde,
Om blott du hörde i lydigt bröst
Den store, helige Andens röst.</poem>
</table>
<img>J. Engberg (grafik)</img>﻿
<table o>
<td><poem>Hör anderösten, den klara, djupa,
Och i hans ärende upprätt gack;
Du se’n ej spörje, om du skall stupa,
Ej heller sörje för verldens tack!
<tab>Du fylle kallet -- 
<tab>Och frukte icke!
<tab>Ur sjelfva fallet
<tab>Du uppåt blicke!
Så skall dig fatta en englahand
Och stilla föra dig till ditt land.</poem>
</table>
<img>W. Meyer. X A. (grafik)</img>
﻿<table o>
<td><poem>Gack trygg, i styrkan af ädel vilja,
Igenom profvets och mödans tid!
Så kan dig verlden från lyckan skilja,
Men ej från dygdens och sinnets frid;
<tab>Så kan i jorden
<tab>Väl kroppen myllas,
<tab>Dock gudaorden
<tab>På anden fyllas:
<i>Du trofast var intill dödens dag;
Nu, gode tjenare, lönen tag!</i></poem>
</table>
<img>W. Meyer. X A. (grafik)</img>
<table o>
<td><poem>﻿Gör rätt åt alla, och lindra nöden,
Och trösta sorgen, hvarhelst du kan!
Försvara sanningen uti döden,
Och vinn som christen, och fall som man!
<tab>Ej jordisk vinning
<tab>Till lön du tager,
<tab>Ej kring din tinning
<tab>En snarblekt lager,
Men, ljus och evig och skön och hel,
De sälla heligas arfvedel.</poem>
</table>
<img>J. Engberg (grafik)</img>﻿
<table o>
<td><poem>Hvad vore tron, om den icke låge, 
En klarögd perla, på hjertats grund, 
Och upp till himmelen stilla såge, 
Då skalet brister i mogna’ns stund? 
<tab>Den sköna hvilan 
<tab>Gör slut på plågan ... 
<tab>Och -- blixtrar bilan, 
<tab>Och flammar lågan, 
Martyr, se himmelen öppnar sig, 
Och kronan räcker Försonarn dig!</poem>
</table>
<img>E. Hansen (grafik)</img>
<table o>
<td><poem>﻿Hvad vore dygden, om lifvet vore
Med stoftets flämtande gnista släckt?
Du förste <sc>Gustaf</sc>! Du andre <sc>store</sc>!
Du frie, modige <sc>Engelbrecht</sc>!
<tab>Och alla visa,
<tab>Och alla ömma,
<tab>Som menskor prisa -- 
<tab>Och menskor glömma!
Hvad vore ömhet, förstånd och kraft,
Om endast grafven till mål I haft?</poem>
</table>


<img>W. Meyer. X. A. (grafik)</img>
<table o>﻿
<td><poem>Hvad vore äran, som till er ropar 
Att vörda pligten -- att dö för den -- 
Om hon berodde af fala hopar 
Och deras falare hufvudmän? 
<tab>Nu strålar friden 
<tab>Från hennes anlet, 
<tab>Om också tiden 
<tab>En suck föranlät; 
Ty tiden stänker ej upp sitt dam 
Till stjernegatan, der hon går fram.</poem>
</table> 


<img>﻿W. Meyer. X (grafik)</img>
<table o>
<td><poem>Hvad vore lyckan? Hvad vore glädjen, 
I kärleksringen, så ljuf och ren, 
Om, när den bryts, I ej återkedjen 
Dess brutna länkar vid hoppets sken? 
<tab>Så ödeblifvet, 
<tab>O hjertan såta, 
<tab>Hvad vore lifvet? 
<tab>En olöst gåta! 
Ett obarmhertigt Uriebref, 
Som Gud i vrede för menskan skref!</poem>
</table>


<img></img>
<table o>
<td><poem>﻿En åldrig Jakob sin Josef mister, 
Och Jonathan ifrån David går, 
Och pressadt bröst i en suckan brister, 
Som ingen tröst i all verlden får! 
<tab>Och Rachel gråter 
<tab>De kära späda, 
<tab>Och sig ej låter 
<tab>Af något gläda! 
Ty ute är med hvad dyrast var 
För hennes hjerta och hennes dar:</poem>
</table>


<img>W. Meyer. X. (grafik)</img>
<table o>
<td><poem>﻿Men Gud är kärleken. -- Lugnen eder, 
Betryckta hjertan, och fatten hopp! 
Det korn, I laden i jorden neder, 
I gyllne skördar skall spira opp! 
<tab>O, hvad I laden 
<tab>Med sorg i grafven, 
<tab>Hvad kärt I haden, 
<tab>Hvad kärt I hafven, 
Det är ej borta -- men dock ej der, 
Det är hos <sp><i>honom</i></sp>, som evigt <i>är!</i></poem>
</table>



<img>J. Engberg (grafik)</img>
<table o>
<td><poem>﻿I honom lefver allt lif, och röres
All kraft, och tänder sig klart allt ljus.
Hans kärlek famnar ock det, som föres
Till andra boningar af hans hus.
<tab>Se genom dimman,
<tab>Du barnasinne!
<tab>När äfven timman
<tab>För dig är inne,
Så kallar Fadren. Emellertid
Med trohet verka och tåligt lid!</poem>
</table>


<img>﻿W. Meyer. X. A. (grafik)</img>
<table o>
<td><poem>Dröj, lik Maria, med känslor rena, 
Vid Jesu fötter, och hör och bed! 
Se upp till korset, som Magdalena, 
Der nåden blickar till ångern ned! 
<tab>Johannes, slut dig, 
<tab>Till Vännens hjerta! 
<tab>Han tager ut dig 
<tab>Ur tvång och smärta, 
Till helig frihet och salig fröjd 
Uti sitt himmelska rikes höjd.</poem>
</table>




<img>Evald Hansen (grafik)</img>
<table o>
<td><poem>﻿Väl dem, som redligt det ädla velat, 
Det rätta sökt och det milda tänkt, 
Som älskat mycket, fastän de felat! 
Dem varder mycket ock efterskänkt. 
<tab>De här ej blefvo 
<tab>Allt hvad de skulle; 
<tab>Men englar skrefvo, 
<tab>Så kärleksfulle, 
Hvad genom dem, uti minsta mån, 
Den verlden glädt, som de kommo från.</poem>
</table>



<img>R. Lindgren (grafik)</img>
<table o>
<td><poem>﻿De hafva hållit sig vid det ena, 
Att frukta Herran, och intet mer: 
De hafva tvagit sin kläder rena 
Uti det blodet, som oskuld ger. 
<tab>All strid är lyktad, 
<tab>All synd förlåten, 
<tab>Och oron flyktad, 
<tab>Och stillad gråten -- 
Den store Fadren vet deras namn, 
Och trötte sjunka de i hans famn.</poem>
</table>


<img>R. Lindgren (grafik)</img>
<table o>
<td><poem>﻿Så fridfullt de uti Herran somna, 
Så fröjdfullt helsa de Herrans dag: 
De ur bedröfvelse äro komna 
Och undan ödenas alla slag. 
<tab>Ej mera fångna 
<tab>I jordebanden, 
<tab>De äro gångna, 
<tab>Så talar anden, 
Ur mödans träldom till fridens hem, 
Och deras gerningar följa dem!</poem>
</table>


<img>﻿R. Lindgren (grafik)</img>
<table o>
<td><poem>De äro gångna! De gingo tida 
Till rätta hemmet i Fadrens hus. 
De skola bo i den staden vida, 
Der sol och måne ej skifta ljus: 
<tab>Ty klara solen 
<tab>Är <i><sp>han</sp></i>, som råder 
<tab>Från höga stolen, 
<tab>Och ser i nåder 
Till allt, som rum i den staden fick, 
Och lif och salighet är hans blick!</poem>
</table>


<img>Evald Hansen (grafik)</img>
<table o>
<td><poem>﻿Och rum för alla, som tro och hoppas, 
För alla rum uti himlen är! 
Och som, när fikonaträdet knoppas, 
I veten sommaren vara när; 
<tab>Alltså I kännen, 
<tab>Då dagen svalkas, 
<tab>Hur Himlavännen 
<tab>Till eder nalkas, 
Och för till rummet, som han beredt, 
Der I med honom förblifven ett.</poem>
</table>


<img>R. Lindgren (grafik)</img>
<table o>
<td><poem>﻿Då dagen svalkas och skuggan breder
Kring edra dalar och berg sitt flor,
Så kommer han och förlossar eder,
Hvars magt är såsom hans kärlek stor.
<tab>De ögon trötta,
<tab>En stund de somna . . .
<tab>De verktyg nötta,
<tab>En stund de domna . . .
En annan stund till ett annat lopp
I edra hufvuden lyften opp!</poem>
</table>



<img>﻿J. Engberg (grafik)</img>
<table o>
<td><poem>Och ny är himlen, och ny är jorden, 
Och ny är himlens och jordens son, 
Och saknar icke, odödlig vorden, 
Det trånga hemmet, han kom ifrån. 
<tab>Det är försvunnit, 
<tab>Det är forvandladt -- 
<tab>Men tro, som vunnit! 
<tab>Men dygd, som handlat! 
I hafven lotten åt er beredd, 
Af låga sinnen ej hörd och sedd.</poem>
</table>


﻿<img></img>
<table o>
<td><poem>Då äro torkade alla tårar, 
Då äro helade alla sår . . . 
Ej mer, på trafvar af lik och bårar, 
Med fackla nedvänd och släckt, jag står. 
<tab>Jag facklan vänder -- 
<tab>Och i detsamma 
<tab>Den återtänder 
<tab>Vid lifvets flamma, 
Och blandar, evig seraf, min ton 
I eder lofsång vid ljusets thron!</poem>
</table>
</chapter>
<table o>
<td c>--------------------------------
<td c><sc>﻿Stockholm</sc>
<td c><sc>tryckt i central-tryckeriet</sc>
<td c>1880
<td c>--------------------------------
</table>
﻿
﻿
﻿
﻿
