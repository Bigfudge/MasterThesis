<chapter name="Profnummer">
<img><small>Alla för hvarandra.</small><br><big>TJÄNARINNEBLADET</big><br>UTGIFVET AV STOCKHOLMS TJÄNARINNEFÖRENING.</img>
<table b>
<td c><tab>Profnummer<tab><td c><tab>Maj 1905<tab><td c><tab>Pris 10 öre<tab>
</table>

</chapter><chapter name="Vårt program af Elisabeth Andersson">
<h2>Vårt program.</h2>

Föreningen har till ändamål att genom
tjänarinnornas sammanslutning höja
tjänarinnekårens ställning i socialt och
ekonomiskt afseende.

Detta ändamål vill föreningen närmast
vinna på följande sätt:<br>
1) <i>Tjänarinnornas upplysning</i> medelst
samkväm, föredrag, kurser o. d.
Föreningen, som enligt programmets 2:dra punkt
vill verka för genomförandet af bestämda
fritider, anser det som sin första plikt att
i möjligaste största utsträckning bereda
tjänarinnorna tillfälle att till sin egen
förkofran kunna använda dessa fritider.

2) <i>Alltmer ordnade förhållanden hvad
angår tjänarinnornas fritider</i>, hvilket
föreningen anser vara en naturlig och
tidsenlig fordran, som uppkommit till följd af
tjänarinnornas sig alltmer utvecklande
själfständighetskraf. Härigenom skola också
till tjänarinnekåren sluta sig många dugande
krafter, hvilka om de ej såsom tjänarinnor
kunna erhålla <i>bestämda</i> fritider, söka sitt
bröd t. ex. inom industrien, där
arbetstiden är begränsad.

Föreningen uttalar sig för
genomförandet af följande fritider: i främsta rummet
bestämda fritider för hvarje vecka förlagda
till söndagen och en hvardagsafton i
veckan, samt vidare en någorlunda begränsad
daglig arbetstid, med därmed
sammanhängande tillräcklig natthvila, och en eller
två veckors ledighet på sommaren utan
afdrag af lön.

3) Införandet af <i>kontrakts- och
uppsägningsblanketter</i>, hvarigenom vinnes ett
bestämdare och redigare aftal än hvad som
kan ernås genom enbart muntlig uppgörelse.
Härigenom anser föreningen att uppkomsten
af ett godt förhållande mellan husbondfolk
och tjänarinnor bör komma att underlättas.

4) Upprättandet af <i>egen
platsanskaffningsbyrå</i>, hvaraf föreningen tänker sig
att såval husmödrar som tjänarinnor komma
att hafva stort gagn. Byrån skall
tillhandahålla kontrakts-, uppsägnings- och
betygsblanketter.

Dessutom tänker sig föreningen att så
småningom anordna <i>fackskolor</i> för 
tjänarinnor, för att öka möjligheten för
tjänarinnor att erhålla facklig utbildning, och
att medelst inrättandet af <i>sparkassor</i> inom
föreningen, eller, genom att arbeta för
att redan befintliga af
föreningsmedlemmarna anlitas, förhjälpa tjänarinnorna till
besparingar för ålderdomen.

Äfven tänker sig föreningen som
önskemål egen <i>föreningslokal</i> och egen <i>tidning</i>,
såsom viktiga bidrag till medlemmarnas
inbördes hjälp.

***

Då Stockholms tjänarinneförening nu
har den glädjen att se ett af de på
programmet upptagna önskemålen förverkligadt,
nämligen egen tidning, och härmed
utgifver profnumret af densamma, sker det
i förhoppning, att den kraftigt må bidraga
till att sprida kännedom om
tjänarinneorganisationens verksamhet och mål, icke
allenast ibland tjänarinnorna här i
hufvudstaden, utan äfven ibland våra kolleger
i hela landet.

I Sverige finnas — förutom i Stockholm
— en förening i Malmö och en i
Karlsstad. Föreningen i Malmö, som räknar
ett femtiotal medlemmar, bildades ungefär
samtidigt med Stockholms, och Karlstads
ett år tidigare.

Hvad dessa föreningar gemensamt vilja
arbeta för är <i>begränsad arbetstid</i> och
<i>bestämda fritider</i> för tjänarinnekåren, ty
under nuvarande förhållanden, då
arbetstiden är obegränsad och tjänarinnorna helt
öfverlämnade åt sitt husbondefolks
godtycke, missbrukas deras krafter ofta alltför
mycket; ej heller kunna de utan bestämda
fritider tillägna sig den upplysning och
bildning, förutan hvilken ingen i vår tid
kan göra anspråk på aktning och respekt.
Dessutom vilja föreningarna arbeta för
tjänstehjonsstadgans afskaffande,
upprättandet af fackskolor och ålderdomshem för
tjänarinnor, med ett ord sagt allt, som kan
bidraga till att höja kårens sociala ställning.

Då tjänarinnerörelsen började här i
Stockholm och en förening bildades,
möttes den, som ju var att vänta, af det
bittraste motstånd från husmödrarnas sida;
man faktiskt täflade om att utmåla den
nybildade tjänarinneföreningen i de
mörkaste färger. Som ju är lätt att förstå,
var meningen därmed att försöka kväfva
hela rörelsen i sin linda, hvilket dock dess
bättre ej lyckades. Vi tjänarinnor, som
trots både motstånd och hån vågat bilda
en förening, voro fullt på det klara med
att, om något skulle vinnas, fordrades det
ett energiskt arbete och framförallt
uthållighet. Vi förstodo, att hvad vi i första
rummet borde göra var att söka uppfostra
oss själfva, lära känna hvarandra och den
sak, vi intresserade oss för.

Föreningen har därför också under den
första tiden af sin tillvaro hufvudsakligast
arbetat <i>inåt;</i> den har sökt vinna inre styrka
och solidaritet, för att sedan dess
kraftigare kunna arbeta <i>utåt</i>.

Som vårt program både tydligt och klart
omtalar alla de mål föreningen föresatt
sig att vinna, och årsberättelsen hvad vi
redan sökt att uträtta, behöfver ju ej
vidare ordas därom, utan må endast
tilläggas att intresset hos medlemmarne
alltjämt växer, och att det arbete, som
hittills blifvit utfördt, ej varit förgäfves.

*

Vi uppmana nu varmt alla
tjänarinnor att ej längre stå tillbaka, utan
låt oss i stället följa de exempel, som
gifvas oss af våra bröder ock systrar
inom andra arbetsområden: att enigt
och kraftigt sammansluta oss, väl
vetande att för arbetarens och folkets
söner och döttrar är den vägen den
enda, som leder till en lyckligare och
rättvisare ställning i samhället.

Många invända nu: »vi tjänstflickor
ha ju hvarken kunskaper, tid eller
pengar och kunna därför aldrig själfva
göra något för att förbättra vår
ställning.» Till dem må det sägas: »hvad
vi behöfva är ett varmt intresse för
saken, en fast vilja, friskt mod och
tro på att vi skola lyckas;» gå vi
åstad utrustade med dessa vapen,
behöfva vi ej frukta att lida nederlag.
Förblifva vi däremot slöa och liknöjda
för vår egen sak, skall det helt visst,
icke lyckas för någon annan att
förbättra vare sig oss själfva eller vår
ställning. Låt oss därför ärligt
försöka, och det skall säkert finnas —
och har redan funnits — många utom
oss stående personer, som vilja hjälpa
och stödja oss i våra sträfvanden.

<tab><tab><tab><tab><i>Elisabet Andersson.</i>
<img></img>
</chapter>

<chapter name="Från Danmark och Finland">
<h2>Från Danmark och
Finland.</h2>

Som vi tro det skall vara af stort intresse
för de svenska tjänarinnorna, att höra
något om huru kollegerna i våra grannland
Danmark och Finland, söka arbeta sig fram
till bättre förhållanden, ha vi vändt oss
till ordförandena i Köpenhamn och
Helsingfors Tjänarinneföreningar och från dem
haft nöjet emottaga nedanstående bref:
</chapter>

<chapter name="Tjenestepigerne i Danmark af Marie Christensen">
<h2><small>Tjenestepigerne i Danmark.</small></h2>

Med Glæde modtog jeg Meddelelsen
om at Stokholms Tjenerinneforening
agtede at udgive en Tidning, og jeg skal
derfor gerne fortælle lidt om de danske
Tjenestepiger og deres Sag.

Som De ved blev Københavns
Tjenestepigeforening stiftet November 99 med det
Formaal at höjne Tjenestepigestanden,
hvilket haardt tiltrængtes, thi paa Grund av
den lange Arbejdstid og knappe Fritid
havde de fuldstændig været udelukket fra
at udvikle deres Aandsevner, de stod
derfor langt tilbage, vi kan roligt talde
Tjenestepigerne Samfundets Stedbørn. Skulde
det lykkes Standen at komne til sin Ret,
saa maatte den have bestemt Fritid og
Lejlighed til at udvikle sig, skaffe sig
Oplysning og Dygtighed og derved blive i
Stand til at tilkæmpe sig Respekt og
Hensynstagen.

Vi behøver blot et Øjiblik og se paa
hverledes en ung Pige antages i en Plads,
for straks at kunne døme om Personerne.

Det er Husmoderen der hele Tiden er
den der stiller sine Fordringer og
Betingelser, det er dog i alle andre Tilfælde
Brug at Sælgeren sætter Pris paa sin Varer,
saaledes burde Tjenestepigen ogsaa
forlange Pris for sit Arbejde og saa blev det
Husmoderens Sag om hun vilde give det,
men saaledes gaar det ikke. Nej, de unge
Piger skal vækkes til Bevidsthed om deres
eget Værd, og vide at sætte Pris derpaa,
vide at de har Ret til alt hvad der hedder
Menneskerettigheder.

Men at faa Mennesker, som genem
mange Aars Underkuelse er blivet ligesom
intetsigende Væsener, vakt til tænkende,
selvbevidste Mennesker er et meget stort
og alvarligt Arbejde, som kræver Tid og
Udholdenhed. I de 5 Aar Københavns
Tjenestepigeforening har været til, er det
dog lykkedes at naa et godt Stykke frem.
I Danmark ha vi nu Foreninger i de 4
største Byer. I København hvor
Undertegnede er Formand, i Aarhus: Cecilie
Friis, i Odense: Andrea Sørensen og
Aalborg: Marie Stephansen.

Københavns Tjenestepigeforening har c:a
400 aktive og 125 passive Medlemmer.

Københavns Tjenestepigeforening har sit
eget Anvisningskontor, Rosenborggade 13
St. og yder herigennem sine Medlemmer
stor Vejledning och Stötte. Aaret 1904
blev der i Anvisningskontoret anmældt c:a
400 Pladser og noget lignende i 1903.
Enhver Husmoder som herigennem antager
en Tjenestepige maa underskrive en
Kontrakt som beretter Vedkommende til 1) 8
Dages Ferie hvert Aar; 2) Frihed
hveranden Søndag fra Kl. 2 samt hver
Onsdag fra Kl. 7 ; 3) Endvidere Fritagelse for
alt groft Arbejde efter Kl. 7 — undtagen
Thebord og tæppe af i Soveværelset —
önskes Vask, Strygning, Rengøring og
Fodtøjsborstning udført efter Kl. 7 betales
dette ekstra med. 25 øre pr. Time. De
unge Piger, som bliver antaget pr
Kontrakt bliver besøgt af Bestyrelsens
Medlemmer, for at vi derigennem kan faa
konstaterat, at kontrakten bliver holdt.

Det er ikke svaart for Foreningens
medlemmer at faa Plads, daa der altid er
anmældt flere Pladser end vi kan udfylde.
Men vores Kontrakter bliver hun fört ind
i de Pladser som anmældes i Kontoret.
Hvis Medlemmer selv søger Plads udenfor
Foreningens Kontor bliver de ikke antaget
pr Kontrakt. Sagen er, at det nu er en
temmelig kendt Sag at det er de flinkeste
og enteligenteste Tjenestepiger, som er
Medlemmer av Foreningen.

Kurserne i Danske og Retskrivning,
Tilskærning og Syning og Engelsk bliver
afholdt hver Onsdagaften Kl. 8—10. 80
Medlemmer deltager i Vinter. Det er
muligt, at vi til Foraaret skal have en lille
Fremvisning af Undervisningens Resultater.

Desuden ha vi selskabelig Sammenkomst
hver Onsdagaften, hvor enhver
Tjenestepige er velkommen. Underholdningen
bestaar i Højtlæsning, Diskussion, Samtale
og Sang.

I de tre andre Byer er de i Vinter
begyndt med Kursus i Kjolesyning, endvidere
afholdes der Foredrag en Gang om
Maanaden. I København ha vi 2 Foredrag
om Maanaden. Meget forskellige Emner:
Paa Søndag om »Forholdene i Rusland»
næste Søndag om »Prostitutionens
Opløsning».

Det Arbejde vi ha udrettet tør jeg nok
sige har bidraget meget til, at man ser
med andre Øjne paa Tjenestepigerne end
man tidligere har gjort.

Paa Tiden er her stærk Tale om at der
gennem Rigsdagen skal nedsættes en
Kommission som skal tage Tyendeloven under
behandling. — Den danske er noget i
Smag med den svenske Tyendelov. —
Tjenestepigeforeningerne haaber paa, at
de skal faa nogen Indflydelse paa denne
Kommissions Arbejde. Ligesom det ogsaa
er lykkedes os at gøre var Mening
gældende overfor andre Lovforslag vedrørende
Standen, som har været fremme til
Behandling i Rigsdagen.

Den største Sorg vi har er, at den store
Del av vare Standsfæller staar ligegyldige
tilbage i Stedet for at fylke de Rækker
som kæmper for deres Intresser. Men
ved ihærdigt Arbejde og gentagen Kalden
vil de vel høre os og komme med i
Arbejdet, i Forstaaelsen af, at det er en
Æressak at være med i Arbejdet og ikke
en Æressag at nyde Frugterne af andres
Arbejde.

Mit Ønske er at ikke alene de danske
Tjenestepiger snaart maatte forstaa dette,
men ogsaa vore Kolleger i Sverige og
Norge, ja i hele verden.

Min bedste Hilsen paa danske
Tjenestepigers Vegne.

<tab><tab><tab><tab><i>Marie Christensen.</i>

*
</chapter>

<chapter name="Helsingfors Tjänarinneförenings verksamhet af Miina Sillanpää">
<h2><small>Helsingfors Tjänarinneförenings 
verksamhet.</small></h2>

Med stort intresse ha vi tjänarinnor här
i Finland följt Stockholms tjänarinnors
sammanslutningsrörelse och med glädje
välkomna vi eder förening, hvilken
lyckligen genomgått sin födslovånda. Då jag
erinrar mig vår förenings uppkomst och
af hvilken stor betydelse andras erfarenhet
då hade varit för oss och då jag antager,
att I där nu ären i en liknande ställning
som vi då voro, vill jag berätta något om
våra erfarenheter. Måhända kunnen I
däraf hafva någon nytta.

Då vår förening grundades år 1898,
hade vi lyckan få fru Alli Trygg-Helenius
med i arbetet och äfven till vår första
ordförande. <footnote>Äfven i Sverige känd nykterhetstalare.</footnote> Med sin kända förmåga
kunde hon intressera oss. Hon anordnade
äfven den första penningeinsamlingen på
listor, hvilket inbragte öfver 300 mark,
en för oss då stor summa. Då
medlemsafgiften det första året var 50 penni i
månaden och det nya i saken väckte
tjänarinnornas intresse, slöto dessa sig rätt
allmänt till föreningen, så att vi fingo ett
litet grundkapital samladt. Äfven anskaffade
fru Trygg-Helenius åt oss det första året
en billig lokal, så att vi kommo i god
början.

Genast det första året upprättade
föreningen en <i>platsförmedlingsbyrå</i>. Man
klagade allmänt öfver
»kommissionskontorens» sätt att behandla tjänarinnorna,
hvarför det ansågs själfklart, att
Tjänarinneföreningen borde upptaga striden emot
dessa tjänarinnornas blodsugare. Företaget
fick också rätt mycket understöd. Afgiften
fastställdes till 50 penni i inskrifning och
10 proc. af månadslönen. Det första året
sköttes byrån af en person ur den bildade
klassen, men genast följande år valdes
därtill en ur tjänarinnornas egen klass,
hvilken sedermera allt fortsättningsvis
omhänderhaft byrån. <footnote>D. v. s. författarinnan af dessa rader,
hvilken från denna tid ägnat hela sitt arbete
åt föreningen. <tab>	<i>Öfvers</i>.</footnote>

Två år efter föreningens bildande vågade
vi upphyra tre små rum till <i>hem för
platssökande tjänarinnor</i>. Våra tillgångar voro
små; då hemmet öppnades funnos icke ens
1,000 mark i kassan, men vårt mod var
desto större. Också voro besparingarna
efter ett år fullkomligt uttömda, men
likväl vågade vi upphyra en större lokal.
Nu hade vi 5 rum, men mycket utgifter
och osäkra inkomster. Vi lefde i hoppet
att erhålla understöd ur
utskänkningsbolagets vinstmedel, men fingo intet.<footnote>I Finland disponera städernas
stadsfullmäktige i och för allmännyttiga ändamål en
del af den vinst, som göres af
utskänkningsbolagen, genom hvilka brännvinshandeln är
monopoliserad.</footnote> Då
väcktes hos oss tanken på att begynna
<i>emottaga tvätt och strykning</i>, för att
möjligen på detta sätt kunna samla något
till hyran. Emedan föreningen icke hade
pengar att inköpa strykjärn o. d., erhöllos
dessa såsom lån af medlemmar, hvilka
ägde sådana; den ena gaf en strykugn
och järn, en annan såar och tvättbunkar,
och på detta sätt fingo vi företaget i gång.
Arbete anskaffades af tjänarinnorna själfva
från de familjer, i hvilka de tjänade. Till
en början var det dock obetydligt, som
erhölls, men det dröjde icke länge, förrän
inrättningen fick godt namn om sig och
nu sysselsätter den ett tiotal personer. Då
tjänarinnehemmet grundades, påstodo
husmödrarna, att det blott var till för lata
tjänarinnor, hvilka där skulle underhållas,
men så snart tvätt- och strykinrättningen
i samband med hemmet upprättades,
tystnade detta prat af sig själft. »Där arbetas»,
heter det nu, »föreningen understödjer
således inte lättingar.»

Föreningens ekonomiska verksamhet har
i många afseenden varit ett stöd för dess
principiella. Hemmet,
platsförmedlingsbyrån och tvättinrättningen äro på samma
ställe och skötas af en och samma person.
Endast det har möjliggjort företagets
upprätthållande, att det omhänderhafts af
anspråkslösa personer, hvilka arbeta icke
endast för pengar, utan af kärlek till
sina medsystrar. Mycken uppoffring har
sannerligen fordrats, men den har också
gifvits.

Något senare grundades en
<i>matservering</i> och <i>bageri</i>, men dessa buro sig icke
och måste därför efter någon tid
nedläggas.

Ekonomiskt understöd har föreningen
erhållit af ett par enskilda personer och
senaste år af stadsfullmäktige<footnote>Af de förutnämnda dispositionsmedlen.
<i>Öfvers.</i></footnote>, inalles
under dessa sju år c:a 2,500 mark. Många
gånger har visserligen nöden varit stor,
men den har blott eggat till nya
sträfvanden.

Då föreningen började, väckte den hån
och bestörtning. »Till och med pigorna!»
hette det. Man hade visserligen redan
vant sig vid att arbetareföreningar existera,
man gaf t. o. m. erkännande åt deras
verksamhet, men tjänarinnorna var man
icke van att betrakta ens som arbeterskor,
hvilka hafva rätt att sammansluta sig. De
fingo icke räkna sig till arbetarna, icke
till herrskapen, de bildade ett stånd, som
hvarken här eller där hade fotfäste.

Då tjänarinneföreningen begynte
diskutera missförhållandena i tjänarinnornas
ställning, främst frågan om den alltför långa
arbetstiden, väckte detta bland
husmödrarna en verklig storm. Hvar två möttes
blef tjänarinnefrågan den tredje i
sällskapet. Tidningarna vägrade slutligen att
emottaga artiklar i frågan, ty dessa
strömmade öfver dem likt hagel från himlen.
Jag har aldrig sett någon fråga intressera
så många människor, som tjänarinnefrågan
gjorde. Det är denna artikelflod vi hafva
att tacka för opinionens förändring. Det
finns nämligen en mängd husmödrar, hvilka
försöka ordna det så väl för tjänarinnorna
som det enligt deras synpunkt för en
arbetare kan ordnas. Dessa husmödrar kunna
icke inse hvarför det klagas, då enhvar
gör sitt bästa. Men dessa artiklar, i hvilka
husmödrarnas bitterhet urladdade sig,
öppnade de allvarligt tänkandes ögon att se,
att mycken råhet och inhumant bemötande
förekom, öfver hvilket tjänarinnorna hade
fullt skäl att klaga.

Under de sju år vi arbetat hafva vi
vunnit en hel hop små segrar. Redan
finnes ett stort antal husmödrar, hvilka
erkänna att rörelsen är berättigad och
t. o. m. nödvändig. Förhållandena i de
enskilda hemmen hafva äfven delvis
förändrats; man har åtminstone i en del
familjer tagit hänsyn till tjänarinnornas
önskemål, ehuru dessa, då de första
gången tagits till tals, synts husmödrarna
omöjliga att förverkliga.

Tjänarinnefrågan är af det slag, att den
fordrar långvarigt och outtröttligt arbete.
Man måste äga ett fullt förtroende till det
rättvisa i saken och en stark tro på dess
framgång, äfven om det stundom synes
som om de föreslagna förbättringarna i
tjänarinnornas ställning under nuvarande
förhållanden vore omöjliga att genomföra
därför att i tjänarinneyrket flera
arbetsgifvare stå emot en arbetare, medan det
i andra yrken är tvärtom.

Tjänarinnerörelsens första betingelse är
litteratur i frågan, ty bland tjänarinnorna
själfva finnes en stor mängd, hvilka icke
inse tjänarinnerörelsens syftemål. Detta
måste klargöras för dem, ty blott så skall
rörelsen vinna större understöd. Och
framför allt måste allt hvad möjligt är
göras för höjandet af deras bildning, ty
striden måste stridas med bildningens
vapen och krafter. Det tjugonde seklet
fordrar fria arbetare, hvilka känna sina
skyldigheter, men också fordra sina
rättigheter. Vi få icke mera nöja oss med nåd,
utan vi begära rättvisa. Det är detta 
tjänarinneklassen fordrar och för detta den går
till strid.

Helsingfors, februari 1905.

<tab><tab><tab><tab><i>Miina Sillanpää.</i>

(Öfvers. från finskan af fru Hedvig Gebhard.)
<img></img>
</chapter>

<chapter name="De holländska tjänarinnornas föreningsrörelse af Elin Lindley">
<h2>De holländska tjänarinnornas
föreningsrörelse.</h2>

Då undertecknad under förlidet år fick
tillfälle att under den stora internationella
arbetarekongressen besöka Holland, sökte jag
äfven komma i förbindelse med den holländska
tjänarinneföreningen, hvilket äfven lyckades,
och får jag här för föreningens medlemmar
gifva en liten redogörelse huru kollegerna
där arbeta och sträfva och hvars
eftersträfvansvärda exempel må sporra oss till fortsatt
kamp mot allt det som nu trycker på
tjänarinnorna här hemma i Sverige.

Det första initiativet togs från borgerligt
håll genom sammankallandet af ett möte till
ändamål att organisera kvinnorna i allmänhet,
hvarvid en tjänsteflicka anmodades att tala.
Följden blef att en tjänarinneförening
bildades med 15 medlemmar, hvilken nu har
utveckladt sig till att omfatta cirka 160
medlemmar.

Tjänarinneföreningens fordringar äro:

10 dagars semester årligen med bibehållen
lön samt kostpengar; två fria kvällar hvarje
vecka från kl. 8 för att kunna besöka
föreningens klasser, där undervisning lämnas i
strykning, hushållsskötsel med flere ämnen;
vidare fritid hvarannan söndag från 9 till 1
f. m. och hvarannan söndag från 2 till 11
e. m. Ensam tjänarinna begär ledighet hvarje
söndags kväll från kl. 8 e. m. samt
hvarannan söndag från 9 till 11 f. m. För dem
som tjänar men icke sofver i huset begäres
12 timmars arbetsdag från kl. 8 f. m, till kl.
8 e. m. samt full kost. Det senare emedan
det händer att tjänarinnan sändes bort före
middagen, som där i landet ätes mycket sent
(vid sju eller half åtta tiden).

Bland de damer, som meddelade dessa
upplysningar, befann sig äfven systern till
den tjänstflicka, hvilken i Haag förestod
föreningens platsanskaffningsbyrå och hon
meddelade att systern till en början skötte
detta platsanskaffningsåliggande samtidigt som
hon tjänade i privat hus. Emellertid blef
detta arbete för mycket att kunna utföras på
fritiden, hvarför hon måste frångå sin
anställning för att som aflönad helt ställa sin kraft
i organisationens tjänst.

Denna platsanskaffningsbyrå är nu
själfunderhållande och lämnar öfverskott, som
användes till föreningens bästa, bland annat till
understöd för tjänarinnor, som äro utan plats
och till the för föreningsmedlemmarna vid
kurserna.

I afgift till byrån betalar de fruar som
önska en tjänarinna en afgift af 2 gulden
(cirka 3 kronor), men äger för detta belopp
att fri från vidare kostnad få göra ombyte
på tjänarinna under de följande sex
månaderna, efter hvilken tid ny afgift skall
erläggas i händelse ny tjänarinna skulle
behöfvas. Föreningsmedlemmarne betalar
ingenting till byrån för erhållna platser, men
utom föreningen stående hvilka genom byråns
förmedling erhållit platser betala en afgift af
50 cent (cirka 75 öre). Byrån har äfven ett
eget bibliotek, hvarifrån
föreningsmedlemmarne, utan afgift, äger rätt att få låna
böcker. Föreningen, hvilken som förut är nämnt
består af cirka 160 medlemmar, har nu skaffat
sig egen demonstrationsfana. Till föreningen
betalar hvarje ledamot en afgift af sex cent
per vecka, af hvilket belopp en cent afgår
till föreningens tidning, som utkommer hvarje
månad samt en cent till sjukkassan.

***

Föreningen möttes vid sitt första
sammanträdande af stort misstroende och motstånd,
hvilket dock nu börjar på att försvinna. Det
enda som man fortfarande har emot
föreningen är dess socialdemokratiska principer och
benämnes föreningen af de fruar, som äro
motståndare till tjänarinnornas organisation
som den socialistiska föreningen.
Föreningens medlemmar äro emellertid betraktade
som den bästa klassens tjänare och finnes
det därför en stor förfrågan efter de
tjänarinnor som tillhöra föreningen. Fruar kunna
äfven tillhöra föreningen mot en afgift af tre
gulden pr år, men äro endast betraktade som
passiva medlemmar utan inflytande i
föreningens angelägenheter. Enda förmånen som
dessa passiva medlemmar ha i föreningen är
att de vid behof få sina tjänarinnor från
föreningen kostnadsfritt och ha dessutom rätt
att vara närvarande å föreningens årsmöte.

Byrån består af tvenne rum, af hvilket det
ena begagnas till klassrum och sammanträden.
I hyra betalar byrån för denna lokal två och
en half gulden pr vecka eller cirka kr. 3:75.

I Holland afhölls för en tid sedan en allmän
tjänarinnekongress, hvarvid förutom
föreningsrapporterna, äfven diskuterades en mängd
mycket intressanta frågor såsom: särskilda
skiljedomstolar för afgörande af husliga
tvister; olycksfallsförsäkringslagens utsträckning
till att omfatta äfven tjänarinnorna; rätt och
frihet att deltaga i möten samt frihet att få
kläda sig enligt egen smak; i en resolution
uttalade sig kongressens flertal för att endast
antaga platser, som utom familjen boende
dagstjänarinnor, för att få kvällarne lediga till
kunskapers inhämtande samt vidare ett
uttalande att verka för inskränkning af
söndagsarbetet.

Ett af kongressens viktigaste beslut var
bildandet af ett hela landet omfattande
förbund. Åtta platser voro på kongressen
representerade, men frånsett föreningen i Haag,
äro de öfriga afdelningarne ytterst små. Där
finnes emellertid grund att bygga på och går
förbundet därför förhoppningsfullt framtiden
till mötes. Amsterdamföreningen var vid en
period på god väg att få en stark förening
och lyckades äfven att upprätta en
platsanskaffningsbyrå, men hela idén blef till sist
förfuskad genom det att den som af
tjänarinnorna hade blifvit satt i spetsen för
företaget, svek förtroendet samt gjorde byrån till
ett vanligt kommissionskontor. De för
föreningen ifrande bland tjänarinnorna voro
naturligsvis ledsna öfver den vändning, som
verksamheten där hade tagit, men voro å
andra sidan fullt beslutna att återigen
upptaga försöket att organisera tjänarinnorna och
anskaffa en föreningen tillhörande
platsanskaffningsbyrå.

Till de svenska kollegerna sände de sina
hjärtliga hälsningar.

<tab><tab><tab><tab><i>Elin Lindley.</i>
<img></img>
</chapter>

<chapter name="Tjänstflickorna och upplysningen af Maria Qvist">
<h2>Tjänstflickorna och
upplysningen.</h2>

Bland tjänstflickorna möter man ganska
ofta två typer. Den ena är den å
hufvudets vägnar rikt begåfvade. Det lilla i
bokväg hon kommit öfver har hon
samvetsgrannt slukat, såväl den tarfligaste
häftesroman, som mera gedigna arbeten.
Har hon haft bra plats med godt om tid
och är hennes husbondefolk af det slag,
som anser att äfven en tjänstflicka är en
människa, så har hon fått använda sig af
herrskapets bibliotek, detta dock i ytterligt
sällsynta fall. Men i dessa fall har hon
dock en ganska ingående kännedom om
t. ex. den och den författaren o. s. v.,
men dessutom är hon vanligen fullkomligt
okunnig om hvad som rör sig omkring
henne, beroende på studiernas planlöshet.

Den andra typen är mycket talrikare.
Uttråkad af skolans katekesläsning, tror
hon att alla böcker äro lika tråkiga som
katekesen och bibliska historien — om hon
nu tror något alls. Hon förklaras
vanligen »inte ha någon lust att läsa». De
få fristunder hon har utfyllas med besök
på nöjesställena. Och dessa äro af rätt
ömklig art, åtminstone i en del mindre
och medelstora städer med deras
»tivolinöjen», mest bestående i dans och
åhörandet af slagdängor, som utgöra det till
landsorten utförda afskrädet från
hufvudstadens varietéer.

Dessa båda typer bilda de yttersta
flyglarne. Emellan dem finnes den stora
<i>hufvudmassan</i>, bestående af flickor, som läsa
litet eller intet af mycket olika orsaker.
En stor del tjänstflickor äro i sina platser
så öfverhopade med arbete, att de
omöjligt kunna få en enda sammanhängande
timme under dagens lopp till sitt
förfogande och när kvällen kommer äro de
så trötta och andligt förslöade att de inte
om de än hade lust att läsa, ens kunna
uppfatta eller tillgodogöra sig innehållet
af hvad de läsa.

Hvad som kräfves är därför en
sammanhängande fritid. Men denna fritid
bör då också användas på ett något så
när rimligt sätt.

När man nu skall börja att läsa finns
det nog mycket få flickor, som hafva nog
allvar att med detsamma ta itu med det
som jag anser vara nyttigast och
nödvändigast, nämligen historia, politik och
nationalekonomi. Själf har jag dock inte börjat
därmed, men det berodde inte på
bristande allvar och intresse, utan fastmer af
okunnighet om att dessa ämnen existerade.
Jag torde ha många medsystrar i samma
ställning.

Jag skulle därför vilja råda dem att
börja med skönlitteraturen och då först
med arbeten af Viktor Rydberg och Selma
Lagerlöf o. s. v. Fröding kan äfven
rekommenderas, men bör läsas med
varsamhet af yngre och känsligare personer, enär
en del af hans dikter t. ex. »Balen» och
»Jägar Malms hustrur» m. fl. nästan skapa
blödsinthet hos de intensivt känsliga
sinnen, som i rikt antal finnas bland
arbetarne. En författare, som det för dylika
personer inte skadar att läsa, är August
Strindberg, hvars »Hemsöborna» »Mäster
Olof» m. fl. utgör det intressantaste man
kan läsa. »Svenska folket i hälg och
söcken» bör ock läsas. Medan »Röda
rummet» och »Götiska rummen» kräfva att
man vid sin sida har någon som är insatt
i Stockholms förhållanden förr och nu.
När man ger sig på nationalekonomi o. d.
äro Henry Georges och Karl Marx arbeten
nog både uttömmande och intressanta, men
i allmänhet gör man klokast om man först
läser en del af de broschyrer, som utkomma
på Verdandis och Socialdemokratiska
arbetarepartiets förlag.

Emellertid — vi läsa ju för att hafva
någon <i>nytta</i> af hvad vi läsa — och
åtminstone jag för min del anser att man
föga vunnit, om man inte samtidigt följer
med de dagliga tidningarne. Kvinnornas
politiska rösträtt närmar sig alltmer, det
är åtminstone min tro — och vi
arbetarekvinnor måste bereda oss för att rätt kunna
använda den, ty endast genom att klokt
deltaga i det politiska lifvet och skaffa
oss medbestämmanderätt i riksdagen kunna
vi afskaffa de värsta orättvisorna. Därför
bör hvarje tjänstflicka hålla sig med sin
egen tidning och <i>hvilken</i> behöfver jag väl
inte ens tala om. Men enär en
tjänstflickas tid är mycket knapp, kan hon
mycket väl inskränka sig till att läsa de
ledande artiklarne och telegrammen. Vi
behöfva rösträtt och rättvisa, det är
hufvudsaken, om det sedan i Värmland eller
Skåne växte en konstig potatis eller ställts
till ett slagsmål ha vi inte med att sköta.
En lektyr, som är för mycket förbisedd
och ändå, åtminstone tycker jag det,
roligare än någon roman och högst lärorik
är riksdagsprotokollen. Riksdagens
protokoll bör Tjänarinneföreningen tillse att de
finnas tillgängliga å föreningens lokal, ty
med dem kan man bäst få dagens frågor
belysta från både det ena hållet och det
andra.

Och så en sak till! På senvintern har
riksdagen ofta sina sammanträden från kl.
7 på kvällen till sent inpå natten. De
tjänstflickor och öfriga arbetarekvinnor,
som äro lediga på kvällarne böra då inte
försumma att titta upp på läktaren. En
stund där torde blifva minst lika intressant
som att på teatern se en eller annan tom
komedi. Inga kvickheter om jag får be!
Vi böra vara rädda om våra få fristunder
och använda dem väl.

<tab><tab><tab><tab>Med hälsning<br>
<tab><tab><tab><tab><i>Maria Qvist.</i>
<img></img>
</chapter>

<chapter name="Tjänarinnorna och arbetarrörelsen af A – – St.">
<h2>Tjänarinnorna och
arbetarrörelsen.</h2>

Det är en ganska vanlig uppfattning
bland flertalet tjänarinnor, att de på grund
af sin speciella särställning inga
gemensamma intressen ha med den öfriga
organiserade arbetarrörelsen. Skälen för denna
uppfattning söka de bland annat däri, att
själfva grundlaget för deras arbetsvillkor,
är helt olika vanliga lönearbeterskors.

Det måste medgifvas, att detta skäl
skulle vara af afgörande betydelse, för så
vidt det gamla patriarkaliska förhållandet
mellan husbönder och tjänare ännu vore
rådande, men så är icke förhållandet. Den
moderna maskintekniken, uppfinningarne
m. m., som så grundligt förändrat
arbetarklassens kvinnors ställning, har äfven
inkräktat på hushållsmaskineriet inom de
burgna klasserna. I gångna tider var man
i högre grad än nu beroende af sina
tjänare. Tillberedandet i hemmet af alla de
artiklar som rörde hushållet, fordrade en
betydlig skicklighet hos husmodern och
ålade henne ett ganska drygt ansvar. På
grund af det myckna arbetet af ganska
invecklad natur, behöfde husmodern i hög
grad stöd och hjälp af sina tjänarinnor;
hon hade därför intresse af att så mycket
som möjligt fängsla dessa vid hemmet och
familjen, ty ansvaret för hennes egen del
lättades betydligt därigenom, att hon kunde
lita på sina medhjälperskor. I eget
intresse skyddade hon därför dessa så
mycket som möjligt, och vederlaget för deras
arbete bestod ej endast i den
öfverenskomna lönen utan äfven i omvårdnad,
skydd och omsorg i fråga om alla de
angelägenheter som rörde dem. Det är gifvet att
tjänarinnorna under den goda, gamla tidens
patriarkaliska förhållanden icke behöfde
tänka på egen organisation eller dylikt.
De kände sig i många fall som en medlem,
om än en ringa sådan, i den familj de
tjänade, och behandlades till och med
ibland som en vän. Annorlunda nu. Den
nyare tiden har medfört ett lättare och
enklare sätt för hushållsarbetet, och som
en följd däraf är äfven ansvaret ringa och
obetydligt mot förr; husmodern är icke
numera så mycket beroende af
tjänarinnorna och hon behöfver därför ej heller
vare sig på ett eller annat sätt söka vinna
dessa för sig, ja, det ligger knappast i
hennes intresse att göra detta. Tjänarinnornas
ställning är på grund häraf mera osäker
nu än under de gamla tiderna; om än
lönen har ökats, har i alla fall tryggheten
och hemkänslan betydligt förminskats.

Det är gifvet att tjänarinnorna under de
nu rådande förhållandena måste söka sig
stöd för sina intressen på annat håll, och
då först och främst hos hvarandra
gemensamt i sin egen organisation. Det är
genom denna de måste försöka få till stånd
ett på arbetsaftal grundadt förhållande
mellan nutidens husmödrar och tjänarinnor,
och det är äfven härigenom de måste
arbeta fram de humanitetsåtgärder, som
husmödrarne ej af fri vilja lämna dem. I
stället för att det patriarkaliska förhållandet
förr i viss mån garanterade skapliga
villkor för tjänarinnorna, måste dessa nu söka
garantien hos sig själfva genom
organisation, och därmed är sambandet med den
moderna arbetarrörelsen fastslaget.

Det gemensamma intresset med
arbetarrörelsen består bland annat däri att få
bort klasslagarne.

Den ännu bestående tjänstehjonsstadgan
måste bort, om tjänarinnorna skola räknas
som fria medborgare, men detta kommer
icke att ske utan genom påtryckning af
de organiserade arbetarne, hvilka arbeta
för alla klasslagars slopande.

På samma sätt med alla andra reformer
som tjänarinnorna med tiden komma att
försöka genomföra till förmån för sig själfva.
Den moderna arbetarrörelsens syfte är, att
materielt och ideellt höja lönearbetarne.
Må därför äfven tjänarinnorna med tiden
lära sig förstå, att det är här de kunna
vänta solidaritet och stöd i sina
sträfvanden för friare och bättre lifsvillkor.

<tab><tab><tab><tab><i>A -- -- St.</i>
<img></img>
</chapter>

<chapter name="”Sällskapet för ordnande af hemmens platsförmedling” af Elisabeth Andersson">
<h2>”Sällskapet för ordnande af
hemmens platsförmedling”</h2>

är den husmoder- och tjänarinneförening,
som bildades förra året, och hvars
egentliga uppgift — enligt hvad oss synes —
är att motarbeta tjänarinneföreningen.

De husmödrar, som tillhöra sällskapet,
antaga ej i sin tjänst medlemmar af
tjänarinneföreningen, och de tjänarinnor, som
af sina matmödrar låta öfvertala sig att
ingå i sällskapet, förbinda sig därmed att
ej tillhöra tjänarinneföreningen.

Sällskapet består af en styrelse samt
stiftande och stödjande medlemmar.
Stiftande medlem är, förutom ledamöterna af
styrelsen, enhvar man eller kvinna, som
till upprätthållande af sällskapets
verksamhet skänker större gåfva eller minst
50 kronor på en gång.

Stödjande medlem är hvarje husmoder
och husbonde, hvilken på en gång erlägger
minst 25 kronor, eller årligen betalar 2
kronor, äfvenså tjänarinna hvilken erlägger
1 krona.

Sällskapet har här i hufvudstaden
upprättat en platsförmedlingsbyrå, där afgiften,
såväl för husmödrar som tjänarinnor, är
något lägre än å de vanliga
kommissionskontoren.

Ledamotsafgifter jämte gåfvor samt
afgifter för platsförmedling användas i främsta
rummet till bestridande af sällskapets
verksamhet. Skulle öfverskott uppstå, bildas
däraf en reservfond. Af denna fond må
dock, då detta med trygghet kan ske,
medel användas till särskilda för
tjänarinnorna nyttiga ändamål efter styrelsens
pröfning.

***

Sannerligen en vacker skylt med
hvilken tjänarinnorna skola lockas in i
sällskapet, för att sedan motarbeta sina egna
och sina kamraters intressen. Ty den
som tror, att dessa mot arbetare- och
folkrörelsen fientliga husmödrar, som stiftat
och fortfarande äro de styrande och
ledande personerna i detta sällskap, skola
göra något väsentligt för att höja och
förbättra tjänarinnekårens ställning, blir
säkert storligen bedragen.

En reel husmoderförening, om den än
varit fientligt stämd mot
tjänarinneföreningen, borde och skulle vi ha respekterat,
men en förening sådan som sällskapet för
hemmens platsförmedling, där man med
mutor och fagert tal söker draga
tjänarinnorna bort från deras egen organisation,
kan och bör af ingen vaken och
rättänkande tjänarinna respekteras.

<tab><tab><tab><tab><i>Elisabet Andersson.</i>
<img></img>
</chapter>

<chapter name="Råd och vinkar af H. W—st.">
<h2>Råd och vinkar.</h2>

Tjänarinnor, några vinkar ville jag
gärna gifva just eder, ni må vara gamla
eller unga! Har du någon gång känt
med dig, att plikten kallar dig till
något annat värf, än just det dagliga,
som du befinner dig uti? Ja, det har
du nog, men att slita sig lös från alla
de fördomar, du är bunden uti, det är
något, som du tycker är svårt. Men
vet du ej att man skall följa med sin
tid? Vi tjänarinnor veta allt för väl,
att den gamla patriarkaliska tiden flytt
sin väg för länge sedan. Och ändå har
ej ditt medvetande vaknat till lif. Följ
dagens händelser, som omtalas genom
pressen, det står äfven dig fritt att öka
ditt vetande, och var ej likgiltig för en
sådan sak, ty det inverkar på dig i
längden och ditt längtande sinne får
näring däraf. Jag vill här rikta den
frågan till eder alla. Hvad höra och
se ni hela veckan igenom egentligen
inom köksväggarna eller på de andra
platser, som vi tjänarinnor inneha? Är
det inte detsamma hela året igenom?
Hur försoffad har icke mången af den
tjänande kåren blifvit just därigenom,
att man tröttnat på det vanliga, och ej
fått utvidga sitt vetande. Alla våra
tjänarinnor behöfva upplysning och
intresse äfven för det yttre lifvet. Man
måste vara ute ibland människor och
ej hålla sig tillbaka, ty annars kan
man ej odla sig själf. Hur mången
gång få ni ej höra om hvarandra det
omdömet, att ni äro dumma. Ja, det
är er egen sak, ni vilja ej odla eder,
utan visa endast stor slöhet, men den
som tänker, »jag kan ej något», just
den kan många gånger mera, än hon
tror.

Stockholms tjänarinneförening är
bildad för att höja och befordra
tjänarinnornas villkor och ställning uti
samhället. Hur många gånger hafva ej flera
af eder önskat och sagt till hvarandra,
att tjänarinnorna skulle organisera sig.
Ja nu är det gjort. Hvad väntar du nu
på, var det lösa ord utan mening, eller
är du så feg, att du väntar på din
matmoders utlåtande för att ingå i
föreningen? O, låt dig ej så kufvas,
rår du ej om dig själf så mycket, så
att du vet hvad du vill eller icke, då
är du att beklaga. Sköt dina
åligganden samvetsgrannt, då vågar du äfven
känna dig äga rätt såväl att säga ifrån,
som att fordra. Har du inga vänner,
som äro nyttiga för dig, kan du få
sådana i vår förening. Vill du lära dig
något förståndigt och ej bara det
hvardagliga, så gifves därtill tillfälle i vår
förening. Om du hör förtal om
föreningen, så gör dig väl underrättad
därom, innan du tror detsamma. Låt
ej förtalet vara på din tunga, ty det
nedsätter, i stället för att höja dig.
Öfvertyga dig själf om hvad som är
sanning, då får du den bästa insikten i
allt, och kan tyda allt till det bästa.

<tab><tab><tab><tab><i>H. W—st.</i>
<img></img>
</chapter>

<chapter name="Föredrag">
<b>Föredrag</b> hafva hållits inom 
Tjänarinneföreningen under december, januari,
februari, mars och april, första och tredje
torsdagen i hvarje månad.

Af herr Ivar Conradson: Om vikten af
upplysning.

Af fröken Dagmar Lauritzen: Om natur
och folk från det nordligaste Jylland.

Af fröken Valborg Ulrich: På hvilket
sätt kan man bäst göra besparingar.

Af fröken Anna Lindhagen: Om svensk
natur.

Af fröken Kerstin Hesselgren: Om
personlig hygien och hemmets hygien.

Af fröken Matilda Widegren:
Reseminnen från Amerika.

Af fröken Clara Wahlström: Om den
hvita slafhandeln.

Af herr Fredrik Ström: Hvad är
socialism?

<i>Under maj månad</i> komma föredrag
att hållas i Tjänarinneföreningens lokal,
Tunnelgatan 14, 2 tr. torsdagen den 4
kl. 8 e. m. af fröken Dagmar Lauritzen:
Om Leo Tolstoy. Efter föredraget
samkväm mot 25 öres afgift.

Torsdagen den 18 af fröken Gerda
Meyerson: Om bildning. Efter föredragen
diskussion. Entré 10 öre för allmänheten,
medlemmar fritt.

<b>Den soaré</b>, som under medverkan af
framstående musikvänner var anordnad till
förmån för Stockholms tjänarinneförening
å Grand National den 27 mars,
inbringande en behållning af 247 kr. 72 öre.

<b>Stockholms Tjänarinneförenings
adress</b> är ordföranden <i>Elisabet
Andersson</i>, Norrtullsgatan 15 (Stålbergs);

Kassören <i>Hanna Wahnstedt</i>,
Malmskillnadsgatan 9, 3 tr. ö. g.

De som önska upplysningar angående
föreningen eller tidningen kunna <i>skriftligt</i>
hänvända sig till de här angifna personerna.
<img></img>
</chapter>
<chapter name="Stockholms tjänarinneförenings årsberättelse 1904 af Elisabeth Andersson">
<h2>Stockholms
tjänarinneförenings årsberättelse 1904.</h2>

Föreningen bildades den 4 januari 1904.
Till medlemmar i interimsstyrelsen valdes
Maria Qvist, Hanna Wahnstedt, Ida
Wiberg, Karolina Neyberg, Teckla Adolfsson,
Anna Berggren och Elisabet Andersson;
till suppleanter Hilda Krohn och Hedvig
Stark. Till ordförande valdes Maria Qvist,
v. ordförande Karolina Neyberg, sekreterare
Teckla Adolfsson, v. sekreterare Ida Wiberg
och till kassör Hanna Wahnstedt; till
revisorer Edla Andersson och Stina Jansson
samt till revisorssuppleanter Elsa
Pettersson och Emma Larsson.

Vid årsmötet valdes till medlemmar i
styrelsen Maria Qvist, Hanna Wahnstedt,
Berta Nordqvist, Gerda Antman, Hanna
Berggren, Anna Berggren och Elisabet
Andersson; till suppleanter Teckla
Adolfsson och Karolina Neyberg. Till ordförande
valdes Maria Qvist, till v. ordförande Anna
Berggren, till sekreterare Berta Nordqvist, till
v. sekreterare Gerda Antman och till kassör
Hanna Wahnstedt. Till revisorer valdes
Emmy Björling och Elsa Pettersson samt
till revisorssuppleanter Greta Jansson och
Cecilia Lindé.

Vid oktobermötet voro af
styrelsemedlemmarna i tur att afgå Gerda Antman,
Hanna Berggren och Elisabeth Andersson,
hvilka omvaldes. Maria Qvist utgick ur
styrelsen och i hennes ställe invaldes Edla
Andersson. Till ordförande valdes
Elisabeth Andersson. Af suppleanterna afgick
Tekla Adolfsson och invaldes Hilda Krohn.

Vid de offentliga möten angående
tjänarinneföreningen, som höllos i november och
december 1903 och januari 1904
antecknade sig 100 tjänarinnor. Af dessa
ingingo som medlemmar i föreningen när
den bildades 77. Under året ha utgått
8, (5 hafva lämnat Stockholm, 1 begärt
utträde på grund af obotlig sjukdom och
2 af annan anledning) och uteslutits 5 på
grund af uraktlåtenhet att erlägga afgifter
och flyttning utan att uppgifva ny adress.
Sedan hafva under året ingått 27
medlemmar och således räknar föreningen vid
årsskiftet 91 aktiva medlemmar.

Som passiva medlemmar ingingo vid
föreningens bildande 9. Sedan hafva
ingått 6, 1 har begärt utträde. Således
räknar föreningen vid årsskiftet 14 passiva
medlemmar (hvaraf 13 husmödrar).

Under året hafva hållits 13
styrelsesammanträden och 12 ordinarie
föreningsmöten, däraf 5 husmoder- och
tjänarinnemöten. Agitationsmöten ha hållits 5, det
första den 31 januari med föredrag af
fru Dalström, det andra den 18 februari
med föredrag af notarien Gard om
»tjänstehjonsstadgan», det tredje den 5 maj med
föredrag af fröken Marie Christensen om
»tjänarinnornas ställning i samhället», det
fjärde den 7 maj med föredrag af samma
talarinna om »husmödrarnas ställning till
tjänarinnefrågan», det femte den 25
oktober med föredrag af Maria Qvist öfver
ämnet: »Sällskapets för ordnande af
hemmens platsförmedling ställning till
tjänarinneföreningen och tjänarinneföreningens
ställning till den.»

Samkväm hafva hållits 5. Ett i Folkets
hus D-sal den 25 mars, med sång, musik,
deklamation och dans, hvarvid serverades
saft och frukt. Det andra å Nya
hushållsskolan den 19 april med föredrag af
docenten Ottelin öfver »Jotunheimen i
Norge», äfven utfördes musik af docenten
Ottelin och sång af fröken Runnqvist samt
serverades thesupé. Den tredje den 27
oktober i Folkets hus B-sal med föredrag
af fru Sterky öfver ämnet: »Hvilka
gemensamma intressen hafva tjänarinnorna att
bevaka», sång af kvinnoklubbens sångkör,
musik och dans, och serverades därvid
bakelser, frukt och saft. Den fjärde den
1 december i föreningens lokal,
Tunnelgatan 14, då sång utfördes af fru
Wahlgren, frågan »hvarför tjänarinnorna skola
sluta sig till föreningen» diskuterades samt
the serverades. Det femte i föreningens
lokal den 29 december, julsamkväm, med
sång af fröken Fjällbäck och en
manskvartett, uppläsning af fröken Jakobson
samt servering af kaffe. Alla som
medverkat vid möten och samkväm hafva gjort
det gratis, utom sångkören och musiken
den 27 oktober.

Bland viktiga frågor, som upptagits till
behandling på föreningens sammanträden
ha varit platsanskaffningsbyrå- och
lokalfrågorna. På grund af att föreningen ej
varit tillräckligt stark i ekonomiskt
hänseende har någon platsanskaffningsbyrå ej
kunnat upprättas. Insamlingen af medel
för detta ändamål har dock pågått med
listor och kupongböcker.

Oaktadt föreningen ej haft
platsafskaffningsbyrå ha 13 husmödrar vändt sig till
föreningen för erhållande af tjänarinnor.
Föreningen har blott kunnat anskaffa 2
tjänarinnor bland sina medlemmar.

På mötet i maj fick styrelsen i uppdrag
att försöka skaffa en lämplig lokal till
hösten och lyckades det styrelsen att få
hyra lokalen Tunnelgatan 14, hvilken
hyrdes på ett år från 1 december 1904 till
1 december 1905, stora salen de tre
första torsdagarne i hvarje månad, och lilla
salen hvarje måndag, till en hyra af 346
kronor.

Fri undervisning gafs under månaderna
februari, mars och april 1 gång i veckan
af lärarinnan fröken Dagmar Lauritzen i
svenska, af fru Berta Stålhane i
välskrifning och af fru Stenhård i handarbete. I
kursen i svenska och välskrifning deltogo
14 medlemmar och i handarbete 6
medlemmar.

Å novembersammanträdet tillsattes två
kommittéer för att ordna kurser,
föreläsningar och samkväm under arbetsåret 1904
—1905. I kurs- och föreläsningskommittén
insattes styrelsens medlemmar jämte fröken
A. Lindhagen och fru E. Borge. I
samkvämskommittén styrelsens medlemmar samt fru
I. Ottelin, fru G. Bergh och aktiva
medlemmarna Anni Carlsson och Ida Widberg.
Dessa kommittéer utarbetade ett
arbetsprogram, som tillställdes föreningens
medlemmar. I detta ingick kurs i klädsömnad
december, januari och februari, kurs i
svenska mars, april och maj, föreläsningar
2 gånger i månaden samt 4 samkväm.
Till lärarinna i klädsömnad har antagits
fröken Jansson och kursen börjades den
5 december. Föredrag ha hållits i
december af herr Conradson om »vikten af
upplysning» och af fröken Lauritzen om
»Danmark».

Föreningens energiska ordförande Maria
Qvist har under året afgått, på grund af
att hon ingått äktenskap och flyttat till
Gäfle, hvarför hon ej kunnat kvarstå som
ordförande. Föreningen kan dock skatta
sig lycklig, att den under den första svåra
tiden hade till ledare en så både
oförskräckt, lugn och sansad person, och som,
då det gällde att gå i spetsen för hvad
hon ansåg rätt, ej ryggade tillbaka för de
svårigheter som mötte.

Flera af de passiva medlemmarna ha
varit föreningen ett verkligt stöd, såsom
medarbetare i kommittéer eller ha på
annat sätt varit oss behjälpliga. Af en
passiv medlem, fru Ottelin, har 100 kr.
skänkts till föreningen.

Bland andra, som visat föreningen sitt
intresse, få vi framhålla de, som för
föreningens räkning hållit föredrag eller
undervisat och som medverkat vid samkväm,
arbetarkommunen som bestod
omkostnaderna för Marie Christensens från
Köpenhamn resa och vistelse härstädes samt
logen Verdandi, som inbjudit föreningen
till möte.

Stockholm den 9 februari 1905.

<tab><tab><tab><tab><i>Elisabet Andersson</i>,<br>
<tab><tab><tab><tab><tab>ordförande.<br>

*

<h2><small>Revisionsberättelse.</small></h2>

Undertecknade, af Stockholms
tjänarinneförening utsedda revisorer, för granskning af
föreningens räkenskaper för år 1904 få efter
fullgjort uppdrag afgifva följande redogörelse:

Räkenskaperna utvisa följande ställning:

<table>
<td 3 c> <i>Inkomster:</i>

<td>Behållning från kommittén ............................................ <td r>6:	<td>89
<td>Inträdesafgifter af passiva medlemmar ......................... <td r>42: <td>—
<td>Inträdesafgifter af aktiva medlemmar ........................... <td r>98: <td>—
<td>Kvartalsafgifter ............................................................ <td r>136:	<td>—
<td>Genom försålda biljetter vid offentliga
möten .............. <td r>177:<td>39
<td>Genom samkväm .......................................................... <td r>346:	<td>50
<td>För notiser i olika tidningar .......................................... <td r>12: <td>25
<td>I gåfva erhållit .............................................................. <td r>100:	<td>—
<td>Diverse inkomster ........................................................ <td r>1:<td>55
<td 3 r>————————————
<td r>Summa kronor <td r>920: <td>58
<td r><tab><tab><tab>
<td 3 c><i>Utgifter:</i>

<td>Tryckning af medlemsböcker, kontrakt,
stadgar m. m. ... <td r>174:<td>77
<td>Matrikel ........................................................................ <td r>9:<td>75
<td>Lokalhyror ....................................................................  <td r>389:	<td>50
<td>Hyra och forsling af piano ............................................ <td r>21:	<td>—
<td>Annonser ...................................................................... <td r>66:<td>20
<td>Postpapper ................................................................... <td r>25:<td>50
<td>Sång och musik ............................................................. <td r>22:	<td>—
<td>Samkväm ...................................................................... <td r>86:	<td>62
<td>Symaskin ....................................................................... <td r>30:	<td>—
<td>Föreningens stämpel ..................................................... <td r>2:	<td>80
<td>Diverse .........................................................................  <td r>18:<td>76
<td 3 r>————————————
<td r>Summa kronor <td r>848: <td>90
<td>Behållning till 1905 ...................................................... <td r>71: <td>68
</table>

Denna behållning finnes insatt på bok i
Arbetarringens bank. Denna bok har blifvit
oss företedd i likhet med nödiga
verifikationer af utgifter.

Föreningens räkenskaper äro förda med
synnerlig noggrannhet och ordning och
hemställa vi, att föreningen med tacksamhet måtte
bevilja kassören full ansvarsfrihet för 1904
års räkenskaper.

Stockholm den 9 februari 1905.

<i>Agnes Ringström.<tab>Anna Björling.</i><br>
<tab><tab><i>Lotten Johansson.</i><br>
——————————————————<br>
<small>Stockholm 1905. A.-B. Arbetarnes Tryckeri</small>
</chapter>
<chapter name="N:r 1">
<img><small>Alla för hvarandra.</small><br><big>TJÄNARINNEBLADET</big><br>UTGIFVET AF STOCKHOLMS TJÄNARINNEFÖRENING</img>
<table b>
<td c><tab>N:r 1<tab><td c><tab>Nov. 1905<tab><td c><tab>Pris 5 öre<tab>
</table>
</chapter>

<chapter name="Stockholms Tjänarinneförenings platsanskaffningsbyrå af Elisaeth Andersson">
<h2>Stockholms Tjänarinneförenings
platsanskaffningsbyrå.</h2>

För två år sedan, då tjänarinnefrågan
debatterades här i hufvudstaden, voro alla
eniga om, att hvad som först och främst
borde göras för att förbättra tjänarinnornas 
ställning vore att upprätta en
platsanskaffningsbyrå, hvars hufvuduppgift skulle
vara, att taga reda på såväl tjänarna som
platserna, dit man skickade dem och ej,
som de allra flesta af våra nuvarande
byråar, ockra på tjänarna.

Då Tjänarinneföreningen bildades,
upptog den på sitt program upprättandet af
en egen platsanskaffningsbyrå, och har
föreningen nu lyckats realisera denna plan,
då den i dagarna öppnat sin platsanskaffningsbyrå 
Grefturegatan 20 C, som på
samma gång blir föreningens expedition.

Byrån förmedlar platser åt alla kvinnliga 
tjänare och biträden inom hemmen.

Inskrifningsafgiften är 50 öre, hvilken
sedan antingen inberäknas i förmedlingsafgiften 
eller återlämnas, om förmedling
ej sker genom byrån.

Förmedlingsafgiften beräknas efter
månadslönens storlek, och är för medlemmar
5 procent och för icke medlemmar 10
procent af månadslönen.

Tjänarinna, som ej är belåten med
den plats hon erhållit genom byrån, äger
rättighet att inom 14 dagar efter sedan
hon tillträdt densamma, göra ombyte för
samma afgift. För dem som önska skriftlig
öfverenskommelse, tillhandahållas å byrån
blanketter.

Dessutom lämnar byrån kostnadsfritt råd
och upplysningar till tjänarinnor.

***

Det har, som ju är lätt att förstå,
fordrats både varmt intresse och uppoffringar
från medlemmarnas sida, då det gällt att
starta ett företag med så stora utgifter
och osäkra inkomster. Men »den intet
vågar, han intet vinner», säger ordspråket.
Stockholms Tjänarinneförening har »vågat»
lita på Stockholms tjänarinnekår, och det
vore en evinnerlig skam för den kåren,
om detta hopp skulle slå fel.

Vi uppmana nu <i>kraftigt</i> alla tidningens
läsare bland tjänarinnorna att <i>enigt</i> slå
vakt om vår egen platsanskaffningsbyrå,
väl vetande, att vi därmed tvinga
<i>husmödrarna</i>, att <i>också</i> anlita densamma.
Och låt oss aldrig glömma, att hvad vi
göra för att stödja vår egen byrå och
hjälpa hvarandra, det göra vi åt oss själfva.

<tab><tab><tab><tab><i>Elisabet Andersson.</i><br>
<img></img>
</chapter>

<chapter name="Finlands tjänstflickor">
<b>Finlands tjänstflickor</b> vilja ha
reformer samtidigt med öfriga finska
medborgare och <i>däri</i> göra de <i>rätt</i>. De fordra
nämligen:

1) att <i>legohjonsstadgan</i>, som sätter
tjänarna i undantagsställning, <i>bör
afskaffas</i> och tjänaren bör beviljas
fullständiga medborgerliga rättigheter, <i>såsom
rösträtt samt valbarhet;</i>

2) att åt tjänarinnan bör gifvas frihet
minst en hvardagsafton i veckan från kl.
5 hela kvällen och hvarannan söndags e.
m. från kl. 4 hela kvällen och hvarannan
söndagsförmiddag 3 tim.;

3) att arbetet i hemmet bör ordnas så,
att arbetstiden vore 10 tim. och att i
vanliga fall arbetet skulle börja från kl. 7
f. m. och sluta kl. 9 e. m., om det fordras
öfverarbete bör betalas 25 p. per tim.;

4) att alla, som tjänat i familjen minst
½ år, bör gifvas 8 dagars ledighet som
sommarlof med full lön;

5) att alla enskilda <i>platsförmedlingsbyråer 
böra stängas</i>, och tillåtes
platsförmedling endast för skilda fackföreningar
för sitt fack och allmänna kommunala
arbetsförmedlingsbyrån;

6) att laglig prostitution bör ovillkorligen
afskaffas;

7) att under nuvarande förhållande bör
tjänarinnan få besöka allmänna möten.


<b>En tjänstflicka som medlem af
kunglig kommitté.</b> Efter en lång
strid emot den danska »tyendeloven», d.
v. s. Danmarks tjänstehjonsstadga och i
hvilken strid Danmarks organiserade
tjänsteflickor tagit en ärofull del, beslöt danska
riksdagen i fjol att tillsätta en kommitté,
som skall utarbeta ett nytt lagförslag
rörande förhållandena mellan husbönder och
tjänare. En af medlemmarne i denna
kommitté är den från sina besök i Malmö
och Stockholm för alla bekanta fröken
<i>Marie Christensen</i>, ordförande i
Köpenhamns tjänarinneförening. Det kommer
allt att falla mycket snö i Sverige, innan
vår riksdag bekvämar sig till att utse en
tjänsteflicka som medlem af någon kunglig
kommitté.
<img></img>
</chapter>

<chapter name="Vänsterval och vänsterministär af A. L—n.">
<h2>Vänsterval och vänsterministär.</h2>

Hvad Sveriges inre politiska utveckling
beträffar har hösten 1905 medfört viktiga
förändringar. Till riksdagens Andra
kammare hafva val af vänstermän varit af
öfvervägande majoritet. Därvid har särskildt
arbetareklassen att glädja sig åt, att ej
mindre än <i>fjorton</i> speciella
<i>arbetarerepresentanter</i> insatts i andra kammaren.
Förut var det blott fyra, således en ökning
i ett slag af tio.

Som en följd af dessa utpräglade
vänsterval hafva vi nu fått vår första
vänsterministär, med advokaten Karl Staaff som
statsminister. Man har all anledning att
förmoda, att det rösträttsförslag, som af
den nya ministären kommer att framläggas
till nästa riksdag, skall vara byggdt på så
klar allmän rösträtt, att äfven
arbetsklassens representanter skola kunna antaga
detsamma. Vi hafva således kommit ett
stort steg närmare lösningen af vår
rösträttsfråga, som alltför länge fått förblifva
olöst.

Blir allmän rösträtt införd kan man
äfven hoppas på snabbare genomförande
af reformer än vi hittills varit vana vid
här i landet. Hela arbetsklassens ställning
hoppas man få se förbättrad och bland
annat verksam arbetarskyddslagstiftning
genomförd. Äfven tjänarinnekåren bör
kunna skyddas genom lagen, hvarvid i
första hand den gammalmodiga och för
kåren förödmjukande tjänstehjonsstadgan
måste upphäfvas.

Sveriges tjänarinnor vänta nu af
riksdagens <i>fjorton arbetarerepresentanter</i> att
de under sin riksdagsverksamhet för
arbetareklassens höjande skola anse det för
sin plikt att <i>ej glömma tjänarekåren</i>
hvarken den manliga eller kvinnliga.

Men för att tjänarna skola kunna göra
sina anspråk hörda inför våra lagstiftare
fordras att de sluta sig samman i fasta
fackföreningar.

<tab><tab><tab><tab><i>A. L—n.</i>
<img></img>
</chapter>

<chapter name="Hur är det med tjänarinnornas ledighet? af Anna Björling">
<h2>Hur är det med
tjänarinnornas ledighet?</h2>

En mycket viktig fråga för oss
tjänarinnor anser jag den vara om reglerad
arbetstid och bestämd fritid. Klagomål
höras ofta och det med rätta om den
oskäligt långa arbetstiden och svårigheten
att få bestämd ledighet. Nog kan man
väl tycka, att den som har en arbetstid
på hundra timmar i veckan och
därutöfver, borde vara berättigad att
åtminstone åtnjuta ledigt en fem à sex timmar
hvarje söndag och en kväll i veckan
alldeles gifvet, så att man säkert visste, att
då är jag ledig. Mången invänder nog,
att detta ha vi ju, men jag vågar påstå,
att inte en tredjedel af oss ha det. Litet
ledigt på söndagen ha ju de flesta, men
det är allt för ovisst. Vid minsta nyck
af herrskapet får man försaka sin fritid,
ersättning därför kommer ju aldrig ifråga.
Likaså är det med den lediga kvällen i
veckan. Många husmödrar har det till
sed, att just vid sådant tillfälle styra om
med något extra arbete i afsikt att
förhindra. Går tjänarinnan ändå, så får hon
det omdömet att vara oefterrättlig och
pliktförgäten. Ett annat missförhållande
är det, att man skall be om lof att gå
ut, sedan arbetet för dagen är slut, likaså
det att vara hemma igen på viss tid, när
inga plikter vänta. Det sistnämnda kan
i tillämpning göra platsen till sannskyldig
fångenskap.

Hvad skola vi då göra för att bättre
förhållande skall komma till stånd? Vi måste
kraftigt protestera mot nu rådande
godtycklighet och söka få ordnade och
bestämda aftal. Men en och en eller några
kunna vi så litet uträtta. Låt oss i stället
sluta oss tillsammans till en mäktig
organisation, så hafva vi allt att vinna. På
flera ställen i vårt land äro nu
tjänarinneföreningar bildade för att tillvarataga våra
intressen och höja kårens anseende. Ringa
förståelse ha hittills föreningarna rönt, men
vi hoppas att genom fortsatt arbete och
kraftig agitation väcka våra kamraters
intresse. Och vi, som trots hån och
motstånd tagit de första stegen, må vi i
orubblig tro på en rättvis saks framgång
oförtrutet fortsätta på den inslagna vägen,
väl vetande, att utan strid ej någon seger
vinnes.	<tab><tab><tab><i>Anna Björling</i>.
<img></img>
</chapter>

<chapter name="Höstfest">
<b>Vid den höstfest</b>, som af Stockholms
Tjänarinneförening anordnas den 25 nov.
må af programmet framhållas: deklamation
af fröken S. Silfverbrand samt sång och
vislåtar af »Lisa i Kråkhult» och »Pelle
i Storängen», hvarvid flera bekanta n:r
komma att uppföras, såsom »Alunda-visa»,
»Dalvalsen», »4 små grisar» m. m., m. m.<br>
<img></img>
</chapter>

<chapter name="Min biografi af Hilda Krohn">
<h2>Min biografi.</h2>

<poem>I hjärtat af Småland jag föddes
I torpet vid skogens bryn.
Hur familjen i lycka där möttes,
Står ännu för min inre syn!

Af faders- och modershanden
En kärleksfull vård jag fick,
Tills för bröd måste lösas banden
Och ut i världen jag gick.

Ack, föga jag kunde ana
I min barndoms lyckliga da’r,
Hur åt mänskligt godtycke lämnad
Man på tjänstflickans bana var.

Ibland har en matmor jag funnit
Som i mig ock en människa sett,
Som när trött och sjuk jag varit.
Ett deltagande ord mig gett.

Som lugnt mig tillrättavisat,
Då jag något fel begått,
Och ej ständigt grälat och bråkat,
Som om det varit ett brott!

Men när på min långa bana
Min tanke tillbaka går,
Den finner så bittra minnen,
Som lämnat djupa spår.

Att dum och inskränkt jag varit,
Så ofta mitt öra nått!
Hur kan man begära af mig
En bildning, som ej jag fått?

Och arbete jämnt har fordrats,
Snart sagt både natt och dag,
Och skulle jag våga klaga,
Så körs jag från platsen, jag.

När sedan i heta tårar
Min smärta lindring fann,
Jag hånades med de orden:
»Du hade nog bra minsann!»

O, kunde ni husmödrar ana,
Hur på känsliga sinnen det tär,
När missförstådd och föraktad
Man hela lifvet är!

Jag vet, ni ej då skulle klandra,
Men oss räcka en stödjande hand,
Då vi, för att hjälpa hvarandra,
Ha knutit föreningens band.

Flyg vida, du lille härold
Och vittna för en och hvar,
Att tjänstflickan uti Sverige
Sin egen förening har.

Där vi sträfva och arbeta alla
Att kunskap och duglighet nå,
Så att vår kår ock omsider
En ljusare framtid skall få.
</poem>

<tab><tab><tab><tab><i>Hilda Krohn.</i>
<img></img>
</chapter>

<chapter name="Bref från Malmö af Karin Riex">
<h2>Bref från Malmö.</h2>

Då äfven Sveriges tjänstflickor börjat
organisera sig och redan hunnit så långt,
att de kunnat starta en egen tidning, tack
vare Stockholms tjänarinneförenings
energiska arbete för den saken, måste den
komma att hälsas med stor entusiasm
inom tjänarinnekåren, hvilken genom
densamma får ett organ, som förfäktar dess
intressen och förmedlar arbetet de
respektive afdelningarna emellan.

Hvad den ekonomiska sidan af saken
angår, så menar jag att det vore klokast
att göra tidningen obligatorisk, d. v. s.
beräkna årsafgiften så, att tidningen kunde
utdelas gratis till medlemmarna. Vidare
vore det önskvärdt, att hvarje afdelning
ville garantera för ett visst antal exemplar,
så att en fast ekonomisk grundval kunde
ernås att bygga på.

Först i sammanslutningens tecken kunna
tjänsteflickorna närma sig hvarandra för
att häfda sina gemensamma intressen, för
att förbättra sin ställning och skaffa sig
drägligare lefnadsvillkor. Denna kår, som
alltid stått så långt efter sin tid och alltid
varit så förbisedd, därför att den stått
under inflytande af vår föråldrade
tjänstehjonsstadgas drakoniska bestämmelser och
som alltid varit hänvisad till sina
öfverordnades godtycke i såväl materielt som
intellektuellt hänseende, har det mest
trängande behof af att höja sin kulturella
nivå inom samhället.

Stora svårigheter hafva mött oss, här
såväl som på andra områden, när vi på
allvar sökt sprida organisationens idéer
bland tjänarinnekåren. Vi hafva en hård
mark att bryta och här fordras både kraft
och vilja att gå med, om vi skola kunna
vänta oss någon frukt af vårt arbete.

Under den korta tid Malmö
tjänarinneförening existerat är det Köpenhamns
tjänarinneförenings energiske ordförande,
fröken Marie Christensen, som välvilligt
ställt sig till vårt förfogande, i det hon
såväl genom åtskilliga föredrag som ock
på annat sätt tillhandagått oss med råd
och upplysningar.

Hvad som genom outtröttlig energi kan
uträttas äfven bland tjänarinnor, visar oss
Köpenhamns tjänarinneförening, som under
jämförelsevis kort tid utfört så vackert
arbete, att det väckt uppmärksamhet och
erkännande i såväl deras egen press som
i andra länders.

Hvilken kontrast emot sina
målmedvetna och framåtsträfvande kolleger i
Köpenhamn erbjuder däremot icke Malmö
tjänsteflickor! Dessa halfsofvande varelser,
som hittills visat sig totalt sakna allt
intellektuellt intresse, som först vilja vänta
och se hur det går, d. v. s. de vilja helst
slippa att vara med och göra arbetet,
men hafva troligtvis ingenting emot att
vara med och skörda frukterna.

Emellertid, då man allt som oftast hör
klagomål från deras sida öfver orättvisor,
brutalt bemötande m. m., som kommer
dem till del från deras öfverordnade, anser
jag att det bör utgöra en kraftig maning
för dem att göra sin förening lifskraftig
och fast, för att genom ett enigt och
kraftigt uppträdande kunna få dylika
missförhållanden bortarbetade.

Som vi sakna medel att upprätta egen
platsanskaffningsbyrå och i Malmö numera
upprättats en kommunal sådan, vill jag
uppmana våra tjänarinnor att vid sökande
af plats så mycket som möjligt hänvända
sig dit och undvika våra gamla
kommisionskontor, väl betänkande hvilken
skandalös slafhandel där är rådande.

Ännu en gång vill jag ställa en enträgen
uppmaning till Malmö tjänsteflickor att
obrottsligt hålla tillsamman för att föra
sin sak fram till seger, så att vi ej komma
att stå allt för långt efter tjänarinnorna å
andra orter. Till och med i det
förtryckta Finland ha tjänarinnorna hunnit
längre på organisationens område än här.
Låt oss försöka att icke vara med de
sista.

Äfven husmödrarna måste finna det
mera förenligt med sin fördel att hafva
bildade och intelligenta tjänsteflickor i sitt
hus än ohyfsade och okunniga, som
endast förorsaka stridigheter och osämja.
Tänk på hvilken förtviflad strid en stor
del arbetarehustrur i dessa dagar hafva måst
utkämpa, icke allenast för sig själfva och
sin familj, utan äfven för oss. Vi skola
äfven komma ihåg, att vi endast i
samarbete med socialdemokratin säkrast kunna
få den föråldrade och barbariska
tjänstehjonsstadgan afskaffad eller förbättrad och
andra lika nödvändiga reformer
genomförda.

<tab><tab><tab><tab><i>Karin Riex.</i><br>
<img></img>
</chapter>

<chapter name="I Helsingborg">
<h2>I Helsingborg</h2>

bildades i våras en tjänarinneförening med
omkring 40 medlemmar.

Där som här sökte man med både hot
och hån skrämma tjänstflickorna för den
nya föreningen. Fruarna förmanade dem
att ej ingå i densamma och slutade oftast
dessa sina förmaningar med orden: »Och
så bli ni utskämda i Helsingborgs-Posten».

Också visade nämda tidnings redaktör
och stadens borgmästare »stort nit», då
det gällde att bekämpa den unga
organisationsrörelsen. Herr borgmästaren
förklarade utan vidare:	»Skulle det komma
någon af den där föreningens
affischutdelare i mitt kök, så skall jag lugga henne
tills hon mister sitt hår». Och redaktören
skref i sin tidning bland annat som följer:

<small>Våra jungfrur eller s. k. familjeslafvinnor
ha som bekant nu fått en fackförening här
i staden också. Tack vare den snälle
socialisten, journalisten Christiernson, som lofvat
att klara de otäcka fruarna åt dem.

Jungfrurna vilja ha egen nyckel till
skafferiet, två fria veckodagar, en half flaska
Mumms extra dry hvarje söndag, tillgång till
öfning på husets pianino samt fritt husrum
för bicykel och brandsoldat. Hvilka billiga
fordringar vi af allt hjärta önska de må få
uppfyllda.</small>

Sannerligen att den redaktörn står efter
sina kolleger här i hufvudstaden, då det
gäller att håna och förlöjliga de kvinnor,
som laga deras mat, städa deras rum,
vårda deras barn m. m. m. m.

Dock hånet skall ej skrämma
tjänstflickorna, endast egga dem till nya försök
att resa sig upp mot de fördomar och
klasslagar, för hvilka de hitintills så
ödmjukt böjt sig.

Från flera platser ha vi mottagit
underrättelse om, att man förbereder bildandet
af nya tjänarinneföreningar.
<img></img>
</chapter>

<chapter name="Ur verkligheten af Walborg Ulrich">
<h2>Ur verkligheten.</h2>
<table o>
<td c><b>Stockholmsbild</b>
<td c>för Tjänarinnebladet.
<td c>Af <i>Walborg Ulrich</i>.
</table>

»Eftersom ingeniör’n är borta, tänkte
jag fråga, om jag kunde få gå hem till
mamma en stund, sen jag hört efter platsen.
Jag har gjort i ordning till kvällen och
bäddat åt gossarne, men fröken Ekberg
är hos fröken, så att där inne får det väl
vara, tills jag kommer igen.»

»Ja, för all del! Fanny lägger sig nog
inte så tidigt, och i så fall kan hon ju
bädda själf. Måtte det nu vara en bra
plats, kära Anna, och kom ihåg, att jag
gärna vill rekommendera Anna muntligen,
eftersom det är omöjligt att förmå Anna
följa med upp till Norrland».

Anna såg bekymrad ut. »Jag ville så
gärna, men — men . . . .»

»Ja, jag vet ju, hvar skon klämmer»,
afbröt fru Berggren vänligt, »och jag
förstår det nog också, kära barn. Men jag
kommer att sakna Anna ofantligt, och det
kanske Anna gör med; vi ha blifvit så
vana vid hvarandra på de här fem åren.
Nej, gråt inte nu, utan laga så att Anna
kommer i väg», tillade hon uppmuntrande.

»Tack snälla frun», var allt hvad Anna
kunde svara.

I köket satt hennes syster Hilda, och
när hon fick höra, hvarför Anna kom ut
med tårar i ögonen, brast hon i skratt.

»Du är allt en lifvad galosch, som
gråter för något sådant! Tänk om jag
skulle lipa, hvar gång jag flyttade!
Tvärtom, när jag varit i min plats 14 dar, så
längtar jag redan till nästa flyttning. Det
är så roligt med ombyte och nya
förhållanden litet emellanåt. Usch, hvad det
skulle vara enformigt att vara fem år på
samma ställe».

»Prata inga dumheter», sade Anna
allvarligt. »Om du första gången hade
kommit till en matmor som fru Berggren,
så hade du nog inte blifvit en sådan
flyttfågel, som du nu är. Men det är synd,
att du råkat så illa ut från början. Har
du sökt någon plats ännu?»

»Åhnej, jag får nog plats, när tider blir.
Inte må du tro, jag ämnar börja med det
redan. Vi ha ju bara den 3 september
i dag».

»Ja, men om du inte dröjde så länge
med att höra efter något, så vore det
bestämt bättre. Du kan väl inse, att
ordentliga matmödrar likaväl som ordentliga
tjänare inte vänta till de sista dagarne.
Då är det nog i allmänhet bara dåliga
platser och slarfviga flickor kvar».

»Tack skall du ha, för att du räknar
mig till de <i>slarfviga</i>. Men det är nog
inte farligt med det. Den här saken
känner du för resten inte alls till, du som
bara flyttat en endaste gång.»

»Ja, gudskelof! Och vore det inte för
Birgers skull, så följde jag allt med nu
också.»

»Nej hör du, <i>så</i> tokig skulle du väl
ändå inte kunna vara! Lämna Stockholm
och gräfva ner dig någonstans i
ödemarken däruppe på rama bondlandet.»

»Det är ju ett stort bruk, där ingeniörn
fått anställning, fast du tycker naturligtvis,
att allt som ligger utom Stockholms tullar
är ödemark. Men kom, nu är jag färdig».

Systrarna följdes åt ner till
Drottninggatan, där enligt annons en bra plats skulle
finnas för ordentlig och kunnig
ensamjungfru i fin familj. Med beklämdt sinne
gick Anna uppför två trappor och ringde
på. Hon fick sitta ner i tamburen.
»Hennes nåd» skulle strax komma.

Efter dryga tio minuter kommo två
damer, den ena klädd i hatt och kappa,
ut i tamburen under ifrigt samtal och
utan att — som det tycktes — märka
Anna, som genast reste sig upp.

»Det vore verkligen mycket bättre, om
man kunde ha det som i Amerika, där de
komma vissa timmar om dagen, och sen
är man fri ifrån dem», sade den ena,
hon som skulle gå.

»Ånej, det går inte här i landet, då
fick man ju lof att ordna om både sitt
hem och hela sitt lefnadssätt för deras
skull. Det fattades bara, fast det är nog
antagligen dit de vilja komma, om de få
hållas. Nej, jag håller fast vid den gamla
goda tiden, då tjänarna hörde till familjen.
I mina föräldrars hus hade vi folk, som
varit hos oss i öfver 20 år. Men några
sådana kan man minsann inte få numera».

Anna fattade mod. Hon hade ju varit
fem år hos fru Berggren och kände sig,
som om hon nästan »hörde till» där.

När den främmande efter många »söta
du» och »goda du» och »glöm inte
alldeles bort mig» ändtligen hade gått, vände
sig »hennes nåd» till Anna, mönstrade
henne hastigt och besvarade med en
obetydlig nick hennes hälsning. Inom sig
önskande, att hon nu haft Hildas vana,
försökte Anna säga något om, att
»herrskapet skulle resa och därför var hon
tvungen att söka annan plats». Hennes
nåd tycktes ej fästa sig därvid, utan
sträckte ut handen, under det hon sade:

»Det är väl bäst jag börjar med betygen,
så får jag se, om det är något att
reflektera på. Det har varit så många här i
dag, men jag har ännu ej bestämt mig
riktigt. Bara två betyg», utbrast hon
förvånad, »hur kan jungfrun söka den här
tjänsten då? Det stod ju i annonsen, att
jag ville ha en 'kunnig’ tjänare och ingen
nybörjare».

»Jag har haft plats i sex år snart»,
svarade Anna lugnt», och inte blir man
väl ordentligare och kunnigare af att flytta
hvart halfår».

»Hennes nåd» kastade en skarp blick
på Anna och vecklade upp betygen, som
hon flyktigt ögnade igenom. »Fem år»,
sade hon gillande, »det var ju inte så
illa. Men kanske det inte fanns någon
fru i huset, så att jungfrun fick sköta
allt efter sitt eget hufvud. I så fall får
jungfrun allt tänka sig, att det blir helt
annorlunda här. Jag sköter själf mitt hem.»

(Forts.)
<chapter name="Inför domstolen af N. W.">
<h2>Inför domstolen.

<small><b>Efter Robert Heymann.</b></small></h2>

<poem>»Javäl, I herrar af rätten,
jag hafver min lilla dränkt,
i Haidensee mellan vassen
jag henne i djupet sänkt.

Hon ligger därnere i djupet
af vågorna vaggad till ro,
och näcken har prydt med rosor
den lillas fridsälla bo.

Hon ligger från lifvet bärgad,
I herrar, det säger jag er:
jag därför mitt barn har dödat,
ty döda lida ej mer.

Jag mycket har älskat och lidit
och äkta min kärlek var;
det är en lik eder, I herrar,
som trampat och krossat mig har.

Det var <i>hans</i> barn, den lilla,
och henne dock älskade jag,
med hvarje fiber i själen
och hvarje mitt hjärtas slag.

En gång, uti skymningsstunden
vi tre hade blifvit då:
jag och min lilla flicka
och <i>hungern</i> mellan oss två.

Hon sof och jag mig henne tänkte,
som jungfru, så ren och god,
med kärlek i unga hjärtat
och vildt och förtärande blod.

Hon var ju en folkets kvinna
född att förtrampas och dö;
jag såg henne utstött, förtviflad
en spillra på lifvets sjö.

Så skall hon, jag tänkte, komma
med kinder i rosenglöd,
till mig uti eländets koja:
»Jag älskar — det blir min död!»

Och då, I herrar af rätten,
jag henne på armen tog
och kastade henne i hafvet
då vildast mitt hjärta slog.

Dit skall ingen riddare komma
med älskog, så falsk och het,
där nere finns ingen kärlek
och ingen förgätenhet.»

(Folkbl.)<tab><tab><i>N. W.</i></poem>

<img></img>
</chapter>

<chapter name="Husmännen äro glada öfver tjänarinnerörelsen, önskar att en sådan funnes
äfven bland de manliga tjänarne">
<h2><small>Husmännen äro glada öfver
tjänarinnerörelsen, önskar att en sådan funnes
äfven bland de manliga tjänarne.</small></h2>

I danska tidningen Tjenstepigernes Blad,
läses följande:

En husman kom in på vårt
anvisningskontor för att söka plats i staden för sin 16-åriga
dotter, som för tillfället tjänade på en
bondgård. Vi sporde mannen hvarför han ville
hafva sin unga dotter till staden, och mycket
mera, som han besvarade således:<tab> »Jo»,
säger han och skakar på hufvudet, »det är ju
ett förskräckligt slit därute, om sommaren
gäller det att hänga i från tidigt på morgonen
till sent på aftonen. Ingen middagshvila utan
mjölka och diska medan de andra arbetarna
hvila sig, och vid den här tiden ligga de i
rofve- och potatislanden.

Vi riskera en vacker dag att få hem henne
sjuk, sådant är inte sällsynt. Ingen har
hvarken hjärta eller förståelse för dem. Man kan
för resten inte begära att en husmor som
aldrig varit utom sina föräldrars dörr innan
hon gift sig, utan gått hemma och fått sin
vilja fram i allt, skall kunna ha tjänstfolk
under sig, af den orsaken blir också många
gånger kosten dålig. Husbondefolket är nog
kloka på sitt vis, de veta att ju enfaldigare
en tjänare är desto lättare kunna de köra
med honom och det gör att de vilja helst ha
de unga. Och från den andra sidan, hvad
skall vi småfolk göra, vi ha ju inte råd att
låta våra barn lära något och därför går det
som det går».

Vi afbryta nu mannen, och fråga: om han
känner vår förening något, då vi nu skola
skaffa hans dotter plats ? Han svarade
glädjestrålande:<tab> »Ja, vi tala just om den ute hos
oss och är så glada och tacksamma för den.
Föreningen vill ju lära tjänstflickorna att bära
aktning för sig själfva och sitt arbete, det
är nog den väg vi skola gå, det är storartat,
och den har säkert stor tillslutning, alla
tjänstflickor härinne är väl med?» Vi undviker att
besvara den sista frågan och spörjer om
tjänstflickorna därute på landet också äro glada åt
föreningen?<tab> »Ack säger mannen, de står så
långt tillhaka, de tänka icke, men det är ju
vi föräldrar som borde tänka.» Så frågar han
om vi inte har någon förening för de
manliga tjänarne, hvilken fråga vi måste besvara
nekande, men gjorde honom på samma gång
uppmärksam på att vi med vår verksamhet
visade dem den väg de borde gå.

Husmannen var hänryckt öfver att vi ville
skaffa hans dotter plats, men så vidt vi kunde
förstå, ännu mera glad öfver att hon i den
främmande staden skulle finna ett hem i vår
förening.

<img></img>
</chapter>

<chapter name="”Ur verkligheten”, ny följetong">
<i><big><big>I</big></big> detta n:r af Tjänarinnebladet börjar
en berättelse <b>”Ur verkligheten”</b>,
hvari förf. skildrar tjänstflickornas lif
och förhållanden i hufvudstaden, och
tro vi, att den skall väcka allmänt
intresse bland våra läsarinnor</i>.<br>

<img></img>
</chapter>

<chapter name="Tjänarinneföreningens platsanskaffningsbyrå">
<h2><small>Tjänarinneföreningens
platsanskaffningsbyrå.</small></h2>

<h2><small>Grefturegatan 20 C.</small></h2>

Öppen mellan 11—4, 6—7.<br>
Allm. tel. 94 39.

<img></img>
</chapter>

<chapter name="Stockholms Tjänarinneförenings möten, kurser och föredrag">
<h2>Stockholms Tjänarinneförenings</h2>
<h2><small>möten, kurser och föredrag</small></h2>
<h2><small>december 1905—maj 1906</small>.</h2>

<i>December.</i>

Torsdagen den 7 kl. ½9 e. m.:
Föredrag af fröken Dagmar Lauritzer. Ämne:
Leo Tolstoy.

Torsdagen den 14: Ordinarie
föreningsmöte.

<i>Januari.</i>

Torsdagen den 11: Ordinarie
föreningsmöte.

Torsdagen den 18: Kurs i svenska
språket.

Torsdagen den 25: Föredrag.

Under <i>februari, mars, april</i> och <i>maj:</i>
l:sta torsdagen: <i>Svenska.</i> 2:dra:
<i>Ordinarie föreningsmöte</i>. 3:dje: <i>Svenska.</i>
4:de: <i>Föredrag</i>.

<b>Lokal: Grefturegatan 20 C.</b>

Obs! Till föredragen äger allmänheten
tillträde mot 10 öres entré, och kunna
nya medlemmar vinna inträde i föreningen.

<img></img>
</chapter> 

<chapter name="Malmö tjänarinneförening">
<h2>Malmö tjänarinneförening</h2>

håller ordinarie möte 3:dje måndagen i
hvarje månad uti Folkets Hus, sal n:r 4,
kl. 9 e. m.

Nya medlemmar välkomna!

<tab><tab><tab><tab><i>Styrelsen.</i>

*

Malmö och omnejds tjänarinnor erinras
om att hänvända sig till <b>Malmö
kommunala platsanskaffningsbyrå</b> vid sökande af
platser, då dessa fås afgiftsfritt.

Adress:	Hörnet af Östra Promenaden
och Lilla Kvarngatan.

Öppet söckendagar 9—1, 4—7.
</chapter>

<chapter name="Arbeterskornas tidning Morgonbris">
<table b>
<td><h2>Arbeterskornas tidning</h2>
<h2><big>Morgonbris</big></h2>

— utgifven af kvinnornas fackförbund —
utsänder sitt <i>Julnummer</i> i början af dec.

Ur det omväxlande innehållet framhålles:

<i>Memento</i> af <i>Ellen Key</i>, poem och
skiss af <i>frk. Ebba Westberg</i> artiklar i
koop. frågan, årsrevy af <i>C. N. Carlsson</i>,
porträtt med biografi af <i>kvinnliga
socialistiska stadsfullmäktige i Norge</i> m. m.

Tidningens format 8-sidigt, <i>färgtryck
på fint papper</i>.

<b>Lösnummer 10 öre. </b><i> Exp.</i>
</table>
</chapter>

<chapter name="Annons">
<table b>
<td><h2><big><big><big>L</big></big></big>ifförsäkrings-Aktiebolaget</h2>
<h2><big><big>De Förenade</big></big></h2>
<h2>STOCKHOLM</h2>

Stiftadt af 
bolagen Skandia, Svea,
Thule, Victoria och Skåne, hvilka jämte De
Förenade ansvara för försäkringsaftalens fullgörande.

<big><b>De Förenade</b></big> meddelar lifförsäkring både med o.
utan läkareundersökning.

<big><b>Premierna</b></big> kunna erläggas årligen, halfårligen,
kvartals- eller månadsvis eller pr vecka.<br>
<b>Minsta månadspremien</b> är<br>
vid barnförsäkring, Afd. B. <b>50 öre</b><br>
vid öfriga försäkringssätt <b>1 kr.</b><br>
<b>Minsta veckopremie</b> är <b>25 öre.</b>

<big><b>De Förenade</b></big> har för <b>kvinnor</b> jämväl vid
försäkring <b>utan läkareundersökning</b>
användt särskilda dödlighetstabeller grundade på bland
kvinnor rådande dödlighetsförhållanden, hvarigenom
<b>premierna</b> kunnat sättas <b>lägre</b> än för män.

<big><b>Barnförsäkring</b></big> såväl å <b>försörjarens</b> som <b>å 
barnets eget lif.</b>

<big><b>Premiebefrielse</b></big> — <b>icke blott uppskof</b> — vid
oförmåga till arbete på grund
af <i>sjukdom</i> eller <i>olycksfall medgifves</i> enligt § 6 Allmänna
försäkringsvillkoren, <i>sedan oförmågan varat</i> oafbrutet
<i>i minst fyra veckor</i>.

<big><b>De Förenade</b></big> utbetalar den försäkrades <b>vinst</b>
samtidigt med försäkringssumman.

Närmare upplysningar lämnas af

ELIN M. JANSON, Birger Jarlsgatan 18, in på g.

kl. 9—7 Pianomagasinet, Allm. Tel. 73 70, R. T. 25 90.
</table>
</chapter>
——————————————————<br>
<small>STOCKHOLM 1905. A.-B. Arbetarnes Tryckeri.</small>
</chapter>
