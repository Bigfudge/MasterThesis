


<img>
PEPPAR OCH SALT
på
Wallenbergska Förklaringen
öfver polisbragderna i Mars 1864.
Med porträtter af Polismästaren
Wallenberg och ”vittnet” Lindqvist.</img>

<img>
Jacob Adolf Wallenberg.</img>

<img>
”Vittnet” Lindqvist.</img>
<chapter name="Företal">

<h2>Företal.</h2>

   Hvad menas väl med detta? frågar läsaren.  Peppar 
och salt till den Wallenbergska förklaringen!  Är
den då icke nog mustig förut?

   Åh jo, visserligen är den Wallenbergska förklaringen 
i sig sjelf tillräckligt mustig; ja i så hög grad
att den måhända kan förorsaka äckel och förefalla
något hårdsmält.  Det är af denna anledning som vi
föresatt oss att bestå kryddor till anrättningen, ehuru
vi ganska väl veta att detta skall förekomma hr
Wallenberg såsom ”salt i surt öga” och peppar i svidande 
sår.  Men detta får herr Wallenberg gunstbenäget 
ursäkta så länge hvarken de yttre eller <i>inre</i> 
battongsåren hos hufvudstadens innevånare ännu äro
läkta.

   Herr Wallenberg kan i alla fall trösta sig med
att nog den tiden kommer då en mild och faderlig
hand skall plåstra hans sår med en landshöfdingefullmakt, 
likasom den plåstrat hr Wallenbergs höga
förman med ett friherrediplom.  Men hvad blir det
väl som skall läka allmänbetens och den sårade
rättskänslans blessyrer? Jo, medvetandet om att folket
aldrig har någon rättvisa att förvänta är ett läkemedel,
som i förening med det allmänt kända ”hvita plåstret”,
brukar komma såren att temligen fort hela sig.  Dessutom 
förmoda vi att hvarje ”herde” skall göra sitt
bästa för att försäkra ”fåren” om att ju mera de lida
i den bär verlden desto bättre få de det i en annan 
Ack ja, hvarför kan man inte hvarje dag bli grundligt 
piskad med battonger, så att man genast vid
inträdet i det kommande lifvet kunde vara mogen för
den högsta lycksaligheten.

   Men, invänder kanske en och annan tviflare, med
ett sådant der botemedel är det ju möjligt att endast
ytan helas, och i thy fall kan det ju hända att såren
bulna och vara sig inunder.  Ja det är nog möjligt;
men det är en fråga som framtiden får lösa; låtom
oss nu ta fram kryddorna.

*
</chapter>
<chapter name="I. Polisen under Marsdagarne">

<h2>I.

Polisen under Marsdagarne.</h2>

   Vi känna alla att Söndagen den 6 Mars detta
år var en ödesdiger dag.  Revolutionsmännen Samuel
Ödman, H. Wieselgren och Per Thomasson m. fl.
hade till nämnde dag utlyst det så mycket omtalade
mötet för Danmark.

   Att detta möte innebar någonting särdeles
samhällsvådligt kunde man redan på förhand förstå af
de jemmerrop, hvilka dagarne förut upphäfdes af
börsaristokratiens organ Nya Dagligt Allehanda och
det af polisen besoldade Dagbladet.

   Det syntes tydligt att en panisk förskräckelse
gripit dessa tidningars herrar principaler.  Allehanda
ropade af alla krafter på ”söndagspublik”.  Lilla
Notenius tog en riksvigtig min på sig, torkade glasögonen, 
satte trumpeten för munnen för att liksom en
akrobat på en marknad sammankalla publiken.  Det
var naturligtvis blott ”söndagspublik” han ville hafva,
och derför ansträngde han sig också till den grad
att de väl kända ”guldbyxorna”, en öfverlefva från
hans Kongl. Sekreteraretid, voro nära att remna; men
det kunde icke hjelpas, det måste naturligtvis vara
väder i trumpeten för att kunna blifva något ljud.

   De storartade ansträngningarne medförde ett
storartadt resultat.  Kl. 6 började La Croix’ salong att
fyllas af åhörare.  Kl. tre qvart till 7 var den redan
så öfverfull att ingen mer kunde komma in, och
mötet var likväl utsatt till kl. 7.  Följden af lokalens
ringa utrymme blef att ett stort antal aktningsvärda
personer, hvilka omkring kl. 7 anlände, i akt och
mening att deltaga i mötet, fingo stå utanför på
torget.

Allting hade nu gått efter önskan; det var
alldeles tydligt att så snart en folksamling väl börjat
uppstå skulle den snart nog tillvexa. Notenius
promenerade under tiden fram och tillbaka på torget
och såg emellanåt på sitt ur. Han väntade på
”söndagspubliken”. Denna lät också slutligen höra af
sig; ty det dröjde icke länge förrän torget var till en
del uppfyldt af en mängd mer eller mindre nyfikna
åskådare, hvilka alla blickade mot de festligt upplysta
fönstren i hotellet. Åtskilliga samtal uppstodo, och
af dessa tilläto vi oss anteckna följande:

— Hör du Petterssson hvad skulle vi egentligen
här att göra; jag tyckte det lät på Dagbladet som
här skulle bli något roligt; men hvad fan di står ju
bara och glor.

—	Var lugn du Bergström, här blir nog något
af i rappet skall du se, för det lärer ha stått i
Dagligt Allehanda att Sohlman skall komma att tala
till folket.

—	Nå, men hvarför kommer han då inte ut på
balkongen; inte kan man höra hvad di pratar för
något deruppe nu.

—	Ja dä’ ä’ mycke riktigt — ropade några
närstående; — vi ha väl inte gått hit för att bli narrade;
det har ju tydligt stått i Dagbladet att här skulle
bli någonting storartadt.

—	Ja de ha vi också läst — hördes några
andra röster utropa — vi ha inte gått hit för ro skull;
ut med Sohlman på balkongen! Ut med Sohlman på
balkongen, ljöd det nu i chorus.

Ja de ä’ alldeles riktigt och ned med
Manderström se’n — inföll en tunnbindare — hvad fan ska
han stå deruppe och prata för, han kan gerna komma
ned och tala till oss, så att vi få någon reda på hur
det står till med politiken. Ned med Manderström!
Hurra, hurra.

Hvad börs- och polistidningarne förutspått hade
inträffat; ”upproret” stod i full låga. En kurir med
polisuniform satte af i fyrsprång ned till Rydbergska
hotellet för att lemna rapport till hr polismästaren
Wallenberg, hvilken såsom medlem af ”sällskapet”
drog sin lilla tioriksdalers vinst. (Stora män spela
alltid högt spel.)

Hr Wallenbergs blick mörknade för en stund;
han var nära att lemna de medspelande; men
erinrande i detsamma att han hade ett par ”betar” på
sig, beslöt han att taga revanche och blef derför
sittande lugn liksom Sandels vid Pardala by.

Emellertid grep upproret omkrings sig alltvärre
och värre. På Brunkebergs torg sjöngs Folksången,
Björneborgarnes marsch m. m. Dessa uppträden
förnyades sedermera under aftonens lopp på flera
ställen, nemligen hos danska ministern, på
Riddarhustorget och slottsbacken. (En af polisens egna
tjenstemän har vid rådhusrätten på ed intygat att
folket på sistnämde ställe sjöng Folksången och andra
fosterländska sånger).

Kl. något före tio anlände ånyo en poliskurir
till Rydbergska hotellet, för att lemna rapport.

—	Har folket sjungit något utanför mitt hus?—
frågade polismästaren.

—	Nej — svarade konstapeln.

—	Har man inte hurrat heller? — sporde
polismästaren ånyo.

—	Nej; väl väcktes det frågan om den saken
bland massan en gång; men så yttrade några andra,
att det var inte något att hurra för.

—	Jaså man anser mig inte ens värd ett
hurrarop — mumlade hr Wallenberg, gick genast hem
och iklädde sig uniformen.

Några ögonblick derefter såg man den tappre,
omgifven af endast 3 konstaplar, bege sig in i
folkhopen, hvilken nu samlat sig på Carl den trettondes
torg, för att utbringa ett lefve för den store
konungens staty. Folkmassan, som ville gå i ordning med
frågorna, hade, som det berättas, beslutit att derefter
bege sig till Carl Johans torg, för att äfven
visa ”hjeltekonungen” sin hyllning, men den kom samtidigt
med tanken härpå äfven ihåg att den borde hurra
litet för ryska ministern; och så bar det af till
Blasieholmen.

—	Tycker inte Lindqvist att det här är fullt
uppror? — frågade polismästaren vänd till sin
adjutant.

—	Jo hr polismästare det tycker jag visst —
genmälde Lindqvist, under det han krökte rygg med
samma fermité som en hofman.

—	Här torde allt bli nödvändigt att vidtaga
allvarsamma åtgärder — yttrade polischefen.

—	Ja det har jag tänkt för länge sedan —
försäkrade Lindqvist.

—	Se nu gå de till Blasieholmen! — utropade
hr Wallenberg — vi måste följa dem.

Wi afstå från att längre skildra detaljerna af
”upproret”; men såsom betecknande för huru hastigt
situationen förändrades vilja vi blott åberopa några
ord ur vittnesberättelsen af den polistjensteman,
hvilken vi förut citerat. Denne, som inom parenthes
sagdt är poliskommissarie, har nemligen intygat att
då folkmassan kom gående från slottsbacken ned till
Blasieholmen anfördes den af en pojke, som hade en
hvit näsduk på en käpp; men då den tågade från
sistnämde ställe till Gustaf Adolfs torg <i>”gick
polismästaren Wallenberg i teten”</i>.

Hvilka menliga följder detta ombyte af anförare
medförde kan man lätt finna deraf, att under
aftonens föregående lopp ingen enda person blifvit på
ringaste sätt våldförd; hvaremot sedan hr Wallenberg
satt sig i spetsen for folkmassan knuffningar
tilldelades ett par poliskonstaplar, hvarjemte hr
Wallenberg med sitt spanska rör, enligt hvad flera vittnen
inför rådhusrätten intygat, utdelade flera slag bland
folkmängden.

Signalen var nu gifven; men folkmassan som var
ovan vid ”uppror” fortfor det oaktadt att förhålla sig
mycket stilla och beskedligt, ehuru den trängdes något
på Gustaf Adolfs torg för att få beskåda hr
Wallenberg och de arrangementer i häktningsväg som han
för sitt nöjes skull fann för godt att vidtaga.

Midt under dessa förlustelser utropade hr
Wallenberg:

Besitta och annamma <i>tyckte</i> jag icke att jag
fick en örfil!

—	Ja de’ ä’ alldeles riktigt herr polismästare —
inföll adjutanten Lindqvist — jag såg när herr
polismästaren blef slagen.

Det led till midnatt och det var temligen kallt,
så att en och annan hackade tänderna; men
nyfikenheten gjorde att man icke gerna ville gå hem, ty alla
ville beskåda hr Wallenberg, den i hast ryktbare
mannen, och man funderade storliga om han icke
snart skulle gå hem och lägga sig, så att det kunde
bli slut på ”upproret”.

Men då fann hr Wallenberg för godt att vidtaga
allvarsammare åtgärder. Polisens artilleri,
brandpostslangarne, ryckte fram och utsprutade sitt innehåll
bland folkmängden.

Icke ens nu trodde det godmodiga och
genombeskedliga folket att det var allvar. Hr Wallenberg
skämtar med oss — utropade man, och så sprang
man från den ena sidan af torget till den andra,
fick sig en stråle då och då, men skrattade för öfrigt
rätt godt åt upptåget.

Fram på morgonen tröttnade man på leken och
hvar och en begaf sig hem till sitt — förutom de
häktade naturligtvis. Hr Wallenberg gick äfven hem;
men mörk i hågen och mäkta desperat öfver att han
icke fått hufvudstadens innevånare att tro det han
menade allvarsamt. ”Men”, utropade han för sig
sjelf, ”i morgon skall det blifva <i>slag</i> i saken.”

Innan vi afsluta skildringen af denna dags
händelser vilja vi dock hemställa till hr Wallenberg om
han icke i sin rapport till hr öfverståthållaren bordt,
i sammanhang med yttrandet att intet våld mot person
eller egendom blifvit denna afton af folket begånget,
omnämna att han sjelf brukade våld, dels genom att
slå personer med sitt spanska rör, dels ock genom
att bespruta dem med vatten.

Att det under de båda följande dagarne blef slag i
saken är nogsamt bekant, och det är icke vår mening
att skildra dessa ohyggliga blodscener, hvilka utfördes
af en rusig och rasande pöbel i polisuniform, jemte
dess bland den lägsta dräggen utvalda biträden.
Denna vilda jagt gata upp och gata ned, under
fältropet: ”spring din tusan djefvul!” blandad med ett
och annat hemfridsbrott, är förut tillräckligt sorgligt
ryktbar, och de sår den förorsakat den allmänna
rättskänslan äro ännu färska. Vi öfvergå derför från
upprorsdagarnes händelser till de derpå följande:
</chapter>

<chapter name="II. Spegelfäkterierna i poliskammaren">
<h2>II.

Spegelfäkterierna i poliskammaren.</h2>

Hufvudstadens innevånare häpnade vid tanken på
de af polisen begångna våldsbragderna; ett ogillande,
mera allmänt än någonsin förut, uttalades och
derjemte den förhoppningen att en sträng räfst skulle
komma att anställas med icke allenast de viljelösa
kreaturen utan äfven med dem eller de, som gifvit
order till battongdragonaderna.

Men som vanligt blef allmänheten sviken i denna
rättvisa och billiga förväntan. Till en början satte
sig den person, hvilken, genom att suspendera lagen
och i dess ställe införa sitt eget subjektiva omdöme,
varit upphofvet till ohyggligheterna, med fräck panna
att undersöka och döma i egen sak. Anmärkningarna
häremot föranledde, som kändt är, att
underståthållaren öfvertog handläggningen af målen rörande
polisvålden. Men huru, och på hvad sätt? – Jo på ett
sätt, som till fullo besannat det gamla ordspråket:
»den ena korpen hackar ej ut ögat på den andra».

Med den största nonchalans, alldeles som om det
gällt ett civilmål om några få lumpna riksdaler, leddes
dessa undersökningar. Poliskonstaplarne behandlades
med så len hand som möjligt; ja till och med med
en viss vänskaplighet, som starkt erinrade om
vapenbrödraskap. Poliskommissarierne förvandlades till en
konsulta, med hvilken hr underståthållaren inför
polisskranket öfverlade om bästa sättet att få fog på de
parter, hvilka varit nog dristiga att inkomma med
angifvelser om polisvåld. Antingen utfor hr
underståthållaren i skarpa ord, sökande påbörda parten att
han sökt gräl med polisen och »för sådant ändamål
varit utsänd» – så tillgick det i bröderna Bolins
mål – eller också drogs parten om munnen med
försäkringar om att »alla krafter skulle användas» för
att efterspana och gripa våldsverkarne; men
resultaten af dessa utlofvade efterspaningar utvisade att
man antingen ville bedraga allmänheten med tomma
löften eller också att polisen icke eger krafter att
taga reda på brottslingar, icke ens då dessa finnas
inom sjelfva poliskåren. Det finnes icke ett enda af
dessa mål der, under handläggningen i
poliskammaren, sanningen på ringaste vis kunde <i>utletas</i>; ty i
stället för att efterforska hvilka omständigheter som
kunde vara graverande och fällande för
poliskonstaplarne företog sig hr underståthållaren att uppgöra
sannolikhetsberäkningar om huruvida det icke varit
civila personer (icke polisbiträden), som föröfvat en
del af de gröfre våldsbragderna under Marsdagarne.

Ja, hr underståthållaren gick till och med så
långt att han under samtal med tidningsreferenterne
sökte inbilla desse att personer af folket (noga att
skilja från den drägg, som användes till
polisbiträden) roat sig med att öfverfalla och misshandla
fredligt gående personer. ”De voro troligen några
amatörer af slagsmål, på annat sätt kan det icke
förklaras”, så föllo sig hr Almqvists egna ord till
referenterne; men desse voro, efter hvad vi förnummit,
för kloka att nappa på den grofva kroken.

För att bevara skenet beslöts det, den ena gången
för och den andra efter, att <i>alla</i> de konstaplar, som
vid en angifven tid funnits på den plats der ett
anmält våld passerat, skulle inkallas. Likaså med
stadssoldaterna. Men oaktadt en del af de våldförde
försäkrade sig ganska väl minnas våldsverkarnes
utseende kunde de vid konfrontationerna i poliskammaren
icke upptäcka de sannskyldiga; och, som vi hafva
orsak att antaga, just tillfölje deraf att dessa aldrig
blefvo inställda..

I sammanhang härmed kunna vi nämna att flera
poliskonstaplar upphört med tjenstgöringen och
aflägsnat sig från hufvudstaden kort efter Marsdåden
ocn hvaröfver jemväl uttalats förundran af den
ransakningsdomare i rådhusrätten, hvilken nu har sig
uppdraget att reda den trassliga härfvan angående
polisvålden. Ja trasslig måste den i sanning vara,
då nämde domare nödgats, i närvaro af en af
polisens egna chefer, polismästaren Granström, förklara,
<i>”att det är omöjligt att få ett enda ord sanning af
poliskonstaplarne”</i>.

Och vid ett ransakningstillfälle, då några
poliskonstaplar voro kallade såsom vittnen, ansåg
allmänna åklagaren försigtigheten fordra att först höra dem
upplysningsvis, hvarunder han fann dem så
otillförlitliga att han nödgades begära att de icke måtte
blifva hörda på ed.

<i>Sådana</i> poliskonstaplar, personer, hvilka
domaren — vi upprepa det ännu en gång — förklarat
omöjliga att få ett sannt ord utaf, och som just till
följe deraf icke kunnat anförtros edgång; personer,
hvilka uppträdt på gatorna såsom grofva våldsverkare,
<i>just sådana</i> är det man anförtrott vården om lugnet
och den allmänna säkerheten inom hufvudstaden;
och <i>just på sådana</i> otillförlitliga polistjenstemäns
vittnesmål är det som en mängd angifvelser af olika
slag dagligen afgöras i poliskammaren!

Polisens chefer hafva gått så långt i
oanständighet att en poliskonstapel, som sedan en hel månad
tillbaka är öfverbevisad om groft våld och som till
och med varit ifrågasatt att häktas och numera vid
en sednare ransakning blifvit öfverbevisad om att vid
våldets begående hafva varit berusad af starka
drycker, fortfarande tjenstgör och bär polisens uniform.
En annan af slagskämparne som vid en första
undersökning i poliskammaren förklarades suspenderad,
intill dess att ransakningen om flere mot honom angifna
dåd blifvit afslutad, tjenstgör likväl dagligen; ehuru
ransakningen om de af honom begångna
våldsbragderna ännu fortfar. Denne konstapel har till och
med företagit sig att gå omkring till personer, hvilka
begärt åtal å polismästaren Wallenberg, och sökt
förmå dem att som orden fallit ”hellre taga 30
riksdaler än att bråka;” hvarjemte han försäkrat dem att
de icke skulle komma att vinna något på att
”processa”. Huruvida han härvid direkt eller indirekt
gått sin vapenbroder hr Wallenbergs ärenden är oss
icke bekant.

Innan vi afsluta afdelningen om spegelfäkterierna
i poliskammaren vilja vi framdraga ännu en faktisk
uppgift Under Marsdåden användes som
polisbiträde en för supighet och hög grad af vildsinthet
känd person, en spannmålsbärare och f. d. artillerist
med namnet Hansson. Denne tilläts under
battongdagarne att i rusigt tillstånd fara fram som ett
vilddjur på gatorna. (Aha, der ha vi troligen en utaf
underståthållarens amatörer!) För sina bragder erhöll
han från poliskassan 25 rdr (vi äro beredde att när
som helst bevisa det).

Det ville sig emellertid icke bättre än att nämde
Hansson, då han skulle taga sig ett rus på dessa
penningar, antingen genom ett fall eller ett slagsmål,
fick ena foten vrickad. Polisen fick veta att man fått
kännedom om att denne person varit auväud. Hr
Wallenberg drog öronen åt sig. En
poliskommissarie skickades genast med ett åkdon till Hanssons
bostad och han transporterades i största hast till
provisoriska sjukhuset.

Under polisundersökningen om våldsbragderna
uppgåfvo minst tvenne målsegare att de misstänkte
denne Hansson för delaktighet i de af dem angifna
dåden. Hr underståthållaren förklarade med
anledning häraf att Hansson skulle vid sitt tillfrisknande
inställas i poliskammaren; men han blef aldrig inställd
utan tilläts i stället afresa från hufvudstaden.

Det kunde vara mycket mer att säga om dessa
spegelfäkterier; men som utrymmet det icke
medgifver gå vi nu att kasta en granskande blick på
</chapter>

<chapter name="III. Wallenbergska förklaringen">
<h2>III.

Wallenbergska förklaringen.</h2>

Hr Wallenberg anför till en början 17, 20 och
31 paragraferna af polisinstruktionen, af hvilka de
båda första föreskrifva att konstapel aldrig får
använda kroppsligt våld, utom till nödvärn eller mot
sådane som sätta sig upp emot verkställigheten af
hans tjenstepligt samt för att skydda dem som befinna
sig under hans vård, äfvensom för att hindra fångars
flykt. Den sednaste af de tre åberopade paragraferna
säger, i afseende å folksamlingar, att om sådan
öfvergår till våld mot person eller egendom åligger det
polispersonalen att på det kraftigaste mot våldet lemna
<i>skydd</i>. Vidare heter det i samma §: ”kan lugnet
icke <i>annorledes</i> återställas, bör militärmakt
reqvireras.”

Vi förmå icke inse hvad slags skydd dessa
paragrafer kunna gifva hr Wallenkerg; men deremot
bevisa de på det allra solklaraste att hr Wallenberg
under polisåtgärderna gått helt och hållet utöfver sin
befogenhet. Dessa paragrafer gifva polisen icke på
ringaste sätt någon rättighet att med våld <i>ingripa</i>,
utan endast att <i>möta</i> våld med våld, i den mån
sådant kan vara erforderligt till eget värn samt till skydd
för andras person och egendom.

Polisen eger således enligt dessa trenne
paragrafer väl att afvärja våld, men icke att framkalla
sådant.

Detta <i>borde</i> polismästaren Wallenberg hafva
begripit!

Måndagen den 7 Mars, säger hr Wallenberg, voro
inga särskilda order konstaplarne på <i>förhand</i>
meddelade; emedan battongerna icke voro ämnade att
användas annorlunda än i enlighet med de <i>vanliga</i>
föreskrifterna eller till sjelfförsvar. ”Men sedan
oordningarne” (hvilka oordningar? Är det en oordning om
folket Bsmlar sig till större eller mindre grupper, då
desamma icke begå någonting som är olagligt eller
fridstörande?) ”fortfarit i flera timmar och icke
kunnat dämpas medelst föreställningar börade
folkmassan” (<i>då först</i>) ”att begå våld mot person och egendom,
genom stenkastning mot polispersonalen och mot
fönstren i hrr stadsråders hoteller.

Dessa enstaka fakta voro väl icke att anse
såsom allmänt uppror; men hr Wallenberg säger i sin
förklaring att han uppfattade dem så och derföre skulle
de strängaste bestämmelserna uti kongl.
förordningen den 6 Februari 1849 (upprorslagen) tillämpas;
men hr Wallenberg var så medlidsam, att han icke
ville bland den sammanpackade folkmassan använda
militärvapnen, ”<i>hvilkas mål och verkningar ingen kan</i>
<i>på förhand beräkna</i>” och derför beslöt han att med
”<i>ringare våld</i>” skingra folkmassorna.

Med anledning häraf få vi för det första erinra
att lagen är till för att efterlefvas; och då hr
Wallenberg satte sitt subjektiva omdöme öfver lagen och
suspenderade denna, begick han ett brott, hvars
följder äro oberäkneliga. Man vet ännu ej om icke ett
och annat dråp kan komma att tynga i den för hr
Wallenberg förut nog tugnt lastade vågskålen, hvari
sannolikt redan hvilar ansvaret för de framtida
åkommor, hvilka kunna uppkomma hos en del af de
våldförda personerna.

Men låtom oss anställa en jemförelse mellan de
följder militärmaktens uppträdande <i>kunnat</i> medföra,
med hänsyn till folkets sinnesstämning, och den
hittills kända verkan af polismaktens uppträdande: Hade
militärmakten blifvit anlitad är det alldeles
otvifvelaktigt att den ej behöft använda något egentligt våld
för att skingra folkmassorna; ty för det första hade
dessa massor antagligen icke något bestämdt
syftemål; för det andra är militärmakten mera
aktningsbjudande och mer än poliskåren egnad att ingifva
respekt och för det tredje och vigtigaste, finnes inom
militären en fullt ordnad diciplin; den står under
befäl af anförare, hvilka äro ansvarige för hvar och en
af de underlydandes åtgärder, samt uppträder blott
i samlad trupp och på ett sådant sätt att det blir
möjligt för folkmassan att upplösa sig utan någon
massacker, så framt ej densamma eller någon del
deraf besluter sig för ett formligt motstånd mot
militärmakten.

Icke så vid ett uppträdande af polismakten,
emedan denna för det första är hatad till följd af sin
fiendtliga stämning mot folket och derigenom ger
massorna ett visst upproriskt syftemål; för det
andra kan en poliskår, den må nu vara organiserad på
hvad sätt som helst, icke uppträda lika
aktningsbjudande och respektingifvande som militärmakten och
för det tredje och vigtigaste saknar poliskåren den
diciplinella sammanhållningen. Konstaplarne
lössläppas likt jagande hundar och ha de väl en gång fått
rättighet att använda våld, finns det ej längre någon
kontroll öfver deras förfarande, ingen gräns för det
hejdlösa raseriet. Detta synes bäst deraf att, då
folksamlingarne upplöste sig, möttes de smärre grupperna,
äfvensom enskildt gående personer af konstaplar och
deras legda biträden, hvilka hindrade dem att fullfölja
sitt beslut att aflägsna sig från uppträdena. Folket
motades från de öppna platserna med våld, för att
på de angränsande gatorna mötas med nytt våld. De
trampades i rännstenarna de öfverhöljdes af gatsmuts
och deras kläder sönderrefvos; de motades till och
med ut ur portarna för att misshandlas af 
bränvinsberusade poliskonstaplar.

Detta allt i förening med den demoralisation,
som alstrats inom poliskåren, och den ovilja, som
framkallats emot densamma, är följden af de
polisåtgärder ”<i>hvilkas mål och verkningar</i>” ännu mindre
än militärmaktens stodo att på ”<i>förhand beräkna</i>”.

Sådan är den juridiska sidan af saken och
enligt densamma måste polismästaren Wallenberg fällas,
utan afseende på det hyckleri, hvarmed hr
Wallenberg söker bemantla sina åtgärder genom att påstå
att det varit af ren mensklighetskänsla som han
velat undvika att tillkalla militärmakten. Vi hafva
uttalat ordet hyckleri och vi göra det på den grund,
att den åberopade mensklighetskänslan är, enligt hvad
vi känna om hr Wallenberg, totalt stridande mot hans
karaktär.

Man eger full rätt att tro att det var kitslighet
och öfversitteri, som förmådde hr Wallenberg till hans
förfarande under Marsdagarne; ty denna åsigt vinner
det starkaste stöd deruti, att hr Wallenberg icke
blygdes att i spetsen för sina konstaplar sjelf
öfverfalla fredligt gående personer. Hr Wallenberg var
den första af polistjenstemännen som under
Marsdagarne utdelade slag; ty konstaplarne böljade slå först
på måndagen den 7 Mars, och <i>sedan de dertill
erhållit order;</i> men hr Wallenberg slog personer redan på
söndagsaftonen.

Rörande hufvudsaken ha vi att tillägga något i
afseende å hr polismästarens sätt att tolka 6 §:n af
upprorslagen, hvilken lyder sålunda: ”Till upprors
stillande <i>må</i> krigsmanskap användas” etc. etc. Hr
Wallenberg säger nemligen, att då orden <i>bör</i> eller
<i>skall</i> icke blifvit begagnade i stället för <i>må</i>, följer
deraf att denna paragraf blott innehåller en <i>tillåtelse</i>,
men icke en <i>förpligtelse</i> att använda krigsmakten.
Och såsom bevis på att lagen tänkt sig ganska stort
våld för upprors stillande anför hr Wallenberg nämnde
lags 4 §, der det, innan något stadgande om
krigsmaktens användande förekommit, heter: ”varder
upprorsman dräpen, ligge ogild”.

Kan då hr polismästaren icke tänka sig den
möjligheten, att en upprorsman kan dräpas vid det
försvar till skydd för egen eller andras person, som
civilmyndigheten kan nödgas vidtaga, efter hr
Wallenberg vill tyda denna § som ett skydd för hans
våldsåtgärder i anfallsväg. Att denna § lika litet som
någon annan af de utaf honom åberopade berättigar
polisen till annat än sjelfförsvar, borde hr Wallenberg
begripa.

Men af hr Wallenbergs tydning framgår att han
antingen icke förstår att rättvisligen tolka denna
lagparagraf eller också att han med uppsåt sökt vränga
den, och i båda fallen är han olämplig att bekläda
det embete, han nu innehar.

Frågan om vattensprutningen har hr Wallenberg
halkat förbi så legert som möjligt, genom att påstå
det densamma icke vidtogs förr än efter kl. 12 på
söndagsaftonen, då all trafik var slutad.

Hur kan hr Wallenberg veta eller hur kan han
ens påstå att trafiken då var slutad? Månne det icke
på en söndags afton kan finnas trafikerande personer
ute efter kl. 12. Men låt också vara att alla de, som
blefvo besprutade, voro nyfikna åskådare till
händelserna vid Gustaf Adolfs torg, hvad var det väl som
berättigade hr Wallenberg att mot dessa personer
vidtaga en våldsåtgärd, då upprorslagen ännu icke
var proklamerad, och folkmassan, enligt hr Wallenbergs 
eget officiella förklarande, icke begått något
våld. Slutligen få vi fråga: ”<i>hvad, mål och verkningar</i>” 
beräknade hr polismästaren att denna åtgärd
kunde hafva? Tror han måhända att det är helsosamt 
för personer att en kall vinterafton blifva
genomdränkta af vatten? Vi tro det åtminstone icke.

Hvad vi nu yttrat berör, såsom läsaren lätteligen
torde finna, endast det hufvudsakliga af hr Wallenbergs 
förklaring, eller frågan om huruvida polisen
egde rättighet att gå anfallsvis tillväga. Biomständigheterna 
medger oss utrymmet icke att behandla; dock
är det en omständighet som vi måste fästa
uppmärksamheten vid. Vi hafva i andra afdelningen af denna
broschyr omnämnt att en spanmålsbärare och f. d.
artillerist vid namn Hansson, känd för vildsinthet och
flera gånger bötfälld för slagsmål, varit såsom
polisbiträde använd. I hr Wallenbergs förklaring hafva
vi förgäfves sökt efter någon uppgift å nämnde
Hansson, oaktadt hr justitie-kanslern ålagt hr Wallenberg
att inkomma med uppgift å alla de personer, hvilka
under Marsdagarne användes såsom polisbiträden.
Det är särdeles märkligt ett af hela den ”trosslegion”,
som hr Wallenberg under Marsdagarne stampade
fram ur marken, återstod vid förklaringens afgifvande
blott en, nemligen den år 1861 från polisens tjenst
för opålitligt uppförande afskedade poliskonstapeln
Lindqvist, numera namnkunnig såsom hr Wallenbergs
adjutant söndagen den 6 Mars och sedermera
fungerande såsom polisvittne.

Anledningen hvarför hr Wallenberg icke kunnat
förneka denne vapenbroder, likasom han gjort med förre
artilleristen Hansson, är troligen den att Lindqvist varit
behöflig såsom vittne, samt dessutom den omständigheten 
att hans uppträdande under Marsdagarne var
allmänt bekant. Denne person häktade söndagen den
6 Mars, enligt eget medgifvande inför poliskammaren,
med egen hand 23 personer. Han, <i>den förut för
opålitlighet afskedade</i>, är nu antagen som extra
poliskonstapel och tjenstgör i Ladugårdslands-trakten.

Då bland poliskåren kan instickas dylika subjekter 
och poliskonstaplarnes pålitlighet i allmänhet är
af så tvetydig halt, som den vi under föregående
afdelning haft anledning påpeka, är polisinstitutionen i
hög grad demoraliserad; och i en tid då man jemväl
haft så befogade anmärkningar mot polischeferne,
icke ens den högste af dem undantagen — ehuru
han nu blifvit hugnad med en kunglig ynnestbetygelse, 
som enligt allmänna omdömet var mindre på
sin plats, åtminstone för det närvarande – är det
icke underligt om man allestädes förnimmer utropet:
”det finnes ingen rättvisa!”  Vi hoppas dock i det
längsta att lagens väktare icke skola blunda, samt
att de domare hvilka komma att ransaka öfver
polischefernes delaktighet i Marsdåden skola
samvetsgrannt följa hvad deras vigtiga kall och den
betydelsefulla domare-eden ålägger dem; ty skulle det visa
sig att det nyss citerade allmänna omdömet är en
sanning, så kan man vara fullt förvissad om att
samhälls-skicket är på väg att remna i sina fogningar.

*
</chapter>


<table o>
<td c>STOCKHOLM,<br>tryckt hos N. Marcus, 1864.
</table>

<img>———
Pris: 15 öre.
———</img>


