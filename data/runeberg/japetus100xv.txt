<table o>
<td c><h1>XV</h1>
<td c><h1>ET ANGREB AF SOMMERFUGLELARVER</h1> 
<td c><h1>PAA ET PILEHEGN</h1> 
<td c><b>AF</b> 
<td c><h2>J. C. NIELSEN</h2>
</table>
﻿
<chapter name="Et angrep af sommarfuglelarver paa et pilehegn">
<sc><b>﻿H</b>vis</sc> de planteædende Insekter uhindret kunde formere sig, vilde de som Følge 
af deres store Frugtbarhed i Løbet af ikke lang Tid tilintetgøre al Plantevækst 
paa Landjorden. At dette ikke sker, skyldes i første Række de Insekter, der som 
Rovdyr eller Snyltere ernærer sig af de planteædende. Ligesom de sidstnævnte virker 
regulerende paa Plantevækstens Udbredelse, saaledes reguleres deres egen Formering 
af deres naturlige Fjender. 

I samme Grad, hvori Menneskets Kulturbestræbelser fører til Undertrykkelse af 
visse Planter og Dyrkelse af andre, tilvejebringes der gunstigere Livsvilkaar for de 
sidstnævntes, Nytteplanternes, Fjender blandt Insekterne. Og det frembyder sig 
følgelig som en af Skov-, Land- og Havebrugets vigtigste Opgaver at udfinde stedse 
mere virkningsfulde Midler til Bekæmpelse af disse. I saa Henseende har der i
Tidens Løb fundet en betydningsfuld Udvikling Sted fra simple Fremgangsmaader 
som Indsamling af Insekterne til baade mere praktikable og effektive
Foranstaltninger. 

Den Tanke, til Bekæmpelse af skadelige Insekter at anvende deres naturlige 
Fjender, Rov- og Snylteinsekter, har i de sidste Tider været Genstand for en stedse 
stigende Interesse. Den ses vel at have været fremme allerede i Begyndelsen af 
forrige Aarhundrede, ligesom der siden vides nu og da at være foretaget Forsøg i 
den angivne Retning. Men det er først i det sidste Tiaar, at der — fra amerikansk 
Side — er indledet et egentligt metodisk Studium af denne „<sp>biologiske
Bekæmpelsesmaade</sp>“, der endnu befinder sig i sit første Udviklingstrin. Den har hidtil 
fortrinsvis fundet Anvendelse i saadanne Tilfælde, hvor et planteædende Insekt
udbreder sig udenfor sit oprindelige Omraade uden at ledsages af sine Fjender. En 
Bekæmpelse af det paagældende Insekt ved Indførelsen af disse sidste er da
nærliggende og har i de seneste Aar med Udbytte fundet Sted paa adskillige Steder. 

Men ogsaa i mange Tilfælde, hvor det drejer sig om „indfødte“ Arter, vil den 
biologiske Bekæmpelsesmaade kunne benyttes, nemlig saaledes, at man saa vidt
muligt afholder sig fra Foranstaltninger, der er egnede til at skade de naturlige Fjender,
men tværtimod bestræber sig for at tilrettelægge de gunstigst mulige Vilkaar for 
disse. 

Muligheden for at anvende snyltende Insekter i praktiske Formaals Tjeneste har 
i de senere Aar i en paafaldende Grad henledet Interessen paa dem og givet Stødet 
til omfattende Studier, sigtende til at opnaa Kendskab til deres Levevis og
Udvikling. Saadant Kendskab fattedes hidtil næsten ganske. Det nittende Aarhundredes 
Entomologi var, bortset fra de første Aartier, i hvilke endnu fandtes Rester af
tidligere Tiders Sans for entomologiske Studier, der gik ud over blotte Beskrivelser, 
saa godt som udelukkende helliget Systematiken i dens lavere og højere Former. 
Det indgaaende Kendskab til Snylternes Biologi, som er den principale
Forudsætning for en virksom Anvendelse af den her omhandlede Bekæmpelsesmaade, har det 
da været forbeholdt den seneste Tid at lægge Begyndelsesgrunden til. 

Danmark har hidtil næsten været forskaanet for Insektangreb, der har forvoldt
Ødelæggelser af større Omfang; i vore Skove, Marker og Haver lever dog et betydeligt 
Antal Skadedyr, hvis Virksomhed afstedkommer et ikke uvæsentlig aarligt Tab. Der er 
følgelig fra dansk Side god Grund til at tage Del i Bestræbelserne for at udvikle 
Midlerne til skadelige Insekters Bekæmpelse. Forholdene her i Landet frembyder 
ved deres Overskuelighed gode Betingelser for parasitologiske Undersøgelser, idet 
Materialets kvantitative Begrænsning letter dets Behandling uden dog at udelukke 
de indvundne Resultaters almene Betydning; der kan nemlig ingen Tvivl herske 
om, at et Skadedyrs Angreb paa en enkelt Busk, et enkelt Træ eller en Trægruppe 
giver et nøjagtigt Billede af et Angreb af samme Dyr paa en Skov eller en Plantage. 

Den Opgave, der frembryder sig for Studier over skadelige Insekters Snyltere, 
er dels at udrede deres Livshistorie, at klargøre, hvorledes Værten inficeres, og at
fastslaa Snylterens Udviklingscyklus — om den er værtskiftende eller ikke, osv. — , dels 
at paavise Resultatet af Snylterens Virksomhed i Forhold til Værten, i hvilken Grad 
den er i Stand til at modvirke sidstnævntes numeriske Forøgelse, om den alene
formaar at bringe et Angreb af Værten til Ophør, eller om dertil kræves Medvirken 
af andre Snyltere. 

Undersøgelser af den sidstnævnte Art kræver nødvendigvis lang Tid; Aar for 
Aar maa Insektlivet paa det til Undersøgelsen udvalgte Sted observeres i det
Øjemed at konstatere de successive Forskydninger i det paagældende Insektsamfund, 
hvilke Arter, der vandrer ind, og hvilke der fortrænges, samt at udrede Grundene 
til disse Forskydninger. 

En Række saadanne Undersøgelser har jeg anstillet paa forskellige Steder i
Nordsjælland, hvor Forholdene har forekommet mig særlig egnede dertil. Disse
Iagttagelser, af hvilke nogle paabegyndtes for omtrent 10 Aar siden, er endnu ikke ført 
til en saadan Afslutning, at almindelige Resultater kan udledes deraf. Her skal kun
fremhæves et Forhold, som jeg ret hurtigt blev opmærksom paa, og som vistnok er 
af ikke ringe Betydning med Hensyn til planteædende Insekters Udbredelse, nemlig 
en hos flere af disse Insektarter forekommende Utilbøjelighed til at forlade de Steder 
— Træer, Buske el. a. —, hvor de har levet som Larver, selv om de i og for sig er 
vel udrustede til at foretage Vandringer. Undertiden kan man saaledes se
Generation efter Generation af en eller anden Art leve paa samme Træ eller Trægruppe, 
Aar for Aar tiltagende i Antal, medens andre Planter i de nærmeste Omgivelser er 
ganske forskaanede for Angreb. En Følge af en saadan Ophobning af en Insektart 
paa et begrænset Sted er, at Bestanden i særlig Grad udsættes for at ødelægges af 
parasitære Sygdomme, Rovdyr eller Snyltere. Ødelæggelsen er i Reglen total, intet 
Individ af det planteædende Insekt undslipper. Derefter forsvinder Rovdyrene og 
Snylterne efter ved Udryddelsen af Værten at have tilintetgjort deres egne Livs- 
betingelser. 

Flere Iagttagelser har lært mig, at en Plante eller Plantegruppe, der har været 
Genstand for et af Snyltere standset Insektangreb, i nogen Tid derefter forskaanes 
for Angreb af den paagældende Planteæder, indtil efter længere eller kortere Tids 
Forløb Individer af denne, der af Vinden eller paa anden Maade er førte bort fra 
det Sted, hvor de har levet som Larver, finder Stedet og tager det i Besiddelse. 
Da fuldt udviklede Insekter kun yderst sjældent angribes af Snyltere, kan de
nyankomne Dyr uforstyrret forplante sig, men efter nogen Tids Forløb indfinder
Snylterne sig, og Kredsløbet begynder paany<footnote>Undertiden indtræder Komplikationer paa Orund af, at Snylterne selv angribet af Snyltere, 
eller af andre Grunde.</footnote>. 

*

Jeg skal her forelægge Resultaterne af en af de ovennævnte Undersøgelsesrækker. 
Undersøgelsesstedet er et nord for Tisvilde Hegn isoleret beliggende Pilehegn, der 
blev Genstand for Angreb af en Sommerfugl. Forskellige Omstændigheder
bevirkede, at Begivenhedernes Udvikling var let at følge; Angrebet forløb hurtigt, kun 
faa Arter optraadte, og den Snylter, der angreb Sommerfuglen, var selv fri for 
Snyltere. 

Sommerfuglen var <i>Stilpnotia salicis</i> L., en temmelig stor, ensfarvet hvid Art med 
atlaskglinsende Vinger. Den er meget almindelig og udbredt her i Landet, hvor den 
nu og da anretter nogen Skade ved at afløve Pile og Popler, saaledes at større og 
mindre Grene eller ved gentagne Afløvninger endog hele Træder gaar ud.
Æglægningen foregaar i Juni. Æggene lægges i Klumper, dækkede af et hvidt skumagtigt
Lag, paa de angrebne Træer eller i Nærheden deraf paa Mure, Sten o. l. Larverne 
kommer frem om Efteraaret, begynder at æde Pilebladene, overvintrer som smaa
indtil den følgende Maj, æder paany Blade og forpupper sig i Juni mellem løst
sammenspundne Blade. 

<img l>Fig. 1. Skitse af Pilehegnet og dets nærmeste Omgivelser.</img>
Pilehegnet (Fig. 1,1) findes langs en omtrent 200 M. lang Sti, der fra Landevejen 
fra Tisvilde By til Tisvilde Fiskerleje fører mod Nord til Helene Grav. Det er
anlagt omtrent ved Aarhundredskiftet. Oprindelig var der plantet Pil langs begge 
Stiens Sider, men
Planterne paa den vestlige Side 
har ikke kunnet trives; der 
er her, bortset fra en
Strækning nærmest ved
Landevejen, hvor et Hus og et 
Havegærde giver Læ, kun 
nogle faa, forkrøblede Buske 
tilbage. Ogsaa den østlige 
Række trivedes i flere Aar 
kun slet, men kom
efterhaanden i ret god Vækst. 
Hegnet er paa alle Sider 
omgivet af flad Mark; i 
Nærheden findes flere
Grupper af Pil (paa Skitsen mrkt. 
2—7), en Gruppe
Poppelris (mrkt. 8) og en Gruppe 
større Popler (mrkt. 9). 

I Aarene 1903—1905 udfoldede der sig et usædvanlig rigt og forskelligartet
Insektliv paa Hegnet, hvor der levede Larver af mange Sommerfuglearter, foruden
ovennævnte <i>Stilpnotia salicis</i> L, bl. a. <i>Malacosoma neustria</i> L., <i>Cerura vinula</i> L.,
<i>Notodonta ziczac</i> L., <i>Phalera bucephala</i> L., <i>Smerinthus ocellata</i> L. og <i>S. populi</i> L., samt 
forskellige Maalere og Viklere. Dog var Individantallet endnu ikke saa betydeligt, 
at der var indtraadt nogen Konkurrence mellem de enkelte Arter; Hegnet afgav
tilstrækkelig Føde til dem alle. 

For nogle af Arternes Vedkommende var det kendeligt, hvor de først ankomne 
Eksemplarer havde slaaet sig ned; <i>Cerura</i>-Larverne optraadte saaledes kun paa en 
Strækning af et Par Meter i den nordlige Ende af Hegnet<footnote>I 1905 angrebes <i>Cerura-</i>Bestanden af en Snyltehveps, der ryddede stærkt op blandt
Larverne, af hvilke 40 pCt. blev angrebne, jfr. J. C. Nielsen: Om <i>Paniscus cephalotes</i> Holmgr., en paa 
Gaffelhalen snyltende Hveps (Entomologiske Meddelelser, 2. R., 3. Bd., 1906, p. 5).</footnote>.


I Aarene 1903—07 formerede Stilpnotiaerne sig stærkt, indtil ved Midsommertid 
1907 deres Larver afløvede Pilehegnet fuldstændigt efter ganske at have fortrængt 
de andre Insekter, hvoraf da ikke en eneste fandtes paa Hegnet. Grunden til, at 
Stilpnotiaen kunde fortrænge de andre Arter, maa formenthg søges i Tiden for dens 
Fremkomst. Som foran berørt overvintrer Stilpnotiaen som unge Larver, der
begynder at æde Bladene straks efter Løvspringet; herved fik de i det foreliggende 
Tilfælde paa den ene Side et Forspring for saadanne Sommerfuglearter, hvis Æg 
overvintrer, og for saadanne, hvis Æg lægges om Foraaret, medens paa den anden 
Side den fuldstændige Afløvning af Pilene i Juni—Juli umuliggjorde, at de
Sommerfuglearter, hvis Larver er Eftersommer- eller Efteraarsdyr, og hvis Æg skulde være 
lagt paa Pilebladene ved Midsommertid, kunde leve paa Hegnet. 

Allerede i Begyndelsen af Juli havde en stor Del af <i>Stilpnotia-</i>Larverne
forpuppet sig<footnote>Da de ikke, saaledes som det sædvanlig sker, havde kunnet indspinde sig enkeltvis mellem 
Blade, havde de forpuppet sig i Grenvinkler, hvor Pupperne fandtes sammenklumpede, fastspundne 
til Grenene.</footnote>. Omkring paa Stammerne og de bladløse Grene krøb talrige større eller 
mindre Larver uden at kunne finde Føde, og paa Jorden under Pilene fandtes Mængder 
af Larver, døde eller døende af Sult. Nogen Udvandring fra Hegnet syntes ikke 
at finde Sted<footnote>Betegnende for Stilpnotiaens Mangel paa Vandreevne er, at Pilene paa den vestlige Side af 
Stien medtoges langt mindre end paa den østlige; helt afløvede blev de aldrig.</footnote>. Stilpnotiaen optraadte vel sporadisk i de foran omtalte
Pileplantninger i Hegnets Omegn, men havde alt i flere Aar levet i disse. 

Af Klækningsforsøg, foretaget med et ikke ringe Antal Larver og Pupper,
fremgik, at de endnu var saa godt som fri for Snyltere. En Snylteflue (<i>Carcelia gnava</i> 
Meig.) var dog kommet til Stede; kun et eneste Eksemplar blev klækket deraf; men 
det skulde ikke vare længe, før dens Tilstedeværelse satte sig tydeligere Spor. 

I 1908 havde jeg ikke Leilighed til selv at anstille Undersøgelser paa Stedet; 
men efter andres Sigende var <i>Stilpnotia-</i>Angrebets Styrke formindsket, dog var
ogsaa da Dele af Hækken helt afløvede. 

I det følgende Aar, 1909, var Billedet ganske forandret. I Begyndelsen af Juli 
fandt jeg Hækken helt grøn, dog med talrige <i>Stilpnotia-</i>Larver. Den ovennævnte 
Snylteflueart var nu tiltaget overordentligt i Antal. Ved paa forskellige Steder af 
Hegnet at udtage Prøver til Bestemmelse af Antallet af de angrebne Stilpnotiaer 
(Larver og Pupper) fandt jeg, at noget over Halvdelen af disse var inficerede; i den 
sydlige Del af Hegnet var Procenten 47, i Midten 66 og i den nordlige Del 59<footnote>Angaaende <i>Carcelia gnava's</i> Udviklingshistorie henvises til J. C. Nielsen: Undersøgelser over 
entoparasitiske Muscidelarver hos Arthropoder (Vidensk. Medd. fra den naturhistoriske Forening i 
København, Bd. 63, 1911, p. 1).</footnote>. 

Af andre paa Stilpnotiaen snyltende Insekter optraadte en Ichneumonideart, 
men kun saa faatalligt, at dens Tilstedeværelse ikke var af nogensomhelst Betydning. 
I nogle døde <i>Stilpnotia-</i>Pupper fandtes derhos Larver af en anden Flueart, <i>Sarcophaga 
affinis</i> Fll., saa vel som af en anden, større Art af samme Slægt; om disse optraadte 
som Snyltere eller blot som Aadselædere, kunde jeg imidlertid ikke sikkert afgøre; 
mest sandsynligt forekommer det sidste mig<footnote>Det er overhovedet særdeles omtvistet, hvorvidt <i>Sarcophaga-</i>Larverne kan optræde
entoparasitisk hos Sommerfuglelarver (jfr. Investigations into the habits of certain Sarcophagidæ by T. 
L. Patterson — U. S. Department of Agriculture, Bureau of Entomology. Technical Series Nr. 19, 
Part III, 1911). Noget utvivlsomt Eksempel herpaa har jeg aldrig truffet. Derimod er det
sikkert, at ikke alle <i>Sarcophaga-</i>Arters Larver lever i syge eller forraadnede Organismer; Larven af <i>S. 
mamillata</i> Pand. optræder saaledes hyppigt i Spind af Hyponomeutaerne, hvor de opæder helt sunde 
Pupper. <i>Sarcophaga-</i>Larven trænger ind gennem Puppens ene Ende og ud gennem den anden, 
efterladende det tomme Hylster for derpaa at søge sig et nyt Bytte. En enkelt eller faa af disse 
<i>Sarcophaga-</i>Larver kan undertiden rydde kendeligt op i en <i>Hyponomeuta-</i>Koloni. 

Om <i>S. mamillata</i> Pand. kan iøvrigt her bemærkes, at naar den i Katalog der paläarktischen 
Dipteren III (1907) p. 469 findes opført som synonym med <i>S. affinis</i> Fll., er dette uden Tvivl
urigtigt. De to Arter er vel nærbeslægtede, men kan dog uden Vanskelighed skelnes fra hinanden 
At ogsaa <i>S. affinis</i> Fll. skulde leve i <i>Hyponomeuta-</i>Kolonier, foreligger der næppe Holdepunkter for; 
de i Literaturen omtalte Iagttagelser i saa Henseende turde bero paa Forveksling med <i>S.
mamillata</i> Pand.</footnote>. 

<img>Fig. 2. Pilehegnet. Juni 1913.<tab>R. H. Stamm. phot.</img> 

I Juli 1910 fandt jeg Angrebet paa Hegnet ophørt; paa Pilene saas kun et 
ganske ubetydeligt Antal <i>Stilpnotia-</i>Larver, alle inficerede med Carcelier, samt en 
Del tomme Huder af unge og halvvoksne <i>Stilpnotia-</i>Larver, <i>Carcelia-</i>Larverne, som
havde dræbt dem, havde allerede tidligere boret sig ud og forpuppet sig. Saa
tidligt havde i 1910 Snylterne taget fat, og saa grundigt havde de arbejdet, at den 
sidste Generation af Værterne var omtrent tilintetgjort, inden Larverne havde naaet 
den fulde Størrelse. 

Saaledes endte dette <i>Stilpnotia</i>-Angreb. 

Ved Midten af August 1911 besøgte jeg atter Hegnet for at se, om der var
begyndt en ny Indvandring af planteædende Insekter, og om Carceliaen efter
<i>Stilpnotia-</i>Bestandens Udryddelse endnu opholdt sig ved Hegnet. Trods omhyggelige
Undersøgelser fandt jeg hverken Sommerfuglelarver eller Snyltefluer paa Pilene eller i 
Omegnen deraf. Om de i 1910 udviklede Carcelier var døde uden at forplante sig, 
eller om de havde spredt sig, lod sig ikke afgøre<footnote>Det er muligt, at Carcelierne i 1910 kan have søgt hen til Pileplantningen 3, i hvilken der 
tidligere havde levet Stilpnotiaer og en navnlig i Aarene 1905—09 talrig Ringspinderbestand.
Herfor kunde tale, at Plantningen i 1911 var ganske fri for de nævnte Arter. Det bør dog bemærkes, 
at allerede i 1909 var en Del af de nævnte Arters Larver inficerede med Carcelien.</footnote>. 

Paa de foran omtalte smaa Pilebuske paa den vestlige Side af Stien levede i 
1911 8 Larver af <i>Sphinx ocellata</i> L. 

I August 1912 fandt jeg Pilehegnet vedblivende meget insektfattigt; hist og her 
saas et Par Viklerlarver og omtrent ved Midten af Hegnet enkelte sammenspundne 
Blade med tomme, tidligere paa Aaret forladte <i>Stilpnotia</i>-Pupper. I Sommeren 1911 
mas altsaa en <i>Stilpnotia</i>-Hun have fundet Vej til Hegnet og lagt Æg derpaa, og i 
1911—12 har Larverne kunnet udvikle sig uhindret af Carcelierne, der da ikke mere 
fandtes paa Hegnet. I 1913 fandtes faa <i>Stilpnotia</i>-Larver og et temmelig
betydeligt Antal Viklerlarver. 

Hverken paa de nys omtalte Buske eller paa selve Hegnet saas i 1912
<i>Sphinx-</i>Larver. I 1911 fangede jeg ved Hegnet en stor Snyltehveps, en <i>Trogus-</i>Art, som 
jeg lod flyve uden først at undersøge, hvilken Art den tilhørte. Da begge
<i>Trogus-</i>Arterne imidlertid snylter hos <i>Sphinx-</i>Larver, har det muligvis været den, der har 
gjort det af med den nævnte <i>Sphinx-</i>Bestand. 

*

Vi har nu fulgt Pilehegnets Historie i over et Tiaar; set en af de mange
Planteædere, for hvilke Hegnet gav Plads, vinde Overhaand paa de andres Bekostning; 
fremdeles set dens fuldstændige Tilintetgørelse ved Snyltere, og en kortvarig
Hvileperiode indtræde, og endelig set Planteæderne begynde at tage Hegnet i Besiddelse 
paany. De kommende Aar vil vise Tingenes videre Gang, om det skildrede Tiaars 
Historie vil gentage sig, eller om andre Arter vil forme Begivenhederne anderledes.  

﻿</chapter>

