<img>
<big><sc>Teknisk Tidskrif</sc>t</big>
UTGIFVEN AF SVENSKA TEKNOLOGFÖRENINGEN
ARS <sc>et</sc> SCIENTIA
<big>1871 1895</big>
STOCKHOLM
1896
EXTRA HÄFTE
</img>
<table o>
<td v6><img l></img><td c>Extra Häfte.
<td c><h1><sc>Teknisk Tidskrift.</sc></h1>
<td c><small>UTGIFVEN AF</small>
<td c><big><sc>Svenska Teknologföreningen,</sc></big>
<td c><small><sc>med understöd af Letterstedtska Föreningen.</sc></small>
<td c><b><sc>Ansvarig utgifvare: Arkitekt</sc> MARTIN BORGSTEDT.</b>
</table>
<table b>
<td c><big><b>Mars</b></big><td c><b>Redaktionens Byrå:</b> <small><i>Stockholm, Brahegatan 5. Allm. Telef. 80 08.</i></small><br><b>Tidskriftens Expedition:</b> <small><i>Stockholm, Svenska Teknologföreningens lokal,</i></small><br><small><i>Brunkebergstorg 18, 1 tr. upp. Rikstelef. 716. Allm. Telef. 55 58.</i></small><td c><big><b>1896.</b></big>
</table>

<h2><small>INNEHÅLL:</small></h2>
<table o>
<td 2 r><small>Sid.</small>
<td><b>Ett 25-års</b> jubileum (revy) <td r>1
<td><b>Teknisk Tidskrift,</b> dess grundande och utveckling under åren 1871—95
(med porträtt) <td r>2
<td><b>Öfversikt</b> öfver uppvärmnings- och ventilationsteknikens framsteg under
de sista 25 åren (ill.), av <i>W. D.</i> <td r>6
<td>Några statistiska data rörande Sveriges mekaniska industri under åren
1874—96 (ill.), af <i>W. Hoffstedt</i><tab><td r>12
<td>Uppmätning af kraftpåkänningar å skärstål vid skärning af metaller
(ill.), af <i>G. Settergren</i> <td r>16
<td>Några anteckningar rörande väg- och vattenbyggnadsyrket under tiden
1870—95 (ill.), af <i>B. Stafsing</i> <td r>23
<td>Öfverblick öfver byggnadsverksamheten i Sverige under de sista 25 åren
(ill.), af <i>I. G. Clason</i> <td r>36
<td>Några ord om dekor, konst under de senast flydda 25 åren, af <i>Agi Lindgren</i> <td r>53
<td>Några framsteg på starkströmteknikens område under de senaste åren
(ill.), af <i>Rob. Dahlander</i> <td r>59
<td>Bidrag till kännedomen om våra brännmaterialier (ill ), af <i>P Klason</i> <td r>62
</table>

<chapter name="Ett 25-års jubileum">
<h2>Ett 25-års jubileum.</h2>

<img l></img>

<i>Teknisk Tidskrift har upplefvat 25 årgångar. Detta är
inom den svenska tekniska tidskriftslitteraturens
område en tilldragelse, som bör bemärkas. Vid gryningen af
det andra kvartsseklet kasta vi därföre en blick tillbaka på
det nu tilländagångna första, då vi uti här föreliggande extra
häfte framlägga för våra läsare såväl en redogörelse för
Teknisk Tidskrifts grundande och utveckling som ock i ett flertal
afhandlingar framställa teknikens, industriens och
byggnadskonstens nuvarande ställning inom skilda områden samt deras
framsteg under de gångna 25 åren. Och hvilka framsteg
kunna icke uppvisas under denna tid!

Kommunikationsväsendet har uppnått en förut ej anad
höjd. Rullande och flytande palats sätta med ångkraftens
och elektricitetens tillhjälp de olika nationerna och
landsdelarna uti den intimaste förbindelse med hvarandra, och för
såväl tankens meddelande som de materiella föremålens
snabba och säkra transport hafva uppstått nät af järn och
stål utan tal länderna rundt. Hvad fanns väl för 25 år
sedan af vårt nu hela landet omfattande järnvägsnät?
Endast en ringa del i landets mest befolkade trakter. Tid och
afstånd kunna i vissa bemärkelser sägas vara reducerade till
ett minimum.

Hvilka fordringar uppställa vi ej nu mot förr ur såväl
komfortens och hygienens som estetikens synpunkter på våra
boningar, och huru har ej den moderna byggnadskonsten i
dessa hänseenden lämnat sina bidrag att bereda oss en mera
människovärdig tillvaro? Svaret finnes lätt vid en jämförelse
mellan t. ex. de delar af vår hufvudstad »som kommit» och
dem »som gå».</i>

<i>Maskintekniken har i alla riktningar på ett storartadt
sätt utvecklats och fått allt större betydelse på den
mänskliga produktionens alla områden. För att göra</i> <b>ett enda</b>
<i>grepp i den talrika samlingen af hithörande framsteg må
framdragas betydelsen af det för hela vår modernärings
utveckling så viktiga tillgodogörandet af centrifugalkraften i
mejeriapparater.</i>

<i>Kraftiga dynamomaskiner gifva oss elektricitet i så
stora mängder och till så låga pris, att ingen förut kunnat
drömma därom, och den hastiga utvecklingen af det
elektriska belysningsväsendet kan endast jämföras med den
värdiga konkurrens, som genom oupphörliga framsteg och
förbättringar bjudits detsamma från andra ljuskällors, senast
gasglödljusets, sida.</i>

<i>Och hvilka omhvälfningar, kännbara ända ned i det
hvardagliga lifvet, har ej den lilla tingest, som kallas telefon,
åstadkommit?

En fråga, som för 25 år sedan af många sakkunnige
besvarades med nej, nämligen: Äger vårt land någon kemisk
industri? måste nu förvisso besvaras med ett obetingadt ja.
Den af alla vetenskaper naturen närmast inpå lifvet
kommande, kemien, har för öfrigt under kvartsseklet så
omgestaltats och lagt så många nya områden under sitt
herravälde, att den i många delar blifvit hardt när oigenkänlig.
Nu synthetiseras i kemiska fabriker med lätthet ämnen, som
förr ansågos kunna uppstå allenast i samband med det
mystiska begreppet lif, elementgrupper sammansmidas på fullt
systematiskt sätt, tills hvarje atom intagit den åt densamma
anvisade platsen i den nya molekylens rationela byggnad:
med samma lätthet analyseras förr oförklarliga komplexer;
bryggor hafva slagits till närstående vetenskaper, och äro i
detta hänseende den moderna elektrokemiens redan vunna
resultat i hög grad lofvande för framtiden.

Jordens innandöme har aftvingats sina fördolda skatter
på rationelare sätt; den svenska bergshandteringens urgamla
anor hafva säkerligen till fyllest häfdats, och många nya
löftesrika företag hafva på detta område sett dagen. Af största
betydelse har i samband härmed varit den svenska
sprängämnesteknikens rekordslående utveckling.

I sanning, teknisk vetenskap och teknisk id hafva under
kvartsseklet gått sin bana fram såsom naturkrafternas
utforskare och blifvande behärskare med större framgång och
med mera positiva resultat än någonsin tillförene.

Utvecklingen å alla dessa områden har Teknisk
Tidskrift sökt följa, steg för steg, alltjämt med sträfvan att fylla
sin uppgift att uträtta ett gagnerikt arbete på den tekniska
odlingens omfattande fält.

Arbete och uppoffringar hafva varit nödvändiga
förutsättningar för utgifvandet och bibehållandet af Teknisk
Tidskrift under denna tid, ty den läsekrets, som en teknisk
tidskrift i vårt land kan påräkna, är jämförelsevis begränsad.
Arbetet och uppoffringarna hafva följts af framgång, och
denna framgång manar till fortsatt arbete samt inger
förhoppning om en allt jämt fortgående utveckling, under
förutsättning dock att Tidskriften fortfarande får påräkna ett
verksamt understöd från dem, som, vare sig i vetenskapligt,
konstnärligt eller praktiskt hänseende verka till industriens och
byggnadskonstens gagn.

Vid ett tillfälle som detta vilja vi slutligen uttala ett
varmt tack till alla, som medverkat till det nu afslutade
kvartssekelsarbetet, inom redaktion, medarbetarekrets, expedition
och tryckerier. Och ett lika varmt tack till den publik, hvars
välvilja möjliggjort företaget, och på hvilken fortfarande måste
byggas för framtida arbete!</i>

<tab><tab><tab><tab><tab><tab><b><i>Redaktionen.</i></b>
<img></img>
</chapter>

<chapter name="Teknisk Tidskrift, dess grundande och utveckling under åren 1871—95">
<h2>Teknisk Tidskrift,</h2>
<h2><small>dess grundande och utveckling under åren 1871—95.</small></h2>
<img l></img>

År 1870, den 3 december, utsändes profnummer
till <i>Illustrerad Teknisk Tidning,</i> som var
upphofvet till nuv. Teknisk Tidskrift.

Tidningen utkom från och med 1871 med ett
8-sidigt, illustreradt nummer i veckan och hade till uppgift
att vara ett billigt, tidsenligt organ för landets industri- och
näringsidkare, i hvilket »genom populära afhandlingar skulle
framhållas vikten och nödvändigheten af att inom
industriens alla grenar göra <i>den naturvetenskapliga bildningen</i>
gällande samt att där tillämpa och söka tillfredsställa
<i>konstens fordringar</i>».

Tidningen grundades af civilingeniör <sp>Wilhelm
Hoffstedt</sp>, dess redaktör, samt förlades af framlidne
boktryckaren A. L. <sp>Norman</sp>.

Illustrationerna i texten utfördes dels i träsnitt, dels i
det då här i landet för första gången tillämpade
reproduktionssättet »zinkokemitypi» af <sp>Fritz Meyer & C:o</sp>, nu
allmänt kändt under benämningen »zinketsning». En och
annan litografierad plansch förekom äfven.

Tidningen hade redan första året statsunderstöd, 1,200 kr.

I april månad 1872 förändrades tidningen till <i>Teknisk
Tidskrift,</i> hvilken benämning den alltsedan bibehållit. Den
utkom då med ett häfte i månaden om 24 sidor text och
minst 2 litograferade planscher.

Ändringen föranleddes af ekonomiska skäl, i det att
omkostnaderna måste väsentligen nedbringas, om ett
fortsatt utgifvande ur berörda hänsyn skulle varda möjligt.

Samtidigt öfvertogs förläggareskapet af tidskriften af dess
fortvarande redaktör, W. Hoffstedt.

Planen var hufvudsakligen densamma, men egnades
under den nya formen Ökad uppmärksamhet åt
<i>byggnadskonsten,</i> som från och med 1872 saknade sitt eget organ,
i det att då »Nordisk tidskrift för byggnadskonst och slöjd
m. m.» upphörde att utkomma.

I denna form och efter denna plan utgafs tidskriften
under 7 år eller till och med 1878 samt åtnjöt under tiden
statsunderstöd af 1,600 à 2,000 kr. årligen.

***

Vid <i>1877 års teknologmöte</i> framhölls bland annat
önskvärdheten af, »att de från Tekniska Högskolan
utexaminerade eleverna öfverenskommo om någon bestämd
tidskrift, hvari de, då så ansågs nödigt eller önskvärdt, voro
i tillfälle att uttala sina åsikter i frågor af gemensamt
intresse samt att meddela praktiska rön etc.», hvarjämte
uttalades den förhoppningen, att <i>Teknologföreningen</i> (då
varande <i>Föreningen T. I.</i>) måtte vidtaga åtgärder för detta
önskemåls realiserande.

Teknologföreningens styrelse tog fasta på dessa
uttalanden, därtill äfven föranledd af den inom föreningen ofta
till uttryck komna och länge närda förhoppningen, att
föreningen måtte erhålla sitt eget litterära organ, hvarigenom
ej blott sambandet mellan de å skilda orter spridda
medlemmarne kunde på ett effektivt sätt underhållas, utan
äfven genom dessa och andra för saken intresserades krafter
föreningen kunde verka för en af sina uppgifter »att till
den svenska industriens gagn söka göra gällande don
naturvetenskapliga och tekniska bildningen».

Ledd af dessa åsikter begagnade sig också
Teknologföreningen af ett från Teknisk Tidskrifts egare och redaktör
hösten 1878 gjordt anbud att kostnadsfritt fä öfvertaga
utgifvandet af samma tidskrift med full eganderätt. Sålunda
beslöt Teknologföreningen vid sitt december-sammanträde
1878 att acceptera nämnde anbud, och i januari 1879
utfärdade styrelsen ett cirkulär, hvari bland annat
meddelades, att föreningen komme att från och med 1879 i ny
följd utgifva Teknisk Tidskrift med minst G häften om året
med 2 à 3 tryckark text jämte litograf]erade planscher och
illustrationer i texten.

Tidskriften ställdes under ledning af lektor W.
<sp>Hoffstedt</sp>, såsom hufvudredaktör — som erbjudit sig att utan
ersättning redigera tidskriften, till dess föreningen vunnit
erfarenhet om framgången af det i fråga varande litterära
företaget — och ett redaktionsutskott, hvars ledamöter hade
till uppgift att såsom referenter inom de olika grenarne af
tekniken biträda med uppsamlandet af värdefulla bidrag till
tidskriften. Till ledamöter i detta redaktionsutskott valde
Teknologföreningens Andra Sektion vid januari-sammanträdet
1879 mariningeniör J. T. <sp>Pihlgren</sp>, referent för
maskinbyggnadskonst, ingeniör A. W. <sp>Cronquist</sp> för kemisk
teknologi, bergsingeniör N. W. <sp>Bosæus</sp> för bergsvetenskap,
-lektor M. Isæus för husbyggnadskonst och maskindirektör
E. <sp>Storckenfeldt</sp> för väg- och vattenbyggnadskonst.

I öfverensstämmelse med sist anförda program utgafs
tidskriften oförändrad till och med 1888.

Under tiden åtnjöt tidskriften årligt statsunderstöd,
växlande mellan 1,600, 1,000 och 2,000 kr.

Därjämte erhölls från och med 1879 af Letterstedska
föreningen ett årsanslag af 1,000 kr., sedan med denna
förening träffats Öfverenskommelse, att Teknisk Tidskrift
skulle upptaga de afhandlingar, berörande industriens
teknik, hvilka eljes, jämte sådana om vetenskap och konst,
skulle inflyta i Letterstedtska Föreningens tidskrift,
»Nordisk Tidskrift». För att Teknisk Tidskrift på grund häraf
skulle kunna verka i sist nämnda förenings anda, har den
sedan dess, så långt det af densamma beviljad c anslaget
och omständigheterna medgifvit, 2»ublicerat uppsatser i
tekniska spörsmål af mera framstående intresse äfven från
grannländerna Norge och Danmark.

Under större delen af <i>Byggnadssamfundets</i> tillvaro
(intill 1889) var tidskriften äfven denna förenings organ.

På grund af medgifvande från Styrelsen från Sveriges
statsbanor, förmedladt genom dåvarande maskindirektör E.
<sp>Storckenfeldt</sp>, hafva från och med år 1886 såsom
särskilda bilagor åtföljt tidskriften större fotolitografierade
planscher öfver den nyare, vid statsbanorna använda, rullande
materielen, äfvensom öfver de för densamma fastställda
norroalerna.

Under tiden 1879—88 inträdde ingen annan förändring
i tidskriftens redaktionella ledning, än att såsom referent i
redaktionsutskottet för bergsvetenskaps-afdelningen från och
med 1881 inträdde doktor A. W. <sp>Tamm</sp>.

Såsom tidskriftens referenter i grannländerna hafva
under samma period fungerat: för Norge kontorschef A.
<sp>Fenger-Krog</sp> 1879—83, ingeniör O. <sp>Schönheyder</sp> 1884—87
och ingeniör A. J. Brvn sedan 1888 samt för Danmark
hela tiden ingeniörkapitain V. E. <sp>Tychsen</sp>.

***

Genom stadgeförändringen inom Teknologföreningen i
Stockholm 1887 — på grund hvaraf den från och med 1888
benämndes Svenska Teknologföreningen, och dess Andra
Sektion fördelade sitt arbete dels på allmänna sammanträden,
dels på fackafdelningar — framträdde allt mera behofvet af
att anordna tidskriftens innehåll i öfverensstämmelse med
sagda arbetsplan. Sålunda blefvo under åren 1889—92
uppsatserna m. m. i tidskriften, som i öfrigt utgafs enligt
oförändradt program, grupperade under en allmän
afdelning, upptagande afhandlingar etc. af intresse för teknikens
alla områden, samt <i>fem underafdelningar,</i> representerande
de olika fackafdelningarne inom Svenska Teknologföreningen.

Under denna period åtnjöt tidskriften fortfarande
årligen statsunderstöd (2,000 kr.) och anslag af Letterstedtska
föreningen (1,000 kr.) samt stod under ledning af ett
redaktionsutskott, bestående af lektor W. <sp>Hoffstedt</sp> såsom
hufvudredaktör och fackafdelningarnas sekreterare såsom
referenter för dessa, nämligen i fackafdelningen för
husbyggnadskonst arkitekt K. <sp>Salin</sp> (hela tiden), i fackafdelningen
för väg- och vattenbyggnadskonst löjtnant P. A. <sp>Lindahl</sp>
(hela tiden), i fackafdelningen för mekanik ingeniör G.
<sp>Sellergren</sp> (1889—90) och ingeniör E. <sp>Andersson</sp>
(1891—92), i fackafdelningen för elektroteknik ingeniör K. <sp>Wallin</sp>
(hela tiden) samt i fackafdelningen för kemi och
bergsvetenskap bergsingeniör V. <sp>Gröndahl</sp> till hösten 1892, då
ban afled.

***

Redan på hösten 1890 väcktes förslag om, att Teknisk
Tidskrifts senaste utveckling skulle fullföljas därhän, att
den uppdelades i särskilda, <i>af hvarandra oberoende</i>
afdelningar för de olika facken, samt året därpå ett annat
förslag, att Svenska Teknologföreningen skulle utgifva en
veckotidning eller tidskrift. Efter vidlyftiga diskussioner och
utredningar resulterade behandlingen af dessa ärenden hösten
1892 däri, att föreningen beslöt sig för att från och med
1893 utgifva Teknisk Tidskrift efter en ny, väsentligen
förändrad plan, densamma som fortfarande är gällande.
Enligt denna utgifves tidskriften i:

dels <i>en allmän afdelning,</i> utkommande med ett
nummer om 4 à 8 sidor text i veckan, och innehållande:
uppsatser och meddelanden af allmänt intresse från teknikens
alla områden; meddelanden från tekniska föreningars
förhandlingar; redogörelse för myndigheters åtgärder och
beslut angående byggnadsverksamheten och industrien inom
riket; uppgifter om patent, leveranser och entreprenader
m. m.;

dels <i>tre särskilda fackafdelningar,</i> nämligen en för
<i>mekanik och elektroteknik,</i> en för <i>byggnadskonst</i> och en för
<i>kemi och metallurgi</i> (nu kemi och bergsvetenskap),
utkommande hvar och en med 8 häften på året om 12 à 16
sidor samt försedda med illustrationer i texten eller på
särskilda planscher i mån af behof.

Samtidigt beslöts, att Redaktionen skulle utgöras af en
hufvudredaktör och ansvarig utgifvare, som tillika vore
redaktör för den allmänna afdelningen, samt redaktörer för
de särskilda fackafdelningarna.

Vid 1893 års början inträdde ingeniör Th.
<sp>Wawrinsky</sp> såsom Tidskriftens hufvudredaktör och redaktör för
allm. afdelningen, samt utsågos i Redaktionen för de
särskilda fackafdelningarne följande personer:

för <i>afdelningen för mekanik och elektroteknik:</i> lektor
W. <sp>Hoffstedt</sp> och ingeniör K. <sp>Wallin</sp>;

för <i>afdelningen för byggnadskonst:</i> arkitekt <sp>Martin
Bergstedt</sp> och löjtnant 0. Z. <sp>Ekdahl</sp>;

för <i>afdelningen för kemi och metallurgi:</i> ingeniör K.
<sp>Sondén</sp> och lektor C. G. <sp>Särnström</sp>.

Sedan ingeniör Wawrinsky med 1893 års utgång
afgått, inträdde arkitekten <sp>Martin Bergstedt</sp> såsom
Tidskriftens hufvudredaktör och ansvarige utgifvare samt
redaktör för Allni. Afdelningen, hvilka befattningar han
fortfarande innehar.

Inom redaktionen för de särskilda fackafdelningarne
har inom den tid, som denna redogörelse omfattar, endast
den förändring inträffat, att löjtnant Ekdahl med 1894 års
utgång afgick och efterträddes af kaptenen vid K. Viig- och
Vattenbyggnadskåren B. <sp>Stafsing</sp>.

Såsom dansk korrespondent liar inträdt Cand. <sp>Polyt.
V. Bøgh</sp>, Kjöbenhavn, sedan ingeniørkapitain V. E.
Tychsen afsagt sig sitt under
många år innehafda uppdrag
såsom sådan.

Anslagen hafva under
denna tid utgått med samma
belopp som under de närmast
föregående åren.

***

<img><i>W. Hoffstedt.</i></img>
Åt den man, hvars
energi och arbotsainhet varit den
egentliga orsaken till, att
Teknisk Tidskrift lyckats arbeta
sig fram och äga bestånd, och
hvars förtjänst det i
hufvudsak är, att den nu kan fira.
sitt 25-års jubileum, är det på
sin plats att här egna några
ord af erkänsla och
tacksamhet — åt lektor <b><i><sp>Wilhelm
Hoffstedt</sp>.</i></b>

Hoffstedt föddes vid
Svartnäs bruk i Dalarne den 8 mars
1841. Efter år 1860 i
Upsala. atlagd studentexamen var
ban det följande året extra
elev vid Falu Bergsskola samt
genomgick under åren 1862
—65 Teknologiska institutet
såsom ordinarie elev på den
mekaniskt-tekniska linien.
Den praktiska utbildningen
följde hand i hand med den
teoretiska, Sålunda arbetade H. vid jerntillverkningen och
ny byggnaderna vid Svartnäs bruk, vid Lindahl & Runors
mek. verkstad samt vid Bergsunds mek. verkstad.

Under delar af åren 1865—67 och 1870 var han
ritare och konstruktör hos professor C. A. Ångström samt
hade under de därpå följande åren, 1871 — 78 egen
patent-och konstruktionsbyrå.

Vid en del arbeten för utställningar, såväl inom som
utom landet, har H. varit icke obetydligt verksam.
Sålunda var han vid utställningen i Stockholm 1866
föreståndare för maskinafdelningen, vid Utställningen i Paris 1867
biträdande kommissarie och vid utställningen i Filadelfia
1877 sekreterare vid prisjuryns svenska afdelning samt
juryman vid flera utställningar.

Det läroverk, där H. fick sin första tekniska
utbildning, har han efter studietidens slut, endast med undantag
af några korta mellantider, allt fortfarande tillhört. Efter
att först några år hafva tjänstgjort som assistent vid
Institutet var ban under åren 1871 — 77 lärare därstädes i
konstruktion af enkla maskindelar, och dä läroverket
sistnämnde år blef omorganiserad t till K. Tekniska Högskolan,
blef denna befattning förvandlad till ett lektorat, som allt
fortfarande af H. innehafves. Tillika bestridde han
undervisningen i byggnadsstatik vid Högskolan åren 1877—83.

Sedan 1871 är Hoffstedt äfven läroverkets sekreterare.

Vid de arbeten, som åren 1890 och 91 företogos
rörande utvidgningen och omorganiseringen af Tekniska
Högskolan, var H. sekreterare i den kungl, kommitté, som var
tillsatt för ott afgifva betänkande angående förslag i ärendet.

Äfven åt ett annat läroverk, nämligen Tekniska Skolan i
Stockholm, har H. funnit tid
att egna en stor del af sin
verksamhet. Ända från 1862
har han i en eller flere
egenskaper varit bunden vid
nämnde läroverk, först vid
dåvarande Slöjdskolan och
därefter vid nuvarande Tekniska
Skolan såsom öfverlärare i
mekanik, maskinlära,
maskin-ritning m. fl. ämnen samt
af-delningsföreståndare för
byggnadsyrkesskolan 1879—90
samt sedan dess för
maskinyrkesskolan.

Sedan 1882 har
Hoffstedt äfven varit ledamot i
styrelsen i Tekniska Skolan.

Inom föreningar och
samfund har H. utöfvat en
omfattande verksamhet. Redan
som elev kom han att spela
en framstående rol i
teknologernas ioreningslif och har allt
sedan inom
Teknologföreningen under dess olika skeden
varit en af dess mest
anlitade förtroendemän. Han har
vid flere tidpunkter under
följder af är hedrats såsom
ordförande i Föreningen eller
någon af dess afdelningar och
har därjämte uträttat ott
mångsidigt och" omfattande arbete genom föredrags hållande,
inlägg i diskussionsfrågor samt såsom arbetande medlem i
en mångfald kommittéer.

Hoffstedt invaldes i d. v. Föreningen T. I. den 29
Nov. 1862, var våren 1863 ledamot af kassadirektionen
samt hösten 1863 till och med våren 1865 ledamot af
styrelsen och fungerade därvid som ordförande. Han skref
vid denna tid alla styrelsens protokoll, emedan någon
särskild sekreterare då ej brukades.

Åren 1866 och 68 var han revisor samt hösten 1S69
vice ordförande och 1870—78 ordförande i dåvarande Tredje
Sektionen, som närmast motsvarade den nuvarande Andra.

Åren 1878—87 var han ordförande i Andra Sektionen
och efter omorganisationen, 1887, ordförande i samma
Sektion åren 1888 och 1894. — Äfven utom
Teknologföreningen hur H. verkat lor flera föreningar. I Sv.
Slöjdföreningen var lian ledamot af styrelsen och ordförande i dess
Andra utskott under ett 10-tal af år samt var sekreterare i
Byggnadssomfundet hela tiden (1877—88), som denna
förening existerade, samt i järnvägsmannasällskapet en kortare tid.

<img><small>INGENIÖR TH. WAWRINSKY.</small></img>

Den litterära sidan af H:s verksamhet har att uppvisa
följande arbeten. Efter 1877 års utställning i Filadelfia
redigerade han den öfver nämnde utställning afgifna
officiella svenska berättelsen, och efter Första och Andra
Tek-nologmötcna, 1877 och 1886, de öfver mötena afgifna
förhandlingarna. År 1878 utgaf han <i>Hållfasthets- och
dimensionsberäkningar för järn-, stal- och träkonstruktioner,</i> år
1891 utkom å Sv. Teknologföreningens förlag <i>Anordningar
och skötsel af arbetstransmissioner,</i> och bland H:s senaste
arbeten är den nyligen, förtjänstfullt verkställda
öfversättningen och bearbetningen för svenska förhållanden af O.
Bachs <i>Maskinelement,</i> som numera användes som lärobok
vid Tekniska Högskolan.

Den verksamhet, som H. inlagt såsom grundare af och
mångårig redaktör för Teknisk Tidskrift framgår af förra
delen af denna redogörelse, och det är särskildt för det
arbete han härvid nedlagt som vi vid ett tillfälle som detta
vilja hafva uttalat ett hjärtligt tack och ott varmt
erkännande — ett arbete, så mycket mera erkännansvärdt, som
det, såsom af det ofvan anförda synes, framträdde midt
under en i öfrigt mångsidig och omfattande verksamhet.

Att midt under en sådan verksamhet finna tid att
utöfva det omfattande arbete, som varit förenadt med
redigeringen och utgifvandet af Teknisk Tidskrift, vittnar om en
mindre vanlig arbetsförmåga och uthållighet. Det säger
sig själft, att påbörjandet af en teknisk tidskrift i ett land
som vårt, med en jämförelsevis begränsad läsekrets, är ett
vanskligt företag, och kan endast genom arbete och
uppoffring samt kärlek till företaget hållas vid lif. Någon
materiell vinst kan icke påräknas. Belöningen består i
tillfredsställelsen att ha uträttat ett arbete, som gagnat det
tekniska och industriella lifvet.

Uppfylld af intresse härför och besjälad af föresatsen
att söka göra den tekniska bildningen fruktbärande för vårt
lands industri och byggnadskonst genom utgifvande af ett
tekniskt organ, som skulle framhålla vikten och
nödvändigheten af att inom industriens alla grenar göra den
naturvetenskapliga bildningen gällande samt att därvid tillämpa
och söka tillfredsställa konstens fordringar, började Hoffstedt
för 25 år sedan detta, företag, som trots icke obetydliga
svårigheter, särskildt under de första åren, allt jämt gått
framåt, därvid åtnjutande hans hufvudledning under den
allra största delen af de 25 åren. Detta företag kräfde sin
man, och motivet att fortsätta det en gång påbörjade
arbetet kunde icke ha varit utsikten ti" någon ekonomisk
vinst utan en oegennyttig sträfvan att i någon mån söka
bidraga att härigenom gagna vårt lands industri.

Det är början, som är svår, o c Ii sä äfven vid ett
företag som detta. Och det grundläggande arbete, som här
med sällspord uppoffring och uthållighet uträttats för
Teknisk Tidskrifts framtida utveckling, skall alltid i tacksamt
minne bevaras.

Sedan Hoffstedt med 1893 års ingång lämnat
hufvudredaktörskapet för Tidskriften, har han, som af det ofvan
anförda framgår, dock allt jämt kvarstått i Redaktionen,
näml. såsom Redaktör för den Mekaniska afdelningen, och
hoppas vi, att Tidskriften allt framgent skall få vara i
åtnjutande af hans värdefulla medarbetarskap.

***

Det jubileum, som Teknisk Tidskrift nu kan fira, skall
verka som en sporre till fortsatt arbete och inge ljusa
förhoppningar vid det nu påbörjade 2:dra kvartsseklet.

***

<img><small>ARKITEKT MARTIN BORGSTEDT.</small></img>

De i texten införda porträtten äro af lektor <sp>Wilhelm
Hoffstedt</sp>, tidskriftens grundläggare och hufvudredaktör
under de första 22 åren, af ingeniör Th. <sp>Wawrinsky</sp>,
hufvudredaktör under år 1893 samt af arkitekten <sp>Martin
Borgstedt</sp>, hufvudredaktör sedan början af år 1894 samt
tidskriftens nuvarande hufvudredaktör.
<img></img>
</chapter>
