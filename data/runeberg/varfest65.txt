<table c>
<td><h2>UPSALA STUDENTERS</h2>
<td><tab>
<td><h1>VÅRFEST</h1>
<td><tab>
<td><b>den 12 Maj 1865.</b>
<td><tab>
<td r><i>Θανμα ἰδεσται</i>
<td r><sc>homerus.</sc>
<td>
<td>————
<td><tab>
<td><tab>
<td><sp>UPSALA</sp>
<td><sp>Edquist & Berglund</sp>. 1865.
</table>




<i>Härmed lemnas i allmänhetens händer en berättelse om
Upsala-studenternas Vår-carneval den 12 Maj 1865, utgifven
på anmodan af den comité som egde öfverinseendet vid
festligheternas anordnande. Berättelsen är grundad på uppgifter
af de olika nationernas arrangörer och har Utgifvaren således
endast att svara för stilen och skrifsättet. Skulle några
misstag hafva influtit, beror sådant derpå, att det väl är möjligt
att mycket vid utförandet blef annorlunda, än efter de
skriftliga planerna, och det för Utgifvaren naturligtvis var
omöjligt att förvissa sig om allt genom autopsi. Kan berättelsen
för deltagare och åskådare tjena till vägledning för minnet,
har den fyllt sin bestämmelse; föröfrigt är den ett arbete
af nog grannlaga och mödosam natur att ega rätt till allt
möjligt öfverseende.</i>

<tab>Upsala den 12 Juni 1865.

<tab><tab><tab><tab><tab>UTGIFVAREN.

*



"<b>V</b>årfesten, vårfesten!" — var det ord, som en eller två
veckor före den 12 Maj 1865 var på alla Upsalabors
läppar. Om vårfesten diskuterades på nationssalarna, om
vårfesten pratades vid punschglaset, om vårfesten afhandlades
i "Upsala-societéns" esthetiskt-théistiska aftoncirklar. Det
var en storartad tanke denna fest och väl värd att man
den behjertade; det skulle icke blifva någon af dessa
sedvanliga, beskedliga majtillställningar i botaniska
trädgården, der stadens aristokratiska och lärda storheter behaga
åse, huru studenterna dricka punsch och roa sig på bästa
vis, eller hederliga borgersmän beundra sina händers verk
på mer eller mindre välskapade studenters stofthyddor,
utan något af det slaget, som man endast kan få se i den
eviga staden. Det var onekligen en synnerligt god tanke.

Tanken vardt beslut, beslutet handling.

Då blef det lif i Upsala. Commitéer bildades, planer
uppgjordes, kostymer sömmades, masker anskaffades,
konungakronor fabricerades och hermelinmantlar hyrdes,
musikstycken inöfvades, visor skrefvos, improviserade tal
påtänktes; nationerna gjorde allt för att kunna öfverbjuda
hvarandra i prakt, sexmästarne stodo i queue utanför
åkarnes bostäder för att anskaffa vagnar och hästar, små
intriger spunnos, tankar, viljor och händer voro i rörelse,
allt var svällande lif och surrande verksamhet. Och flit
behöfdes verkligen, tiden var kort, men det gick, ty
studentens friska vilja förmår mycket der den allvar är <footnote>Som vi hört åtskilliga aktningsvärda personer hysa
betänkligheter angående majkarnevalen, såsom medtagande allt för
mycket penningar, kunna vi upplysa, att genom  lättheten att få låna
kostymer, kläder o. s. v., genom fruntimmersbekantas välvilliga
biträde, genom studentens kända savoir faire det var möjligt att
åstadkomma den med ganska små pecuniära uppoffringar.</footnote>.



Men äfven utom Upsala hade ryktet om denna fest
spridt sig. Många studenter hade till densamma inbjudit
föräldrar, syskon eller vänner; många utlänningar, som för
tillfället vistades i hufvudstaden, ville icke försumma ett
sådant tillfälle att lära känna det svenska universitetslifvet,
mången ung handlande fick en kär förevändning att bjuda
sitt hjertas dam på en liten lustfärd. "Söta mamsell! är
min hatt icke färdig; jag skall resa till Upsala i morgon
middag." — "Bästa herre, var så god och låt mig nu
genast få hem parasollen, jag far till Upsala i öfvermorgon
bittida", hördes i mången bod. — "Snälla pappa! får inte
mamma och jag fara till Upsala, när Per (Pål etc.) bjudit
oss så enträget", utropades i mången familjekrets dagarne
före den stora festen. Och mången ung tärna kunde
knappast sofva af fruktan, att ångbåten skulle gå sönder, eller
parasollen och hatten icke komma eller pappa vakna vid
dåligt lynne och säga, att de gerna kunde stanna hemma.
Men för de flesta gick allt bra, och så for man.

Det var trångt om plats på ångbåtarne, de der dagarne.
Rörelseförmågan måste i de flesta fall totalt suspenderas,
och man förde ett verkligt vextlif, ty der man en gång
blifvit satt eller stäld, der blef man också sittande eller
stående. Och vexter fanns det verkligen godt om, de
aldravackraste "blommor i drifbänk", som nu skulle ut och
uppfriskas med litet mälareluft och studentsång, alla väl
försedda med taggar (alias: förkläden) och fjärilar (alias:
cavalierer) eller rättare sagdt bin, att döma af den
surrande ifver, hvarmed de underhöllo conversationen.
Samtalet rörde sig naturligtvis hufvudsakligast omkring den
tillämnade festen. "Snälla herr U.", sade en ung dam med
melancholiskt utseende till en bredvid sittande
mustachbeprydd, pomadadoftande Adonis, "säg mig, hvad
studenterna komma att bli utklädda till!" — "Min bästa 
mamsell E.", svarade den doftande, "det är mig på min ära,
alldeles omöjligt att säga, ty jag har i största
förtroende fått veta det." Efter ett längre stönande utlät sig
den mustachprydde: "det intressantaste af alltsammans lär
blifva en åsna, en verklig åsna, en liten charmant
förtjusande åsna från Sigtuna, på hvilken Sancho Panza skall
rida." — "Ack så roligt!" utropade mamsellen och kastade
en öm blick på Adonis, som log sjelfbelåtet. Men det var
icke alla herrar, som voro stadda i Eros tjenst, på
commandobryggan dyrkade somliga Bacchus, andra kortens
gud i försalongen. Blandade ljud af olika språk ljödo om
hvarandra; så hördes t. ex. en engelsman — men det är
sannt, hans modersmål hörde man icke, men såg så
mycket bättre på hans enfärgade kläder, jättelika polisonger
och den ifver, hvarmed han alltjemt blickade i en karta
öfver segelleden. Resultatet af hans studier kommer nog
snart ut som "Sketches from Sweden" eller något dylikt.
En fransman orerade för en ung dam om pansarfregatternas 
företräde framför träfartyg, något som hon mycket
litet tycktes sentera. Ja — terribile dictu — öfver en ung,
vacker flickas tandgård hördes springa ord af det språk
som en tysk filolog förklarat för det, "in welcher sich die
Mundart des Paradieses am reinsten erhalten hat" och som
om Bismarck får lefva, snart nog blir verldsspråk. Allt detta
accompagnerades af en herre i förfärligt stora
klädesdamasker — att döma efter utseende och sätt correspondent till
någon sämre Stockholmstidning — som, något påstruken,
hade uppklifvit på en hög mjölsäckar och inför en
beundrande publik af bodherrar, handtverkare och demi-monde-damer 
höll ett längre tal för det nya representationsförslaget. 
Han höll ännu på dermed, då ångbåten gled in i
Fyris gula vågor. Långsamt arbetade den sig uppför Förets
"krumliga slingringar eller slingriga krumlingar" — för att
begagna ett kändt professorligt uttryck. Så småningom
passerades Sunnersta, Ultuna och Hospitalet, vid
horizonten uppdök först Gamla Upsala, så Domkyrkan och Slottet
på sin höjd, Flustret låg och lyste i halfdunklet som en 
stor transparent, genom qvällens stillhet ljödo tonerna af
"Vintern rasat ut bland våra fjellar", hvarmed
sångföreningen helsade en af sina ledamöter välkommen tillbaka;
sakta flöt båten mot land, vattenfallet brusade och en
medelålders mamsell utropade: "Gudskelof att man är framme!"
Nu blef åter lif, hvar och en sökte reda på sina vänner
och bostäder, men somliga blefvo utan, och så vardt ända
på dagen före festen.

Många och skiftande drömmar drömdes den natten i
Upsala. En arrangör drömde att eldsvåda förstörde alla
tillrustningarne, ett äldre fruntimmer att domkyrkan
ramlade, och flera att åska med hagel och regn tillintetgjorde
hela festen. Märkvärdigast af allt var det, som en ung
flicka berättat oss. Hon drömde, eller rättare sagt, i
drömmen tänkte hon — föröfrigt något hvarmed hon icke just
mycket sysselsatte sig i vakande tillstånd men —

<poem>"Durch den Labyrinth der Brust,
Wandelt in der Nacht
Was von Menschen nie gewusst
Oder nie gedacht",</poem>

"hvad är det som nu drar alla menniskor till Upsala? Icke
är det den förmodade prakten i tillrustningarna: för den,
som är van vid hoffester, parader, spektakler, Tuneser- och
Araberhästar, kan det icke hafva så särdeles mycken
lockelse. Icke heller kan det vara den glans af historiska
och lärda minnen, som omskimrar det gamla Upsalir,
något, som åtminstone ett fruntimmer icke just lär bry sig
mycket om. Nej, det är fastmer den ungdom och vårdoft,
som hvilar öfver staden, det är sång och glädje och poesi,
det är den friskhet och lust, som sväller i så många
ynglingahjertan (som man ser gick den unga damen i
drömmen betydligt öfver sin portée i vakande tillstånd), med
ett ord" — längre hade hon icke hunnit i sitt drömmande
raisonnement eller raisonnerande dröm, då hon väcktes af
klingande stämmor nedifrån gatan. Det var bekanta
studenter, som höllo serenad. Öfverlycklig och glad öfver
hyllningen tände hon ljus och hörde med stigande

förtjusning "Till österland vill jag fara ", — "Hulda, min själ
och sinn" och allt hvad de heta, de vanliga serenadsångerna. 
Och så somnade hon igen och sof omsväfvad af
sjungande och dansande drömmar, till dess solen redan flera
timmar stått högt på himmelen.

Så länge fingo de flesta af de studenter, som skulle
uppträda i kostymer, icke njuta sin hvila. Redan kl. 5
om morgonen började herrar Sundin <footnote>Upsalas förnämste perukmakare och föröfrigt en verklig
artist i sitt slag. Han kan nemligen icke allenast gifva folk
hvilken slags frisyr de önska, utan äfven med bränd kork och andra
hjelpmedel gifva deras drag likhet med hvilken bekant
personlighet som helst. Man kan således säga till honom: "gör mig lik
kejsar Napoleon, Julius Cæsar, professor den och den" eller
hvilken som helst han sett i afbildning eller in natura, och såvida
det blott finnes den ringaste öfverensstämmelse i drag, gör han det.</footnote>, Uppling och
andra, från Stockholm hitförskrifna perukmakare, att på
olika nationssalar, kläda de blifvande konungarne,
drottningarna, konstberiderskorna, djuren m. m. i håret, samt
sömmerskor att till fruntimmer förvandla de yngsta och
vackraste medelst snörlif och andra plagg, som det icke
vore höfviskt att nämna. I brokig oordning syntes
sidenklädningar och uniformer, djurmasker och nationaldrägter,
attraper och smycken. Det haglade lustiga faraler och
uppsluppna witz, stickord gåfvos och besvarades med
samma goda lynne, man åt och drack, spelade, sjöng
och dansade och tröstade sig så öfver att behöfva vara
innestängd ända till kl. 3, då festen skulle begynna. Ett
och annat litet missöde med brustna band, orätt
placering af lösformer och mera sådant tjenade endast att
förhöja munterheten. Det finnes knappast något lifvets
förhållande, i hvilket studenten icke bibehåller sitt
förträffliga humör. Under allt detta voro åtskilliga
artister sysselsatta med att taga skizzer af de mest
framstående maskerna och correspondenter för
Stockholmstidningarna att på förhand orientera sig. 


Utanför på gatorna var det icke mindre lif. Upsala
är i vanliga fall en relativt ganska tyst, stilla och
åtminstone om förmiddagarne folktom stad. Isynnerhet
märkbart är att så få fruntimmer synas till utomhus,
undantagandes om middagarne i den s. k. promenaden vid ån.
Antingen detta nu kommer sig af att upländskorna äro
mera än andra ömtåliga för väder och vind, eller det är
en qvarlefva från den tid, då studenterna ännu voro ett
barbariskt och ociviliseradt slägte, som verkligen gjorde
det till ett vågspel för ett ensamt fruntimmer att visa sig
ute; alltnog ett factum är att man kan mellan kl. 10—12
gå gata upp och gata ned utan att möta 10 bättre damer.
Denna dag gjorde ett lysande undantag från den allmänna
regeln. Oaktadt vädret var ganska grått och regnduskigt
mötte man vid hvart tionde steg en, två, tre eller flera
flickor, den ena vackrare än den andra, i eleganta
sommarkostymer, lätta färger och med fladdrande band.

Det finnes ganska mycket märkvärdigt att se i Upsala,
Icke nog med att tolf sekler hopat minne på minne och
gjort sjelfva den mark, hvarpå det är bygdt, till klassisk
och liksom helig, icke nog med att svensk bildning och
svensk lärdom derifrån leder sitt ursprung, äfven nyare
tider hafva gjort sitt till att bibehålla och öka dess intresse.
Trefaldighetskyrkan, der Nordens skyddspatron Erik den
helige stupade, Domkyrkan med sina konunga- och
furstegrafvar (och främst deribland blomsterfurstens Carl von
Linnés), slottet med de dystra Stureminnena, som förtaga
glansen och klangen af konung Gustafs på en gång stränga
och glada dagar, kämpa om företrädet med Carolinas
väldiga bibliothek, ett af de största i verlden, och botaniska
trädgården, Linnés tanke och Elias Fries verk. Alla dessa
ställen hvimlade af besökande, framförallt domkyrkan och
bibliotheket, hvars förnämsta, prydnad," den berömda "Codex
argenteus", togs i ögonsigte, isynnerhet af engelsmän, som
under täta, mumlande utrop af "very odd — very
remarkable" etc. flitigt begagnade sina annotationsböcker. Men
äfven ställen af lika mycken märkvärdighet om också icke

så stor historisk eller litterär betydelse besågos af de flesta i
förbigående. Bredvid domkyrkan närmare ån ligger ett
långsträckt, gulhvitt i vinkel bygdt hus, innehållande de särskilda
faciliteternas sessionsrum och auditorier, och som, under det
den gamla studentexamen ännu fanns qvar, utgjorde ett
föremål för alla s. k. studentcancandidaters afsky och fasa. Det
var der de arma offren för civilisationen inkördes och
ordnades i rader för att medelst mer eller mindre svenska krior
aflägga prof på snille och smak. Det var der, som bragtes
i ljuset perioder som dessa: "Christian Tyrann var en sådan
tyrann, att han lät mörda späda barn, som ännu icke begått
Herrans Heliga nattvard", eller: "När ödlan krälar på
demantehällen och Östersjöns vågor slå emot Nordsjöns strand, då
är det frid i menniskans bröst, då är det tid att dö." Det
var der, som de efter att hafva passerat krians helfvetsflod
insläpptes för att inför stränga domare stå till rätta för, huru
de användt sitt förflutna lif i bildningens och lärdomens tjenst.

Men nog med detta — låtom oss återvända till det
närvarande och följa med strömmen af den menniskomassa, som
böljar backen uppför mot Carolina, der den allmänna
sångföreningen håller Concert till förmån för studentcorpsens
byggnadsfond. Det är nu icke särdeles mycket att säga om denna
Concert <footnote>Se här programmet:
<poem><i>1:a afd.:</i>    1. Vårmarsch: "Glad såsom fågeln"  af O. Lindblad.
<tab><tab>2. Harraonie  af Du Puy.
<tab><tab>3. Vandring i Naturen  af Mendelsohn.
<tab><tab>4. Vårsång: "Vårliga vindar"  af Josephson.
<tab><tab>5. a) Heinrich Frauenlob  af Gade.
<tab><tab><tab>b) Kung Karls Spira  af Laurin.
<tab><tab>6. Ångbåtssång  af O. Lindblad.
<tab><tab>7. Italiensk Sallat  af Genée.
<i>2:a afd.:</i>    8. Marsch: "Hör oss Svea!" af Wennerberg.
<tab><tab>9.  Aftenstemning  af Reissiger.
<tab><tab>10. Sångarens lycka  af Gade.
<tab><tab>1l. Brudefærd i Hardanger  af Kjerulf.
<tab><tab>12. Folkvisor: a) Svensk: "Vårvindar friska."
<tab><tab><tab><tab>b) Norsk: "Astri, mi Astri."
<tab><tab>13. Soloqvartett: "Sie war ein Kind" af Kreutzer.
<tab><tab>14. Skandinavers land  af Reichardt.</poem></footnote>. De fleste känna af egen erfarenhet, de öfriga

genom ryktet studentsångens förträfflighet. Bland de nummer,
som denna gång förekommo, tycktes isynnerhet den lika
roliga som svåra "Sillsallaten" af Genée och den innerligt vackra
folkvisan "Vårvindar friska" slå an på publiken. Man såg
mången ung tärnas kinder purpras och hennes ögon tåras vid
den sednare. Belåten med sin njutning skildes man åt olika
håll för att genom mat och dryck bereda sig att gå
eftermiddagens ansträngningar till mötes.

<poem>"Pandite nunc Helicona deæ cantusque movete
Qui bello acciti reges, quæ quemque secutæ
Complerint campos acies, quibus Upsala jam tum
Floruerit terra alma viris quibus arserit armis"</poem>

d. v. s. på ren svenska: Varen så goda, vederbörande
gudamakter att stärka våra ben, ögon och öron på det vi måtte
kunna vara öfverallt, se och höra allt, som bör ses och höras,
på det att vi må kunna lemna en ny och nöjsam berättelse
om festen och noga beskrifva de olika nationernas kostymer
och tillrustningar!

Redan på förmiddagen hade genom på husknutarne
uppslagna placater, som äfven innehöllo hvar man borde åka
eller icke åka m. fl. förhållningsreglor, blifvit allmänneligen
kungjordt, att festen skulle börja kl. 3, och kl. 3 förkunnade
verkligen kanonskott från slottet, att den heliga stunden var
inne. Himmelen, som den tidigare delen af förmiddagen hade
nedblickat hotande och regndiger på damernas eleganta
toiletter, hade vid tanken på allt det vackra den skulle få se,
så småningom blifvit mildare stämd och jagat molnen från sin
panna. Folkmassan uppgående till ett antal af omkring 9 à
10000 menniskor rörde sig åkande, gående eller ridande
långsamt fram mot den s. k. nya slätten (eller den del af
Polacksbacken, som ligger närmast stora landsvägen), allt
emellanåt afsättande en och annan grupp på sluttningarne och
vägkanterna. Dagen förut hade af studenterna blifvit
uppförda baracker eller, om man så får uttrycka sig, löfsalar af
granris, till ett antal af tio, af hvilka de nio, tillhörande
de särskilda nationerna lågo rundtomkring i cirkelbåge och
den tionde, gemensam för alla och afsedd för tal m. m., i 
medelpunkten. I alla fanns det öfverflöd på punsch, bischoff
och sodavatten. De särskilda barackerna utmärktes genom
nationernas vapen, som målade på väf, voro uppsatta så att
de för alla synliga voro, samt genom de olika fanorna. Framför 
den stora baracken var en estrad för musikcorpsen. Det
hela företedde — för att nyttja ett ofta begagnadt
tidningsuttryck — en särdeles festlig och inbjudande anblick.

Allt mer och mer ökades folkmassan. Det fanns något
som påminde om en första maj på Djurgården; de många
ekipagens i fil, högtidsdräkterna, den glada stämning, som
uttryckte sig i allas blickar och åtbörder, allt erinrade om denna
folkfest, som utgör Stockholmarnes stora njutning och deras
ljufva prydnad och ära.

För ordning och beqvämlighet var på alla sätt sörjdt:
redan på förhand var tillkännagifvet, hvilka vägar åkande och
gående borde taga, märken som berättigade till inträde
utdelade, och det öfriga tillsågo marskalkar, som med röda band
om armen sprungo likt skottspolar af och an bland massan.
Att utestänga pigor, borstpojkar och annat s. k. sämre folk
var naturligtvis på en så vidsträckt och från alla sidor
tillgänglig plan alldeles omöjligt och var icke heller just
meningen, om man också nogsamt visste, att de sednare på
qvällen temligen illa skulle löna värdarnes godhet.

Man hade redan under glammande samtal och spelande
skämt väntat en och annan qvart, och mången ung dam
började se något otålig ut, då ett dammoln på vägen och en i
molnet lik Israels barn framskridande tät massa tillkännagaf,
att en nation nalkades. Dess fana, som bars af en student i
samma prydliga skrud som man hvarje Onsdag och Lördag
i Upsala så rikligen har tillfälle att beundra, angaf den
såsom <i>Smålands</i>. Straxt efter eller bredvid nationsfanan
framskred ett stort hvitt standar, hvarpå i röda bokstäfver lästes:
VERNAMO MARKNAD <footnote>Hvilken i Småland utgör en folkfest, hvaraf ordspråket:
"Träffas vi icke förr, så blir det på Vernamo Marknad."</footnote>, hvilket var hvad Smålands
nation föreställde. Standaret fördes af en fjerdingsman, iklädd 
gula knäskinnbyxor, randstrumpor och smorlädersskor, jacka
och svart hatt, på hvilken satt en gyllene plåt, hvarå var
ristadt "Marknadsvakt." Efter denna skepnad uppträdde, med
myndig min och om sin höga värdighet väl medveten, en Länsman 
med svärd vid sidan och näsan i vädret. Framgled så
genom inverkan af okända naturkrafter ett marknadsstånd i
naturlig storlek och derinnanför mästerligt kostymerade en
"ståndsperson" med fru, hvilka tillhandahöllo allmänheten
åtskilliga varor hvaribland "allehanda bakad mat." Så en prost,
en präktig typ för den gamla goda racen, med lugnt
samvete och rund mage, hvilken tillika med sin trinda gumma
tycktes hafva verklig "horror vacui", så noga fyllde de den
schäs, hvari de åkte; vidare en af ortens honoratiores, en
brukspatron samt bredvid honom en veteran af Kronobergs
regemente, gubben Rask, afsjungande en visa, kallad "Raskens
Trall", hvilken vi längre ned meddela. Andra gruppen
utgjordes af den egentliga allmogen. Först en väfskedshandlare,
som äfven var "fournerad" med trä- och jernskopor samt
koskällor, och vid hans sida en "marknads-kaffermutter" med
sina apparater; vidare en bondgubbe, som hunnit förse sig
med förfärlig mängd af sin älsklingsrätt lutfisk, och bredvid
honom hans gumma. Kommo så en "fästman med fästemö"
för att på öfligt sätt på marknaden begåfvas. Derefter trenne
raska "pågar" med sina "fleckor", följda af en skomakare, som
till höger och venster utbjöd alsterna af sin konstflit och
genom sin fyndighet äfven väckte mycken munterhet, och vid
hans sida <i>Tefft</i>, amerikansk emigrant-kommissionär, täljande
på ett vedträd i enlighet med den i Amerika rådande seden.
Efter denna en "cegar-påg", utbjudande "Gröna-Nöden" och
andra lika förträffliga cigarrer till ett pris af 2 öre pr stycke.
Tredje gruppen bestod af ett kringresande "Schajassällskap"
med en s. k. Hundfröjd, bestående af Direktören, Förste
Fiolisten, Andre Fiolisten, en Bastrumslagerska, bredvid en
Flöjtblåserska, derefter Harlequin och Pierrot samt slutligen
en Positivspelare med ett positiv med dansande dockor etc.,
och hvilken utdelade till allmänheten:

<poem>
Tre
Alldeles Splitter Nya Mycket Roliga
och
Serdeles Vackra
<sp>Visor</sp>.

Den Första:
"RASKENS TRALL."

Smålandsvisa, en och tjugu versar lång, med refrain, sjunges efter
den allmänt kända och mycket omtyckta "Tvädöra"-melodien.

Den Andra:
"POSITIVSPELAREN"

en sannfärdig och ömkelig berättelse, satt på vers för att bättre
minnas, sjunges efter melodien "Amanda satt" etc.

Den Tredje:
"WERNAMO MARKNAD"
(Småländsk Folksång).

afsjunges efter en gammal hederlig och välkänd melodi i stor
"Fest-Marsch"-takt.

Diktade och utgifne på eget förlag samt offentligen afsjungne
å Nya Polacksbacken vid Upsala Karnavalsdagen
den 12 Maj 1865 kl. ½ 4 — ½ 10 e. m.
</poem>

Vi meddela här den första:

<poem>Nog synes jag väl gammal
Och skröpeli' och grå;
Men inte efter håren
Man hunden döma må —
Så ej heller åldrig man,
Som har strid't för sitt lan' —
Trallerallerallerej kan J tänka —

Jag nätt opp föllt de attan,
Då ja' en kri'sman blef
Och uti kronas böxer
Så gladeli'a klef
Med moskötten på arm
Och med mod i barm
Trall etc. — </poem>


<poem>
Ja' va' uti mett senne
Så hjattelie'n gla',
När ja' med Sverges kronprens
Feck ut te Tysslan' dra'
Att Franson en piska på
Ifrå' topp och te tå
Trall. etc. —

Men Stina ho' va, sörgsen,
Den sjöttanåra mö ,
Kan tänka kräket trodde,
Att <i>ja</i>' sku' te och dö;
Men den gången geck det ej
För sjung hopp för sjung hej!
Trall. etc. —

Och här för er, go' vänner,
Ja' nu berätta vell,
Hur attanhundra trettan
Och fjottan det geck tell:
Det just på vårsi'an var,
Och sola' sken så klar
Trall. etc.

Och kejsaren i Rysslan'
Han var då Svergets vän:
Men dender Bonaparten,
Se, han va' fienden;
Men vi smorde honom opp
Bå' te själ och te kropp
Trall. etc. —

Den första salvan smälde
Ve Lepzevika sta'
Och smälde, så att faen
Höll på att hörseln ta;
Men dess argare ble vi,
Ja, som rekti'a bi'
Trall. etc. —

Och kuler'a de flögo,
Som ärter, när en sår
Och mången rasker gosse
Den da'en la's på bår
Men af dem, som blefvo qvar
Också Rasken han var
Trall, etc, —
</poem>

<poem>
Fransoserna de skreko
Och ropade: "pardon!"
Men se, den gången togo
Vi Svenskar ej reson,
Utan trumfa' bara på
För att segeren få —
Trall. etc.

Och ända upp te knäna
Vi traskade i blo'
Och Bonapartens knektar
De lågo som en bro,
Hvart en vände sig och såg
Bara döskallar låg' —
Trall. etc. —

Och upp i trädens toppar
Man kunde tydligt se,
Hur generalers kroppar
Sig riktigt slingrade;
Men se, den menige man
Lå' der nereve han —
Trall. etc. —

Sig sjelfva sola gömde
I lunterök och dam
Och stjernorna och månen 
Ej tordes titta fram;
Men vi redde oss likväl
Både trupp och befäl —
Trall, etc. —

Den hurtige Carl Jo'an
Han re' då fram te oss
Och båda två hans ögan
De lyste såsom bloss
Och han talade såhär:
"Ah! tres bien, mes chérs!"
Trall. etc. —

Te Dennewitz vi sedan
Ma'cherade på stun' —
Der höllo vi ett fältslag
I grönskande lun' —
Att vi segrade helt sna't
Det är tydligt och kla't
Trall, etc, —
</poem>

<poem>
Gross-Beerens Austerlitz vi
Straxt derpå togo in —
Att så det skulle gånga,
Vi derpå gett oss hin
Och hvad Svensken en gång sagt
Det står alltid ve magt
Trall. etc. —

Men se'n te Norget fördes
Den hela Svenska här
Och Norrmannen han sträckte
I största hast gevär,
Se'n ble' det vänskap och frid
Och så slut på all strid
Trall. etc. —

Och kongen gaf me pengen,
Som ja' på bröstet bär —
"Du ska' väl hafva något,
Bror Rask, för ditt besvär" —
Så han talade och sa'
Och ja' rekti't ble gla'
Trall. etc. —

Men gla'are ble Stina.
Att ja' kum åter hem
Och att ja' under kri'et
Ej mestat minsta lem;
Ty man vet ju, hur det är,
När man råkat bli kär
Trall. etc. —

Mi' Stina ble me tro'en,
Ho' va' och ä' så rar —
Nu ha' 'ho' blefvet moder
Och ja' ha' blefvet far;
Men, som hvar och en förstår
Var det inte i går
Trall. etc. —

Och söner tolf vi hafve,
Men fler' vi knappt väl få,
För Stina ä' nu gammal
Och ja' gunås också:
Men den saken ingen rör,
Då vi ej rå derför
Trall, etc. —
</poem>

<poem>
Och nu ä' visan slutad
Och nu ä' visan all 
Och den, som hafver lyssnat
På gamle Raskens trall,
Tager mössan i sin han':
"Lefve Konung och lan'"
Trallerallerallerej kan J tänka. —
</poem>

Den sista visan afsjöngs i chör af allmogen och lydde
som följer:

<poem>
<tab><tab>Låtom oss sjonga,
<tab><tab>Gamla och onga,
När som te We'namo mäten vi gå,
<tab><tab>Bå' för att sälja
<tab><tab>Och för att köpa
Grannaste varor, en nönsin kan få. —
<tab><tab>Hurrom för ståten! —
<tab><tab>Lyssnom te låten! —
Hör, hur fioler och trummor gåpå! —
</poem>

Efter positivet kom ett större menageri, kördt af en
livréklädd betjent och anfördt af en menageridirektör, iklädd en
brokig fantastisk uniform, och ifrigt sysselsatt med en stor
"Slagbjörn från Dalarne", under hvilken pseudonym eget nog
dolde sig en lifslefvande student. Björnen måste till
publikens förlustelse esomoftast dansa, hvilket föll sig lika svårt
för honom i sin tränga bur, som för en kongl. sekter på en
mycket besökt börsbal. Djuren voro föröfrigt en panther,
tvenne apor, sex papegojor och två kråkor, hvilka aldrig sade
ett ord, emedan de voro uppstoppade samt vidare en gris,
två kaniner och en röd katt, hvilka deremot med de mest
besynnerliga läten, som kunna komma ur småländska strupar,
gåfvo sin lifaktighet till känna. Tåget afslutades af en
"Smålandspåg", utstyrd med grön kaschett, matsäckspåse, några
på ett snöre frihängande kakor, "lommeflaska" och piska. "Så
herrlig såg han ut" och spelade sin rol som pådrifvare åt ett
par trinda skinande 13-qvarters stutar med ett nit och
natursanning, som förskaffade honom handklappningar och
bravorop, hvar han framgick. Schajassällskapets hundfröjd
exeqverade under tågets framåtskridande den s. k. stora

festmarschen (Mozarts Bröllopsmarsch) samt
"Husquarne-marschen" (folkmelodi från Småland) och sedermera åtskilliga
polskor, valser, quadriller och polketter. Alltsammans var
anordnadt med en kännedom och utfördt med ett lif och
en konseqvens, som icke kunde förfela att göra en ypperlig
verkan på åskådare och åhörare.

Sedan tåget framskridit till straxt framom den
gemensamma baracken, vek det ned på slätten, hvarpå det, efter
att hafva blifvit helsadt med fanfarer och musik (något
som upprepades vid hvarje nations ankomst), fortsatte
vägen till den för småländningarne bestämda barack.

Ett ögonblick derefter förkunnade åter ett dammoln
på vägen, att något nytt var att förvänta. Det tog sig på
afstånd ut som ett ofantligt Svinhufvud efterföljdt af en
kolossal svans, men befanns vid närmare påseende vara en
förfärligt stor orm, med blodigt gap ur hvilket de mest
fasaväckande huggtänder framstucko. Det var den rysliga
"Bergsjöormen", hvilken för ett par år sedan gjorde sin rund
genom Sveriges alla tidningar, och som skulle enligt s. k.
trovärdiga personers intyg blifvit sedd på flera ställen i
Helsingland. Nu hade den emellertid blifvit fångad och
medfördes, såsom af de båda fanor, som föregingo
densamma, var tydligt, af <i>Gestriklands och Helsinglands</i> samt
<i>Gotlands</i> förenade nationer. Sjelfva förevisarne utgjordes
af zigenare, som hade till publik en mängd troget
kostymerade Delsbo-bönder. Det var "ett under att skåda"
det förfärliga monstret, der det framgick gnisslande och
tjutande, såsom theologerna tro, att de osaliga göra i det s.
k. helvetet. Huruvida det hörde till ormslägtet, derom
torde de lärde kunna tvista; vi för vår del skulle snarare
vara böjda att förklara det för en ödle-art i anseende till
den mängd af svarta ben, på hvilka det framskred, och som
till en del tycktes begåfvade med en af kroppen oberoende
rörelse, emedan efter en stund de eftersta lösgjorde sig,
hvarvid djuret så illa skadades, att det innan kort var
fullkomligt dödt. Det höll i lifstiden 50 alnar i längd och
3 i diameter och åtskilliga af de kättare, som tvifla på allt

underbart och övernaturligt påstodo dess hud ega en
förvånande likhet med tjockt papper, ja man dref malicen
nog långt att påstå, det vidundret blifvit fabriceradt af de
nationer, som medhade detsamma. Detta vederlägges dock
till fullo, dels af den tafla öfver dess grasserande, som, till
form och anordning liknande dem, med hvilka positivspelare
illustrera sina föredrag, blifvit målad af ögonvittnen, dels
af en visa med följande titel:

<poem>
En
Splitter ny Rolig och Nöjsam
<sp>Visa</sp>
om den hiskelige
<sp>BERGSJÖ-ORMENS</sp>
ryseliga och märkvärdiga grasserande i Bergsjö
och andra socknar
samt huruledes han slutligen fångad och tagen blef
uti utlagda garn
sig sjelf till näpst och androm till varnagel.
Tryckt i år.
</poem>

Visan hade följande lydelse:

<poem>
Si! det lefde i Bergsjö en drake
Och han bodde djupt ned i böljan blå,
Och ej menniskors ögon hans make
Skådat förr på denna jorden gå;
<tab><tab>Han fasa räckte
<tab><tab>Och alla skräckte,
Helt bleka vi föllo till jord,
Si det lefde i Bergsjö en drake
Och han bodde i böljan den blå.

Och han gömde sig för våra blickar.
Och han smög sig i mörkret så grym i sin håg,
Och han lockade gossar och flickor,
När de kommo, på lur han ofta låg,
<tab><tab>Han ingen skona,
<tab><tab>Som kom i klona,
Nej icke den fagraste ros.
Och han gömde sig för våra blickar
Och han smög alltså grym i sin håg. 
</poem> 

<poem>
Och i skyen sig vågorna hvälfde,
När han sprutade giftet ur långa gadden fram,
Sjelfva himmelens stjernor de skälfde
När han viste sin långa, gula man,
<tab><tab>Och solens strålar
<tab><tab>Han svarta målar
Med gallan som flöt ur hans käft,
Och i skyen sig vågorna hvälfde,
När han sprutade giftet långt fram.

Och i skogen det brakar och träden,
När han kommer, de falla med ryseligt dån.
Der till spis han tog långaste bräden,
Kalfvar, oxar och får och fålar grå,
<tab><tab>Och han hväste
<tab><tab>Så det fräste
I buskar på långa, långa håll.
Och i skogen det brakar och träden,
När han kommer, de falla med dån.

Men nu fången han är uti bojor,
Ty han fångad blef snällt uti utlagda garn,
Nu är glädje i fattigmans kojor,
Ja väl ock uti sjelfva "Husvalls" stan,
<tab><tab>Ty så spaker
<tab><tab>Den stora draken
Ej skada oss mera förmår.
Ty nu fången han är uti bojor,
Han blef fångad uti utlagda garn.
</poem>  

Framtågade så <i>Södermanlands och Nerikes Nation</i> med
sin utmärkta och af ålder i Upsala berömda musik i
spetsen och föregången, liksom alla de andra nationerna, af sin
fana. Den framställde den dubbla bilden af en första Maj
på Djurgården från tredje Gustafs glada dagar, såsom Carl
Michael Bellman besjungit den, och af en dylik i den form,
som den i vår nivellerande och det charakteristiska
utplånande tid tagit. I spetsen gick den mångbesjungne
Fredman och bar högt öfver sitt hufvud ett standar, hvarpå
lästes: "Första Maj på Djurgårgen 1775." Efter honom
framgingo tvenne af dessa glädjestörande och nymfhatande
odjur, som ömsom blifvit titulerade korfvar, ömsom paltar,

utryckande båda namnen den förhatliga prosa, af hvilken
de äro typer. Ge plats! der nalkas han den gudavigde,
nordens störste skald, med rosenröd sorg i sina drag och
på armen sin lyra, i hvilken tusen klingande melodier
tyckas vänta på lif, med blicken i dithyrambisk yra, såsom
engång på det tjusande Haga eller under de Djurgårdsekar,
som nu susande hans minne, vänligt skugga hans vård. Det
var en vacker och väl tänkt och genomförd bild. Men
"se dansmästar Mollberg" med Ulla Winblad under armen,
se hur han ler och hviskar då och då i mjugg ett ord i
den skönas öra. Ah! hvilken rad af glada scener väckes
icke till lif vid åsynen af dessa begge! Förtjusande små
utflygter på Mälaren, baler vid Fiskartorpet, kärleksmöten
på doftande ängar och grönskande backar, sommarnätter
och våraftnar, med ett ord allt hvad Carl Michael låter
oss fästa vid den manhaftige korporalens och den näpnaste
af alla nymfers namn. De båda äro nu, liksom i lifvet,
följda af Fader Berg, som tycker att det är för tidigt på
dagen att stöta i hornet men i stället esomoftast stöter sin 
följeslagerska, Mutter på Tuppen, i sidan. Naturligtvis äro
icke heller långt borta Fader Bergström, som "lefver än",
och Movitz, han "som blåste en Concert på Tre Byttor en
afton"; vidare Kihlberg, den der ock Faraos bagare kallas,
med Sofi på Lokatten under armen, och till slut andra
medlemmar af samma glada krets. Till den andra afdelningen
af tåget är från den förra endast ett steg, men ett steg
som för oss nära ett sekel fram i tiden. Jemförelsen
mellan de olika perioderna utfaller just icke till vår fördel.
Såsom en representant af den bildning och humanitet,
hvaröfver de "menniskor som nu äro" äro så stolta,
skrider med myndiga steg och väl medvetna om sin magt en
poliskonstapel <footnote>Denne spelade sin rol med sådan natursanning, att han flera
gånger på qvällen var nära att få stryk af folkmassan och endast
med yttersta svårighet lyckades komma in på något matställe.</footnote>, bärande ett standar hvarpå läses: "Första
Maj på Djurgården 1865." Vidare ser man ett 

borgareherrskap, herre och fru, som i känslan af den vigt och
betydelse deras penningeskrin ger dem, anse sig långt höjda
"über Anmuth und Würde", der de trinda och välmående
framrulla. Såsom det poetiska elementet följer dem deras
minderåriga, smäktande dotter, uppvaktad af en likaledes
minderårig kadett, med all den otvungna ledighet, grace
och finesse, som så fördelaktigt utmärker de
krigartelningar, som fostras på Carlberg. Herrn och frun likna i sin
rundhet parentheser, mamsellen utropstecken och kadetten
frågetecken; tvenne stadsbud sluta såsom punkter denna
grupp. Sedan komma såsom representanter för det egentliga
folklifvet en vingåkersbonde med kulla, samt en Melsing,
så en ypperlig lifgardist med jungfru, en dito norsk
skarpskytt med dito. En positivspelare får aldrig saknas vid
ett folknöje, och en sådan fanns här verkligen tillika med
en sångare, som med den mest präktiga bondkomik
föredrog visor, af hvilka vi härnedan skola meddela en. Nämde
virtuos följdes af en dam, lika ryktbar i Upsala, som
Taglioni eller Cerrito i Europa, den jettelika konstnärinnan
Fru Simonette Schenström, "Trollqvinnan från Norden"
som hon på sina affischer kallar sig, hvilken ömsom
ensam, ömsom i sällskap med sin temporäre ægtefelle, Herr
Schenström eller den starke mannen, förevisar luftsegling,
eldätning och mera sådant, och som nu hedrade Första
Maj på Djurgården med sin närvaro. Derefter framrulla i
en vagn herrar Hussein-Bey, Divisionsgeneral; Seliman,
Ryttmästare; och herr C. Thulin, Dragoman i hög Tunesisk
tjenst och här på besök för att tillvägabringa ett off- och
defensivt förbund mellan Tunis och Sverige mot Sultanen
i Tripoli. De främmande herrarne behöfva icke blygas för
sin bruna hy, emedan straxt efter dem följer en neger,
svart såsom "nattligt ebenholz" starkt liknande en i
Stockholm ökänd innevånare af vändkretsarne. För den
händelse hans hud skulle mista sin glänsande svärta,
beledsagas han af en af de i Stockholm nyinrättade skoputsarne.
Och "v'la une des ces demoiselles", som man i Paris kallar
eller kallade "dames aux camelias", yppigt tillbakalutad

mot vagnens dynor. Hennes förnämsta märkvärdighet är
för öfrigt, att hon gifvit åtskilliga correspondenter till
bättre och sämre tidningar anledning att finna en mängd
besynnerliga likheter mellan henne och ryktbara
demi-mondedamer i Stockholm. Vi kunna emellertid försäkra, att
något sådant icke var åsyftadt, utan ansågs hon
nödvändig för den fullständiga bilden af en Djurgårds-Första-Maj
— voilà tout! Ifrån en sådan dame är steget icke stort
till krogpigan, som också följde efter med en beckig
matros som Cavaliere serviente. "Andan kröner verket",
utropade den vandrande gesällen, som slutade detta på en
gång poetiska och skämtsamma tåg. De "Tvenne
splitternya Majvisor" som sednare föredrogos vid positiven
handlade, den första: "Om den fasansfulla och Riexbekanta
Riexolyckan vid Sandsjö", den andra: "Om det rysliga
dådet, som gjordes mot enkan Maria Andersson natten
mellan den 21 och 22 April i år" och hade denna följande
lydelse:

<poem>
Slumrande i sömnen ljufva
Ligger enkan Andersson.
An'te ej hur brotten rufva
Hennes knut ej långtifrån,
Der i natten tvenne bofvar,
Stämplande en gruflig sak,
Slog kring stugan sina lofvar,
Då hon väcks af hiskligt brak.

Hon till ropa och till skrika:
Pelle! Pelle! statt mig bi!
För hon trodde di skull vika;
Men di vikte inte di.
Visste nog hon ropte Pelle
Baresta för skrämskotts skull,
Pelle var på annat ställe;
Bodde i den tysta mull.

Derför de åt hotet skratta'
Pågå med sitt nidingsdåd,
Maja då en sabel fatta'
Och till fönstret sprang så bråd.
</poem>

<poem>Hvem kan höra utan tårar
Hvad hon i månskenet såg
Der Altin med knäfvelborrar
Stod med mord blick i sin håg.

Men af "qvinnans sanna styrka"
Motad sprang Altin härifrån 
Och begynte dörrn oppdyrka
Och kom in med hiskligt dån.
Slagtarknif han höll i handen
Och röt till med vredesmod:
Hit med pengar! Här i sanden
Annars rinna skall ditt blod.

Stel af fasa enkan skälfver 
Tappar sabeln och Altin
Henne på golfvet kullhvälfver,
Höjer knifven. — Ur sitt skrin
Under byrån hon framdrager,
Tåreqvald och blek som lärft,
Fyratiofem riksdaler;
Det var allt hvad hon förvärft.

Under tiden andra bofven
Passa på och knep ett ur
Båda se'n att dela rofveu
Gå som mättade vilddjur.
Glädjen blef dock ej långvarig
(Bofvars fröjd är aldrig lång),
Ty fiskalen snart, illmarig,
Grep dem med rättvisans tång.

Att angripa värnlös qvinna
— Hvilket brott — i senan qväll!
Detta månde de besinna
Der de sitta i mörk cell.
Trögt lär nattens timmar skrida
Under nätter utan sömn
Medan rättvis dom de bida
Af borgmästar Kindeström.
</poem>

Sedan nationen nedtågat på slätten och blifvit af
musiken saluterad, framsprängde på en gång genom massan
några ryttare, af hvilka den förste bar generalsuniform och

i hvars vackra, mörka drag och fulländade ridkonst man
tyckte sig förmärka en viss likhet med vår nu regerande
konung. Att det hela var ett karnevalsskämt, företaget
med den frihet, som är studenterna egen, behöfver väl
knappast anmärkas.

Knappt hade den vandrande gesällen försvunnit bakom
den stora baracken, förrän St. Eriks bild, som lyste högt
öfver dammet, lät ana att <i>Stockholms Nation</i> var i
antågande. Den var företrädd af en liten förtjutande tärna i
kort klädning och fladdrande lockar, benämnd La Hitlaha,
ett namn, hvars ursprung vi fåfängt efterletat i Adelung,
men som nu engång för alla i Upsala-idiomet betyder det
uppsluppna skämtets, de lustiga infallens och det goda
lynnets gudomlighet. Hon var en värdig föregångerska till
den tafla af den glada dårskapens olika representanter,
som nu följde. Der fanns en ledig och vig Pierrot, smidig
i hvarje tum; une petite Folie très mignonne, med
afundsvärd hals och armar och elegant som Folie bör vara; en
Polichinelle med leder så mjuka, att han långt
öfverträffade sina medbröder af papp eller trä; en Apa,
lustighetens symbol; och en Katt, den hvardaglighetens råttor
dräpande satiren. Följde så en grupp, herrlig att åse,
bestående af idel lärdt folk, akademiska medborgare från
Helsingborg. Allusionen är för den tidningsläsande
allmänheten temligen lätt att begripa. Consistoriet utgjordes af
följande ledamöter: Rektorn, Professoren-Bagaren,
Kommendören och Riddaren Feit Bäcker Hvitrock; Professoren och
Skomakaren Sulander; Professoren och Skräddaren Saxo
Waxlund; Professoren och Snickaren Dumrath Rosenspån;
Professoren och Kopparslagaren Kalle Bulten, hvilken
sistnämnde dock af sina kopparslagare tvingades att stanna
hemma. De sednare höllo efter framkomsten sina
profföreläsningar och installerades i sina respective embeten, såsom
sedan kommer att närmare beskrifvas. Men det gifves icke
blott lärdomssnobbar — här hafva vi straxt en annan från
snobbarnes eget hemland, bärande den ståtliga titeln af
Charles Snobbington, Earl of Snobbington Hall och vid hans sida

i det svällande ekipaget den förtjusande mademoiselle
Cécilie, hos hvilken han söker återhemta sig från de
tråkiga stunder, han varit tvungen att tillbringa hos sin
laggifta qvinna. Bakpå vagnen står rak som ett ljus en
groom i Englands nationalfärg och med Bædeker under
armen. Han är präktig denne stolte Lord, med sitt genom
skönhetsmedel väl conserverade anlete, sina väldiga
ljusgula polisonger, som då och då "skakas af ett ljudligt
skratt", och hon är söt mamsellen med sin charmanta
toilette och puder i sitt uppstrukna hår, så rikligt tilltaget
att det äfven räcker till "poudre aux yeux" åt lorden.
Hvad! Vid Sanct Jago! hafva vi på en gång blifvit
förflyttade till Spanien till Cervantes dagar? Eller är det icke
<i>"el cabalhero de la trista figura"</i> som i egen hög och
mager person med gravitetiskt allvar tågar ut mot en verld,
som han icke begriper och som icke heller begriper honom,
eller är det icke Sancho Panza den der lilla trefliga
figuren, som vid hans sida framskrider på en för tillfället till
åsna apterad häst? Och den rödkindade, uppnästa damen
der, hvem kan det vara annat, än <i>"la celebrada Dulcinea
da Toboso"</i>, "skönhetens ros och behagets gudinna"? Men
"<i>la vida é sueño</i>", der bilderna vexla — här äro vi ju
åter midt inne i verkligheten och påträffa en präktig och
rask gut, så att man väl ser att det är en norrman och
dessutom en militär, som uppbär uniformen. Han beledsagades
på äkta Stockholmsmanér af en liten täck ljushårig snärta,
hvilket äfven var fallet med den efterföljande kanonieren.
Hvad är på färde, godt folk, hvarifrån dess täta rop af "the
queen of beauty" och "the king of strength." Ah! det är
tvenne clowns, som leda hvar sin häst, den ena uppbärande
en den lilla näpnaste konstberiderska, som satt sin fot på
en springares rygg och utför sina konster med en säkerhet
och djerfhet, som skulle hedra en Kätchen Renz; den
andra tyglas af en icke mindre vig konstberidare. Denna
grupp var kanske en af dem, som tilldrogo sig den största
uppmärksamheten under hela karnevalen. Dagen till ära
följa nu hund och katt, tass i tass, i fullt broderlig sämja,

"Kärleksdryck du underbara" ljuder plötsligt från en
fantastisk vagn. Det är ju en gammal bekant från Kongl.
Theatern, "Der grosse Wunderdoktor Dulcamara, körd af
en neger (Weiss och Schwarz i samma vagn!), som har
piller och mixturer för hvarje krämpa och sjukdom. Hans
flödande suada och tokroliga infall göra hans medicin så
mycket mera pikant och lättintaglig, om det också
förmäles, att han gett en och annan närgången skämtare ganska
bäska piller. Han hade tillfälle att utöfva sin praktik på
folk från spridda länder, alldenstund straxt bakom honom
gingo en turk med sin turkinna, båda vackra och i rika
drägter, samt en högskotte med sin dam, den sednare
högväxt, frisk och vacker, så som man älskar föreställa sig
Rob Roys eller Roland Dhus tappra hustrur, den förre
deremot företeende ett bedröfligt bevis på civilisationens
följder, i det han för närsynthet begagnade glasögon, hvilka
med den öfriga kostymen passade särdeles väl i stycke.
Ecco! Mylord Snobbington! här kan ni se Er lady, som
tar revanche för en otrohet, åkande tillsammans med den
bildsköne Signor Antonio, en verklig modell för en
Antinous eller något dylikt. Med paret följer en liten
förtjusande, mörklocklig flicka, som smeker en färgad hund af
näpnaste race. En Grek, som uppfostras i Propagandan,
och hans flicka, som kommit direkte från Nauplia för att
helsa på honom, gå långsamt efter, försjunkna i ljufva
minnen, och tyckas fullkomligt omedvetna om att helvetet är
dem så nära. Straxt bakom dem åkte nemligen i en vagn
den bekante Dr. Faust jemte sin trogne vän afgrundsanden
Mefistofeles, beledsagade af djefvulen i egen person. Dessa
trenne herrar bränna med ifver Prof. Boströms
"Anmärkningar." Sist kom herr Jonas Morok aus Wolfenbüttel med
sitt menageri, innehållande åtskilliga märkvärdigheter ur
Schweitzerifaunan: en björn (ursus toddyblandissimus
pubachialis), hvilken latin, som onekligen smakar något af
kopparålderns erg, på svenska kan återgifvas med en
toddyblandande, punschutskänkande källarmästare; vidare
spindeln (aranea servilis, sæpe tangendo male conservata)

hvilken långa titel icke betyder annat än skänkmamsellen
(eller som hon i Upsala äfven kallas diskblomman); så flugan
(musca obstinata), det är uttydt: en spyfluga till kypare;
så svin (sus toddendo vomitans, semper fylax), öfversatt:
en källarkund, hvars kropp efter intagen förtäring gör sig
oberoende af viljan och endast lyder tyngdlagen; samt
slutligen en åsna (asinus litteralis correspondens), d. v. s.
en abedarius som skrifver correspondenser till Dagens
Nyheter (denna öfversättning äro vi af vederbörande
bemyndigade att gifva). Djuren fodrades kl. 5 och sedan hela

aftonen <footnote>Man berättar om ett af dem följande historiette. Den för
sin utmärkta lärdom och originalitet lika kände Prof. S. påträffade
nämligen ett af dem och tillfrågade honom:' "Hvad är herrn för
något"? "B. Stockholmare", blef svaret. "Det var ett
besynnerligt djur", genmälte Prof. S. och gick vidare.</footnote>.

Stockholms nation kunde, såsom af ofvanstående är
lätt att sluta, icke framvisa någon helgjuten idée, men
deremot ådrog den sig en särdeles uppmärksamhet genom sina
vackra fruntimmer, briljanta kostymer och det ypperliga
sätt, hvarpå de flesta roler genomfördes.

Sedan den nedkommit till sin barack försiggingo de
förut nämda professorsinstallationerna. Sedan rektor
magnificus m. m. öppnat akten med att beklaga det H. Ex.
Kanslern Herr Borg, af vigtiga angelägenheter i och för
sällskapet Unità Italiana vore hindrad att öfvervara festen,
uppträdde först Proff. Sulander, Hvitrock, Waxlund och
Dumrath Rosenspån med föreläsningar, som på ett på
engång vetenskapligt och populärt sätt behandlade de
respectiva vetenskaper, åt hvilka Herrar Proff. egnat sitt lif. Vi
beklaga att vi icke äro i tillfälle att meddela Herrar
Hvitrocks och Rosenspåns tal, hvaremot det är oss ett nöje att
kunna införa Herrar Sulanders och Waxlunds.

Herr Sulander yttrade sig som följer:

"I denna festliga stund,  då jag skall offentligen inträda i
mitt ansvarsfulla kall, erkänner jag min tacksamhetsskuld till

min mycket dyre, konung. Han har mången gång visat att
Han ej försmått min ringa förtjenst.

Till Hans Öfverlägsenhet detta lärosätes Kansler Herr
redaktören I. Helsing Borg adresserar jag mig med den
vördnad, som alltid tillkommer så utmärkta förtjenster om
fäderneslandet och menskligheten och framför allt om detta
samhälle. Italiens pånyttfödda folk helsar med jubel hvarje
Helsingborgare, som går öfver alperna, och det sista bladet i
historien om Lincolns segrar är en adress från Helsingborg.

Derefter vänder jag mig till Eder, praktfulle Rektor och
öfrige herrar Professorer. Jag är stolt öfver att hafva sådana
medarbetare i sanningens tjenst och jag älskar sanningen; ty
jag är skomakare. Från en skomakares, liksom från en
skräddares, synpunkt måste dock den ursprungliga "nakna"
sanningen innebära något stötande. Civilisationen har dock bragt
det derhän, att den icke blott alltid kan vara för tid och
tillfälle passande klädd utan att den t. o. m. kan följa med
modet. Blott dess anlete och blick förete tyvärr ännu samma
känslolösa enformighet.

Herrar Adjunkter och Docenter! Mitt hjerta är mjukt
som beck i denna stund, då jag lemnar eder krets. Med Eder
skar jag mina första pliggar. Räknen på mig M. H.

Slutligen vänder jag mig till Dig, studerande ungdom.
Det heter att vishetens rötter äro bittra, men frukten söt.
Jag erfar det på en dag, sådan som denna. Se deri ligger
ock den enda maning, som jag vill ställa till Dig i denna
festliga stund, då jag tillträder mitt embete med följande
profföreläsning:

Skomakerivetenskapen är ingalunda den yngsta bland sina
tusenåriga systrar. Det härstammar från de trakter, der
menniskoslägtets vagga stod, från Österlandet. Den kinesiske
Kejsaren Schang-Hej-Duk ville bestraffa en af sina hofmän
med dunk på fotsulorna; mannen konstruerade genast ett par
sandaler. Uppfinningen vann bifall och blef Europeisk, och
man hade redan i några tusen är njutit deraf, då ett snille,
hvars namn tyvärr ej gått till efterverlden gaf ritning till de

stöflar, hvarmed Israels barn gingo öfver Röda Hafvet. Det
tros de varit af smorläder. Jonathan Syl, hofskomakare hos
Kon. Magnus Barfot i Norge var den förste och siste, som
kunnat göra stöflar, som ej förorsaka liktornar, hvarföre ock
Kon. Magnus omtalas såsom en ovanligt skön man. (Se
Ekelunds Hist.). Det var denne samme Syl, som af många
forskare anses såsom uppfinnare af konsten att skära till i
växten, hvilken är en af skomakeriets och skrädderiets
vigtigaste hjelpvetenskaper. Liksom diktkonstens produkter kunna

indelas i episka, dramatiska, erotiska och lyriska, så ock
skomakeriets. Ligger ej en hel hjeltesaga i den besporrade
ridstöfveln, och bo ej kärleksgudar i hvarje snörhål af den
sidensko, som i dansen omsluter den skönas fot! Om hvilka
scener af dramatisk effekt påminner icke toffeln! Det lyriska
elementet är ej så väl representeradt. Men herdar och
herdinnor äro ju också ofta barfota. Rikedomen och mångfalden
af vetenskapens praktiska resultater behöfva knappt påpekas.
Bland konstverk af högre ordning nämna vi blott Abu
Kaserns toflor och Lyckans galoscher.

Såsom en del af den statsekonomiska disciplinen har
äfven skomakeriet sin statistik. Den ger vid handen att
förbrukningen af skosulor var i Ryssland stark vid tidpunkten
af slaget vid Narva. Äfvenså upplyses man att skoslitningen
är starkast vid vissa perioder. Man har observerat i Upsala
om Onsdagar och Lördagar. Föranledd af upprigtig nitälskan
om den studerande ungdomens seder och af personlig erfarenhet,
får jag slutligen hos hans Praktfullhet univ:s Rektor anhålla
att han måtte verka för en minskning i krogarnas antal. På
det att den tid, som ungdomen tyvärr tillbringar på värdshus
och schweitzerier ej måtte gå förlorad föreslår jag att alla
föreläsningar, hållas derstädes."

Det tal, som herr Waxlund höll, lydde sålunda:

"M. H. Djup och löjlig är den känsla och bäfvan, som
vid detta högtidliga tillfälle tränger sig på mig, M. H., och jag
skulle i ordets öfverflyttade mening verkligen kunna säga mig
vara en skräddare. Och dock har min konst ganska höga
anor. Redan Adam var den första lappskräddaren; men

materialet M. H. tänk hvilken qvalité! Dubbeldoffel M. H. det
är tyget! och finnes i ständigt lager hos undertecknad.

Vi återgå emedlertid till häfdernas vittnesbörd: Esaus
skinnhabit och Josefs mantel, som onekligen var stark i
sömmarne. Jonas, som hade hvalfisken till ytterrock, visar
deremot huru det går folk skräddare förutan. Ingenstädes
kommen J således utan skräddare, såvida J ej viljen skrida
tillbaka till Karabiernas ståndpunkt.

Angående skrädderivetenskapens första framträdande i
mera utbildad form, sväfvar man i temlig okunnighet; men
man kan dock med ganska stor säkerhet antaga att den
uppstått i Sachsen i Tyskland. Häraf följer icke att alla
skräddare äro Tyskar; men väl kunde genom en logisk slutledning
bevisas, att alla Tyskar äro skräddare. Jag stannar!"

*

<poem>
"Se i ödets taflor skuren
Står en lag, som ständigt stått:
Intet dör uti naturen,
Lifvet byter former blott."
<tab><tab><tab><tab><tab><i>Tegnér.</i></poem>

var öfverskriften på det program, som utdelades af <i>Göteborgs</i>
och <i>Kalmars</i> förenade nationer, hvilka näst efter Stockholmarne
uppträdde på arenan, en öfverskrift, som till fullo
illustrerades genom den rad af paralleler mellan förr och nu, som
framställdes, och hvilka genom det ingeniösa i uppfinningen, och
sanningen i utförandet väckte särdeles tillfredsställelse hos
publiken. I spetsen gingo bredvid hvarandra narren och
tidningspressen, en onekligen fullt riktig parallel, ty liksom den
förra stundom under en galen form läto de höga herrarne
höra ganska helsosamma sanningar, gör äfven den sednare i
våra dagar någon gång sig till förkämpe för idéer, om också
merendels förfalskade af en barock stil och fraseologiskt
glitterguld. Pressen är nu en af de förnämsta magterna inom
en fri stat, men den tid är icke så aflägsen, då hierarkien
ännu herrskade allsvåldigt och derför följde också en munk
och en prest sida vid sida, båda med det listiga utseende,

som i alla tider utmärkt denna kast. Kommo så en student
från medeltiden, en jättegestalt med barett och puffar och ett
väldigt slagsvärd vid sidan bredvid en späd yngling, fin och
nätt, "nouvellement arrivé de Paris", med frack, binocles
och hvita handskar. En piga från 17:de seklets ärbara
bindmösseperiod, dugtig och oförderfvad jemte en af nutidens
stockholmssnärtor med parasoll och schalett. — Poeter pläga
vanligtvis växa tätt i de skönas fotspår, och så följde
verkligen en smäktande troubadour med lockar, tricoter och zittra,
en smärt gestalt, från hvars tunna läppar man i hvart
ögonblick väntade att några sånger på det smältande langue d'oc
skulle utströmma bredvid en storväxt, robust, ljushårad och
välmående siare från våra dagar, som såg ut som skulle han
föredraga en god sexa framför alla "cours d'amour" i verlden.
Spatserade derefter en astrolog med kikare, planetarium och
kabbala utropande:                     

<tab><tab><i>"Astra regunt hominem; sed regit astra Deus",</i>

vid sidan af en psychograför, behängd med psychografer. Allt
vexlar: tidslynnen, seder, tro och vantro, men intet finnes
dock så vexlande som penningen. Se på Spartanen der, som,
stolt som en gud öfver sin rikedom, efter tvenne starka oxar
kör en vagn innehållande den ofantliga summan af 25 Rdr
Rmt, och se på den der herrn bredvid honom, som tumlande
sin präktiga häst, bär på fickan några millioner i papper!
Men — io Triumphe! — der kommer "guden" Julius Cæsar,
som för dagen låtit vapnen vika för togan och tagit
lagerkransen i stället for det diadem, han var djerf nog att
eftersträfva men svag nog att icke våga mottaga i rätta
ögonblicket. Tyst och sluten vandrar han såsom ett varnande
exempel bredvid sin biograf, nutidens mägtigaste Cæsar, mot
hvars dunkla sfinxlika panna och djupa ögon all nyfikenhet
och alla gissningar stranda. Och dock är det på honom,
som mest bland menniskor verldens utseende under en lång
framtid kommer ätt bero; på honom hvilar det om de
europeiska staterna skola blifva kraftiga som den dalkulla,
hvilken "med kraft i arm och mod i barm" vandrar straxt efter
honom, såsom en typ för det friska samhället; eller förderfvade,

som den demi-monde-dam, hvilken fager utantill slutar
tåget, såsom det sjukas representant. Utom de ofvannämda
fanns äfven i Göteborgarnes tåg en person, som ådrog sig
mycken uppmärksamhet. Det var Herr Friederich Wilhelm
Lebenswecker, General-Agent aus Hamburg, en särdeles
lyckad representant för den nation, hvars rôl i det stora
verldsdramat tyckes vara än att spela "den lustiga
personen" och än den råa skurken. Herr Lebenswecker
utdelade till allmänheten följande prospect:


<tab><tab>FRIEDERICH WILHELM LEBENSWECKER,

 General-Agent för alla in- och utländska handelshus, bankirer,
<tab>lotterikollektörer etc. etc. helsar Eder!

Inlåten Eder i affärer med mig och Ni skolen icke ångra
Eder, ty jag är en man af den nya tiden, af papperets,
kreditens och vexelsystemets gyllene tid! Se här i korthet mina
spekulationer öfver tidens frågor.

Rikedom är allt, allt är intet utan rikedom! Låtom oss
derför blifva hastigt rika, ty att vara rik är att njuta och att
njuta är att lefva! Derföre lefve lyxen, lefve njutningen, lefve
penningen! — Det skulle vara i det barbariska Sparta, som man
behöfde ett par oxar för att draga 25 Rdr: nu för tiden finns ej
barn så litet att det ej på sitt lillfinger kan bära millioner, tack
vare papperet, tack vare krediten! Derföre hell papperet, hell
krediten! Derigenom skall välstånd sprida sig till hvarje hydda.
Först då när hvarje torparqvinna kläder sig i siden , först då när
champagnens eldiga cascader vid barndop, begrafningar och andra
enkla familjfester svalka den svenske bondens strupe, först då
säger jag blir Sverige lyckligt, blir samhället friskt.

En sådan lycka vill jag bereda Eder. Kommen derför till
mig män och qvinnor, ynglingar och jungfrur, köpen hvad jag åt
Eder utbjuder och Ni skolen blifva rika, blifva lyckliga!!!

<tab><tab><tab><tab><i>Actie-företag.</i>

Såsom de mest vinstgifvande actier tager jag mig friheten
att isynnerhet rekommendera nedanstående till den gunstbenägna
allmänhetens välvilliga åtanka.

1:o)   Actier i Upsala trädgårdssällskaps invid Strömparterren
nyuppförda villa, byggd i välkänd Uplands-stil. Denna
smakfulla byggnad utgörande en prydnad för den kringliggande

trakten är uppförd i ren och enkel stil utan de kostbara
dekorationer och ornamenter, som en forntid med sin förskämda
smak fordrade. Hvar och en kan å stället göra sig
öfvertygad om byggnadens solidititet och prydlighet; och sedan
man lyckats öfvertyga sig härom lärer man ingalunda
underlåta att uppmuntra ett för den upländska konsten och
goda smaken så befrämjande byggnadsföretag.

2:o) Actier i Wänersborgs-banan tillhandahållas af vid banan
anställde jernvägsarbetare, hvilka till följe af starka
be-sparrningar blifvit actie-egare.

3:o) Actier i Borås-Herrljungar-banan. Hvar och en som vill
öfvertaga en actie i denna bana erhåller actien gratis samt
dessutom 5 Rdr till en enkel sorgemåltid.

4:o) Actier i bolaget för export till Amerika från Upsala af
schweitzeri-mamseller, värdshusjungfrur m. fl. <i>under 30 år.</i>
Alldenstund dessa enligt Upsala Stadsfullmägtiges beslut blifva
urståndsatta att på ärlig väg förtjena sitt uppehälle i
Universitets-staden är tillgången på varan in loco ganska stor
och efterfrågan ingen, hvadan desto större omsättning är att
förvänta i det icke administrerade Amerika.

5:o) Actier i Upsala Ångbåts-Bolag. Ingen behöfver frukta att
dessa actier skola falla i värde, alldenstund genom vissa
outredda naturkrafter det kommer att dröja en rundelig tid
innan jernvägen mellan Upsala och Stockholm kommer att
upplåtas för trafik.

Dessutom försäljer jag alla andra couranta värdepapper såsom
lotter i alla tyska lotterier, preference-obligationer i det af Hans
Durchlaucht Friederich der VIII:e upptagna
Schlesvig-Holsteinskt-Lauenburgska Statslånet; actier i bolaget för nedläggande af
telegrafkabel mellan Europa och Amerika, för gräfvande af en tunnel
under kanalen mellan Dover och Calais, för Saharaöknens
fruktbargörande förmedelst inledande af Medelhafvets vatten genom
särskildt konstruerade kanaler, för silkesodlingen på Gotland, för
Nybrovikens fyllande, för Stockholms ombyggnad (kapital 40
millioner R:dr, vinst 80 millioner Rdr), för den af Herr Blanche
projecterade Universitetsflyttningen (kapital 2,500,000 Rdr. Vinst
37,500,000 Rdr), för inredandet af "Carolina Rediviva" till
sockerbruk och Gustavianum till bomullsspinneri etc. etc.

Utom ofvanstående papper försäljer jag hemma i min bostad,
Stadshotellet: rummet N:o 50, bland andra värdefulla artiklar
följande directe från utlandet importerade och till följe af den nya
tulltaxan och den franska handelstraktaten till de mest fabulöst
billiga priser:

<tab><tab><tab><tab><i>För Damer:</i>

Directa från Paris importerade baldrägter efter modell af de
vid hofbalerna i Closerie de Lilas begagnade. Dessa för saisonen
moderna drägter hafva vunnit allmänt bifall för sin lätthet och
originalitet, och hoppas jag derför, att de äfven skola blifva
gouterade af Upsalapubliken. Serskildt vågar jag påpeka det antika
elementet i dessa drägter, hvilket skönjes genom deras likhet med
de gamla seriska, om hvilka den hedersmannen Seneca yttrade:
"att de hvarken skylde kroppen eller skammen."

<tab><tab><tab><tab><i>För Herrar Studenter:</i>

1:o) Tryckta beskrifningar öfver studiisättet vid de Tyska
Universiteten med bihang om "nyttan af tvånget att bevista
föreläsningar." — Eftersom beskrifningar öfver det hittills
gällande studiisättet vid de Svenska Universiteten snart nog torde
vara antiqverade, har jag från Tyskland införskrifvit
tillräckligt stort lager af ofvannämnda bok, på det unga studenter
i god tid må veta huru de skola ställa sina studier för
framtiden.

2:o) Sannfärdig beskrifning på Hegel och Hegelska skolan. —

OBS.! Säljes blott åt till mognare år komne Philosophiae
studerande. Inkomsten tillfaller sällskapet för sann
upplysnings  spridande.

3:o) Ett stort lager af hvita halsdukar, svarta frackar med thy
åtföljande underkläder och vest. Genom en serskild mekanik
kan man ikläda sig hela denna drägt på en minut, hvadan
den rekommenderas såsom ganska användbar vid s. k.
"kurningar" och alla andra tillfällen då Herrar Studerande skola
samtala med en professor i dennes hem.

OBS.! Kläderna äro gjorda af starkt tyg, så att de hvarken
nötas genom krypning eller för täta bugningar.

4:o) Julius Cæsars Historia af Napoleon III. Bunden i helfranskt
band med starkt, förgyllning, Imperial-Octav.

<tab><tab><tab><tab><i>För egare af nybyggda hus:</i>

Torkande pulver mot fukt och upplyftande medel mot såväl
husens som hyrornas sjunkande tillstånd.

<tab><tab><tab><i>För alla som hyra ut rum åt Studenter:</i>

Formulär till petition om återinförandet af gamla
Studentexamen.

<tab><tab><tab><tab><i>För Stadsbor i allmänhet:</i>

Nattskojets historia af en Studentkandidat. Ytterst intressant
på sjelfstudier grundad afhandling. Förf. var en af de sista
"kämparne" och såsom en billig gärd åt alla dem, hvars nattro och
sömn han stört erbjuder han ett godt medel till dess återvinnande.

Dessutom försäljer jag viner, cigarrer, tyger, specerier,
parfumer och allt annat både tänkbart och otänkbart.

OBS.! Vid kontant handel lemnas 99% rabatt!

OBS.! Mitt vistande i staden blifver blott en dag. —
Kommen derföre snart: "Irreparabile tempus fugit." —

<tab><tab>Upsala den 12:te Maj 1865.

<tab><tab><tab>FRIEDERICH WILHELM LEBENSWECKER.
<tab><tab><tab><tab><i>General-Agent
<tab><tab><tab><tab><tab>aus
<tab><tab><tab><tab>Hamburg.</i>

Hade Göteborgarne uppdragit en jemförelse mellan
utvecklingsstadier af menskligheten, som genom den långa
mellantiden bilda slående kontraster mot hvarandra,
försatte oss <i>Vermländningarnes</i> uppträdande till en
brytningsperiod, då de gamla föreställningssätten voro nog
öfvervunna för att der de framträdde blifva ansedda för
galenskap, men dock alltid ännu egde sympathier hos folket.
Det var till Spanien, till Cervántes dagar vi blefvo
förflyttade och det var taflor ur "Historia del' ingegnoso
hidalgo Don Quixote de la Mancha", som upprullades för våra
blickar. Låtom oss försätta oss i stämning att mottaga
dem. Tyst! Är det icke Burgos' stolta katedral eller det
vattenfattiga Madrids domkyrka, som skymtar i fonden, är
det icke stolta riddare och sköna donnor, dessa herrar och
damer, är det icke en alguazil eller en tjenare af St.
Hermandad, denna poliskonstapel och är det icke ord af
Calderons och Vegas språk, som rundtomkring ljuda i våra
öron? Ah! vid vår fru af Sevilla! der kommer på sin
Rosinante den odödlige riddaren sjelf, stolt och lycklig i sin
drömda bildverld, som han bär med sig hvart han går
likt en stjerna sin atmosfer, och som, då den hindrar honom
att förstå verkligheten och verkligheten att förstå honom,
oupphörligt utsätter honom för prosaiska hugg och slag.


Du har vår sympathi, ädle riddare! då du tar en fårskock
för en krigshär, en väderqvarn för en jätte eller en
bondpiga för en gudomlig skönhet, ty det är vår egen saga,
du till en viss grad framställer, och dock kunna vi icke
låta bli att le åt dig! Framför Don Quixote rida tvenne
verkliga riddare, som bättre än han vetat följa med sin
tid; det synes på deras praktfulla rustningar och deras
glada och om "ingegno" just icke vittnande drag. Straxt
efter komma gående af sig sjelfva de riddareromaner
genom hvilkas läsande Don Quixote blef hvad han blef.
Bredvid hidalgon rider på en åsna, som "hvarje rättvis
menniska ansåg för den, som egentligen borde hafva
blifvit buren", Sancho Panza, hans dumma och trogna
vapendragare, det inskränkta förståndet i tjenst hos den
överspända fantasin. Derefter den strängaste af alla critici,
pastorn i byn La Mancha, som mönstrade Don Quixotes
bibliothek, uppbrände de förderfliga riddareromanerna och
till slut gjorde honom olycklig genom att göra honom klok.
Så en värdshusvärd, som af Don Quixote blef tagen för
en castellan och som dubbade honom till riddare med en
slef. Så tvenne väderqvarnar, som af riddaren anses för
jättar och angripas. Kommer så en barberare till häst,
hvilken beskedliga karl är försedd med rakattiralj och ett
handfat af messing, som han för mera beqvämlighets skull
satt på hufvudet. Don Quixote tror emellertid att det är en
gyllene hjelm, tillhörande den store Mambrino och från honom
stulen af barberaren, hvilken han derföre anfaller och 
beröfvar handfatet. Men äfven förnämare folk råkar ut för
hans misstag; i en kalesch åker en spansk dam,
escorterad af tvenne benediktinermunkar, hvilka af Don Quixote
misstänkas hafva bortröfvat damen och följaktligen af
honom anfallas och bortdrifvas. Derefter tvenne
bondflickor till häst, trinda och trefliga jäntor, af hvilka
riddaren, som tager dem för prinsessor, utväljer den ena
till sitt hjertas dam och kallar henne Dulcinea af Toboso.
Der kommer ett brokigt komediantsällskap, som i Don
Quixotes historia omtalas, och som ämnar sig till byn la

Mancha för att gifva representationer. Vagnen köres af
satan sjelf, hvilken herre sednare på qvällen syntes arm
i arm med åtskilliga prester. Döden, engeln Gabriel och
en kejsare, fantastiskt utstyrda, äro de personer, som komma
att uppträda. Tåget slutas af spanska bondgossar och
bondflickor, företrädda af spelmän.

Är det ett kröningståg som skymtar derborta på
vägen? det blänker af kronor och skiftar i purpur och blått.
Det kommer närmare och vi få tillfälle att beundra en af
festens praktfullaste partier, <i>Vestgöta nations</i> karnevalståg
föreställande ett schackspel. Det var präktiga kostymer
som konungarne och drottningarna hade, det ena paret
hvitt och blått, det andra rödt och svart och det var
ståtliga och vackra studenter, som uppburo dem. Efter
hvartdera konungaparet följde i samma färger som de tvenne
pager representerande löparne. Vidare torn och hästar,
båda förfärdigade af papp och uppburna af studenter.
Särdeles roliga voro bönderna att åse, klädda i olika
Vestgötadrägter och dragande till strid på ena sidan med lior och
på den andra med spadar. Sedan nationen nedkommit till
sin barack, utfördes med de ofvannämda lefvande pjeser
ett schackparti, på en dertill inrättad plan, med sandiga
qvadrater för de hvita och grönskande för de svarta
pjeserna. På detta schackbräde spelades, enligt en berömd
schackspelares uppgift, följande parti: 1. <b>K</b>E2—E4, E7—E5;
2. <b>L</b>F1—C4, <b>L</b>F8—C5; 3. <b>D</b>D1-F3, <b>S</b>B8—C6; 4. <b>D</b>F3—
FT:+. "Det sista draget gjordes på ett elegant sätt,
sålunda, att den hvita Drottningen med sin spira slog den
svarte bonden på skuldran — hvarvid han aflägsnade sig
ur spelet — och derpå omfamnade svarte kungen, som
härigenom förklarades matt."

Det är i anledning af den helgjutna och föga
detaljerade idée, som låg till grund för denna del af festen, icke
mycket att säga om densamma, men säkert är, att den
tillfölje af prakten i drägterna, fyndigheten i uppfinningen
och elegansen i utförandet intog ett ytterst framstående
rum i dagens festlighet.

Corpo di Baccho! men hvad är det här? vi blifva ju
alldeles inpudrade af mjöl, kalk, krita och andra
hvitmenande ämnen. Ah! det är confetti, som haglar öfver oss
från en mängd besatt kostymerade musikanter och typer ur
"<i>commedia del' arte</i>", det gamla italienska pantomimspelet,
som åka i en stor med väf klädd vagn. Arlequino,
Colombina, Pulcinello och hvad de heta alla dessa
fantastiska varelser, dem endast en sydlännings inbillning kunnat
uppfinna, bemöda sig att genom skratt och skämt hålla sig
sjelfva och publiken vid godt lynne. Vagnen prydes af
tricoloren, det ur träldomen förlossade Italiens frihetsbanér,
och åtskilliga andra mindre flaggor. Men ror i lä! klart
att vända! för att icke blifva öfverkörd af dessa stojande
och glada sjömän af skilda nationer, som kommit hit för
att taga den italienska karneval, som <i>Östgöta nation</i>
framställer, i ögonsigte. Efter dem följer i en vagn en af de
modellfamiljer, som för ett ringa pris tjena de främmande
konstnärerna till mönster för deras mästerverk. Den
består af en gubbe, trenne unga män och två flickor, alla
klädda i trogna italienska bonddrägter; karlarne i
sandaler, den bruna kappan och den spetsiga calabreserhatten
och qvinnorna med dessa hvita dok som låta en mörk hy
och svarta ögon framstå i den fördelaktigaste dager. De
hafva kanske knappt en bajocho tillsammans, dessa
menniskor, men ändå äro de fullt ut lika stolta och lyckliga,
som de dominoklädda herrar, en principe och hans
kavaljer, som åka i vagnen efter. Men hvar i all verlden
befinna vi oss egentligen? I Neapel, i Florens, i Rom, i
Messina, i —? Tyst! der kommer svaret i form af en
kolossal röd paraply, hvilande på den uppslagna kuren af en
vagn, som drages af ståliga hästar beprydda med röda
rosetter. Hvad de böra vara glada, de ädla djuren, öfver
sin heder, ty vi äro i Rom och det är en cardinal, den
der, som sitter inuti. Se hur han skiner som Moses på
Sinai, fet och salvelsefull och lugn och nöjd med allt utom
de liberala. Röd koftan har han och röd hatt, hvilka
pragtfulla persedlars färg ännu mer förhöjas af "la bête

noire" en jesuit, som sitter midt emot honom såsom
domesticus. En livréklädd kusk kör herrskapet och bakpå
hålla tre betjenter vakt öfver kyrkans furste. I nästa vagn
åkte "en typisk engelsk familj, bestående af ett äldre och
ett yngre par. Den äldre herrn ådagalade i sitt
uppträdande allt det lugn, som tillhör en ointresserad åskådare,
hvilken vill se allt blott för att det så skall vara. Den
yngre visade både i klädsel och sätt allt det öfverdrifna,
som utmärker dessa resande snobbar." Fruntimmerna voro
särdeles vackra och hade hy, teint och drägter fullt
värdiga de präktiga qvinnor som den gamla kritklippan
uppammar. Tåget afslutades genom en vagn, som, pendant
till den första, förde karaktersmasker, hvaribland en
dubbelmenniska och en som gick framlänges då han syntes gå
bakåt, samt italienska bönder. Nationens musikanter
utförde under hela tiden "Carneval de Venise."

Hela detta tåg var anordnadt med särdeles finhet och
kännedom om ämnet, i högsta måtto hedrande dess
uppfinnare, och vi skulle gerna åt detsamma egnat en
utförligare beskrifning om det icke just till följe af ofvannämde
egenskaper endast behöfde antydas till sina hufvuddrag för
att blifva klart för läsaren.

Från denna skizz af Italiens solvarma folklif med all
dess otvungna uppsluppenhet och naturfriska humor
förflyttas vi på en gång till nordens fjerrbelägna trakter
genom den vildman, som i björnhud och med en klubba
påminnande om Herkules' och framställande Vesterbotten
vapen går i spetsen för <i>Norrlands nation</i>. Derefter
framtåga, som en påminnelse att, huru mycket vår fantasi än
må utsväfva, vi ändock befinna oss i Upsala, nationens
fana och dess icke utklädda ledamöter, hvilka med
beundran lyssna till den utmärkta musik som presteras af
nationens orkester; dennas medlemmar äro förklädda till
Skottar, Zouaver, Ziguenare och andra mer eller mindre
musikaliska folkslag. Men hvad äro alla jordiska varelser mot
de luftiga väsen, som skaldens fantasi sammanväft af
vindens sus i sommarnatten och månans sken på blombestänkta

ängar, mot elfvornas, lätta skaror, dem verldens största snille,
Shakspear tvingat att stanna i sina ringdansar och äfven för
vanliga dödlige visa sig i all sin herrlighet och glans. På en
blomsterströdd char framglider Oberon, alfernas konung vid
Titanias sida, i drägter, värdiga naturgudomligheternas
herrskarpar. Vid deras fötter ligger utsträckt i behaglig hvila
väfvaren Botten, förvandlad till åsna och utsatt för Pucks
små skälmstycken, hvilken med all möjlig ifver tyckes
efterkomma hans uppmaning: "Klå mig i hufvudet! Mig tyckes jag
är svåra luden i ansigtet, och jag, min åsna, är så ömtålig,
att, så snart det kliar mig aldrig så litet i hullet, så får jag
lof att klå" <footnote>Midsommarnattsdrömmen Act. 4 Scen 1.</footnote>. Det är poesiens luftiga gudinna, som bländad
af en nyck sänker sig till hvardagligheten, hvilken rå som
den är vill göra henne till sin slafvinna och begagna hennes
etheriska tjensteandar att tillfredsställa sina mest triviala begär.
Efter denna lysande grupp uppträdde nationens
muntrationstidning <footnote>Åtskilliga nationer i Upsala hafva sådana tidningar, som
föredragas på deras tillställningar, och som utom skämt i dagens
frågor äfven innehåller visor och humoristiska små utfall mot
kamraters mer eller mindre löjliga sidor, naturligtvis alltid i godmodighet.</footnote> "Bergufven" i förkroppsligad gestalt och i en
ufs rätta skepelse. Kom så en utvald samling af
representanter från olika folk och tidehvarf: Riddare med sina pager,
Chineser, oförbehållsamt förkunnande det himmelska rikets
för nyfikna spanska bönder och italienska bondflickor, Zouaver
med sin marketenterska, Ziguenare företrädda af sin
drottning, Turkar föreläsande ur Al-Koran för en uppmärksamt
lyssnande afrikansk höfding, en Débardeur från Mabille,
Arlequin, Pierrot, m. m., allt vittnade om tidens
amalgamationslusta. Ett ytterligare bevis för denna lemnades genom
tunesiska beskickningens närvaro. Den åkte i en öppen landau,
der ej ens tolken, Herr Thulin, saknades. Äfven "das grosse
Vaterland" hade skickat en representant, en herre, som på
en bondvagn förevisade en polichinelltheater med dess
polichineller och ett gigantiskt positiv med vefvare och vissångare.
Bakom positivet, på samma vagn åkte en norrländsk bonde,

som lät sin godmodiga suada rikligen flöda öfver åskådarne.
Efter denna företeelse uppträdde tidningen "Upsala" från
hufvudet till fotabjellet klädd i Upsala-tidningar och illa
tilltygande ett nummer af "Upsala-Posten" <footnote>Dessa båda tidningar ligga ständigt i delo om de märkliga
politiska händelser som  inträffa i den goda staden Upsala.</footnote>.

Med positivet följde en tafla, som hade till öfverskrift:
"Upsala är bäst." Taflan var afdelad i fyra rutor, hvar och
en föreställande en episod ur en students resa till Stockholm
under de bekanta gatu-uppträdena förlidet år. På den första
rutan såg man studenten vid diligensen taga afsked af sina
vänner och kamrater i Upsala. Den andra visade studentens
ankomst till Gustafsborg, der han färdig att intaga sin middag
händelsevis fick sigte på ett nummer af Upsala-tidningen och
derigenom afskräcktes från all vidare fortsättning <footnote>Har afseende på en skandalhistoria, som vi icke hafva
tålamod att berättat</footnote>. Tredje
rutan föreställde, huru han i Stockholm öfverfalles af en hop
ursinniga poliskonstaplar. Slutligen se vi honom återkommen
till Upsala, der han vid ett glas förtäljer sina öden. Denna
tafla commenterades genom följande fyra visor, som vi delvis
meddela:


<poem>
<tab><tab><b>1.</b>
<tab><tab><tab><tab>(Melodi:  O, ægte stand).

Hör på min sång och taflan titta på,
Så ska till slut ni alla märka få,
Att hvad man än må prisa allramest,
Så är ändå Upsala alltid bäst.

Och för att <i>det</i> må blifva mera kändt,
Så hör nu hvad som hände en student,
Som på Upsalalifvet tröttnade
Och ville upp till Stockholm sig bege.

Han hade först en tid på Graden läst,
Men se'n fundera' han på att bli Prest,
Men trögt det gick med complettamina,
Och så beslöt han sig att rullan ta.
</poem>

<poem>
Men då han hade läst en half termin,
Så fann han saken tråkig utaf hin,
Och lefde så en tid i skämt och sång,
Och tänkte hvarje dag: "termin ä' lång!"

Till slut han sad': "Upsala är dock trist;
Men uti Stockholm får jag roligt visst."
Och derför han en morgon kila' ut
Till Diligensen bredvid Hakens knut.

Han klef i vagnen in med glädtig själ,
Och nickade åt vännerna farväl.
Men hvad han under vägen träffa på,
Ni ska' i nästa visa höra få.
</poem>

<tab><tab><tab>—

<poem>
<tab><tab><tab><b>2.</b>
<tab><tab><tab><tab><tab>(Sorundavisan).

Och "Dille" gick stadigt och aldrig på sned,
Studenten han fröjdas, att resan hon led;
<tab>Och hungrig han sig kände :,:
Just som diligensen till Gustafsborg anlände.

Och glad i sin själ han i saln trädde in
Och bordet stod dukadt med mat och med vin,
<tab>Och stora "ölputeller" :,:
Nu mot det han gick jemte tvenne Mamseller.

Men just som han kom fram till bordet åstad ,
Han syn fick på Upsalatidningens blad,
<tab>Som låg der stolt och ärad :,:
Han läste en stund — och då vardt han förfärad.

Ty der fick han se, hur en hvar lexas opp,
Som på Gustafsborg köper mat i sin kropp.
<tab>Båd' vinerna och maten :,:
Ska' tidningen lägga sig i den krabaten.

De resande derföre tänkte som så:
"Visst ä' vi bra hungriga — men det får gå!
<tab>"Ty äter man sig mätter :,:
"Herr Sundvallson, straxt i sin tidning oss sätter,"
</poem>

<poem>
Ja, Herrar Studenter, uppå Gustafsborg
Tag inte  in  middag,  ty  då fån ni  sorg.
<tab>För  hvarje Riksdaler :,:
Som  ni  äter  opp,  får ni  sedan  moraler.</poem>

<tab><tab><tab>—

<poem>
<tab><tab><tab><b>3.</b>

<tab><tab><tab><tab><tab><tab>(Positivmelodi).

När till Stockholm han kom, redan qvällen var skum,
Och han gick uti stan' att beställa sig rum.
Knappt han hade begynt uppå Norrbro att gå,
Förr'n han träffade Stockholmsmamsellerna små;
Men förbi dem han gick, och han ville framåt,
Der af folk var en ryselig bråt.

In i hopen han gick för att se hvad det var,
Och der klämdes han fast, och så kom det en karl.
Som sin hand i hans fickor geswindt trängde ned;
Och så miste han klockan och plånboken med.
"Här ä' tjufvar", han skrek — "Å, håll mun du pultron"
Skrek en ann' — här ä' revolution!"

Nu vardt trängselen stor, och så kom det en här
Utaf stora poliser, och främst gick "den der."
"Upprorsmakare, skingra Er", fältropet var;
Men Studenten, som oskyldig var, stanna qvar.
"Men så spring då, så spring!" — "Ja, men säg mig min vän,
"Hur jag skall få min plånbok igen!"

"Jaså, vågar han mucka", polisaren skrek,
"Då ska' han här få smaka en helt annan lek."
"Klå på karlen", man skrek; och nu var man ej sen,
Och battångerna hagla' om armar och ben.
Och till slut kom "den der" fram med slangen också,
Och Studenten man sprutade på.

.  .  .  .  .  .  .  .  .  .  .  .  .  .  .  .  .  .  .  .  .  .  .

Och de gingo sin väg, och Studenten fick så
Blöt och slagen den natten på gatorna gå.
Och så fort han fick pengar, från Stockholm han for
Till Upsala, ty dit var hans längtan nu stor.
Hvad han sa', när kamraterna han träffa på,
Ska, go' Herrar, Ni straxt höra få.

<tab><tab><tab>—
</poem>

<poem>
<tab><tab><tab><b>4.</b>

<tab><tab><tab><tab>(Positivmelodi).

Nej, tacka vill jag uti Upsala,
Ty der i alla ting man har så bra.
Man der ej pryglas af poliserna,
Om ock man dröjer uppå torget.
Uti allt vi ha' vårt fria val
<tab>Vårt fria val :,:
Ty — vi ha en hygglig Stadsfiskal,
Som — fallerili lilileja.

.  .  .  .  .  .  .  .  .  .  .  .  .  .  .  .  .

Idel stora män i sta'n sig te
Bland professorer och bland borgare;
Men hvem är dock den aldrastyfvaste?
Jo, det är just Upsalaposten!
Han är den förnämsta utan prut,
<tab>Utan prut :,:
Ty "hundfröjderna" han rotat ut
Som — fallerili lilileja.

Aftonbladet förr, som hvar man vet,
Sad', att stadens Universitet
Svepte in sig uti hemlighet;
Men nu en man ock hjelpt den saken.
Allt hos oss nu görs i verlden kändt,
<tab>I verlden kändt :,:
Af Dagens Nyheters korrespondent,
Som — fallerili lilileja.

Summan af alltihopa är,
Att hvad man önskar sig, så fins det här;
Här vår flit oss rika frukter bär,
Och här fins sång och vin och glädje.
Här enhvar får hvad han älskar mest
<tab>Älskar mest :,:
Och derför är Upsala allrabäst
Sjung fallerili lilileja.

</poem>

Medan folket ännu var samladt kring positivet uppträdde
den norrländska bonden med en visa, som han kallade "en
bondes uppfattning af representationsförslaget", så, lydande;

<poem>
<tab><tab><tab><tab>(Mel.: Klockarfar han skall ju allting bestyra).

Till hösten få vi en riksdag, det mån J veta,
Då allt, hvad prester och odalmän månde heta,
Får ta' farväl utaf alla riksdagens fröjder
Och lemna bonden sin plats på samhällets höjder.

Då fån J se, att en bond' till annat kan duga
Än köra plogen och djupt för herrarne buga.
Det skall bli ljufligt och gladt af bara hin onde
När sjelfva kungen får stå på tå för en bonde.

Och då blir säkrast att inte tänka på mera,
Att kungen ensam förutan bond' får regera,
Ty bond' vill veta, förr än han öppnar på pungen,
Om han får äran att dela maktan med kungen.

Men för att tvinga såväl regering som ständer
Att lemna makten i bondegubbarnes händer,
Så skickas listor till hela Svenska nationen
Att låta folket få teckna under motionen.

Och bonden tecknar, så det går undan i laget,
Ty det blir han, som drar största vinst af förlaget;
Och Gud förbarme sig öfver herrarne bara,
Om de ej lära sig då att höfliga vara.

Och ingen tionde mer ska' presterna hafva,
Och ingen bonde skall mer för herrarne slafva,
Och ingen adelsman sätta näsan i vädret,
Och sjelfva garfvarn får vara billig på lädret.

Och borgerskapet skall döden dö af förfäran,
När bond' tar hundra riksdaler tunnan för tjäran,
Och alla bönder ska' bli så rika och stinna,
Att deras likar man ej i verlden skall finna.

Ja republik skall det bli, ty ditåt det lutar,
Sa' Pekulin, när han skar sin rock uti klutar,
Och bränvinsbränning och fri förtäring med mera,
När bondeståndet får börja på att regera.

Då skall det lefvas hvarenda dag glada dagar,
Ty bond' blir herre förutan skatter och lagar,
Och alla länsmän dem ska vi skicka till fanders
Med pass på fickan, så sannt jag heter Per Anders.

</poem>

<poem>
Men allt, hvad böndren i riksaffärerna göra,
Få tidningsherrarne ensamt söka utföra,
Ty det skall tusan väl bita hufvu't af skammen,
När det i Sverige finns fullt med tidningar. Amen <footnote>Vi hoppas, det hvar och en inser ironien i denna visa.</footnote>.
</poem>

Det höres hofslag på vägen och en "sky af dam stiger
till himlen" och

<poem>
Jag ser en syn
Det flammar i skyn
Valkyrior rida på frustande hästar,
</poem>

med "Fyris sade, dvergarnes dagglans, drakarnes bädd"
glimmande mot solen från deras hjelmar och utgörande
förtrafven till den gudaskara, som än en gång gästade Fyris
slätter och lundar. Deras offerhus äro nedbrutna, Thors och
Frejas altare lika öfvergifna, men i staden af evig ungdom
får intet dö och derför är på det banér, som svajar högt
öfver "svanejungfrurnas" hufvuden, ristadt: "Än lefva de
gamla gudar." Det är <i>Uplands nation</i> som väckt dem till
lif. Men deremot finnas de åttafotade springarne ej mer,
emedan det är på en vanlig häst som Odin, gudars och
menniskors fader, framskrider, klädd i en hvit och röd
mantel, som är inväfd med guld; han är beväpnad med
spjutet Gugner, gyllene sköld och hjelm på hvilken hans
korpar sitta, och silfverskägget svallar långt ner på hans
bröst. Det var den präktigaste af alla de kostymer, som
förekommo på festen och fullt värdig Valhalls konung.
Efter honom kom, äfven till häst, hans drottning, den hulda
Frigg, "af hvilken jordens qvinnor frua-namn hafva." Kring
hennes hvita hals och mjuka barm flyter en lång mörkröd,
guldbesatt klädning; från hennes änne fladdrar slöjan,
sammanhållen af ett gyllene diadem. Bakom huslighetens
gudinna åkte på en tvåhjulig vagn den mäktige Auka-Thor,
den nordiska gudasagans Mars. Han drogs af tvenne till
bockar utklädda öländningar, hvilket onekligen tog sig
ganska löjligt ut. Han var klädd i kyller och blodröd
mantel och hjelm, försedd med en viggformig kam, och bar

styrkans hammare, jättedödaren Mjolner i sin hand och
var omgjordad med kraftens bälte Megjingard. Kom så
behagets och skönhetens gudinna Freja, "den himmelska", i
en vagn bespänd med tvenne kattor, i rosenröd klädning,
blommor i håret och en skär slöja fästad med ett diadem
och med smycket Brising om halsen. Och vacker var hon
som — en gudinna. Bakom henne stod hennes broder
Frej, solens och Vextlifvets gudomlighet med gyllene
strålar kring den himmelsblå hjelmen, ljusgult fladdrande hår
och väpnad med ax och skära. Derefter Balder och Nanna,
ej skilda i lifvet och äfven i döden förenta. Till deras lof
slog Brage på gullharpan en sång om kärlek som trotsar
alla öden och vid hans sida gick, som den eviga
ungdomens personification, gudinnan Iduna bärande i en ask de
ödesdigra äpplena. Hon var täck, Iduna, men all hennes
skönhet tycktes gå förlorad för Vidar, den tyste guden,
som sluten blickade ned på sin gröna mantel och sin väldiga
stridsyxa. Kanske han anar den ofärd, som Loke skulle
anstifta, han den svarta lögnens gud, der han går bredvid
den blinda passionen, den lättledda Höder. Men gode
gudar! Hvad är det för en komisk figur, till hälften svin
till hälften menniska, som der framskrider. Det är galten
Sehrimner som utgjorde idealet för en slagtgris, alldenstund
han hvarje afton uppåts och söps på och ändå steg frisk
och färdig upp hvar morgon, ungefär som vissa rätter
nuförtiden på källarne, som tyckas vara lika eviga, som
berörde galt. Sehrimner syntes för tillfället vara vid det
förträffligaste lynne, han sprang och dansade, skubbade sig
här och der mot träden, ja! man påstår till och med, att
han på aftonen sagt ganska lustiga faraler. Forntidens
djur voro i allmänhet klokare än nutidens menniskor.
Bredvid honom gick Geten Heidrun, som icke sade annat än
"bäh." Efter dessa "personager" kom "sonen af nio mör"
Bifrosts väktare, Heimdall i de svenska färgerna, med det
gjallarhorn, öfver fem fot långt, hvari han esomoftast
blåste för att hålla de efterföljande vidundren på afstånd från
gudarnes boning. De voro fasliga att skåda dessa vidunder;

Hel, med ena sidan svart och den andra hvit och likt de
grekiska sagornas Erinnyer med en krans af ormar kring
hufvudet och ett gissel i handen; Fenrisulfven, helt och
hållet luden, hade tvenne alnslånga käftar besatta med stora
huggtänder och rörliga, med hvilka odjuret då och då
nafsade efter någon närgången bonde; Midgårdsormen, ett
mellanting mellan orm, menniska och anka, ett par ben med
ormhufvud och en 12 fots lång svans, besatt med i blått
och grönt skiftande fjell. Kom så en grupp som väckte
allmän beundran. På en hög vagn framskredo de tre
nornorna, ödets gudinnor, Verdandi främst i en hvit klädning
med rosenfärgad slöja, bakom henne Urd, med ett svart,
genomskinligt dok och så Skuld, gudars och menniskors
vän, i hoppets gröna färg. Alla tre lutade sig tankfullt
mot Urdarbrunnen. Einheriar, stridsrustade, ledde de
ystraste hästar. Öfver Upländningarnes barack stod en tafla
med namnet Valhall och derinne dracks mjöd ur horn.

<i>Vestmanlands och Dala nation</i>, som nu framtågade,
hade för sitt karnevalsupptåg valt ett ämne af helt och
hållet nationell natur och sökt att gifva en skizz af
bergshandteringens intressantare momenter. Tåget öppnades af
ett bergstroll, som bar nationens fana. Det var skogen
personifierad, detta troll med sin tröja af granris, garnerad
af tallkottar, en krona af grankottar och ett långt skägg
af mossa. Derefter kom Vestmanlands vapen, tre
brinnande berg; så en herkulisk gestalt med Dalarnes urgamla
och ärofulla märke, tvenne väldiga korslagda pilar.
Derefter framskred en stångjernssmedja i full gång. Smederna
stodo der sotiga och muskelstarka, togo smältor ur ugnen
och lade dem under hammaren. Masugnen var icke långt
borta och icke grufvan heller med sitt
malmuppfordringsverk, som hela tiden var i full gång och med hvilket tunna
på tunna af Sveriges dyrbaraste metall bragtes i ljuset.
Med masugnen och grufvan följde väl och troget
kostymerade hyttkarlar och grufstigare. Ock nu kom åkande på
ett stångjernslass en personage hvars like vi aldrig hafva
sett och väl aldrig mer få se, en Fernebobonde så

mästerligt spelande sin rôl och med en så beundransvärd
bondjovialitet och aptit förtärande alntals af sina bastanta
svarta pannkakor att, om man icke <i>vetat</i> att det varit en
förklädning, man aldrig ett ögonblick kunnat betvifla att
man hade en verklig bonde framför sig <footnote>Denna naturtrohet beredde den goda menniskan sednare på
qvällen åtskilliga konflikter med ordningens elegante
upprätthållare, som beständigt ville förvisa honom från barackernas område
såsom en bland det öfriga lysande hvimlet något obehörig person.</footnote>. Alldeles
oförliknelig var den arga min hvarmed han likt en hund, som
fått ett ben, blängde på dem som tycktes vilja störa
honom i hans förehafvande. Också skördade han öfverallt
det mest ljudliga bifall, något som så uppmuntrade honom
att han dagen derefter syntes sittande på sin kärra midt
på Islandsbron gifva föreställningar i ätning inför en talrikt
samlad publik.

Följde nu ett helt bondbröllop; först som hedersgäster
brukspatronen med fru och dotter, af hvilka den sednare,
förtjusande vacker, i elegant kostym, utvecklade en så
fulländad grace och lät sin röst vibrera i så ljufva qvinliga
modulationer att man nästan tvingades att för skenet
glömma verkligheten. Derefter kommo prosten med familj;
vagnar med gäster; inspektören åtföljd af länsmannen; tre
spelmän; brudparet, hvaraf brudgummen, klädd i en drägt
från vestra Vestmanland, med sitt friska anlete och sina
ljusa lockar framställde en rätt behaglig bild af den
nordiska ynglingakraften och bruden i sin hvita drägt med
strålande ögon och rodnande kinder var vacker som en
dag. Derefter framgingo nämndemanen med sin gumma; en
korporal anförande det öfriga bondfolket: resligt dalfolk,
brukspigor och bruksdrängar; samt till sist
bruksskomakaren, en särdeles lustig och anslående person, hvilken
sednare på qvällen föredrog följande visa:

<poem>
Nu så vill jag sjunga här en  liten visa
Och skomakarns lott som ganska lycklig prisa.
</poem>

<poem><tab>Till honom folket strömmar,
<tab>Om han blott sömmar
Vida skor men <i>nätta</i> för hvar fot, som ömmar.

Mången löjtnant ville i hans ställe vara,
När han tager mått på frökens fot, den rara.
<tab>Ty knä skomakarn höjer,
<tab>Hon foten höjer
Och att fatta i'en ej skomakarn dröjer.

Mången sprätt, som vill på bal i fina stöflar,
Ber skomakarn skynda på af tusan böflar
<tab>Och lofvar bra betala.
<tab>Några ä' knala,
Och se'n de stöflar fått, de från liqviden skala.

Men, som bruksskomakare uti en liten socken,
Blir man knappt så fet att magen fyller rocken.
<tab>Man träskor arbetar,
<tab>Suckar och stretar,
Och sällan någon slant sig till ens ficka letar.

Men engång då jag blir rik som brukspatronen,
Jag beger mig af till Helsingborg, der — professionen
<tab>Helt säkert på mig väntar. 
<tab>Och se'n jag prentar
Becksömstheorin i små docentar.

</poem>

Sedan alla nationerna kommit hvar och en till sin
barack, och man förfriskat sig något med punsch och
andra dryckesvaror, satte de sig efter en stund åter i gång
till en stor tour omkring slätten. Det var onekligen
glanspunkten i dagens fest, detta stora tåg af alla nationer på
en gång. Man hade här tillfälle att se samladt hvad man
förut endast sett hvar för sig: gudar, hjeltar, bönder och
djur, schackpjeser, grufvor och masugnar, allt kom här hvart
efter annan framtagandes genom den nästan oöfverskådliga
menniskomassan.

Efter den stora promenaden upplöste sig allt i glädje
och skämt. Man besökte hvarandras baracker, man höll
tal och de kostymerade spelade sina rôler, många
mästerligt. Man berättar från denna del af festen åtskilliga
pikanta anekdoter, som dock nästan alla bära en för mycket

specifik Upsaliensisk prägel för att här finna sin plats. Det
var ett rörligt lif som utvecklade sig på slätten denna
afton; man såg Thor och Djefvulen, Presten och Loke,
Fenrisulfven och Schackhästarne, Drottningen och
Fernebobonden, Titania och Smeden, om hvarandra i brokigt
virrvarr och glädtiga, skämtande skaror. Punschen smakade
alla förträffligt utom fruntimmerna, som den icke smakade
något alls, emedan de drucko bischoff.

Skämtet och samtalet hade fortfarit redan ett par
timmar, då studentcorpsens nuvarande ordförande Mag. <i>Scheele</i>
tog till ordet och helsade våren med följande vackra ord:

<tab><tab>Upsala studenter!

Flyktat har vintren från våra bygder, en vinter,
strängare än någon, som på länge gästat Hyperboreernas land.
Isbojan fängslar ej längre sjöar och floder, borta är
snötäcket från berg och dal. Frigjordt ur köldens band,
framspirar lifvet ur hela naturen. Från grönskande äng och skog,
från blånande våg och himmel ljuder till oss glädjeropet:
det är vår, det är vår! Kan väl ynglingens hjerta blifva
kallt och känslolöst vid detta naturens drama, der just det
som rörer sig på djupet af hans själ med oöfverträffligt
mästerskap för hans öga framställes? Skulle väl denna
ljusets och lifvets segersång öfver död och mörker sakna
gensvar inom oss vid en ålder, då vi sjelfva just börjat
vakna till större klarhet och liffullhet? Är det blott
trädens bevingade innevånare, som känna sig häraf manade
att jubla öfver tillvarelsens sällhet. Nej! genomströmmade
af det rika lif, som nu röjer sig i hela naturen, vidga sig
ock våra bröst af en outsäglig fröjdekänsla. Varmt och
lifligt erfara vi, att samme ande som drifver och lifvar
naturen äfven lefver och verkar hos oss. Det är ej
endast derute som våren intagit sin blomsterthron, äfven
härinne, i ynglingens själ, herrskar vår. Det är ej endast i
det yttre som böljor leka och rosor knoppas, äfven i våra
ungdomliga sinnen förjagar våren hvarje bekymmer och
sprider hoppets rosenskimmer öfver framtidens skumma fält.

Men se, huru med markens friska, leende färgprakt
blandar sig barrskogens ständigt dunkla grönska, erinrande
oss att i den vårliga ungdomsglädjens hänförande stund ej
glömma det nordiska allvarets evigt oförvanskliga värde!
Låtom oss njuta ungdomens fröjder, medan vi äro unga;
men förgätom ej i vårens dag, att vårens intagande
älsklighet och tjusande behag ligger ej ensamt i den ljufliga
motsats, han bildar till vintrens köld och stränghet, utan
derjemte och förnämligast i det hopp, han skänker, om
sommarens fulla blomstring och höstens gyllene skördar!

Ett är studentens mål i lek, som i allvar: att bildas
till en fast och kraftig länk i den stora kedjan af dem,
som en gång skola utgöra den ledande tråden i
fosterlandets framåtskridande och utveckling. Men för att kunna
blifva en duglig länk i denna lefvande kedja af fria
länkar, erfordras nödvändigt både att hafva lärt känna sig
sjelf så, att man vet sin plats, sitt rum i kedjan, och
tillika att hafva så lärt känna de enskilda länkarnes
förhållande till kedjan i sin helhet, att man förstår, hurusom
den enskilda länken för sig ej mycket betyder, utan först
genom förbindelsen med alla de öfriga har sin sanna, fulla
betydelse. Men dessa insigter stå ej att i sin
fullständighet vinna på den ensliga studerkammaren eller på den
akademiska lärosalen: endast i lifvet, i umgänget med
ynglingar af skilda anlag och från skilda trakter förvärfva vi
rätt lefvande dessa kunskaper, som äro för oss så
oumbärliga, om vi vilja i framtiden fylla vår uppgift, motsvara
vår bestämmelse. Lika ärorik blir hvilken plats vi än i
samhället en gång erhålla, endast en hvar förut pröfvat
sina krafter och kommit till viss öfvertygelse om sina
anlag, sin förmåga. Samma luft, i hvilken de norrländska
skogarnes härdade döttrar frodas och utveckla sig till
reslig höjd, förkrymper eller dödar den ömtåligare flora,
hvilken allenast det sydliga Sveriges mildare klimat mäktar
bringa till sin naturliga yppighet och fulla mognad; och
dessa anspråkslösa ängsblommor, som, der de nu stå,
utgöra vår ögonfägnad, huru skulle de väl skicka sig på den

präktiga trädgårdens blomsterparterr? Men på samma gång
universitetsvistelsen har till ändamål att utbilda en hvars
särskilda anlag och riktning, är det tillika ett af hans
förnämsta syften, att hos ynglingar af samma fosterjord till
klarhet utveckla medvetandet om det gemensamma
fäderneslandet såsom ett organiskt helt och dess medborgares
mål såsom samfäldt. De provinsiella egendomligheter med
hvilka vi hitkommit från landets skilda delar böra här
icke utplånas, men förmildras och förädlas genom att ingå
i en högre, alltomfattande enhet. I liflig känsla af dessa
och andra ett gemensamt studentlifs frukter, söka Upsala
studenter med begärlighet hvarje tillfälle att närma sig
hvarandra. Hoppfullare är glädjen, framtidsrikare fröjden,
då ni njuta den tillhopa med samtlige studenter, än då vi
glädja oss hvar för sig eller i trängre kretsar. Äfven i
detta afseende är våren en träffande afbild af det, vi i vårt
innersta känna och erfara. Samma jord, som nyss låg der
kall och saftlös, liksom hade hennes särskilda delar ej egt
någon förbindelse, något verkligt lefvande sammanhang,
framstår nu för våra blickar såsom ett underbart skönt
helt, der hvarje moment tyckes nästan ana, huru det
bäres, genomtränges och besjälas af en allt ordnande, till ett
helt förenande lifskraft.

Så har jag känt vid vårens ankomst, så har jag
fattat denna vårfests betydelse — och höjer nu ett jublande
lefve för våren, såsom sinnebild af den friska, rena
ungdomsglädjen, det framåtblickande ynglingasinnet, det allt
harmoniskt ordnande och enande lifvet: lefve våren högt i
Nord!

En stund efter sedan Mag. Scheele lemnat estraden,
uppsteg dit Stud. <i>Björk</i> och höll med den nerv och
friskhet som alltid utmärker honom ett tal för qvinnan,
hvilket, såsom varande helt och hållet improviseradt, vi tyvärr
icke kunna återgifva. Ett skallande bifallsrop belönade
hans ord, och till och med stenar och trä tycktes rörda,
alldenstund estraden, just som han skulle nedstiga, brast
med ett ljudligt brak.

Derefter fortfor festen till omkring kl. 10, då
kanonskott manade till uppbrott, som skedde med flygande fanor
och klingande spel och i temligen god ordning, och man
kom hem hvar och en till sig, glad och belåten, men trött
och "slapp som bågens sträng vid slutet af en krigisk dag."

Dagen derefter gafs ett efterspel i smått, i det
åtskilliga af de kostymerade från Vestgöta nationssal aftågade
till Uplands nations trädgård och derefter till Östgötarnes,
hvarefter Vestgötarne åter gästfritt upplät lokal och
dryckesvaror för hvem som ville.

Och så slutades denna fest, den mest lysande Upsala
någonsin skådat och efter alla <i>närvarandes</i> enhälliga
omdöme utmärkt både genom sin prakt och genom den
fullkomliga frånvaron af alla de excesser och utsväfningar
som pläga förekomma, der mycken ungdom är samlad.
Den skall säkerligen af många hågkommas långt sedan de
lemnat Fyrisstaden och utgöra en af de milstenar som
minnet uppsätter för att mäta lifvets vädjobana. Ty det
var sol och vår och ungdom deri, och dessa äro, hvad än
en trångbröstad fanatism må invända, de grundvalar på
hvilka verlden skall bygga sin framtid, då deremot mörker
och höst och glädjefiendtlig ålderdom, om de finge makten,
skulle återföra menniskorna till ett längesedan öfvervunnet
barbari.

*




