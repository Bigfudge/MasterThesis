<img><i>Hjalmar Branting</i> ETT MINNESALBUM</img>



<table o>
<td c><h1>HJALMAR BRANTING</h1>
<td c><h2>ETT MINNESALBUM</h2>
<td c><i>Med inledande text</i>
<td c><i>av</i>
<td c><big><i><sc>Gerhard Magnusson</sc></i></big>
<td c><img></img>
<td c><tab>
<td c>STOCKHOLM 1925<br>=============================<br><i>Albert Bonniers Förlag</i><br><small><i>och</i></small><br><i>Tidens Förlag</i>
</table>



<table o>
<td c><sc><i>Nordisk Rotogravyr</i></sc><br><i>Stockholm 1925</i>
</table>


<chapter name="Några småbidrag till Hjalmar Brantings bild">
<h2>NÅGRA SMÅDRAG TILL</h2>

<h1>HJALMAR BRANTINGS
BILD</h1>

<img l></img>
Han måtte ha varit en märkvärdigt stor man, Hjalmar Branting, ty på
hans begravningsdag skedde underliga ting. Hans majestät konungen,
som själv brukar vara så minutiöst punktlig och denna gång infunnit
sig i Storkyrkan i tillräckligt god tid, fick sitta och vänta nära en
halvtimme innan Branting kom. Och när han kom fick konungen resa
sig för honom och fick bevittna hurusom gamla skäggiga veteraner
med florbehängda röda fanor i sina grova arbetsnävar trädde fram och slogo ring om
honom. Och när han satte sig var han omsluten av en fanborg med socialistiska
segertecken, såsom en skyddande vakt.

  Han hade icke sett dessa röda fanor på så nära håll förut. Han hade sett deras
emblemer glittra i solen över Norrbro under dagar då kungamakten och folkmakten
varit i skarp konflikt och då hade han betraktat dem som symboler för onda dagar
och ofärd. Men så här nära inpå livet hade han aldrig haft dem. Och nu stodo de
såsom hans trogna skyddsvakt i ring bakom honom.

  Och den man som nu under orgelns toner burits in för att vigas till sista vilan hade
varit hans närmaste stöd nu i många skickelsedigra stunder, hade varit hans högra
hand vid ledandet av fosterlandets öden, hade varit den man på vilken han kunnat
lita och den fasta punkt på vilken han kunnat sikta i sin strävan att trygga land och



folk. Det var ju också denne man som nu givit honom, landets konung, denna
röda vakt, den som i nuvarande brydsamma tider kanske vore åtskilligt för mer
än alla livregementen till häst och till fots. — Ja, han måtte ha varit en stor man,
Branting. Ty aldrig har väl ett land och ett folk så deltagit såsom vid hans bår, aldrig
har väl som då den svenska nationens hjärtesorg väckt sådan återklang över en hel värld.
<img></img>
Här gäller dock icke att skildra den store mannen i hans egentliga skapargärning,
utan endast att draga fram några hågkomster från hans dagliga liv, så som de nu efter
hans död dyka fram ur dunklet. Att skriva om Hjalmar Branting såsom historisk
personlighet är ett omfattande företag som kräver volymer — här gäller det endast
några korta erinringar om hur han särskilt i sin krafts dagar tedde sig för oss som hade
den angenäma plikten att få arbeta under honom som chef och tillsammans med
honom som kamrat. — —

  Med våra moderna tekniska resurser är det ingen konst att för alla tider bevara
den levande bilden av Hjalmar Branting. Många, många år härefter, då Brantings
väldiga gestalt i historiens ljus tecknar sig mot det förgångnas bakgrund och då man
talar om hans liv och gärning så som vi nu om Gustaf Wasas, är det en lätt sak att
uppliva minnet av honom genom att rulla upp de filmer som i levande tavlor berätta
om den store mannens tillvaro i brännpunkten för Sveriges politiska och offentliga liv.

  Man skall då konstatera hans imponerande gestalt och hans blida försynta väsen,
man skall märka hurusom han icke var vän av de stora gesterna, att han icke ville
agera inför kameran och att han icke ville verka medelpunkt eller stor man. Men man
skall konstatera att han dock gjorde det. Han var med tiden medelpunkten överallt
där han framträdde och han var en mycket stor man innan han gick bort. Och detta
erkändes till och med allmänt medan han levde.

  Men det som icke syns på filmen, på de bilder där han t. ex. talar i riksdagen eller
på folkmötena, det är hans välljudande röst, med den varma timbre som hans ärliga
åskådning ägde som uttrycksmedel. Hans röst var klar och mjuk, men när han
inledde sina anföranden, kanske till en början något trevande och osäkert, var det ibland
som om han i all ödmjukhet bett om tillgift för att han besvärade eller som om han
alldeles oförberett blivit uppfordrad att säga något och därför skulle göra det. Men
det gick icke många satser förrän hans tal flöt lugnt som en stilla flod och så småningom
värmde han sina åhörare, fängslade dem och vann dem.

  Han hade aldrig koncept till sina tal — det var först under det senaste årtiondet
då han som officiell representant för land och folk måste stå till hands med skrivna
aktstycken — och han visste sällan ifrån början hur länge han skulle komma att tala,
ty tankarna byggde visserligen på det han genomtänkt, men de fångade också upp
nya synpunkter och uppslag under talets gång så att det nog efteråt tedde sig både
utförligare och grundligare än han från början tänkt sig det. Hans formuleringskonst
utmärkte sig för enkelhet och reda, hans satsbildning, som ibland blev litet mer
invecklad än han egentligen åsyftade, var manligt klar och rättfram, hans gester
inskränkte sig till en rörelse med höger hand som påminde om när en målare och konstnär
anbringar sina mest ömtåliga penseldrag. Men ibland blev hans penselföring kraftigare
och hans argumentering understruken med större skärpa än vanligt.

  Det var också mången gång Branting var stor i sin talekonst. I vissa ögonblick blev
det något av siare och skald hos honom, fastän han syntes sorgfälligt undvika att vara
patetisk, och ibland hörde man på honom som på hämnaren och bestraffaren, såsom
på den store profeten och herrens smorde. Hans storhet i sådana ögonblick kunde
icke ens undgå annars så förhärdade granskare som hans gamla publicistkamrater.
De voro ju ofta av annan politisk åskådning än han och de voro ju genom sin dagliga
verksamhet predestinerade att från riksdagens pressläktare med en viss sarkasm se
ned på de politiska koryfeerna för dagen, men de kunde dock inför Brantings
imposanta framträdande icke underlåta att giva sin hyllning och sitt beröm. Det där märkte
han väl inte så starkt själv, men så mycket förstod han väl ändå på de borgerliga
tidningarnas i allmänhet välvilliga och utförliga referat av hans anföranden att han till
dem stod i synnerligen gott förhållande.

  Det torde han också mera intimt ha märkt i sina tidigaste riksdagsår, ty någon gång
slumpade det sig så att han just i gamla journalistkamraters lag kunde efter de långa
nattplena få sig en vederkvickande stund av frispråkig samvaro kring ett kallt och
gott glas punsch och en cigarr. Då fick han höra de oförblommerade uppfattningarna
från ovan, från publicisternas läktare däruppe, och deras omdömen om lagstiftarna i
gemen och såsom individer, och han log i sin mustasch och fingrade lekfullt med sin
cigarr medan han såg på dess glöd, givande kanske en förstående humoristisk replik
som ytterligare bränsle på det glada vänskapsbål man satt och värmde sig omkring.

  Där var aldrig något buller med i Hjalmar Brantings tillvaro ens när han på det
sättet någon stund var med i glada lag och livliga dispyter. Själv talade han aldrig
högt i enskilt lag, men kanske berodde det på att han icke behövde det. Alla ville
gärna lyssna till hans ord, och hans stilla och försynta väsende var fullkomligt
främmande för allt högröstat och alla starka åthävor.
  På samma sätt var det med hela hans yttre uppträdande. Inga schåser, utan endast
det enklaste och mest naturliga var vad han älskade.

  Han hade minsann heller inte råd till några extravaganser under de många år han
var tidningens eller sitt partis tjänsteman. Under en lång följd av år voro de
ekonomiska förhållandena för hela rörelsen i landet och icke minst i huvudstaden sådana
att endast med största svårighet lönerna för arbetarrörelsens funktionärer kunde
något så när motsvara de allra enklaste krav på anständig bergning. En lön på 25 — 30
kronor i veckan för en redaktör av Socialdemokraten var bara den en stor sak emedan
tidningen varje nummer gick med förlust och behövliga penningmedel fingo uppbringas
genom basarer och fester, insamlingar och tecknade garantiförbindelser. Dessa
garantiförbindelser gällde inbetalandet av 50 öre i veckan för ett år för dem som tecknat sig,
och man förstår vilken oerhörd apparat som måste sättas igång för att genom frivilliga
krafter uppnå ett resultat varigenom tidningens ekonomi bleve verkligt förbättrad.
Men man förstår då också under vilka prekära förhållanden Branting den tiden levde,
då han genom matematiskt tabellarbete för livförsäkringsbolag, riksdagsreferat åt
Dagens Nyheter, vilka voro mästerliga i trohet och form, samt på diverse andra vägar
fick skrapa hop åt sig en någorlunda anständig årslön. Innan hans årsinkomster börjat
stiga till det första femsiffriga talet — som han aldrig nådde till inom partiet — hade
han dock hunnit uträtta så mycket att en vanlig framstående mans hela livsgärning
därmed kunde ha varit fylld.

  Om Brantings ekonomiska förhållanden, liksom om det slags »förvärvsbegär» som
kännetecknade honom, kan man ju få en god föreställning när man läser de rader härom
som en gång i början av 90-talet Anna Branting i glatt lynne skrev om honom:
»Vid 20 år ärvde han en vacker förmögenhet och hade vid 23 år 'lånat’ bort den.»

  Han unnade sig heller icke mycket av det livets lekamliga goda, som för många är
ett livsvillkor för ett gott arbete. Någon gång, vissa tider ganska ofta, gick han på
teatern på en premiär, naturligtvis tillsammans med sin hustru, som alltid var honom
när då han hade några timmar för sig själv, och då kunde det kanske bli en liten enkel
måltid på en restaurang. Men båda hade då en del av sin arbetsdag ännu kvar, i det
han själv alltid skulle skriva någon artikel för sitt organ, såvida han rent av icke
åtagit sig att skriva om premiären, och hans fru lämna en recension åt sin tidning.

  Det var en strävsam tid för de två, men de höllo ut som trogna kamrater, i vänskap
och kärlek, och de läto världen omkring få ha sina beställsamma bekymmer för deras
tillvaro. Ibland kunde nog den borgerliga brackaktigheten taga sig ledsamma uttryck
emot dem och under vissa politiskt upprörda tider kunde tölpigheten taga sig
synnerligen besvärande former, men i stort sett torde nog närvaron av Branting och hans
hustru på de offentliga ställena i huvudstaden ha betraktats som ett välgörande inslag
i Stockholmslivet, också med välbehag inregistrerat då och då av den inför sådana
ting alltid klarvakne Jörgen.

  Annars kan man inte säga att Branting var älskare av utelivet. Tvärtom var han
intensivt fästad vid hemmet, fastän man kan förstå att hans tid där hemma icke alltid
kunde bereda familjen förmånen av hans charmerande sällskap, ty oftast satt han
ju och skrev och detta såväl natt som dag. Till julen stal han sig verkligen den ro
som krävdes för att han skulle hinna svarva ihop passande julklappsrim till familjens
alla medlemmar, och när han någon gång fick tillfälle att vistas på landet, t. ex. i
Stockholms skärgård, kunde han möjligen för några timmar slå sig lös i
fullständig bekymmerslöshet för vad som hände i världen, men annars var han under sin bästa
krafts dagar så ständigt jäktad att han knappast unnade sig en ledig stund. Det
var det ständiga skrivandet som förföljde honom, alltid hade han något som väntade
på honom. Även när det var som mest brått i hemmet för en förestående resa eller
dylikt satt han och skrev. Han skrev alltid till sista minuten och han slutade
märkvärdigt nog icke förrän han var färdig. Han blev dock färdig i allt jäktet, men det var
som om det alltid behövdes just de allra sista minuternas oroliga väntan för att han
skulle kunna avrunda sin artikels avslutning, sätta punkt och anbringa sin så
uppskattade signatur. Själv tog han det lugnt och lät sina närmaste sköta om packningen
och det som hörde till de praktiska bestyren.

  Någon i den meningen praktisk man var Branting icke, att han uti livets vardagliga
småsysslor tog del, men på de politiska frågornas område måste man säga att han var
både praktisk och metodiskt beräknande. Han kunde kanske knappast lösa remmarna
på en resväska, men han kunde klara vilka invecklade politiska problem som helst.
Att finna den mest lämpliga lösningen, den mest taktiska avvecklingen av en
uppkommen konflikt var han stor mästare uti och det var väl också det som så småningom
gjorde honom till den store man han blev. Men där hade han människomaterialet att
handskas med och på det området hade han medvetande om sin styrka.

  Att komma Hj. Branting in på livet var dock inte så lätt. Trots det att han var så
i högsta grad anspråkslös och försynt var det som om han slagit en ringmur omkring
sig för att hindra obehörigas intrång. Hela hans väsen var ju präglat av denna försyn
för andra, och såväl i det offentliga livet som hemma hos sig eller i enskilda lag var han
från början den tyste liksom frågande besökaren, som dock snart kände sig hemma
och tillfreds. Men mitt i alltihop försvann han plötsligt in i ett annat rum, där han med
provisoriska skrivattiraljer eller blott en blyertspenna satte sig ned att skriva morgon
dagens ledare för Socialdemokraten. Till och med mitt i sorlet bland diskuterande vänner
kunde han sätta sig ned och skriva. Det var som om han förmådde koppla av alla
andra sinnen än det, som han måste ha öppet för det arbete han förehade.

  Och hans sätt att sluka tidningarnas ledareavdelningar. Det var verkligen imposant.
När han läste en tidning, och det gjorde han ständigt medan han var redaktör för
Socialdemokraten, läste han på något koncentrerat vis rätt uppifrån och ner, samlande
spaltens innehåll liksom i en brännrand mitt emellan spaltlinjerna. Han läste på det
sättet många gånger fortare än andra människor och när han sedan satte sig ned för
att bemöta och polemisera så hade han i sin livfulla hjärna hela koncentratet av vad
hela raden av pressorgan sagt i dagens brännande fråga.

  Detta sätt att läsa praktiserade han gående, när han på eftermiddagarna
Drottninggatan upp oftast syntes veckla ut kvällens motståndareorgan och taga del av dess
angrepp på honom och rörelsen. Och överallt var han var, på stående fot, klädd eller
halvklädd, blev han fastnande på golvet med armarna sträckta utåt och uppåt och med
en tidning som ett segel framför sig.

  Och när han sedan skrev och fyllde remsa efter remsa av manuskript, lågo
tidningarna eller urklippen runt honom som plaggen kring en skräddare, och på båda
sidor om honom på skrivbordet voro staplade barrikader av andras manuskript, gamla
tidningsurklipp, insända broschyrer och handlingar från när och fjärran, som ingen fick
flytta eller röra förrän han någon gång i en framtid finge några timmar på sig att
genomgå dem.

  Före en längre resa kunde det hända att en sådan där rengöringslusta inställde sig
och då gälde det att sätta igång ett helt sekretariat för att besvara gamla och nya brev
och giva länge efterlängtade besked.

  Branting var i själva verket en ordningsmänniska, fastän hans skrivbord hade mycket
svårt att understödja ett sådant påstående. Men uti sitt handhavande av allmänna
angelägenheter och i sina oändligt många uppdrag var han alltid den punktlige och
ordningsälskande mannen. Hans omsorg om t. ex. arbetarrörelsens arkiv, att det skulle
erhålla för arbetarrörelsens historia belysande aktstycken, var ett bevis om något
på hans ordningssinne, ty han förstod varje saks värde och han slarvade icke bort
någonting.

  Under sin krafts dagar, under sin allra brådaste tid, då göromålen jäktade honom
från tidig morgon till nästa dags inbrott, hade han aldrig någon sekreterare eller
skrivhjälp för sin korrespondens. Den skötte han själv i den mån han fann tid att sköta den
och det var först på de senare åren, då han såsom departementschef eller statsminister
och på sina resor till Nationernas Förbund hade tillgång till alla modärna resurser,
som han kom sig för med att överlåta det rent tekniska arbetet på andra händer. Och
det torde nog hans sekreterarekrafter ha fått tillfälle konstatera, att hans
korrespondens gav full sysselsättning åt både en och flera flyhänta krafter när det så bar till.

  Vad man alltid lärde sig beundra hos Branting var hans oerhörda arbetsförmåga.
När han kom in på sitt redaktionsrum på tidningen och satt sig ned att skriva kunde
han där producera högst ansenliga mängder manuskript på jämförelsevis kort tid. Då
skrev han i brinnande fart och fyllde remsa efter remsa av de långa gula
manuskriptbladen med sin vackra, klara och rediga stil.

  Det finns de, som vid dylikt arbete ovillkorligen skola ha en cigarr i munnen, men
den ovanan hade icke Branting. Han rökte aldrig på redaktionen. Men han hade väl
egentligen icke tid till det eller skulle säkerligen icke ha kunnat hålla eld på sin cigarr
medan hjärnan arbetade och pennan jagade över papperet för att kunna hinna med.
Och någon vila till en cigarr blev det icke efteråt heller, ty oftast väntade honom på
annat håll ett sammanträde, till vilket han brådstörtat måste begiva sig.

  I den inre kretsen, bland kamrater och underordnade, var Hj. Branting den alltid
lika försynte som vänlige kamraten och chefen. Han hade förstås inte tid till att gå
omkring i redaktionslokalen och resonera om ditt och datt, men någon gång kunde det
dock hända att man fick komma in i hans rum och få del av hans synpunkter på en
fråga och kanske erhålla direktiv till en artikel som man skulle få försöka sina ganska
oprövade krafter på.

  När man sedan lämnade ifrån sig aktstycket för att genomgå den skärseld, som för
en ung journalist ändå har sin sensation, så kunde det hända att han läste det och fann
det gott och omedelbart befordrade det till sätteriet. Men det kunde också hända att
han satte sig till att skriva in någon liten sats här och där, ändrade ord på sina ställen
och kanske även till slut fångades så av de uppslag ens tankegång ändå givit honom
att han gjorde en avslutning på artikeln, som formade den till en ståtlig uppgörelse med
de principiella motståndarna. Och när man så fick aktstycket tillbaka för att lämna
det till sättning hade man en förnimmelse av, att det enda som egentligen var kvar av
ens eget opus var signaturen. Och den nästan skämdes man för, när man tänkte på
sättaren, som skulle leta sig fram på manuskriptets slagfält och söka hitta ens egna
rester efter den store chefens härjningar. Men utåt lånade man ju skenet av hans ande
och lyste med de fjädrar han så frikostigt strödde omkring sig.

Jag minns också hur vi på redaktionen voro nyfikna på hur han skulle taga vissa
frågor. Debatten i pressen var kanske både hög och hetsig, såväl från höger som vänster,
och det rätta ordet borde bliva sagt just i rörelsens huvudorgan. Han kom upp och
gick in i sitt rum där han nästan drunknade bland tidningsurklipp. Där satt han länge.
Men så kom han slutligen ut med en börda av manuskript. Det var ledaren och några
polemiska mellanstick, formade till verkliga uppgörelser med vedersakarna, och vi
kunde då rusa till manuskriptkorgen för att läsa och beundra hans alltid briljanta
replikföring.

  Det där, att i så viktiga ögonblick redan före alla andra få läsa hans artiklar var
för oss en alldeles särskild tjusning. Jag tror dock aldrig han kom underfund med
detta själv, ty i regel var han utom dörren nästan i samma ögonblick som han
avlevererade sin arbetsprodukt för dagen. Men han kom igen på kvällen och han kom igen
på natten. Särskilt denna senare tid var han osviklig, ty knappast en natt förgick
utan att redaktionssekreteraren eller nattredaktören fick riva sina hårtestar i
bekymmer över hur allt detta manuskript skulle få plats och hur det skulle hinna att sättas.
Men där hjälpte ingenting. Det som Branting skrev var det avgjort värdefullaste
i tidningen, det visste alla, och det var ingen som skulle velat föreslå dess överstående
till annan dag, men oerhörda voro de slitningar som uppstodo mellan expeditionen och
redaktionen med anledning av dessa manuskriptmassor sent om nätterna.

  Det var så egendomligt ändå. Dessa slitningar gingo liksom alldeles utanför
Branting själv, ty han behövde knappast få del av dem, och dock berodde de närmast på
hans ohejdade vana att förlägga sin arbetstid till midnatt.

  Och det var från alla andra synpunkter än den expeditionstekniska naturligtvis en
fördel för tidningen att ha en sådan redaktör som kunde, efter det dagens händelser
utspelats och det samlade materialet från dels dagspressens morgon- och
aftonupplagor, dels de på dagen och aftonen hållna mötena förelåg sovrat och berett åt honom,
taga itu med detta material för att åt morgondagens tidning giva den färg och ans som
dess läsare varje dag med otålighet väntade på.

  Men det var ganska egendomligt att konstatera hur rent ödesbetonat detta nattsöl
verkade på dem som skulle söka komma det till livs. Det var ju först och främst
ekonomichefen Hansen, en man på minuten och på öret, som stormade upp på
redaktionen och förklarade, att om inte tidningen bleve tidigare färdig från redaktionen på
nätterna, så komme han att stå utan tidningsbud en vacker dag. De ville inte vidare
utsätta sig för att få ovett överallt där de kommo försent med tidningen, och resultatet
kunde ju lätt bli att man ledsnade och slutade upp med att hålla tidningen. Detta
var under de tider jag här närmast åsyftar en så allvarlig sak, att frågan om tidningens
pressläggning verkligen länge hängde över företaget såsom ett svårt oväder.

  Men så gott som oberörd av allt detta gick Branting. Han fick höra talas om att
Hansen varit uppe och klagat, han fick en icke alltför skonsam skildring av
förhållandena just de senaste nattimmarna, då hans och andras manuskript i massor
trängdes om sättning, och han hörde på det såsom något synnerligen allvarligt, men
omöjligt att göra något åt. Och så fortsatte det på samma sätt, fastän de tekniska
resurserna naturligtvis oavlåtligen förbättrades och så småningom togo bort olägenheterna
av den sentima manuskriptlämningen.

  Det kunde talas om detta på de regelbundet återkommande
kontrahentförsamlingarna, men även där var det som om respekten för ödet, det som bestämt att
manuskripten från redaktören icke kunde komma tidigare, modererade den annars i sådana
frågor alltid lätt lössläppta klanderlustan. Det var det, att man var betagen av en så
oerhörd beundran för allt vad Branting skrev i Socialdemokraten, så man ville icke
med tvångsåtgärder stäcka hans arbetslust. Det vill säga alltid fanns det ju någon som
kunde resonera på det sättet att huvudsaken var att tidningen kom ut i rätt tid om
morgnarna och sedan fick den stå efter i nyhetsmateriel och polemik, men då kunde
Hj. Branting smått le bakom sin mustasch, ty då visste han att församlingen måste
reagera.

  Hj. Brantings lugn och blida allvar i sin dagliga gärning var nog det som kunde
hålla uppe hans krafter vid den spänstighet, som alltid var och förblev en gåta. Till
detta lugn och allvar förenade sig, som hos mycket balanserade naturer just brukar
utgöra deras styrka, en mild, hälsosam, livgivande humor, som aldrig märktes ett spår
av i hans politiska anföranden, men som dock strålade fram i den mera intima kretsen
och ibland kunde föda dyrbara ögonblick.

  Det finns personer som vid Brantings död förklarat att han saknade humor.
Det bevisar blott att den som påstår detta icke kände honom. I alla fall icke så
intimt som man blev i tillfälle till då man dagligen fick glädjen umgås med honom.
Då spred sig ofta detta hans humors blida solskensskimmer över hans drag och
värmde dem som voro honom nära. Och när han i den trängre kretsen vid en kopp
kaffe med avec och en cigarr fick tillfälle att i litet friare form ventilera dagens frågor,
så var det förstås oftast de politiska frågorna han dryftade, men han kunde göra det
på ett sätt, som gjorde ämnet kärt även för den som annars icke hade något till övers
av sympati för den välsignade politiken.

  Branting var en charmör, det känna alla som just i trängre lag fingo komma honom
litet närmare, och han hade lätt att övertyga och betvinga. Men det skedde aldrig
med påståenden utan med förmodanden, aldrig med pekpinnen utan med
hänsynsfullhetens allra smeksammaste invändningar mot interlokutörens antaganden, aldrig
med vetandets och sakkunskapens åthävor utan snarast med en halv bön om ursäkt
för att han verkligen måste anse saken ligga så och så. Detta var hans sätt mot de
verkligen förnäma förbindelser han hade inom alla samhällsklasser, de som genom
intelligens och vilja att förstå kunde anse sig stå på en något så när likvärdig
plattform med honom. Och detta gäller då intelligensen inom alla samhällsklasser. Han
kunde också njuta oerhört av sådana samtal där han icke behövde vara den givande
själv utan d«n mottagande.

  Jag vet egentligen icke att jag bevittnat något verkligt vredesutbrott hos Branting,
fastän jag under mer än ett decennium nästan dagligen hade att göra med honom
såsom chef och kamrat. Nog minns jag hurusom han med indignation och imponerande
kraft kunde på ett möte hålla sina angripare ifrån sig, men det blev aldrig den
personliga harm, som man annars väntat att han skulle ge uttryck åt. Tvärtom satte han en
ära i att icke bemöta de personliga belackarna annat än i de delar där deras
anföranden kunde ha någon principiell innebörd. I kamratkretsen hände det så gott som aldrig
att man fick känning av något dåligt lynne hos honom. Visserligen kunde han vara
mer otillgänglig ibland än annars och nog kunde även uttryck av ett direkt misshag
med någon eller någonting ibland komma över hans läppar, men det hände ytterst
sällan och det dröjde ej länge förrän det gått över. Hans välkända sätt att till
varnagel »behandla» partivänner, även då de voro agressiva motståndare till honom på
mötena, var alltid det hänsynsfulla och allvarliga. Mycket sällan sökte han genom
ironiens vapen komma en antagonist till livs, oftast ställde han i stället upp dennes
uppfattning och argument till sakligt skärskådande tills församlingen blev övertygad
och den såmedelst behandlade kände sig stolt över att ha varit föremål för så mycken
allvarlig uppmärksamhet.

  Det var ju också häri som Brantings utomordentliga styrka såsom medlare i svåra
konflikter närmast låg. Hans förmåga att sammanföra de olika meningarna till något
gemensamt var rent beundransvärd, men han kunde det därför att han alltid höll sig till
det väsentliga och ur de många ordens långa meningar plockade fram det som till sist ändå
var det avgörande, nämligen vad som vore det bästa för saken, för partiet och för idén.

  Hur där än talats på mötet, menade han, så gav allt vid handen att det var partiets
bästa som man ville främja och då finge icke personliga eller andra ovidkommande
inflytelser göra sig gällande. Saken, alltid den stora saken, stod ändå högst och det
var för den man måste sträva. Och när det gällde att formulera detta i en resolution
så fanns ingen skickligare man än Branting till det, och medan debatten ännu pågick
satte han sig ned och skrev förslaget till sammanfattande uttalande. Och i regel gick
det igenom såsom det förlösande ordet.

  Och hans artikel dagen därpå i tidningen, den utgjorde verkligen kronan på verket.
För dem som icke varit med på mötet men hört uttalanden om de heta 
sammandrabbningarna och den hetsiga tonen blev det, liksom för dem som vädrat skandal, en
verklig besvikelse att få läsa Brantings artikel. Man kunde ha väntat sig en fortsatt
vidräkning med de element som varit högljuddast på mötet, en naturlig och förklarlig
försvarsåtgärd för den som varit hårt anfallen, men i stället kom en försonlig, utjämnande
utredning om vad det var som i stort sett skilde de olika uppfattningarna åt och vad
det var som otvetydigt förenade dem till att ändå syfta till partiets alltmer ökade
ansvar och makt. Att meningarna vid detta möte skulle allvarligt komma att brytas
och att ordalagen ibland icke bleve så lämpligen avvägda som man skulle önskat finge
ej fördölja det som här vore det väsentliga, nämligen att partiets motståndare, som
önskat splittring och söndring inom partiets leder, icke kunde taga mötet till intäckt
för sina angrepp mot arbetarrörelsen. Mötet hade artat sig till en hälsosam utlösning
av vissa misstämningar, och dess förlopp gav blott vid handen att partiet vore starkt
nog att utan svårare följder unna sig en och annan sådan uppgörelsestund.

  Den där förmågan att i än de svåraste förvecklingar skapa en brygga för
samförstånd ägde Branting i ovanligt hög grad. Men där hjälpte honom just hans personliga
egenskaper, hans förmåga att övertyga och begränsa motsättningarna till deras rätta
proportioner. Ty man får väl ändå anse att vid öppnade konflikter själva den
överskattning av vissa konfliktmoment som alltid ger sig tillkänna hos parterna är det
allra svåraste hindret för en medling. Får man bara skära ner dessa moment till
rimliga mått brukar det inte vara så svårt att få en jämkning till stånd. Med den
övertygelseburna värme varmed Branting kunde gripa in i sådana uppgifter var han en stark
man och blev därmed en mäktig man.

  Nog var det väl också den hårda skola han genomgått inom arbetarrörelsen som hos
honom skapade dessa alldeles särskilda förutsättningar för att ena stridiga andar och
intressen. Det han lärt sig som ung sökare inom klasskampens värld och det han prövat
som mogen man inom ett parti där konfliktanledningarna voro både många och svåra,
fick för honom ny tillämpning vid de större uppgifter han såsom statsman och
europeisk politiker nödgades taga itu med.

  Det blev ju så till sist, att Branting icke längre var endast partiets man, utan hela
landets, ja, han höll på att bli hela världens. Men han var det med samma imposanta
och lugna mod som alltid.

  Inom den internationella socialdemokratin var hans namn sedan länge aktat och
värderat, och han hade på kongresser i skilda länder under flera årtionden förskaffat
sig en ansenlig personkännedom. Den kom honom väl till pass vid de tider, då på hans
skuldror blev lagt att söka samla arbetarnas international igen till fredens
återuppbyggande. Och den gav honom åtskilligt av den auktoritet, som han snart förskaffade
sig vid nationernas rådslag och där han som Sveriges man hade att vidmakthålla och
höja dess anseende i världen. Lyckligtvis för honom själv, och för hela vårt land, kunde
han i dessa internationella angelägenheter och dess skiftande
representationsförhållanden stödja sig på en vän, som i fyra decennier troget stått vid hans sida och nu
ställdes inför prövningar, vilka hon med heder utstod. I sitt värv, att vara nationens
talesman inför övriga världen, såväl i egenskap av stats- och utrikesminister som
i en ofta delikat ställning som vårt lands ombud i Génève, hade Branting nämligen
glädjen att vid sin sida nästan alltid ha sin hustru. Det var hon som i de vanskliga
representationsplikterna förhjälpte honom till vackra segrar även på det området, och
det var hon som på resorna pysslade om honom och ställde det väl och behagligt för
honom, så att hans arbetskraft stod bi. Det var också hon som genom sin sällsporda
charm gav deras gästfrihet en så betagande bouquet av borgerlig enkelhet, utan att dock
några konvenansens verkligt goda regler behövde åsidosättas, och det var hon som
under så många år genom sin kärleksfulla omvårdnad sparade honom åt oss så länge
som det, mänskligt att döma, var möjligt.

  Det är i sympati med och för henne som nu landet sörjer sin store son, och det blir
med hennes namn knutet vid hans som Hjalmar Branting alltid skall minnas och äras
i vårt land.

  I denna lilla skildring av några rent personliga sidor hos Hjalmar Branting
passar det icke att gå in på den stora betydelse han fick i vår tids utveckling. Därtill
kräves andra pennor och annat forum. Men så mycket må ju kunna sägas av en som
under många år hade glädjen samarbeta med Branting och fått vara hans vän att hans
redan från början tydligt markerade karaktärsegenskaper, hans starka personliga
kraft och fasta demokratiska åskådning, hans moderation, men också kraft i handling,
hans vänfasthet och hans innerliga godhet, just gjorde honom till den man han blev, den
store uppfostraren, ledaren och hövdingen, värnaren av social rättfärdighet och fred,
den Sveriges store son vars namn aldrig skall förblekna.

<tab><tab><tab><tab><tab><tab><tab><tab><tab><tab><i>Gerhard Magnusson</i>
</chapter>
<chapter name="Hjalmar Brantings liv i bilder 1860-1925">
<h2>HJALMAR BRANTINGS

LIV I BILDER

1860 - l925</h2>




<h2><small>Hjalmar Brantings föräldrar och barndomshem.</small></h2>
I huset Norrtullsgatan 3, Stockholm, föddes den 23 nov. 1860 Karl Hjalmar Branting. Föräldrarna
voro professor L. G. Branting och Emma af Georgii.

<img>Professor Lars Gabriel Branting.
Emma Branting, f. af Georgii.
Det hus (t. h.) där Branting föddes och dog (före ombyggnaden).</img>
<h2><small>Barndomstiden.</small></h2>
Lille Hjalmar visade tidigt anlag för allvar, grundlighet och ordning.

<img>Hjalmar Branting vid 5 års ålder.
1—3. De första sidorna i åttaåringens minnesbok.
16. En ordentlig gosses och hans pappas packning.
95. Den religiösa sidan i Hjalmars bokförteckning.
Åttaåringen.
Vid 14 år.</img>
<h2><small>Ynglingatiden.</small></h2>
Redan som gymnasist ägnade sig Hjalmar Branting åt astronomiska studier och tog vid 16 <sup><small>1</small></sup>/<sub><small>2</small></sub> års ålder
studentexamen vid Beskowska skolan.

<img>Hjalmars första profskrift 11 februari 1866
Hjalmar Branting 1876.
Den 16-årige Hjalmar och hans föräldrar.
Den unge vetenskapsmannen 1880.
Faksimil av sid. 34 den trettonårige Hjalmar Brantings minnesbok.</img>
<h2><small>Uppsalastudenten.</small></h2>
Hjalmar Branting låg fem år i Uppsala och studerade matematik och fysik med avbrott då och då för
tjänstgöring vid Observatoriet i Stockholm.

<img>Hjalmar Branting och studentkamrater. Gruppbild från slutet av 1870-talet. <small>Stående fr. v. t. höger: <i>Hjalmar Branting. Karl Ljungstedt</i> (död som lektor i Östersund), <i>Karl Staaff</i>. — Sittande fr. v. t. höger: <i>Birger Palme</i> (död som student), <i>Gustaf Berggren</i>, nu kurator i förmyndarekammaren, <i>Gustaf Roos,</i> nuv. landshövdingen på Gottland, samt <i>Carl Gustaf Brakel</i>, nu advokat i Stockholm.</small>
Porträtt från början av 8o-talet.
Ur Brantings föreläsningsanteckningar.
På en resa i Schweiz under studenttiden.</img>

<h2><small>I äktenskapets hamn.</small></h2>
Vid 23 års ålder hemförde Hjalmar Branting som sin brud den unga fru Anna v. Kræmer,
dotter till poliskommissarien E. Jäderin.

<img>De nyförlovade.
Professor, fru och »kandidat Branting».
Hjalmar Brantings svärfar. 1865.</img>
<h2><small>Brytningstiden.</small></h2>
Den unge studenten hade tidigt gripits av ett glödande intresse för tidens politiska, sociala och ekonomiska frågor. Vetenskapen fick lämna plats åt arbetet för de strävanden, vilka förde honom till den svenska socialdemokratiens ledarplats.

<img>Branting tryggade 1881 Stockholms Arbetarinstitut genom en gåva av 3.000 kr.
Hjalmar Branting 1886.
Branting talar på Gärdet.
T. h. Grindstugan vid Lilljans (1884) där »andarna samlades».</img>
<h2><small>Hur boulevardpressen och skämttidningarna sågo 90-talets Branting.</small></h2>
Redan 1886 blev Branting redaktör för den året förut uppsatta Socialdemokraten, på vilken post han
kvarstod till 1917. 1888 dömdes han som »ansvarig» till fängelse emedan att han, för att komma Axel
Danielsson till undsättning och pröva en stockholmsjury återgivet dennes i Malmö åtalade artikel.

<img>Fackföreningarnas stora landsortsorganisation.
En åtalad anarkist som förverkat sitt huvud. Budkaflen 1895:19.
Helvetets komedi (Söndags-nisse 1897.
T. v. Hjalmar Branting (karrikatyr av Albert Engström).
T. h. Hjalmar Branting (målad av John Ohlson).</img>


<h2>Under den politiska satirens gissel.</h2>
1896 invaldes Hjalmar Branting i Riksdagens andra kammare och bibehöll detta mandat ända till sin död.

<img>Edv. Forsström Söndagsnisse 1898
Teckning av Eneroth i Söndagsnisse 1896.
Första-maj-demonstration. (Albert Engström i Söndagsnisse 1896)
(Edv. Forsström Söndagsnisse 1896).</img>
<h2><small>På frammarsch.</small></h2>
Genom sina riksdagsmotioner arbetade han för social lagstiftning och allmän rösträtt.

<img>Hjalmar Branting 1896.
Den första socialistiska riksdagsgruppen i Sverige. N. Persson, Viktor Larsson, F. W. Thorsson, Hj. Branting.
Fem partikamrater: Bengt Lidforss, Thorsson, Björck, Branting, »Lukas».
Genombrottet. (Karikatyr i Karbasen 1902).</img>
<h2><small>I den första storstrejkens dagar.</small></h2>

<img>1.	»När slutet är gott är allting gott».
2. Vigseln (Branting och Ivar Månsson i Trää). Söndagsnisse 1902).
3. Det »officiella» meddelandet.
4. Sänt som vykort från Branting, som skrivit på baksidan: »Var är katten?»</img>
<h2><small>Ständig kamp.</small></h2>
Liksom han å partiets vägnar fick hålla fronten fri mot höger måste han även kämpa mot frambrytande
anarkistiska rörelser.

<img>Loke och Sigyn (S.-Nisse 1909)
2. You dirtle boy: Det är det underliga med den här pojken att ju mer man gnor honom desto svartare blir han.
Don Staaff: <poem>Du bör ej fruktan bära!
            Kom följ mig till mitt slott.
            Det ligger här helt nära,
            kom, följ en riksdag blott!
<tab><tab>(S.-Nisse 1909.)</poem>
Socialdemokratiska riksdagsgruppen 1907.
Nötknäpparen (ur Puck 1909).</img>
<h2><small>Storstrejken 1909.</small></h2>
Storstrejken 1909 blev det största sociala krig som Sverige dittills skådat. Den långvariga kampen
utkämpades mellan två välrustade arméer, de kapitalstarka, välbeväpnade arbetsgivarna och de eniga
och starkt organiserade arbetarna. Den envisa striden präglades dock av det lugn och den besinning,
som var typisk för den store arbetarledaren.

<img>Landsorganisationens och Folkets Hus (storstrejkens huvudkvarter).
Hallen i Folkets Hus.
Allt Folkets Hus (Söndagsnisse 1908)
När berget födde råttan. De lyckliga föräldrarna Kata, Hjalmar, Herman, Sven, Gerhard (ur ett tillfällighetsblad under storstrejken).</img>
<h2><small>Tidningsmannen.</small></h2>
Hjalmar Branting var onekligen en av den svenska pressens förgrundsgestalter både genom sin ställning, sin nyansrika, effektberäknande stil och sin sympatiska och auktoritativa personlighet.

<img>Julfest på Publicistklubben 1898.
Ett sammanträde1 i Publicistklubben 1899. Branting sitter som sekreterare.
Anna och Hjalmar Branting vid invigningen av Publicistklubbens nya lokaler.
Branting på Nordiska fredsmötet i Kristiania 1899.</img>
<h2><small>Agitatorn och ledaren.</small></h2>
Branting var en verklig folktalare utan hetsmannens frasflöde. Han var klar i tanken och dess uttryck behärskad och formellt smidig och förvärvade genom sin bildning och kultur och genom den uppriktiga värmen i sin övertygelse en aldrig rubbad auktoritativ ställning.

<img>På ett medborgarmöte.
Vid en demonstration. Märk den för honom karakteristiska handrörelsen!
Framför massorna på Gärdet.
Branting talar vid Stadshusets invigning.</img>
<img>Kravallerna 1917 på Gustaf Adolfs torg efter jättedemonstrationen för författningsrevision.
Branting besöker torget under tumultet.
Tusentals människor lyssna till Brantings klangfulla stämma i Vasaparken.</img>
<h2><small>Partiledaren.</small></h2>
Branting hade förmågan att var han än uppträdde — inför ett vetenskapligt sällskap eller öga mot
öga med folkmassan — hävda sin oföränderliga personlighet på samma gång han förstod att skickligt
anpassa sig efter situationen.

<img>Branting anför arbetartåget inför liberala regeringen 1914.
Branting talar astronomi.
Folkledaren på väg från talarstolen.
Talaren som hela riksdagen lyssnade till.</img>
<h2><small>Politikern och statsmannen.</small></h2>
Få svenska politici ha varit så väl rustade som Branting att ställas vid statsskeppets roder.

<img>Vid skrivbordet (mitten av 1910-talet).
Efter andra-kammarvalen 1917 blev B. finansminister i den då bildade liberal-socialistiska regeringen (Edéns ministär).
Finansminister Branting lämnar slottet.</img>
<h2><small>Mannen med den fasta blicken.</small></h2>
<img>Statsrådet Hjalmar Branting</img>
<h2><small>Excellensen.</small></h2>
I mars 1920 bildades den första socialdemokratiska regeringen i Sverige med Branting som statsminister. 1921 fick han åter i uppdrag att bilda regering och förenade med statsministerposten även chefskapet för Utrikesdepartementet,

<img>Ett uppmärksamt auditorium i Södra Folkparken.
Sveriges första socialdemokratiska regering lämnar slottet med Branting och Palmstierna (utrikesministern) i spetsen.
Hans Excellens Statsministern på sitt ämbetsrum.</img>
<h2><small>Under skämtets piskrapp.</small></h2>
Efter P. P. W. och Boström ha väl inte många svenskar i modern tid varit så flitigt avritade och
karrikerade som Hjalmar Branting.

<img>1914.
<small><sp>Söndags Nisse</sp>. Glöm för Guds skull inte att även du är en människa!</small>
Svaret.
<small>H. M. Så här hade jag precis inte tänkt mig resultatet av borggårdstalet?</small> <small><sp>Branting</sp> Inte jag heller –</small>
<b>På vakt.</b>
<small>Med anledning av bolsjeviksfaran har Branting uttalat sig emot en omedelbar avväpning.</small>
<b>All sparsamhet bör iakttagas</b> <small>eller <b>Hur Branting vill ha det.</b></small>
<small>Socialdemokraten har i dagarna anmärkt på att H. M. Drottningen begagnar sig av Drott för sina privata resor till Öland. Resorna bli, tycker Branting, alltför dyra i dessa bistra tider.</small>
<small><sp>Branting:</sp> Ta' långa tag, så möts inte årorna så mycket!</small></img>
<h2><small>Ett mångsidigt yrke.</small></h2>
En regeringschefs yrke är icke begränsat bara till statsgöromål. Han bör finnas vid varje officiellt
tillfälle och måste genom personlig närvaro intressera sig för snart sagt allt mellan himmel och jord.

<img>Kung Gustaf i samspråk med sin gamla skolkamrat, regeringschefen.
Fyra partiledare: Lindman, Edén, Trygger och Branting.
Excellensen har flugit.
Statsministern överräcker ett pris till Wide i old-boy-tävlingarna.</img>
<h2><small>I representationsplikternas centrum.</small></h2>
Utrikesminister Branting och hans maka utövade värdskapet i det förnäma utrikesministerhotellet med
samma älskvärda värdighet som var betecknande för tonen i privathemmet, där man såg gäster ur alla skikt.

<img>Utrikesministerhotellet på Blasieholmen.
Salong i utrikesministerhotellet.
Stora festsalen.
Det präktiga köket i det gamla forna aristokratpalatset.</img>
<h2><small>»Den store europén».</small></h2>
Som Sveriges delegerad vid fredskongressen i Versailles, vid Nationernas Förbunds delegerademöten,
som ledamot av N. F:s kommission för rustningsminskning och som medlem av dess förbundsråd m. m.
har Brantings röst fört Sveriges talan med skicklighet och kraft.

<img>Som utländsk gäst i Kristiania 1917.
Vid skandinaviska ministermötet i Köpenhamn 1920.
Branting presiderar i Versailles.
På Rådsmötet i Génève 1924.</img>
<h2><small>En märkesman inom den internationella socialismen.</small></h2>
När man efter kriget skulle återknyta de avklippta socialistiska enhetsbanden blev B. en av de
internationella förtroendemännen och en av världsfredens eldige förespråkare. 1921 erhöll han av norska stortinget hälften av Nobelska fredspriset.

<img>Thomas, Stauning och Branting.
Troelstra och Branting.
Undén, Branting, Trygger och Marcus Wallenberg vid konferensen i Genua 1922.
I Hamburg 1923 med Arthur Engberg och Gustav Möller samt den förres fru. »Kongressen var bra och gjorde vad den skulle; utan att omstörta världen lade den grund för nytt arbete».</img>
<h2><small>Familjen och hemmets ro.</small></h2>
Hjalmar Branting var en sällsynt god och ömsint make och fader och de få stunder han kunde stjäla
från offentlighetens plikter ägnade han sin familj som omfattade honom med den varmaste kärlek. Vid
sida hade han en maka som förstod att göra hans strävande tankar och sympatier till sina —
Anna och Hjalmar voro också två lyckans parhästar.

<img>Brantings barn Georg (numera advokat) och
Sonja, gift Westerståhl i uppväxtåren.
Fru Anna Branting (efter ett nyligen taget porträtt).
Dottersonen Hans Jörgen Westerståhl.
Fru v. Kraemers dotter Greta-Lisa.
Vera v. Kræmer-Lindblad (som ung flicka).
Styvsonen Henry v. Kræmer som verkstadsarbetare i Amerika.</img>
<h2><small>Norrtullsgatan 3.</small></h2>
Intet hus torde på sista tiden ha varit så omtalat som »Det Brantingska fideikommisset» Norrtullsgatan 3 där fru René förde spiran med en husmors omtanke och kulturmänniskans vidsynta förståelse.

<img>Hjalmar Branting i sitt bibliotek med det Richard Berghska porträttet i fonden.
T. v. Norrtullsgatan 3 (efter ombyggnaden).
Därunder: Ett hörn av salongen (för några år sedan).
Interiör från salongen sådan den först såg ut.
Anna och Hjalmar Branting, på promenad.</img>
<h2><small>Familjen Branting intime.</small></h2>
När Hjalmar Branting var utomlands eller borta på resor i Sverige var hans tankar ständigt »hemma» och de foro oavbrutet i brev, på vykort eller telegram till de kära mitt emot Observatorielunden.

<img>Branting och hans svärson redaktör H. Lindblad.
Överst t. h. Georg och pappa arbeta tillsammans.
I ovalen, »Fru René» med Lillebill-hunden.
Anna och Hjalmar, Vera och Hugo och deras lilla flicka »en famille».
Sonja har tagit studenten.</img>
<h2><small>»I skjortärmarna».</small></h2>
Under familjen Brantings lantvistelse levdes ett friskt och enkelt sommarliv, och då glömde Hjalmar
Branting gärna både partiet och världspolitiken om också bara för några dagar i stöten.

<img>På bryggan.
Pappa, mamma och barnen i solgasset.
Idyll.
Vid morfars starka hand.</img>
<h2><small>På utfärd.</small></h2>

<img>I solskenet på glittrande våg.
Man har det bra på de solstekta klipporna.
Hej!
Hjalmar och Anna Branting, Sonja, italienska ministern och advokaten Hellberg.</img>
<h2><small>Den sista tiden.</small></h2>
Hjalmar Branting fortsatte oavbrutet sin gärning, även sedan hans fysiska styrka mattats av sjukdom.
Med outtröttlig energi fullföljde han sitt livsverk och föll som den trogne väktaren på sin post.

<img>Statsminister rör sista gången.
Excellensen inviger busstrafiken.
I mitten: Det sista porträttet av Hjalmar Branting (taget hösten 1924).
Här under: Sista gången på slottet.
Här under: Andra socialdemokratiska ministären.</img>
<h2><small>Döden och den sista färden.</small></h2>
Hjalmar Branting slutade sitt arbetsfyllda, gagnande och rika liv d. 24 februari 1920. Kring hans
dödsbädd samlade sig nationens saknad och tacksamhet och då han fördes till sitt sista vilorum i familjegraven på Adolf Fredriks kyrkogård följdes han av en hel huvudstad i sorg.

<img>Dödens frid. (Teckning av G. Magnusson.)
Begravningsprocessionen passerar Centralstationen på väg till kyrkan.
De närmaste utanför Storkyrkan.</img>
<img>Jordfästningen i Storkyrkan.
Röda fanor fladdra i Slottsbacken.
Den av röda rosor höljda kistan.
Georg Branting talar vid graven.</img>

</chapter>



<img>                            

Pris <big>2</big>.25 Kronor

<small>UTGIVET AV</small>

<sp>ALBERT BONNIERS OCH TIDENS FÖRLAG</sp>

<small>STOCKHOLM 1925</small></img>

