<chapter name="Framsida">

—

<b>ROTFRUKTS

ODLING</b>

PRIS 75 ÖRE

—

</chapter>

<chapter name="Titelsida">

<b>OM BETYDELSEN AF</b>

OCH

<b>VILLKOREN FÖR</b>

<b>RATIONELL
ROTFRUKTSODLING</b>

SÄRSKILDT MED HÄNSYN TILL 
SMÅBRUKET I MELLERSTA SVERIGE

AF

<b>A. G. KELLGREN</b>

AGRONOM

—

GÖTEBORG

WETTERGREN & KERBER

</chapter>

<chapter name="Tryckort">

—

GÖTEBORG 1908

WALD. ZACHRISSONS BOKTRYCKERI A.-B.

</chapter>

<chapter name="Rotfruktsodlingens betydelse">
<img>Fig 0. En bortfelderrofva och en pommersk rofva, från Norrbotten. </img>

<h2>ROTFRUKTSODLINGENS BETYDELSE.</h2>

<big><b>D</b></big>et blåser för närvarande friska fläktar på alla
jordbruksområden i vårt land, och särskildt har
småbrukets lättseglande skuta fått god vind i
seglen. Kursen är också klar, och det gäller endast att
hafva förtröstan och arbetsglädje samt en god kompass,
i detta fall bestående af fackkunskaper och praktisk
erfarenhet.

Det svenska småbrukets mål är att producera lättsålda,
förädlade landtmannaprodukter, såsom mjölk, smör, ägg,
kött och fläsk. Kursen går genom en rationell odling
af åkerväxter framför allt kreatursfoder.



En af de anhaltsstationer, som måste anlöpas, är
<i>rotfruktsodlingen</i>, hvars betydelse numera torde vara känd
äfven inom de djupa leden af yrkesmän. Dock finnes
nog en och annan klentrogen, hvars syn på saken
behöfver klaras, mången ohågad, hvars intresse behöfver
väckas. Allt för många äro också bekväma af sig och söka
nå målet, utan att anlöpa rotfruktsodlingen. Det gäller
alltså att tydliggöra, hurusom denna station ligger i den
rakaste kursen och ej är besvärligare att anlöpa än någon
af de gamla kända, ja, det är ej svårt att visa, att
<i>rotfruktsodlingen är den enda verkliga genvägen, och att man
är så godt som framme vid målet, när man lyckligen
passerat denna station</i>.

<img>Fig. 1. Rofland i Karesuando, Sveriges nordligaste kyrkoby.</img>

Rotfruktsodlingen har en alldeles särskild

<tab><tab><i>betydelse för nordliga jordbruksländer</i>,

något som grundar sig därpå, att den skörd, som man
afser att frambringa medels rotfrukterna, företrädesvis 


består af sådana ämnen, vid hvilkas bildning solljuset
spelar en afgörande roll. Inga andra åkerväxter förmå
så som rotfrukterna tillgodogöra sig den korta nordiska
sommaren. Rotfrukterna äro nämligen mycket <i>härdiga
och fortsätta att växa och bilda rotsubstans, långt efter
sedan alla andra grödor måste vara inbärgade</i>.
Rotfrukterna äro också <i>den enda gröda, som kan skördas och
inbärgas på senhösten</i>, sedan dagarne börjat blifva korta
och väderleken opålitlig. Praktiken bekräftar också till
fullo, att <i>rotfrukterna äro de värdefullaste af alla grödor,
som kunna produceras i ett nordligt klimat</i>.
</chapter>

<chapter name="Rotfrukterna äro våra högst afkastande och mest jordförbättrande grödor">
<h2>Rotfrukterna äro våra högst afkastande och mest
jordförbättrande grödor.</h2>

Om man värderar skördarna i foderenheter, befinnes
det, att en ordinär hafreskörd af halm och kärna ger
endast 1000 foderenheter, en potatisskörd omkring 2000,
men <i>en rotfruktsskörd 3000 foderenheter och ännu mera
pr tunnland</i>.

Rotfrukterna inverka också särdeles fördelaktigt på
åkerns fruktbarhet, därigenom att jorden under rotfruktsåret 
blir föremål för intensiv brukning och rationell gödsling. 
<i>Rotfruktsodlingen utgör ett verkligt botemedel för
den åkerjord, som blifvit öfveransträngd genom för långt
drifven sädesodling</i>, och ett medel att återställa den
jämnvikt, som blifvit rubbad genom att man envisats att odla
säd år efter år å samma jord. Rotfrukterna kunna med
fördel odlas mellan tvenne vårsädesgrödor, och man blir
därigenom förhindrad att taga två sädesgrödor efter
hvarandra. Dessutom får man <i>anledning att gödsla två gånger</i> 


<i>under cirkulationen, hvarigenom risken för misslyckade
grödor blir nästan förebyggd</i>.
</chapter>

<chapter name="Rotfrukterna äro lättodlade">
<h2>Rotfrukterna äro lättodlade.</h2>

Det är en fullständig missuppfattning, att rotfrukterna
skulle vara svårodlade, Det är sannt, att dessa grödor
fordra mera arbete och omsorg än en del andra, men
<i>omkostnaderna blifva rikligen återgäldade, och om man
blott ej fuskar vid odlingen, behöfver man ej frukta för
missväxt äfven under ogynnsamma år</i>. Detta bevisas bäst
af de lyckade resultat, hvartill man på välskötta
egendomar kommit under de senaste torkåren, då faktiskt
rotfrukterna stått sig bäst af alla grödor.

Såsom kommer att framgå af redogörelsen för
tillvägagångssättet vid rotfruktsodling, är man <i>i detta fall vida
mera herre öfver situationen än i fråga om andra grödor</i>.
Detta beror därpå, att rotfrukterna medgifva en mängd
åtgärder till skydd mot ogynnsam väderlek, särskildt
torka under grödans växttid. Den vård af grödan
och bearbetning af åkern under växandet, som i normala
år är ett medel att uppdrifva afkastningen till maximum,
är i ogynnsamma år ett det bästa medel mot missväxt.
<i>Tack vare möjligheten att komma åt rotfruktsåkern under
sommaren med öfvergödsling, hackning och ränsning,
behöfver skörden aldrig äfventyras.</i>
</chapter>

<chapter name="Rotfrukterna  äro oumbärliga för en lönande kreatursskötsel">
<h2>Rotfrukterna  äro oumbärliga för en lönande
kreatursskötsel.</h2>

Ett enda tunnland rotfrukter lämnar, såsom ofvan
antydts, lika många foderenheter som tre tunnland hafre, 


och <i>dessutom medföra rotfrukterna stora fördelar, som ej
kunna uppskattas i foderenheter</i>. Den, som inhöstat en
god rotfruktsskörd, lär sig nog snart, att det ej är nog
att värdera denna i foderenheter.

En erfaren ladugårdsägare vet nog, att man ej utan
vidare kan prässa fram 3 à 4 kilo mjölk medels hvarje
foderenhet, och att korna snart nog sätta stopp för
mjölkmängdens uppdrifvande medels kraftfoder. <i>Först i och
med riklig rotfruktsutfodring är det möjligt att uppdrifva
mjölkningen till en sådan höjd, att utfodringen blir
verkligt lönande.</i>

<i>Ungdjuren befinna sig särdeles väl af rotfrukter;</i> aptiten
ökas, och de fås att förtära mera stråfoder än vid vanlig
torrfodring. Så snart mjölkutfodringen upphört, kan
man börja gifva ungnöten rotfrukter, den dräktiga kvigan
kan lefva uteslutande på rotfrukter och halm, och man
har iakttagit, att en sådan utfodring <i>inverkar särdeles
fördelaktigt på mjölkanlagen</i>. <i>Äfven såsom gödfoder äro
rotfrukterna mycket fördelaktiga, och detta gäller ej blott
för nötkreatur utan äfven för får och svin. Morötter äro
ett det bästa foder för hästen.</i>
</chapter>

<chapter name="Äfven rotfruktsblasten är ett värdefullt foder">
<h2>Äfven rotfruktsblasten är ett värdefullt foder</h2>

och förtjänar särskildt uppmärksammas såsom <i>lämpligt foder
vid öfvergången från bete till vinterutfodring</i>. Så långt
man kan, bör man söka <i>utfodra blasten grön</i>, under det
rotfrukterna upptagas; man har blott att förvara blasten
mot stark frost och att tillse, att den ej får öfvergå i
förruttnelse. Af största vikt är också att <i>ej låta blast ligga
inne i fähuset</i>, emedan den då lätt blir förskämd och 


sprider en vämjelig lukt, som meddelar sig åt mjölken
och åstadkommer den s. k. rotfruktssmaken hos
mjölkprodukterna. Föröfrigt kan <i>blast gifvas i samma mängder
och i samma foderordning som själfva rotfrukterna. Man bör
dock endast småningom höja gifvorna till 20 kilo och
möjligen något däröfver.</i> Morotsblast har största
näringsvärdet; andra blastslag anses likvärdiga med rofvor.
</chapter>

<chapter name="Huru mycket rotfrukter skall man odla?">
<h2>Huru mycket rotfrukter skall man odla?</h2>

Man skall för det första odla <i>så mycket rotfrukter, att
man har sådana under hela vinterperioden</i>, från den tid
blasten tar slut på hösten, tills man kan skörda tidigt
grönfoder, grönråg på försommaren.

Hälst bör man beräkna, att ungdjur och sinkor få minst
10 kilo rotfrukter dagligen, och under detta kvantum bör
man ej gå annat än under tvingande omständigheter.
Medelmjölkare af landtras böra erhålla 15 kg. och
högmjölkande kor 20 kg. Endast då foderbetor och morötter
användas, torde man gå upp till högre gifvor, och vi
kunna alltså beräkna, att <i>det åtgår omkring 15 kilo
rotfrukter dagligen pr större djur i ladugården</i>.

Om blasten varar till 1 november, och tidigt grönfoder
kan börja användas 1 juni, erfordras alltså pr ko i rundt
tal 3000 kilo, en kvantitet, som kan skördas på <i>omkring</i>
1/10 <i>tunnland</i>.

<i>Utaf vinterförrådet af rotfrukter bör åtminstone en mindre
del vara af de mest hållbara</i> slagen, betor, morötter,
kålrötter, eller gula rofvor af de hållbaraste slagen. Af
dessa kan för ändamålet beräknas minst <i>omkring</i> 1/7 <i>af
hela rotfruktsarealen</i>. För att försäkra sig om tillräckligt 


<img>Fig. 2. <b>Olika slag af foderbetor.</b></img>
<img>Fig. 3.</img>



rotfruktsförråd, bör denna areal afsättas jämte ofvan
beräknade 1/10 tunnland pr nötkreatur. Blir skörden större
än beräknadt, får man nog användning för öfverskottet,
om ej annat, så till får och svin. Morötter åt hästarne
odlas naturligtvis oberoende af denna beräkning.
</chapter>

<chapter name="Hvilken rotfrukt skall man odla?">
<h2>Hvilken rotfrukt skall man odla?</h2>

Det finnes fyra rotfrukter att välja på: <i>foderbetan,
kålroten, moroten</i> och <i>rofvan</i>.
</chapter>

<chapter name="Foderbetan är den värdefullaste rotfrukten">
<h2>Foderbetan är den värdefullaste rotfrukten,</h2>
den ger höga skördar, och kvalitén är utmärkt, så att denna
rotfrukt kan tillgodogöras lättare och utfodras i större
gifvor än andra rotfrukter. Betan är dessutom mycket
hållbar, så att den kan förvaras, ända tills grönskördar
äro att få.

<i>Foderbetan har emellertid mycket stora fordringar på
såväl jordens bördighet som behandling</i>, och dess anspråk
sammanfaller nära med sockerbetans, hvaraf man alltså
inser, att man ej kan odla foderbetor hvar som hälst.
Utanför sockerbetsdistrikten bör man ej gärna försöka
sig på denna rotfrukt annat än på <i>kalkrik, bördig lermylla</i>
med varm belägenhet och god dränering.
</chapter>

<chapter name="Eckendorferbetan">
<b>Eckendorferbetan</b> torde vara den härdigaste sorten. 
</chapter>

<chapter name="Kålroten är den styfva jordens rotfrukt">
<img>Fig. 4. <b>Olika slag af kålrötter.</b>
Svensk Kålrot<tab>Krasnoje Selskoje<tab>Hardy</img>
<img>Fig. 5.
Bangholm<tab><tab><tab>Elefant</img>




<b>Kålroten</b> <i>är den styfva jordens rotfrukt</i>.

Foderkålroten har sedan länge tillbaka odlats rätt
mycket i Sverige, men har på senare tider undanträngts af
foderbetan i södra och af rofvan i mellersta Sverige.

<i>Kålroten täflar i fodervärde och hållbarhet med betan,
men har något bitter smak</i>, hvadan man ej gärna bör
gifva den till mjölkdjur i större mängder än l5, högst
20 kilo. I afkastningsförmåga är kålroten något 
underlägsen betan, men är lättare att odla än denna och sätter
föga större anspråk på jorden och odlingen än rofvan.

<i>Kålroten föredrager styfvare jord och kan med fördel
odlas på lerjord.</i> Det är den rotfrukt, som i de flesta fall
lämpar sig bäst att odla för behofvet i maj i de trakter,
där rofvan är hufvudrotfrukt.

<i>Svensk kålrot</i> är en god och härdig sort; <i>Bangholm</i>
ger möjligen något högre afkastning på bördigare jord.
<i>Moroten är sandmyllans och de goda mossjordarnes rotfrukt.</i>

Moroten är <i>en förträfflig rotfrukt</i>. Den är välsmakande
samt har högt näringsvärde och stor hållbarhet, men den
<i>ger mindre afkastning än andra rotfrukter och kräfver
mycket omsorg vid odlingen:</i> särskildt är den svår att
gallra. <i>Moroten är den enda rotfrukt, som passar till
hästfoder.</i>

<i>Den har ej så synnerligen stora fordringar på jordens
bördighet och kan odlas på jämförelsevis magra åkrar,
men ställer dock alldeles bestämda fordringar på jordarten.</i>

Framför allt fordras <i>lös, helst mullrik jord</i>.

Moroten går därför bäst <i>på lös sandmylla samt på väl
multnad och väl dikad mossjord</i>. Där sådana jordar finnas, 
är allt skäl att odla något morötter, <i>ej minst hos
småbrukarne</i>, som kunna idka intensivt jordbruk, <i>öfver</i> 

<img>Fig. 6. <b>Bortfelderrofvor.</b>
Fyens Bortfelder<tab><tab>Weibulls Bortfelder
Tysk Bortfelder<tab><tab>Skotsk Bortfelder</img>







<i>hela mellersta Sverige och ända upp till Dalarne</i>. Moroten 
bör sås tidigt, och fröet måste myllas grundt.

De bästa sorterna af fodermorot torde vara <i>Hvit Jätte</i>
och <i>Gul Jätte</i>.
</chapter>

<chapter name="Rofvan">
<b>Rofvan</b> <i>är vår anspråkslösaste och härdigaste rotfrukt</i>
samt är därför framför allt <i>nybörjarens rotfrukt</i>. Rofvan
är den <i>mest snabbvuxna rotfrukten</i> och är därför
<i>Norrlands rotfrukt</i>.

<i>Den ger rika skördar</i> och täflar med foderbetan i
afkastning på god jord, <i>öfverträffar såväl denna som kålroten
på sämre jord</i>, men är de öfriga rotfrukterna något
underlägsen i näringsvärde; detta uppväges dock mer än väl
af det höga massutbytet, som på medelgod jord ej gärna
understiger <i>30 ton pr tunnland, men på bättre jord
uppgår till 50 ton</i>.

<i>Rofvan går att odla på hvad jord som hälst, men
lyckas bäst på lättare mullrik jord samt på väl torrlagd
mossjord.</i> Den fordrar ej naturlig bördighet, utan kan
dess näringsbehof fyllas medels direkt gödsling, och denna
rotfrukt är <i>också den, som är minst ömtålig för nygödsling 
och vårgödsling</i>. Den är också minst fordrande på
åkerns kalkhalt ock är den rotfrukt, som är lättast att
sköta under växttiden.

De nedsättande omdömen man förr fick höra om rofvan
såsom rotfrukt, förklaras däraf, att <i>det råder mycket stora
olikheter mellan de otaligt många sorterna</i>. Det är alltså
af största vikt att göra ett <i>rätt val af rofsort</i>, och
lyckligtvis äger man nu ganska god erfarenhet härvidlag.

En god ledtråd vid valet af rofsort förefinnes i
rotmassans färg, som antingen är rent hvit eller gulhvit
till rent gul, något som gifvit anledning till benämningen 

<img>Fig.  7. <b>Olika slag af rofvor.</b>
Tidiga rofvor, de båda öfre hvitköttiga, de båda nedre hvit-,
på gränsen till gulköttiga.
Grey Stone<tab><tab>White Globe
Dales Hybrid<tab><tab>Early Imporved</img>


<i>hvitköttiga och gulköttiga rofvor. De hvitköttiga sorterna
äro härdiga och snabbvuxna, men hafva fadd eller bitter
smak samt äro föga hållbara. De gulköttiga äro i
allmänhet mera senvuxna, smaken är mild, och hållbarheten är
genomgående större än hos de hvitköttiga rofvorna.</i>
</chapter>

<chapter name="Hvitköttiga">
Bland de numera i Sverige mest odlade rofsorterna
förtjäna  nämnas följande:

<b>Hvitköttiga :</b>

<i>Hvit Glob = Hvit Pommersk,</i> en af de härdigaste och
tidigaste samt högst afkastande rofsorterna, som lämpar sig
för odling i öfre Norrland samt å kallare lägen och vid
sen sådd i mellersta Sveriges nordligare delar. Denna
rofsort har fadd, dock ej bitter smak, men är <i>ej hållbar
längre än till jultiden.</i>

<i>Östersundum,</i> en rödtoppig hvit, aflång röfva,
egentligen af <i>skotskt ursprung,</i> men under sitt nuvarande namn
uppdragen i Finland, där dess odling är allmän.
Därifrån har den kommit öfver till oss. Mycket gifvande och
relativt hållbar sort samt mycket lätt att taga upp.
</chapter>

<chapter name="Gulköttiga">
<b>Gulköttiga (runda):</b>

<i>Sekel = Centenary Yellow,</i> som kan rekommenderas å
styfvare jord och åkrar med tunn  matjord.

<b>Gulköttiga (aflånga):</b>

<i>Bortfelder.</i> Under detta namn återfinnas <i>de allra bästa
rofsorterna.</i> Det är rofvor med tappformig, långsträckt
rot, som dock växer till en tredjedel ofvan jord, så att
den ej är svår att taga upp. Färgen är ljusgul, och ej
ens den öfversta rotdelen får vara annorlunda färgad;
<i>smaken är mild och ej fadd eller bitter. I hållbarhet och
afkastningsförmåga öfverträffar Bortfelder alla andra
rofsorter och har likväl ej öfverdrifvet stora fordringar på</i> 

<i>jorden,</i> om blott läget ej är för kallt och matjordslagret för
tunnt.

<i>Weibulls Bortfelder,</i> en i Sverige förädlad sort, torde
vara den bästa och utmärker sig särskildt för stor
smaklighet, högt näringsvärde och framstående sortrenhet.
<img>Fig. 8. <b>Rofvor.</b>
<b>Gul Tankard.</b></img>
<i>Fyens Bortfelder</i> är också en framstående röfva och den
utländska sort, som närmast liknar föregående.  
Mark-Bortfelder och Tysk Bortfelder äro ej äkta Bortfelder utan
nya namn på andra sorter. Mark-Bortfelder är samma
sort som <i>Gul Tankard,</i> en aflång rofva med kortare, mera
kägelformig rot, som är grön å öfverdelen. Denna
rofsort ger i södra Sverige mvcket höga skördar och torde
kunna rekommenderas, då man ej lyckats erhålla frö
af Fyens eller Weibulls Bortfelder.
<img>Fig. 9 <b>Rofvor.</b>
Utländskt frö, såldt under namn af Hvit Tankard, lemnade rofvor af ofvanstående
utseende. Köp endast frö från välkända, större fröfirmor!.
Hvit Tankard</img>
</chapter>

<chapter name="Huru skola rotfrukterna odlas?">
<h2>Huru skola rotfrukterna odlas?</h2>
</chapter>

<chapter name="Val af jordmån">
<b>Val af jordmån</b>

och <i>belägenhet</i> hos åkern spelar stor roll, särskildt då det
gäller odling af andra rotfrukter än rofvor, hvarom
hänvisas till det föregående. Äfven vid rofodling bör man
välja platsen så omsorgsfullt som möjligt, och framför allt
undvika styf, mullfattig lerjord samt otillräckligt afdikade
åkrar och sanka lägen. Kalkad jord är ej nödvändig, men
önskvärd, djup matjord och ogräsfri åker likaså. Ju mera
oerfaren odlaren är, desto större vikt ligger på att välja
den bättre jorden, men sedan man kommit in i 


<img><b>Stocklöpare
hos kålrot.</b>

<b>»Fingrar och tår»
hos rofva och morot.</b>

Fig. 10. Stocklöpning hos kålrot inträffar i större utsträckning vissa år, men kan äfven bero
på frö af dålig stam. Så är äfven fallet med »fingerbildning».</img>

rofodlingen, kan man använda sig af densamma till att
förbättra sämre jord.

<i>Förfrukten</i> spelar stor roll, särskildt för betor, morötter
och i mindre grad för kålrötter, hvilka rotfrukter hälst
böra odlas efter en gödslad förfrukt såsom höstsäd eller
grönfoder. Rofvan kan godt odlas mellan tvenne
vårsädsgrödor.
</chapter>

<chapter name="Omsorgsfull brukning">
<h2>Omsorgsfull brukning</h2>

<i>är ett oundgängligt villkor för lönande rotfruktsodling.
Djupbrukad</i> jord är att föredraga, och en sådan
bearbetning kan utföras med <i>alfluckrare</i> hösten före sådden.
<i>Vårbruket utföres omsorgsfullt, men under noggrannt
iakttagande af att jorden därunder ej får uttorka.</i> Efter
årderkörningarne och harfningarne bör genast vältas, och för
att jorden ej skall torka ifrån en, bör man <i>tidigt
öfverharfva plogtiltan med ytharf.</i> Som försommartorka är en


<img>Fig. 11. <b>Gödslingsförsök till kålrötter, Ljungbytorp i Bohuslän.</b>
Skörd från rutor på <small><sup>1</sup></small>/<small><sub>2</sub></small> ar.</img>
<table o>
<td 2><td>Stallgödsel +
<td>Ogödsladt<td>280 kg. Kaligödning<td>280 kg. Kaligödning
<td><td>400 kg. Superfosfat<td>400 kg. Superfosfat
<td><td>300 kg. Chilisalpeter<td>300 kg. Chilisalpeter
</table>

Bilden visar skörden från en ogödslad, en enbart konstgödslad
och en med både stallgödsel och konstgödsel gödslad ruta. Året
efter har samma fält hafre och afsåg försöket då att utröna de
olika gödselmedlens efterverkan. Nettovinsten af gödslingen sedan
kostnaden för densamma fråndragits den erhållna ökningen i skörd
synes af följande tabell.
<table o>
<td><td 3 c><i>Nettovinst pr hektar.</i>
<td><td c><tab><br>1901<br>Kr.<td c><tab><br>1902<br>Kr.<td c>Summa för<br>båda åren<br>Kr.
<td>Med enbart konstgödsel<td r>131.<small>30</small><td r>3.<small>20</small><td r>134.<small>50</small>
<td>Stallgödsel + konstgödsel<tab><tab><td r>88.<small>30</small><td r>87.<small>32</small><td r>175.<small>62</small>
</table>



vanlig företeelse i mellersta Sverige, bör man alltid bereda
sig på det värsta. Omedelbart före sådden bör <i>ytan
finbrukas</i> medels harfningar med ytharf och vältningar.
</chapter>

<chapter name="Riklig gödsling">
<h2>Riklig gödsling</h2>

är nödvändig för erhållande af stora rotfruktsskördar och
hvarje inknappning på gödslingen är riskabel, i det äfven
en <i>ganska liten brist i detta hänseende kan medföra
missväxt. Gödslingen bör utgöras af både naturlig och
konstgödsel.</i> Att gödsla till rotfrukter uteslutande med
kreatursgödsel är lika felaktigt och oekonomiskt som att gifva
mjölkkon idel hö. Hvad kraftfodret är för utfodringen,
det är konstgödseln för rotfruktsodlingen. Å god,
kväfverik mossjord kan man taga rikliga rofskördar medels
användande af full konstgödsling, till morötter å
mossjord torde dock böra användas äfven något kreatursgödsel.
</chapter>

<chapter name="Naturlig gödsel">
<h2>Naturlig gödsel</h2>

erfordras för all rolfruktsodling på fastjord. <i>Då denna
gifves till förfrukten, bör det vara full naturlig gödsling,</i>
d. v. s. 30 parlass pr tunnland, och är detta fördelaktigast
för andra rotfrukter än rofvor. För nygödsling till rofvor
erfordras <b>10—15 ton pr tunnland</b>, hvilket dock endast
är tillräckligt å bördigare jord eller åker, som nyligen
gödslats; <i>vanligen behöfvas 15—20 ton</i> (20—25 parlass).

<i>Gödseln bör hälst nedbrukas vid höstplöjningen,</i> men i
nödfall kan man vårgödsla, då det likväl är nödvändigt
att gödseln är kort och ej allt för färsk. Nerplöjningen
bör ske rätt djupt, omkring 8 tum,  i det  naturligtvis en

<img>Fig. 12. <b>Gödslingsförsök i rofvor på mossjord.</b>
Foto <small><sup>14</sup></small>/<small><sub>7</sub></small> 07.
<tab><tab>Kalkadt, men ogödsladt.<tab><tab><tab><tab>Kalkadt samt gödsladt med 600 kg. kainit och
<tab><tab><tab><tab><tab><tab><tab><tab><tab><tab>400 kg. 14 % thomasfosfat per hektar</img>

<img>Fig. 13. <b>Gödslingsförsök i foderbetor på lermylla å Nolhaga.</b>
Foto <small><sup>9</sup></small>/<small><sub>8</sub></small> 07.
Efter hvete gödsladt med 60 lass stallgödsel och 30 hl. bränd kalk per hektar.
<tab><tab>Ogödsladt<tab><tab><tab><tab><tab><tab>Gödsladt med
<tab><tab><tab><tab><tab><tab><tab><tab><tab><tab>100 kg. 37 % kaligödning,
<tab><tab><tab><tab><tab><tab><tab><tab><tab><tab>400 kg. 20 % superfosfat och
<tab><tab><tab><tab><tab><tab><tab><tab><tab><tab>300 kg. Chilisalpeter pr hektar.</img>

del däraf blir uppharfvad, och enär alltid gifves chilisalt
och annan lätt upptagbar konstgödsel, som räcker för den
unga plantans behof.
</chapter>

<chapter name="Pudrett och gödselvatten">
<h2>Pudrett och gödselvatten</h2>

kunna användas, dels för att ersätta kreatursgödsel, dels
såsom extra gödsling, hvarvid chilisaltet kan undvaras.
<i>Gödselvatten är en utmärkt öfvergödsling</i> och förtjänar att
utspridas, sedan plantorna nyss kommit upp, särskildt
om torka är rådande. Utspridningen försiggår medels
en på hjul hvilande tunna, försedd med gödselvattenkran.
Afståndet mellan hjulen får vara sådant, att man kan
köra utan att skada plantraderna.
</chapter>

<chapter name="Konstgödseln">
<h2>Konstgödseln</h2>

utsprides hälst på hösten, om man använder kainit och
tomasfosfat, men eljes på våren. Kalisalter och fosfat
böra utspridas en eller par veckor före sådden,
chilisalpetern omedelbart före sista finbrukningen. Hälften eller
två tredjedelar af chilisalpetern gömmes för öfvergödsling,
hvarom nämnes i det följande. Rörande behofvet af
konstgödsel hänvisas till nedanstående schema:

<table>
<td><td 2><b>Gödselmängder pr tunnland</b>

<td><td c>Å fastjord jämte<td c>Å mossjord

<td><td c>15—20 ton <td c>   utan
  
<td><td c>ladugårdsgödsel   <td c>ladugårdsgödsel

<td><i>Kali</i> i form af 37 % kaligödning<td r> 75—150  kg.<td r>150—200  kg.

<td>eller 20 % kalisalt  <td r>150—300    »  <td r>300—400    »

<td>eller 12 % kainit<td r>225—450    »  <td r>450—600    »

<td><i>Fosfat</i> i form af 20 % superfosfat  <td r>150—200    » <td r> 150—200    »

<td>eller 15 % tomasfosfat<td r>  200—300    » <td r> 200—300    »

<td><i>Chilisalpeter</i> <td r>50—150    »    <td r>50—150    »
</table>

<img><b>Gödslingsförsök i rofvor på lättlera i Södermanland.</b>
<img>
Fig. 14.

foto 22/8 07.

Jorden gödslad med kreatursgödsel, Chilisalpeter i 3 gifvor och 400 kg. 20 %
superfosfat per hektar.

350 kg. 20 °/o kalisalt per har.                                                Utan kali.</img>



<img><b>Gödslingsförsök i sockerbetor å sand- och lerblandad mulljord
på Wallberga, Halland.</b>

Fig. 15.

foto 16/10 07.

Gödslad med kali,                                                Ogödslad.
fosforsyra och kväfve.

Bilden visar skörden fr. ½ ar.

Skörd i rötter per har 30860.                                         23500 kg.
</img>
</chapter>
<chapter name="Skall man odla rotfrukter på drill eller slätt land?">
<h2>Skall man odla rotfrukter på drill eller slätt land?</h2>

är en fråga, som man måste söka klargöra, innan man
företager sådden. Mången står nog härvid i valet och
kvalet och har svårt att besluta sig, men frågan är ej så
kvistig, som man föreställer sig. <i>Rotfrukterna böra
nämligen, enligt hvad man numera funnit, hälst odlas på
slättland, och endast i nödfall bör drilluppläggning användas.</i>

Drillkulturen har nämligen en mängd olägenheter och
är framför allt ägnad att göra åkern mera utsatt lör
torkan, något som knappast närmare behöfver förklaras.
<i>Redan själfva drilluppläggningen uttorkar jorden, och
dessutom äro drillarne mera utsatta för torkan än den släta
åkerytan.</i> Slutligen möter det <i>ingen svårighet att så på
slätt land.</i>

I ett enda fall kan drillsådd vara att förorda, nämligen
då man måste så rofvor (andra rotfrukter låta ej ens
tänka sig här) på åker med mycket tunn matjord. Detta
är dock ej ofta af nöden, och skulle så vara, får man på
allt sätt förekomma uttorkning.
</chapter>

<chapter name="Utsädet">
<h2>Utsädet.</h2>

<i>Anskaffandet af rotfruktsfrö måste ägnas all möjlig
omsorg,</i> och är man i mellersta Sverige hänvisad att köpa
sådant, enär det ej är den minsta idé att odla
rotfruktsfrö norr om Skåne. Fröanskaffningen är så till vida lätt,
som det åtgår helt litet utsäde och detta ej är dyrt.

Huru som hälst, får man vid inköp af rotfruktsfrö <i>ej
se på priset utan anskaffa det allra bästa frö.</i> Genom att
sträfva efter att få frö för 25 à 50 öre billigare pris än
det ordinära, riskerar man ofta hela skörden. Det finnes

ingen handel, där fusk är så lätt att praktisera som
beträffande rotfruktsfrö, och <i>man bör därför endast köpa af
de större välrenommerade utsädesfirmorna, aldrig hos
diversehandlaren, landthandlaren eller kringresande agenter,</i>
ej häller gärna af trädgårdsmästare, hvilka ej äro fackmän
på foderrotfrukter.

Vid fröinköp bör man endast i nödfall låta
utsädesfirman bestämma sorten och alltid försäkra sig om analys
och garanti för <i>högsta möjliga grobarhet, renhet och äkthet.</i>

<img>
<b>Bortfelderrofvor i Norrbotten.</b>
Fig. 16.</img>
<table  o>
<td c>b <td c>a   <td c>c

<td c>a. sådda den 15 Maj; <td c>b. sådda den 29 Maj; <td c>c. sådda den 13 Juni.
</table>
</chapter>

<chapter name="Rotfrukterna böra sås tidigt">
<h2>Rotfrukterna böra sås tidigt.</h2>

Om morötter, betor och kålrötter vet man sedan
gammalt, att de fordra tidig sådd, men däremot har den
missuppfattningen insmugit sig, att rofvorna borde sås
sent, och denna missuppfattning har i hög grad skadat



rofodlingen. <i>Sen sådd medför nämligen en massa
olägenheter.</i>

Sålunda blir jorden ofta uttorkad och svårarbetad, så
att man måste så i en otjänlig grobädd. Vidare kommer
brodden ej upp, förr än under den hetaste högsommaren,
om den kommer upp alls, och <i>de späda plantorna kunna
ej draga nytta af solvärmen,</i> utan fara i stället illa.
<i>Genom den sena sådden minskas dessutom växtiiden och
grödan får ej tillbörligt gagn af sommarens värme,
solsken och myckna dagsljus.</i> Det blir små rötter och dessa

<img>Fig. 17. 

Öfverums roffrösåningsmaskin.</img>

måste skördas omogna, hvarigenom såväl näringsvärdet
som hållbarheten lider minskning.

<i>All rotfruktssådd bör därför företagas tidigt;</i> med rofvorna
kan dock anstå, tills det brådaste af den öfriga vårsådden
är undanstökadt.
</chapter>

<chapter name="Utsädesmängden">
<h2>Utsädesmängden.</h2>

I allmänhet sås de nedan angifna mängderna pr
tunnland, men af roffrö plägar mången så ännu mera, detta
såsom ett skyddsmedel mot jordloppan. Såsom af det
följande framgår, är ett omsorgsfullt tillvägagångssätt vid
odlingen det bästa vapnet mot  denna fiende, och man

behöfver ej tillgripa något extra försvar. För tjock sådd
kan verka skadligt, bland annat därigenom, att plantorna
blifva spensliga och svaga samt svåra att gallra.

Följande <i>utsädesmängder</i> äro de vanliga af
foderrotfrukter i

<table o>
<td><td 2><b>Kilogram pr tunnland</b>

<td><i>Foderbeta</i> <td c>   12—15<td c> kg.

<td><i>Kålrot</i> <td c>  3  <td c> »

<td><i>Morot</i> (afrifvet frö) <td c> 3  <td c>  »

<td><i>Rofva</i> <td c>     3       <td c>   »
</table>
<img>
Rotfruktsfrösåningsmaskinen Fix.

Fig.  18.</img>
</chapter>

<chapter name="Såddens utförande">
<h2>Såddens utförande.</h2>

Omedelbart efter sedan åkern (inarbetats och fått sista
vältningen sås fröet. <i>Å små åkrar kan sådden utföras
för hand.</i> Å slättland uppdragas fåror medelst ett
hemmagjordt redskap i form af en bred kratta med tre pinnar
på för resp. rotfrukter lagom afstånd, hvarom mera längre
ner. Fröet inneslutes i en butelj, i hvars kork insatts en
fjäderpenna eller dylikt, samt utströs i fårorna, hvarefter
vältas med så tung vält som möjligt. För att riktigt pressa
ner fröet, kan man skjuta en mer eller mindre tungt
lastad skottkärra med  hjulet i såraden.




<i>Bäst utföres sådden med maskin,</i> radsåningsmaskin å
större egendomar, rotfruktssåningsmaskin att skjutas för
hand å småbruken. Bland sådana frösåningsmaskiner
kunna rekommenderas <i>»Fix»</i> (pris 12 kr.), <i>»Reform»</i> (pris
13 kr.) samt <i>»Småbrukarens Favorit»</i> (pris 40 kr.).
Sistnämnda maskin kan apteras till skjuthacka samt för sådd
af chilisalpeter till öfvergödsling, hvilket förklarar det
höga priset.

Morotsfröet myllas så grundt som möjligt, annat
rotfruktsfrö cirka 3 centimeter.

Efter sådden vältas med tung slätvält, vare sig sådden
skett på drill eller slättland.

<img>Fig. 19.
Planet J:ors handsåningsmaskin.</img>
</chapter>

<chapter name="Afståndet mellan raderna">
<h2>Afståndet mellan raderna</h2>

<i>bör tagas så kort som möjligt,</i> men härvid får man taga
hänsyn ej blott till det utrymme plantorna kräfva utan
äfven till hackningen. Minsta radafstånd kan tagas, då
hackningarna utföras för hand; ganska små afstånd kunna
användas, då det sås med radsåningsmaskin och hackas med
flerradig hästhacka. Största afstånd kräfves, då man sår


på slättland och hackar med enradig hästhacka. Vid
drillsådd kan man ej gärna lägga upp kammarne på mindre
afstånd än 50 cm.
</chapter>

<chapter name="Minsta radafstånd vid slättlandskultur">
<h2>Minsta radafstånd vid slättlandskultur</h2>
<table o>
<td><td c>när endast<br>handhackning<br>skall användas<td c>när enradig<br>hästhacka<br>skall användas
<td>för Morot<td c>30 cm.<td c>45 cm.
<td>för Betor och aflånga Rofvor<td c>40 cm.<td c>50 cm.
<td>för Kålrötter och runda Rofvor<tab><td c>45 cm.<td c>55 cm.
</table>
<img>Fig. 20. <b>Handhackor.</b></img>
</chapter>

<chapter name="Gallringen">
<h2>Gallringen</h2>

är ett af de mest maktpåliggande göromålen vid
rotfruktsodlingen och <i>afser att aflägsna alla öfverflödiga plantor i
raden, så att det endast kvarstår en planta mellan hvarje
lagom långt mellanrum.</i>

Dessa <i>mellanrum</i> böra vara:

för Foderbetor......................   omkring          20 cm.

»    Morötter.................................   12—15     »

»    Kålrötter och runda Rofvor..............   25—30     »

»    aflånga Rofvor............................   20—25    »


Dessa afstånd kunna naturligtvis ej alltid göras precis
efter beräkning, men det gäller här liksom i fråga om
radafståndet <i>att ställa plantorna så tätt som möjligt, dock
ej tätare än de minsta ofvan angifna afstånden.</i>

<i>Gallringen utföres bäst med hacka, och handen bör
därvid användas så litet som möjligt.</i> Bäst är nog att från
början söka lära sig använda långskaftade hackor, och
torde dessas blad hälst böra hafva den s. k. bethackans
form. Kortskaftade hackor bruka göras trekantiga.
</chapter>

<chapter name="Gallringen bör utföras så tidigt som möjligt">
<h2>Gallringen bör utföras så tidigt som möjligt,<h2>

och det är ett mycket farligt fel vid rotfruktsodlingen att
vänta för länge härmed. Gallringen bör dock ej företagas,
förr än plantorna äro ett par tum höga och hafva fått 3
à 4 håriga blad förutom de glatta hjärtbladen.
</chapter>

<chapter name="Rotfruktsåkerns luckring och ränsning under växttiden">
<h2>Rotfruktsåkerns luckring och ränsning under
växttiden</h2>

är ett af de oeftergifligaste villkoren för erhållande af
lönande skördar. Det är, såsom redan inledningsvis
antydts, just i denna luckring, som man har förklaringen
till, att afkastningen kan uppdrifvas till en i förhållande
till andra grödor enorm höjd. De bearbetningar med
hacka, som kunna och måste företagas å rotfruktsfälten
under sommaren, äro också en af de verksammaste
orsakerna till, att åkern genom rolfruktsodlingen undergår
en påtaglig förbättring, och att rotfruktsåret i gynnsamma
fall kan göra trädan obehöflig. <i>Hackningarnes förnämsta
uppgift är nämligen att befordra luftcirkulationen i jorden</i>

<img>Fig   21.

2-hjulig Skyffelhacka.</img>

<i>och påskynda omsättningarne, men samtidigt aflägsnas
också ogräset,</i> ej blott för den växande grödan utan äfven
för kommande.
</chapter>

<chapter name="Hackningarne äro det verksammaste skyddsmedlet mot torkan">
<h2>Hackningarne äro det verksammaste skyddsmedlet
mot torkan,</h2>

hvilket förklaras däraf, att man medels hackningen fyller
igen alla de synliga och osynliga sprickor, som alstras
af torkan, och genom hvilka markfuktigheten bortgår.
Under en torkperiod bildas ej blott större sprickor i
åkerytan utan också en mängd små porer, genom hvilka
vattnet letar sig ut. <i>Dessa sprickor och porer blifva vid
hackningarne igenfyllda, så att markvätskan inneslutes och
kommer rötterna till godo.</i>

I samma riktning verkar ogräsens bortränsning, i det
växterna konsumera mycket vatten och så att säga
dagligen och stundligen sträfva att länspumpa åkern. Det
är också gifvet, att <i>gallringen verkar välgörande i samma
hänseende, något som förklarar betydelsen af tidig gallring.</i>


Genom hackningarne göres också ytan lucker, så att den
blir i stånd att suga till sig fuktighet ur luften, som
under högsommarens varma dagar är starkt mättad härmed,
något som yttrar sig i daggfällningen.
</chapter>

<chapter name="Hackningarne äro det bästa vapnet mot jordloppor och andra skadeinsekter">
<h2>Hackningarne äro det bästa vapnet mot jordloppor
och andra skadeinsekter.</h2>

Jordloppan är mycket fruktad i torkar och i torktider,
men kommer ej långt, om det rägnar. Man har försökt
en massa skyddsmedel mot jordloppan, men intet har
befunnits tryggande. Enda sättet är att <i>ställa så, att
grödan ej lider brist på näring och vatten, utan kan växa
fort,</i> hvarvid fienden snart blir försatt ur stridsdugligt
skick.

Man får därför också redan före sådden göra sig
beredd på det värsta och förskansa sig mot fienden genom
att förse sin här med tillräcklig proviant och så stora
vattenförråd som möjligt, hvarom redan i det föregående
är taladt.
</chapter>

<chapter name="Rotfruktsåkern bör hackas fyra gånger">
<h2>Rotfruktsåkern bör hackas fyra gånger</h2>

något som kanske tyckes högt tilltaget, men dock ej bör
verka afskräckande, då man besinnar, huru välgörande
hackningarne äro, såsom bör framgå af det ofvan anförda.

<i>Första hackningen företages, så snart man kan urskilja
raderna;</i> denna häckning kan göras helt grundt. <i>Andra
hackningen företages omedelbart efter gallringen;</i> denna
hackning göres något djupare än den första och bör
omfatta äfven <i>hackning mellan plantorna i raden,</i> som måste
utföras med handhacka.


<img>Fig. 22.

Hästhacka.</img>

<i>Tredje och fjärde hackningarne</i> försiggå med cirka en
veckas mellanrum under det grödan växer ut, så att den
småningom täcker åkerytan med sina bladrosetter. Skulle
tillväxten försiggå långsamt, får man i nödfall företaga
en femte hackning.
</chapter>

<chapter name="Hackningen utföres">
<b>Hackningen utföres</b>

<i>med handhacka</i> å små åkrar, men så snart odlingen
omfattar mera än ½ tunnland och häst finnes på gården,
lönar det sig att anskaffa <i>enradig hästhacka,</i> som kan
köpas för 30 à 40 kr. och snart betalar sig i tider då
den mänskliga arbetskraften är så dyr som nu. Äfven
de s. k. <i>skjuthackorna</i> äro att rekommendera, men de
ersätta ej hästhackan. Planet J:ors skjuthacka kostar
20—30 kr. allt efter konstruktionen (se fig.).
Såningsmaskinen »Småbrukarens Favorit» kan användas såsom
skjuthacka.

<i>Vid handhackning användes vanlig potatishacka,</i> och
förtjänar anmärkas, att detta är det mest effektiva
redskap för ändamålet, men det fordrar tyvärr allt för
mycket tid.
</chapter>

<chapter name="Öfvergödsling af rotfruktsåkern">
<h2>Öfvergödsling af rotfruktsåkern,</h2>

hvarom redan i det föregående är nämndt, kan utföras
dels med gödselvatten dels med chilisalpeter eller på
båda sätten.

Gödselvatlningen kan äga rum redan strax efter
plantornas första uppkomst, är verksammast i torka och kan
upprepas så länge man kan köra med tunnan genom
åkern. Chilisalpetern brukar utspridas strax efter
gallringen; delas chilisaltgifvan i tre delar, kan man utsprida
den ena delen vid förefallande behof, alltså vid något
tillfälle, då tillväxten synes vara hämmad. <i>Denna
chiligödsling kan också lämpligen gifvas endast åt de delar af
grödan, som af någon anledning blifvit efter.</i>

Chilisalpetern utsås bäst i rägnväder, då saltet bredsås,
men <i>kan också strös at under rådande torka, antingen
försiktigt för hand, så att det ej kommer salt på plantorna,
eller med därför konstruerad maskin,</i> såsom »Favorit» eller
»Eureka». Anmärkas bör, att <i>chilisalpetern, tack vare
sin lättlöslighet värkar lika bra i torka som vid rägn,
kanske allra bäst i torka,</i> då den utgör ett verkligt
lifselixir för grödan, under det öfvergödslingen ibland kan
undvaras, då det rägnar esomoftast.
</chapter>
<chapter name="Rotfrukternas upptagning och förvaring under vintern">
<h2>Rotfrukternas upptagning och förvaring
under vintern.</h2>

<i>Rotfrukterna böra ej upptagas, förrän de äro mogna,</i>
hvilket visar sig därpå, att de nedersta bladen gulna och
falla af. I mellersta Sverige torde rotfruktsupptagningen
böra utföras under senare hälften af oktober, något senare
i områdets södra, något förr i dess norra delar.

<i>Blasten får ej afskäras före upptagningen,</i> dels emedan
härigenom tillväxten hämmas, dels emedan upptagningen
sker medels att man fattar tag i blasten och rycker upp
rotfrukten.

Vid upptagningen böra <i>rötterna och blasten läggas hvar
för sig i högar eller strängar.</i> Rothögarna täckas med
blast för natten, så att de ej blifva svedda af frost,
hvarigenom hållbarheten äfventyras.

<i>Rofvorna böra sorteras</i> vid upptagningen, så att alla
hvitköttiga rötter aflägsnas från de gulköttiga, hvilka skola
förvaras för vinterbehofvet. Har man användt fullt
sortrent frö, är denna sortering obehöflig.

De rotfrukter, som skola användas under november
och december, kunna uppläggas någonstans inomhus med
helt obetydlig betäckning af ris eller halm, men det
egentliga vinterförrådet fordrar en omständligare förvaring.
</chapter>

<chapter name="Vinterförvaringen  sker bäst i jordstukor">
<h2>Vinterförvaringen  sker bäst i jordstukor</h2>

som anläggas på följande sätt.

Man gräfver å passande ställe af rotfruktsåkern en
aflång grop af två meters bredd samt ½ meters djup och
så lång, som omständigheterna fordra. Är jorden af 

något lerig beskaffenhet, lägges ett tunnt lager ris eller halm
i <i>botten, som måste vara fullständigt befriad från
vattentillflöde. En lufttrumma längs botten</i> är lätt att anlägga
af bräder eller slan.

Så snart gropen är färdig, inläggas rotfrukterna och
uppläggas i en takformig sträng, som nedtill stödjes
genom uppkastning af jord på sidorna. Stukans topp
lämnas ännu obetäckt af jord och täckes tills vidare endast
med ett rislager till skydd mot rägn och lättare nattfroster.
</chapter>

<chapter name="Stukan får ej färdigtäckas förr än rotfruktshögen är fullt afkyld">
<h2>Stukan får ej färdigtäckas förr än rotfruktshögen
är fullt afkyld,</h2>

men som detta tager rätt lång tid, kanske öfver en
månad, får man också vara beredd på en eller annan
nattfrost. Fördenskull <i>måste såväl stukan som de jordhögar,
som skola användas till täckningen, skyddas med ris. Så
snart det visar sig, att ristäcket ej längre förmår utestänga
frosten, företages den slutliga täckningen</i> på följande sätt.

Först lägges ett tunnt lager med ris eller halm, som
dock kan undvaras, om jorden är sammanhängande utan
att klibba; därpå <i>ett tunnt, men lätt jordlager.</i> Ofvanpå
detta lägges ett <i>cirka fotstjockt lager af gran- eller enris
och slutligen täckes hela stukan med ett kvarters tjockt
jordlager.</i> Denna täckningsmetod har den fördelen, att den
<i>kräfver obetydligt med jord, att stukan är lätt att öppna
och fullkomligt frostfri,</i> i det täckningen verkar alldeles
på samma sätt som innanfönstren. <i>Lufttrummor äro
ej blott obehöfliga,</i> utan verka skadligt, i det man numera
söker afstänga luften så  mycket som  möjligt.

Man måste dessutom anordna


<h2>ett rotfruktsupplag intill kostallet,</h2>

där man kan förvara rotfrukter för några veckor i sänder.
Endast i mycket stora och luftiga ladugårdar får detta
upplag vara beläget inne i ladugården, utan bör det vara
skildt därifrån medels en vägg, som hindrar
rotfruktslukten att förpesta ladugårdsluften.

Huru detta upplag skall anordnas, behöfver ej här
beskrifvas, men det förtjänar erinras om, att <i>ett sådant
förvaringsrum bör ingå i planen för nutida
ladugårdsbyggnader.</i> Dessutom bör påpekas, att man ej kan skydda
ett rotfruktsupplag mot frost genom täckning med halm.
Agnar, ris, jord och i nödfall gödsel äro bättre
täckningsämnen. Dubbla bräd- eller plankväggar äro också bra
och bruka verka tillräckligt skyddande, då den ena
väggen vetter åt fähuset.
</chapter>

<chapter name="Frusna rotfrukter">
<h2>Frusna rotfrukter</h2>

kunna genast efler upptinandel utfodras utan större
olägenhet, men kunna ej gömmas, enär de strax efter
upptinandet öfvergå i föruttnelse. Genom att låta dem upptina
i vatten återställas rotfrukterna i sitt ursprungliga skick,
men detta är ett besvärligt göra, och bäst är att från
början skydda sina rotfrukter väl för frosten.

Rotfrukter, som omedelbart efter upptagningen blifva,
om ock endast obetydligt svedda af frosten, hafva lätt för
att skämmas under vintern, och man bör därför
sorgfälligt undvika äfven denna olägenhet.

Rotfrukternas förvaring öfver vintern erbjuder dock
lika litet som själfva odlingen några oöfvervinneliga
svårigheter, skulle det någon gång blifva litet extra besvär, får

man därför riklig ersättning i form af reella valutor och
en högst intressant sysselsättning.

Mest tilldragande blir dock rotfruktsodlingen, om man
vid densamma ej okritiskt följer en handbok eller gammal
slentrian, utan gör sina egna observationer och vidtager
de åtgärder, som i hvarje särskildt fall synas af behofvet
påkallade. En vaken rotfruktsodlare kan på detta
sätt både förenkla och fullkomna, hvad en torr
framställning i böcker har att meddela. Så är också meningen,
att läsaren bör tillgodogöra sig dessa små råd om
rotfruktsodling. Medels vakenhet, i förening med praktisk
erfarenhet i jordbrukets allmänna metoder torde äfven
nybörjaren lätt kunna fylla i de luckor, som ju måste
förefinnas i en så kortfattad framställning af ett så
viktigt ämne.

—
</chapter>




WETTERGREN & KERBER

GÖTEBORG

Wald. Zachrissons Boktryckeri A.-B. Göteborg 1908

