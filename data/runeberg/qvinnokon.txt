<h1>QVINNOKÖNETS</h1>

<h2>FYSISKA och MORALISKA UPPFOSTRAN.

                                                   AF

DARWIN och HUFELAND.

—

EN HANDBOK FÖR MÖDRAR OCH UPPFOSTRARINNOR.</h2>

—

Andra ånyo bearbetade upplagan,

utgifven  af

D:r <b>FREDR. AUG. v. AMMON,</b>

Kongl. Lifmedikus, Medicinalråd m. m.

—

<b>Öfversättning af H. Lgrbm.</b>

—

STOCKHOLM, TRYCKT HOS P. G. BERG, 1869.



<h2>FÖRORD

TILL ANDRA UPPLAGAN.</h2>

—

Det verk af Darwin, som ligger till grund för detta
arbete, har till titel: <i>Plan for the Conduct of female
Education, by E, Darwin, Derby 1797.</i> Hufeland lärde känna
det hos ett högst aktningsvärdt fruntimmer, född engelska
och moder till en talrik familj, hvilken hon uppfostrat efter
deri uttalade grundsatser och med så lycklig påföljd, att
derigenom hans uppmärksamhet rigtades på boken, för hvars
godhet denna påföljd utgjorde en borgen. Han fann vid
dess genomgående så mycken sanning och enkelhet, så
mycket sundt omdöme, så mycken korthet och dock
fullständighet, att han trodde sig bevisa sitt fädernesland en tjenst
genom dess bearbetande. Hufeland öfversatte den derför,
och på detta sätt uppstod den första tyska bearbetningen
af denna skrift, hvarvid han ändrade mycket och tillade
mycket, så att hans tillägg uppgingo till mera än hälften
af det hela, i följd hvaraf detta arbete icke mera kunde
anses såsom en bok af Darwin eller af Hufeland, utan
såsom ett gemensamt verk af båda dessa högtberömda läkare.
Boken utkom under följande titel: "Anvisning till
qvinnokönets fysiska och moraliska uppfostran af E. Darwin. 
Öfversatt från engelskan och försedd med tillägg af C. W.
Hufeland». (Leipzig 1822.)

Om en olikhet i skrifsättet, engelsmannens och tyskens,
derigenom gjorde sig märkbar, så var Hufeland af den
åsigten, att detta, vid ett verk, deri icke stilen utan ämnet är
hufvudsak, icke hade så mycket att betyda. Då Darwin
och Hufeland till sina tänkesätt fullständigt öfverensstämde,
då båda voro läkare och båda såsom fäder till talrika
döttrar haft tillfälle att samla mångfaldiga erfarenheter öfver
detta ämne, så försiggick sammansmältningen nästan af sig
sjelf, och Hufeland kunde vara öfvertygad att genom sin
bearbetning af det Darwinska verket hafva icke blott
tillfredsställt den förklarades skugga, utan äfven högt gagnat
den goda sak, som han hade för ögonen.

Bearbetaren visste visserligen mycket väl, att Tyskland
är rikt på förträffliga uppfostrringsskrifter; likväl syntes
honom denna bok icke derför öfverflödig, emedan den
innehåller en hopträngd öfversigt af allt, som tillhör uppfostran
Öfverhufvud, och emedan den icke framställer det i
allmänhet, utan med särskildt afseende på qvinnokönet. I
sistnämnda hänseende tyckas England och den engelska
uppfostran förtjena särskild uppmärksamhet, då det icke kan
förnekas, att detta land, hvad den ädlare qvinligheten, de
tysta husliga dygderna, aktningen för qvinnan och det
äktenskapliga förhållandet beträffar, intager en framstående
rang bland de europeiska nationerna, hvartill hufvudgrunden
väl måste sökas i qvinnokönets uppfostran. Hvad som
vidare gifver denna skrift ett särskildt värde, är, att den
blifvit författad af tvänne stora läkare, och att den fysiska
uppfostran derför blifvit bearbetad med  synnerlig 
uppmärksamhet, en punkt, som ofta mycket försummas vid den
bästa intellektuella och moraliska uppfostran, och hvilken dock
är lika vigtig och oumbärlig som kroppen för själen, ja
hvilken till och med utgör ett väsendtligt vilkor för den
andliga utvecklingen, då en sund själ kan bo endast i en
sund kropp. För öfrigt gjorde den lilla skriften endast
anspråk på att vara ett utkast, mera en antydning af de
vigtigaste omständigheterna än ett utförande deraf.

Hufeland hade icke misstagit sig; boken fann bifall
och har hos en talrik krets af läsare bibehållit sig i sådan
aktning och hågkomst, att förläggaren redan för flera år
sedan uppmanade utgifvaren till en ny bearbetning.
Tidsförhållandena hindrade utförandet. Nu har undertecknad
gerna gått den upprepade gånger uttalade önskan till mötes
att genom en ny bearbetning på nytt i den läsande verlden
införa den i original redan i förra århundradet (1797) och i
Hufelands bearbetning för mer än en mansålder sedan (1822)
utkomna boken. Hvad som icke mera synts mig tidsenligt,
isynnerhet i dietetiskt och medicinskt hänseende, har blifvit
uteslutet, det för aforistiskt hållna utfördt och satt i en
klarare dager. Den första afdelningen, den
moralisk-religiösa, har jag lemnat oförändrad (I—VIII), den
intellektuella afdelningen (IX—XXIX) äfvensom den fysiska (XXX—
XLI) hafva båda, utan väsendtlig förändring af bokens
grunddrag, blifvit omarbetade. Jag fruktar icke att derigenom
hafva skadat arbetet, hvilket, äfven i sin nya form,
förblifver enkelt, sannt, praktiskt och kort. Den qvinliga
ungdomens uppfostran erfordrar kärlek, tålamod, hängifvenhet,
men äfven mångahanda insigter och en noggrann
detaljkunskap. I sådana ämnen äro bearbetningar, sådana som

denna, för de dermed praktiskt sysselsatta icke blott ett
behof, utan en välgerning. Och härmed öfverlemnas nu åt
alla mödrar och uppfostrarinnor såsom ett nyttigt och
lärorikt vademedcum denna andra bearbetning af Darwins och
Hufelands "Anvisning till qvinnokönets fysiska och
moraliska uppfostran".

F. A. v. Ammon.

*

</chapter>
<chapter name="INNEHÅLL.">

<table o l>
<td 3 c><h3>INNEHÅLL.</h3>
<td 3 c>——
<td>Den qvinliga karakteren och qvinnans bestämmelse ... <td c>Sid.<td r> 1.
<td>Religion .................   <td c>„ <td r> 6.
<td>Sedolära .................   <td c>„ <td r> 9.
<td>Lydnad ...................   <td c>„ <td r>10.
<td>Sannfärdighet ............    <td c>„ <td r>13.
<td>Medkänsla ................    <td c>„ <td r>14.
<td>Klokhet, rättvisa, kyskhet ............ <td c>„ <td r>17.
<td>Måttlighet .................  <td c>„ <td r>19.
<td>Ståndaktighet, själsstyrka ............ <td c>„ <td r>20.
<td 3 c>————
<td>Läsning och skrifning ............. <td c>„ <td r>23.
<td>Språk, grammatik, räknekonst, geografi ....... <td c>„ <td r>25.
<td>Naturhistoria ................    <td c>„ <td r>27.
<td>Historia .....................    <td c>„ <td r>28.
<td>Naturlära .................    <td c>„ <td r>29.
<td>Musik, danskonst ................   <td c>„ <td r>31.
<td>Teckning och brodering .............    <td c>„ <td r>33.
<td>Mytologi ..................    <td c>„ <td r>35.
<td>Skön litteratur ...............  <td c>„ <td r>36.
<td>Tankeförmågans och skarpsinnighetens öfvande .... <td c>„ <td r>39.
<td>Minnets öfvande ............... <td c>„ <td r>40.
<td>Smakens bildande .............. <td c>„ <td r>42.
<td>Renlighet .................    <td c>„ <td r>43.
<td>Tändernas och hårets vård ...........  <td c>„ <td r>45.
<td>Huslighet, ordningskärlek ............ <td c>Sid. <td r>49.
<td>Behagligt sätt ................. <td c>„ <td r>51.
<td>Konversation ................     <td c>„ <td r>53.
<td>Förströelser .................   <td c>„ <td r>56.
<td>Straff, belöningar .................  <td c>„ <td r>60.
<td 3 c>————
<td>Kroppsöfningar ...............  <td c>„ <td r>63.
<td>Luft ...................    <td c>„ <td r>64.
<td>Diet ....................   <td c>„ <td r>66.
<td>Klädseln ..................    <td c>„ <td r>69.
<td>Hållningens och växtens vårdande ......... <td c>„ <td r>71.
<td>Sömn, sofrum, bädd ..............  <td c>„ <td r>74.
<td>Fel i uttalet .................  <td c>„ <td r>75.
<td><tab>Läspning.
<td><tab>Stamning.
<td>Fel i synen och i hörseln ............ <td c>„ <td r>78.
<td><tab>Skelande.
<td><tab>Närsynthet.
<td><tab>Öronfluss.
<td><tab>Lomhördhet.
<td>Ofrivilliga rörelser ..............  <td c>„ <td r>81.
<td>Oren hy, körtlar, tjock hals, kylknölar ....... <td c>„ <td r>83.
<td>Sjukdomsanlag ................. <td c>„ <td r>85.
<td>Sjukdomar och deras skötsel ........... <td c>„ <td r>92.
<td>Den qvinliga utvecklingens tidpunkt ........ <td c>„ <td r>94.
<td>Skönhetens och de kroppsliga behagens vårdande .... <td c>„ <td r>97.
<td><tab>
<td 3 c>——————
</table>

</chapter>

<chapter name="Den qvinliga karakteren och qvinnans bestämmelse.">
<h1>Den qvinliga karakteren och qvinnans bestämmelse.</h1>

En ändamålsenlig uppfostran måste vara grundad på dens
karakter och bestämmelse, som skall uppfostras. Såsom
inledning torde derför några ord om den qvinliga karakteren
och qvinnans bestämmelse vara på sin plats.

Grunddragen i den qvinliga karakteren äro:
finkänslighet, vekhet, mildhet, böjlighet, såväl i psykiskt som i fysiskt
afseende; stor benägenhet att upptaga intryck, ringa
sjelfständighet att verka utåt; mycken retlighet och rörlighet och
tillika en kraftig inre ståndaktighet, derför mera egnad att
fördraga smärtor och andra lidanden än det manliga könet;
mindre fysisk styrka och derför mera blödighet, men äfven
mera blygsamhet, mera sinne för skönhet och gratie;
mindre lidelsefullhet och häftighet, men större djup i känslan;
derför mera egnad för det inre lifvet, känslans och hjertats
lif, än för det yttre, mera för de stilla och ljufva dygder,
som lyckliggöra andra, än för de lysande och heroiska
dater, som sätta verlden i förvåning, mera för att behaga än
för att herrska, mera för hjertats välde än för förståndets;
men genom allt detta synnerligt mottaglig för de himmelska
dygderna: kärlek, tro, hopp och trohet.

Men just detta anlag, hvilket innehåller grunden till
det högsta och heligaste, kan äfven, vid falsk rigtning, blifva
källan till många förirringar, ja till de aldra förkastligaste
och afskyvärdaste fel och laster, hvilka tyvärr äfven måste
räknas till det qvinliga könets karakteristik.

Dit höra: fantasiens omåttliga öfvervälde, romaneska
tänkesätt, vidskepelse, svärmeri, fåfänga, behagsjuka, för stor
sjuklig retbarhet och känslighet, fullständig svaghet,
viljelöshet och overksamhet, eller ock egensinne och trots, sinnets
fullkomliga öfverlemnande åt känslor och lidelser, ja slutligen
den högsta osedlighet och förhärdelse, när hjertats oskuld
och renhet gått förlorade, samt det ljus och den kraft vikit
derur, som religionen skänker, hvilken allena kan gifva det
qvinliga väsendet dess rätta hållning och rigtning.

Betrakta vi den qvinliga bestämmelsen, så finna vi
mellan densamma och detta anlag ett underbart inre
sammanhang, och vi kunna å den ena sidan icke nog beundra
Skaparens vishet, medan vi å den andra derigenom blifva
desto vissare öfvertygade om sanningen af denna
bestämmelse, hvilken är grundad redan i sjelfva naturen.

Den qvinliga bestämmelsen är att vara qvinna i ordets
sanna, ädla betydelse, eller, såsom den heliga skrift med få
ord så sannt och fullständigt uttalar det: "vara en hjelp";
att lefva icke för sig, utan för andra; att i andras
lyckliggörande finna den egna lyckan; att göra ren, himmelsk
kärlek till tillvarelsens element och ändamål; att finna sin
kallelse och sin verld icke i det yttre lifvet, utan i den stilla
husliga kretsen; icke att herrska, utan att tjena, hvilket
Goethe låter sin Dorothea så skönt uttrycka:

<poem>Tjena läre sig qvinnan i tid, hvartill hon är skapad;
Genom att tjena allena kommer hon slutligt till väldet,
Till den förtjenta makt, som tillhör henne i huset.
Tidigt ju tjenar systern sin bror, föräldrarne dottern,</poem>
<poem>Och hennes lif är alltid att evigt gå och att komma,
Alltid med bråk och besvär att syssla och släpa för andra.
Godt, om hon vant sig dervid, att ingen väg tycks besvärlig,
Att icke skilnad hon gör på dagens stunder och nattens,
Att hon ej arbetet finner för ringa, för fin icke nålen,
Att hon förgäter sig sjelf och lefver endast för andra!
Ty som moder behöfver hon visst de dygderna alla.</poem>

Detta är qvinnans bestämmelse! Ett högt, gudomligt
kall! Om sjelfuppoffringen är menniskans högsta pligt
öfverhufvud, så är den det i dubbelt mått för qvinnokönet.
Hvilka svåra pligter hafva ej blifvit detta kön pålagda, och
till hvilka obeskrifliga uppoffringar, såsom den dagliga
erfarenheten visar oss, är det icke i stånd!

Hvilken uppoffring erfordrar icke vården af ett sjukt
barn, en sjuk make, fördragandet af häftighet och nycker,
och andra med hennes bestämmelse förbundna tunga
bördor! Huru mången qvinna har icke för sin make, sina barn
visat ett tålamod, en ståndaktighet, ett hjeltemod, som
öfverträffar all männens heroism, emedan det varit kärlekens
hjeltemod! Här visar sig sanningen af satsen: "Kärleken
öfvervinner allt!"

Denna bestämmelse har visserligen närmast afseende
på det äktenskapliga och moderliga förhållandet. Men der
icke ett dylikt förhållande eger rum, kan den äfven hos
den ogifta qvinnan yttra sig i andra barns uppfostran, och,
i ännu renare glans, i vänskapens och välgörenhetens
pligter, i de fattigas, olyckligas och öfvergifnas bistående, i
hjertats fullständiga offrande åt himlen och himmelska verk.

Detta leder oss till den qvinliga bestämmelsens högsta
punkt, hvilken starkast uttalar qvinnokönets höghet och
värde. Detta kön skall nämligen vara menniskoslägtets
vagga, dess uppfostrarinna och bärerskan af den enda sanna
religionen, kärlekens och trons religion. Det qvinliga
hjertat står enligt sin natur himlen närmare än det manliga,
i hvilket lidelsen och det kalla förståndet äro mera
förherrskande. Det är danadt till att i barnets veka själ nedlägga
religionens frön och att äfven genom hela lifvet bevara
densamma i sin egen tysta helgedom, midt ibland dagens
stormar, vid olyckans, sedeslöshetens, lidelsens, missödenas alla
angrepp. Huru månget hushåll gifves det ej, der
husmoderns hjerta allena bevarar denna heliga låga! Qvinnokönet
har blifvit gifvet det manliga könet till föresyn, till ledarinna
till himlen. Af det qvinliga könet skall det manliga lära
att älska. Och när hos ett folk detta kön förlorat sin helgd,
är det helas affall från det gudomliga säkert.

Har icke Kristus sjelf erkänt detta värde och denna
höghet, och genom sitt exempel och umgänge bekräftat
desamma? Ja, det är sannt hvad Barret säger i sitt lofqväde
öfver qvinnokönet:                                            _

"De vanhelgade icke återlösarens läppar med förrädisk
kyss."

"De förnekade honom icke med ohelig mun."

"De qvarstannade, när apostlarne flydde, och bjödo
faran trots."

"En qvinna gaf oss honom, en qvinna var den sista
vid korset, en qvinna den första vid uppståndelsen."

Och nu tillämpningen på den qvinliga uppfostran. Den
skall blifva ganska lätt, ty grundlinierna äro redan gifna i
det ofvan sagda. De måste vara: lugn, huslighet, sedlighet,
fromhet, saktmod, öfning i flit och i alla tysta dygder, en
passande själens och känslans bildning, vård om de yttre
behagen och framför allt, hvad som sätter kronan på det
hela, sann religiositet.

Men ack, huru har man icke afvikit från dessa
grundsatser! Huru helt annorlunda bedrifves icke ofta nu för
tiden den qvinliga uppfostran! I stället för det inres, 
hjertats och karakterens bildning, söker man endast yttre,
lysande och intagande egenskaper, i stället för danandet till
det husliga lifvet, danandet för verlden, för sällskapslifvet!
Konsten att behaga tyckes vara hufvudsaken!

Af det hittills sagda framgår af sig sjelf, att lifvet i
föräldrahuset i allmänhet är det mest tjenliga att, så vidt
möjligt är, uppnå den qvinliga uppfostringens sanna mål;
men man kan säga endast i allmänhet, ty i hvarje hus
finnes det hinder för en god uppfostran, och, hvilket är
hufvudsaken, så få mödrar äro egentligen i stånd att rätt leda
en dotters uppfostran. Derför är i de flesta familjer
uppfostran blandad, d. v. s. sker till hälften hemma, till hälften
i pensionen.

*
<h2>I.
Religion.</h2>

Gudsfruktan är all vishets och således äfven all
uppfostrans begynnelse. Ingenting i verlden eger bestånd, som
icke grundar sig på Gud, och så äfven endast den
menniska, hvars tillvaro, viljande och verkande hänföres till Gud.
Endast derigenom erhåller hon sitt sanna värde och höghet,
endast derigenom vinner hennes lif hållning och säkerhet
och hennes dygd bestånd; endast derigenom blir hennes
hela tillvaro sannt lyckobringande och välsignelserik för
henne sjelf och andra.

All uppfostrans första och hufvudsakligaste sträfvan
måste alltså vara rigtad på att gifva det ungdomliga hjertat
denna rigtning, att väcka, nära och utbilda det religiösa
sinnet. Ty detta allena är religion; icke hvad man
vanligen så kallar, icke den yttre kulten, icke studiet af
religionshistorien, icke inpräglandet i minnet af vissa formler,
och hvilket allt man derför tyvärr ofta, liksom de andra
vetenskaperna, uppskjuter till mera framskridna år samt
inlärer på särskilda lärotimmar, icke allt detta är religion,
utan den sanna religionen bor i hjertat, är icke bunden vid
tider och lektioner, utan måste från det medvetna lifvets
första tidpunkt genom lifvet och dess iakttagande inplantas
i det späda sinnet, det vill säga genom sammanvaron med
fromma, gudfruktiga menniskor, genom det beständiga 
umgänget med goda tankar, ord och gerningar, hvilka kunna
kallas en ren andlig atmosfer, och lika så omärkligt
inverkar på andens, sinnets och hjertats trefnad och rätta
utveckling, som en ren fysisk atmosfer på kroppens trefnad.

Detta är mödrarnes höga kall, och här visar sig dess
vigt och dess värde. Genom dem allena kan det späda
sinnet, när barnet om morgonen tages ur bädden, eller när
det om aftonen lägges till hvila, när det mottager sin föda
eller något annat, som gör det glädje, rigtas till Gud, den
himmelske fadern, gifvaren af allt godt, och uppfyllas af
tacksamhet och kärlek till honom. Och denna enkla
dagliga vana skall mera befästa sann religion i barnets hjerta,
än alla sednare grundlärda bevis för religionens sanning.
Ty derigenom ingjutes i detsamma tron på en högre,
osynlig verld, det högsta, hvartill menniskan kan komma.

Likaså måste längre fram redan hos barnet inplantas
tron på och kärleken till Jesus, såsom den af Gud till
verlden sände, hvilken älskar oss, och isynnerhet barnen, såsom
ännu ingen har älskat, äfvensom den så oumbärliga tron på
odödligheten, på ett tillkommande lif, på belöning och straff
i en annan verld. Djupast inprägla sig religionens läror i
det barnsliga hjertat vid de sistnämnda betraktelserna,
isynnerhet då, när barnen vid en nära anförvandts graf, såsom
med en lekkamrat förtroliga med denna tro, hänvisas på
vedergällningen och återseendets fröjder enligt kristendomens
löften. Kärleken till Jesus, den gudomlige menniskosonen,
sade en stor sedolärare i våra dagar, kan icke, nog tidigt
och kraftigt väckas till lif i barnets själ, emedan det genom
honom lär känna Gud i hans nåd och majestät, och sig
sjelf i sin svaghet och sitt behof af hjelp. Det är en
sanning, som i våra dagar bör djupt behjertas, att man endast
genom Jesus, kan komma till en verkligt gagnelig kunskap
om Gud.

Är denna religiösa bildning oumbärlig vid hvarje god
uppfostran öfverhufvud, så är den det dock särskildt vid det
qvinliga könets, då i den qvinliga karakteren känslan och
hjertat har öfvervigten, och den just derför är mottagligare
för tro och kärlek, och helt och hållet hänvisad derpå, men
äfven blir desto olyckligare och hjelplösare, då denna dess
egentliga väsendes högre rigtning felas densamma. En man
utan religion kan ännu vara något, en qvinna utan religion
är ett intet, gifven till pris åt ödets alla stormar och lastens
alla förförelser.

Men till uppnående af detta mål är det högst nyttigt
och nödvändigt att i tid vänja barn öfverhufvud, men
isynnerhet flickor, att regelbundet akta på den yttre
gudstjensten, att fira söndagarne, att utmärka dem framför andra
dagar, att besöka kyrkorna eller att läsa utvalda ställen ur
den heliga skrift och andra andliga böcker eller
predikningar, och framför allt att icke försumma bönen, och att
betrakta den såsom, hvad den egentligen bör vara, ett själens
upplyftande till Gud, en hjertats utgjutelse inför honom och
rening i hans ljus.

Det nya testamentets gudomliga moral skall på detta
sätt outplånligen inprägla sig i det barnsliga sinnet, som
ännu icke är i stånd att fatta dess högre abstrakta del,
isynnerhet denna morals hufvudpunkter: att handla mot
andra såsom vi vilja att de skola handla mot oss, att älska
vår nästa såsom oss sjelfva, att förlåta förolämpningar, att
icke hämnas dem, och att vara välvilliga till och med mot
våra fiender. Till vinnande af detta mål hör äfven ett
oftare läsande af dertill hörande ställen i den heliga skrift
och kristliga sedoböcker. Vid mognare år må vår religions
förträfflighet inhemtas genom utförlig undervisning och
genom läsandet af utmärkta skriftställare öfver kristendomen.

*


<h2>II.

Sedolära.</h2>

De moraliska pligterna äro Guds bud. Grunden till
all moral, känslan för godt och ondt, är af Gud nedlagd i
våra hjertan. Moralen måste således sättas i samband med
religionen, hvarigenom den allena får hållning och obetingad
giltighet. De tio buden, af Gud menniskorna gifna genom
Moses och sedermera stadfästade genom Kristus och
sammanfattade i kärlekens grundprincip, innehålla hela moralen.
Denna inprägle man hos barnen såsom en gudomlig lag rätt
djupt och allvarligt. Man väcke dervid först i barnets själ
den ännu slumrande gudsideen, man kalle i rätt tid till lif
dess fromma medvetande, man läre det hela dess väsendes
beroende af Gud, hvars heliga lag det egna tänkandet,
viljandet och sträfvandet måste underordnas.

Erfarenheten har tusenfalt bekräftat, att i frestelsens
ögonblick den heliga skrifts enkla ord, såsom Guds bud
upptagna i hjertat: "Du skall icke dräpa, du skall icke
göra hor, du skall icke stjäla, du skall icke hafva lust till
din nästas hus, du skall icke bära falskt vittnesbörd mot
din nästa", verkat mera än alla filosofiska
förnuftsgrunder. Det är derför äfven nödigt att för det ungdomliga
sinnet framställa öfverträdelser af desamma, icke, såsom
det nu blifvit sed, blott såsom oarter och odygder, utan
såsom synd, ett ord, hvilket uppenbarligen kommit alltför
mycket ur bruk.

De enda punkter, som för barn af qvinnokön förtjena
att särskildt framhållas, äro lydnad, medkänsla, 
sannfärdighet, klokhet, rättvisa, kyskhet, ståndaktighet och
måttlighet.

De skola i följande afdelningar närmare betraktas.

*

<h2>III.

Lydnad.</h2>

Lydnaden är grundvalen, det oundgängliga vilkoret för
all uppfostran, ja, vi säga icke för mycket, för all moral,
all sedlighet och till och med all religion. Ty hvad är
lydnad i rätt mening? Att underordna sin vilja under en
annans vilja eller till och med att uppoffra den. Men
detsamma är ju äfven grundprincipen vid all moral och all
religion. Så länge vi lefva, måste vi underordna vår vilja
under den gudomliga viljan, våra önskningar under den
gudomliga lagen, vårt öde under den högre makt, som leder
allt. Vi måste känna Gud. Ve den menniska, som icke
tidigt lärt detta! Den mängd af olyckliga menniskor, af
olyckliga äktenskap, ja af sjelfgifven död, som våra dagars
historia erbjuder, härröra till större delen deraf, att man
vid uppfostran försummar den princip, som våra förfäder
kallade egensinnets och trotsets brytande, och i dess ställe
har uppställt den helt och hållet falska grundsatsen, att
leda barn genom föreställningar och öfvertygelse. Man tror
sig derigenom stärka deras karakter, deras kraft och deras
förnuft. Men man misstager sig, man befordrar derigenom
endast det egna sinnets (egensinnets) och egenviljans,
lidelsens kraft och deras herravälde öfver förnuftet. Den styrka,
som man derigenom erhåller, är endast sjelfviskhetens styrka
och, när det kommer till det yttersta, förtviflans och
sjelfförintelsens. Menniskans sanna kraft består uti att
underordna sin vilja, sina lidelser under förnuftet, alltså under
en högre vilja, att uppoffra sitt jag och kärleken till sig
sjelf för andras väl och en högre lag, och att förblifva fast
i umbärandet och motgången; icke blott att tro på Gud,
utan att verkligt förnimma honom.

Men denna kraft erhåller man endast genom en
uppfostran, som inplantar den heliga lydnaden i själen. Ty
hvad är hela vårt kommande lif annat än en fortsatt
uppfostran från en högre, osynlig makts sida?

I stället för föräldrar och uppfostrare, hvilka vi blifvit
vanda att tro och obetingadt lyda såsom representanter af
ett högre förnuft, träder nu det högre, gudomliga förnuftet
sjelft; i stället för deras förbud, deras befallningar, träder
nu det af Gud beroende lifvet, den högre ledningen med
dess ofta för oss så obegripliga, ofta så smärtsamma
rådslag; och sålunda varar genom hela vårt lif ända till
grafven samma förhållande, hvilket börjats och grundats i
barndomen, och grundvilkoret förblifver alltid samma barnsliga
tro, samma barnsliga lydnad, endast i högre grad.

Må man icke tro, att man genom obetingad lydnad
nedsätter och försvagar barnets förnuft. Det sanna
förnuftet är just förmågan att erkänna ett högre förnuft, att lyda
det och att beherrska sina lidelser och sin vilja. Lika litet
behöfver man befara att genom en dylik obetingad lydnad
kärleken skall förstöras. Skalden säger lika vackert som
sannt:

<poem>Finnes lydnad uti sinnet,
Är ej kärlek heller fjerran</poem>.

Att denna lydnad med alla dess välgörande följder är
dubbelt vigtig för den qvinliga uppfostran, följer tydligen af
hvad ofvan blifvit sagdt om det qvinliga könets karakter
och bestämmelse.

Men vi upprepa ännu en gång: den lydnad, som vi
mena, måste vara obetingad, får icke fordra skäl, ty det är
ingen sann lydnad, när barnet handlar i öfverensstämmelse
med sin egen åsigt, emedan det då alltid blir sin egen vilja,
som det följer. Och huru ofta är det icke omöjligt att göra
skälen begripliga för barnen! Ja, hvad ännu värre är, huru
ofta uppstår icke först ett resonnemang mellan barn och
uppfostrare, hvilket ofta urartar till häftighet och endast
tjenar till att gynna rätthafveriets dåliga egenskap!
Lydnad — icke fruktan — lydnad uppfostrar. Men
visserligen får föräldrars och uppfostrares goda exempel, deras
egen lydnad mot Gud icke saknas. Vid föräldrars och
uppfostrares anblick uppgår för barnet en aning om hvad godt
det sjelft bär inom sig och hvartill det är bestämdt. Dess
betraktande af föräldrar och uppfostrare måste vara ett
uppblickande och äfven kunna förblifva ett sådant.
Föräldrars och uppfostrares goda exempel är en moralisk
atmosfer, med hvilken lärjungen inandas anständighetens,
ärbarhetens och sedesamhetens instinkt. Men framför allt får
vid uppfostran hjertat icke saknas. Många, som uppfostra
barn, göra sin pligt, men hjertat är icke med, och det
märker barnet genast. Hjertat, som såväl modern som
uppfostrarinnan medbringar vid sina svåra pligters uppfyllande,
är den jordmån, i hvilken barnets tacksamhet slår rötter.

*


<h2>IV.
Sannfärdighet.</h2>

Sannfärdighet måste blifva barnets första och nogast
öfvervakade egenskap. Till sanningskärlekens tidiga
uppväckande erbjuder hederskänslan den säkraste vägen. En
förståndig moder sade en gång i ett sällskap af vänner, att
hennes dotter, en ung flicka, som stod bredvid henne, ännu
aldrig i sitt lif sagt henne en osanning. Flickans ansigte
strålade af förtjusning, och ett dylikt lyckligt bruk af det
offentliga berömmet var säkert i stånd att frambringa en
kärlek till sannfärdighet, som aldrig genom andra
bevekelsegrunder kunde förstöras.

Skammen att säga en lögn skulle med de lifligaste
färger skildras såsom något högst nedsättande för en
menniskas karakter, såsom något, hvilket gör henne föraktlig i
hela verldens ögon; och det skadliga i denna dåliga vana
göres derigenom känbart för barnen, att man, till och med
när de tala sanning, icke tror dem, som pläga ljuga.

Men isynnerhet måste karakterens sanning befästas
genom föräldrarnes och uppfostrarinnornas exempel, hvilka
sjelfva skulle såsom en pligt ålägga sig det strängaste och
samvetsgrannaste iakttagande af sanningen, i det de icke
stämpla sina elevers små förseelser till förbrytelser, och,
när tillrättavisningar äro nödiga, gifva dem med
skonsamhet, äfvensom sjelfva på det punktligaste uppfylla sina egna
löften, om det också faller sig aldrig så besvärligt för dem,
såsom de ock böra fordra detsamma af barnen. Så snart
misstroende eller rentaf lögn intränger i förhållandet mellan
lärjungar och lärare eller uppfostrare, är allt förloradt.
Förtroendet dem emellan måste vara ömsesidigt. Kommer
till detta ömsesidiga förtroende äfven konseqvens från
moderns och uppfostrarinnans sida, så är en fruktbar mark
upptagen, i hvilken sedesamhet, tukt och sannfärdighet skola
slå rötter. Men lögnen, förställningen skall träda i stället,
om mödrar och uppfostrarinnor äro ombytliga, godtyckliga,
nyckfulla, om de den ena dagen i öfversvallande känsla
kasta sig om den unga flickans hals och den andra dagen
behandla henne snäft och med en likgiltighet, som kyler den
unga flickans hjerta.

Men härtill måste äfven komma religionens
föreskrifter, hvilken ålägger oss sanning och redbarhet i allt vårt
görande och låtande.

*

<h2>V.
Medkänsla.</h2>

Känslan af deltagande för andras fröjder och lidanden
är grundvalen till alla våra samfundsdygder. "Gören hvad
I önsken, att eder må vederfaras!" är ett bud, som
härstammar från himlen. Den, som sjelf känner smärta, när
han ser andras lidanden, den skall icke blott icke framkalla
smärtor, utan säkert söka att mildra och aflägsna dem.
Ett qvinligt väsende, som öfvar medkänslans dygd, kan icke
vara annat än en god dotter, en god maka, en god moder,
alltnog, ett sällhetsspridande väsende i hvarje lifvets
förhållande. Om denna egenskap är önskansvärd för hvarje
menniska, är den dock företrädesvis nödvändig för det qvinliga
könet, emedan dess hela bestämmelse är att vara
deltagarinna, medhjelperska.

Medlidandets dygd är en säker källa till välvilja, och
sålunda förhöjer den äfven barnens goda och ömma
uppförande mot deras föräldrar, isynnerhet under de sista åren
af de sednares lefnad, då de ofta göra ett så rättvist
anspråk derpå. Sättet att meddela barnen denna välgörande
egenskap består deri, att vi uttrycka vår egen medkänsla
vid ett annat väsendes lidande eller vid berättelsen om
grymma handlingar. Och detta gäller icke blott om
menniskor, utan äfven om djur.

Ett enda i rätt tid uttaladt ord, när man ser barn
martera djur, kan qvarlemna ett outplånligt intryck,
uppmjuka en medfödd hårdhet och lägga grunden till ett
kärleksfullt sinnelag. Visserligen kunna vi icke länge existera
utan att förstöra ett lefvande väsende eller en tillvarelse i
dess frö, och det är menniskan tillåtet att till sitt behof
döda djuren; men den, som af okynne kan plåga eller
förstöra ett djur, bevisar derigenom alltid ett känslolöst hjerta
eller ett obildadt sinne.

Dock kan äfven medkänslan, om den drifves för långt,
blifva skadlig, urarta till känslopjunk och göra den person,
som dermed är behäftad, oangenäm och olycklig, då det
tyvärr gifves så många beklagansvärda omständigheter och
förhållanden i lifvet, som vi icke förmå ändra. Man måste
derför hos unga personer visserligen omhulda medkänslan,
men äfven utrusta dem med styrka att fördraga anblicken
af sådant, som icke kan undvikas. Det är derför
nödvändigt att mödrar och uppfostrarinnor vänja unga flickor att
vara närvarande och äfven sjelfva behjelpliga vid mindre
vanliga tilldragelser inom familjelifvet, t. ex. vid
utryckandet af en tand, vid öppnandet af en åder o. m. d.

Medlidandet är välgörenhetens källa, men det är nödigt
att ändamålsenligt leda såväl känslan som medlidandets och
välgörenhetens yttringar. Så t. ex. låter man unga flickor
vid anblicken af ett fattigt barn hopsamla en liten summa
för att användas till kläder åt detsamma, eller man
föranleder dem att dagligen använda någon tid på förfärdigandet
af fruntimmersarbeten, för att säljas till förmån för de
fattiga. Miss Hartley i Bath, dotter till en berömd läkare
derstädes, har gifvit ett exempel på detta slags
menniskokärlek, hvilket är värdt att efterföljas. Hon var känd
såsom en stor konstnärinna i måleriet och fördelade sina
bästa konstverk bland de fattiga i grannskapet, hvilka genom
deras försäljning erhöllo ett stort understöd. Äfven från
vårt eget fädernesland skulle vi kunna i mängd anföra
dylika exempel, och det är uppenbarligen en af vår tids vackra
sidor, att den sanna kristliga välgörenheten mer än förr af
qvinnorna gemensamt omhuldas och utöfvas. Må denna inre
mission, ädla qvinnors verk, alltid göra till sin grundsats,
att ovärdighet aldrig får afgöra öfver måttet af deltagandet,
utan endast öfver sättet för dess bevisande.

Ur samma källa flyta en mängd af samfundslifvets
dygder, till hvilka grunden ursprungligen ligger i
sträfvandet att genom vårt umgänge göra tillvarelsen angenäm för
andra; dessa äro iakttagandet af de uppmärksamheter, hvilka
så mycket bidraga till lifvets lycka och behag, höflighet,
artighet, tjenstfärdighet, hvarigenom vi befordra andras glädje
och trefnad, de må för öfrigt stå jemte, öfver eller under
oss. Isynnerhet förtjenar här särskildt att framhållas
eftergifvenheten och undvikandet af motsägelseandan, en odygd,
som stör sällskapslifvets alla fröjder och gör dem, som äro
behäftade dermed, de må för öfrigt vara aldrig så vackra
och bildade, i hög grad motbjudande. Allt detta
tillsammanlagdt utgör egentligen hvad vi kalla belefvenhet, och är
icke allenast en prydnad för lifvet, utan framkallar hos oss
sjelfva ett godt, välartadt och med sig sjelft tillfredsstäldt
sinne, samt återverkar äfven på andra och frambringar hos
dem detsamma.

*

<h2>VI.
Klokhet, rättvisa, kyskhet.</h2>

Intryck, hvilka göras på sinnet genom lifliga, i ögonen
fallande exempel, hafva en ojemförligt starkare verkan på
ungdomen, än moralfilosofiens abstrakta idéer, och den bästa
methoden, att lära unga flickor klokhet, är derför att för
dem berätta de olägenheter, hvilka personer, som de känna,
ådragit sig genom oklokt uppförande; så att till och med
berättelsen om omoraliska tilldragelser kan af en förståndig
moder eller uppfostrarinna med behörig försigtighet med
fördel användas till en nyttig lärdom för ungdomen. En
annan art af klokhet, hvars egande likaledes är af nöden,
består i att skydda sig mot andras onda afsigter, och
derför måste unga personer isynnerhet varnas för dåligt
sällskap. Då denna klokhet blott genom menniskokännedom
kan förvärfvas, så kunna böcker, hvilka skildra sådana
karakterer i deras dålighet, dertill användas; dock akte man
sig för att måla menniskorna för mycket i svart. "Känn
dig sjelf", är en mycket vigtig maxim och ett hufvudvilkor
för klokheten, när det kommer an på vis egen förbättring;
men "känn andra" är en lika så vigtig regel i klokhetens
kodex, när man vill i säkerhet vandra genom denna af
villor uppfyllda verld. Ett stort hjelpmedel dertill är det 
tysta och lugna iakttagandet af menniskorna öfverhufvud och
vidgandet af den egna erfarenheten genom umgänget med
desamma.

Dervid måste mödrar och uppfostrarinnor alltid rigta
sin uppmärksamhet derpå, att den klokhet, som de lära sina
elever, är en sedlig klokhet, d. v. s. den får icke blott vara
konsten att genom ändamålsenliga medel uppnå sin fördel,
utan denna fördel måste vara beräknad på hela vår
tillvarelse. Den vanliga kortsynta verldsklokheten får det icke
vara; den blir så lätt tvetydig och vacklande, den leder så
lätt till förställning, till hyckleri, till bedrägeri, till
trolöshet och orättvisa. Sitt sanna värde erhåller klokheten först
då, när den böjer sig för rätten. Ty rätten skyddar
menniskan och är en vårdare af dygd och sedlighet.

Värdet af rättvisan, detta hufvudband, hvarigenom det
civiliserade samhället sammanhålles, måste på samma sätt
inpräglas i de unga sinnena, i det man genom exempel
visar dem det säkra straff och den skam, som åtföljer
öfverträdelsen af denna pligt, men isynnerhet använder
religionens bud, för att förstärka det intryck, som aktningen för
lagarne, för äran och för fromma och dygdiga menniskors
goda mening frambringar.

Likaså måste de unga flickornas sinlighet på det
strängaste öfvervakas, och allt, som kan reta den, aflägsnas.
Derigenom uppfostrar man till kyskhet, vi mena här
ungdomens kyskhet, i hvilken menniskan skall framlefva sitt lifs
första friska år såsom en ännu outsprucken knopp. Denna
kyskhet har sitt säte i kroppen, men nästan ännu mer i
hjertat och själen, den håller sinnet rent och afhåller
synden, den är helsans trogna vaktarinna och blir sedermera
den äktenskapliga lyckans hufvudstöd. Det är derför af
stor vigt att rigta den största uppmärksamhet på samtal
och böcker, hvilka kunna förderfva själens renhet och
kyskhet.

*

<h2>VII.
Måttlighet.</h2>

Måttlighet är begärens och lidelsernas underordnande
under förnuftets och klokhetens herravälde, och består i
det visa bruket af alla de ting, som höra till lifvets behof,
njutning och glädje.

Måttlighet i ordets fulla betydelse är en vigtig pligt,
ty af densamma beror menniskans fullkomnande och
fullkomlighet, hennes dygd och hennes lefnadslycka. Det är
till en början tillräckligt att betrakta måttligheten, för så
vidt densamma har afseende på den uppväxande qvinliga
ungdomen, ur frugalitetens och en ordnad verksamhets
synpunkt.

Hvad frugaliteten beträffar, så är den en vis ordning
i njutandet af mat och dryck. Det är isynnerhet hos den
uppväxande ungdomen icke alltid möjligt att för hvarje
enskild bestämma, hvad som är af nöden, emedan här mycket
beror af individualiteten, af vanan och af utvecklingsgången;
men det kan och måste gälla såsom grundsats, att man icke
förtär mera, än hvad man behöfver till att uppehålla,
understödja och befordra lifskraften; att vid mat och dryck
mera afseende göres på helsosamheten än på
välsmakligheten. Det sker redan mycket, när detta sker. Hvad
måttligheten med afseende på den ordnade verksamheten i alla
arbeten och sysselsättningar beträffar, så är denna icke 
mindre vigtig. Verksamheten måste vara afpassad så väl efter
arbetets omfång, som med afseende på dess lättare eller
svårare utförbarhet. Det sednare är en vigtig
omständighet, som icke nog kan anbefallas mödrar och
uppfostrarinnor till den nogaste individualisering.

Det bästa sättet att ställa måttlighetens stora värde i
dess rätta dager, är det öppna framställandet af denna
dygds motsats, omåttligheten. Denna är dårskapen i
förvaltandet af den oss anförtrodda helsan och lifskraften,
eller stormandet på vår organiska natur. De laster, hvilka
inställa sig i följd af omåttligheten, äro fråsseri, kräslighet
och dryckenskap. Dessa leda alla till råhet och döda all
dygd.

Således fordrar vår kropps ekonomi en lika indelning
af dagen i allvarligt eller egentligt arbete, i njutandet af
föda och förströelse, och i stärkande sömn.

Föräldrars och uppfostrares exempel skall mest bidraga
till att befästa ofvannämnda dygder i det unga sinnet. Den
strängaste rättvisa måste skipas mellan barnen och mot
andra, till och med i de obetydligaste saker, såsom små
tvister under leken o. dyl., och derför måste måtta och
sjelfbeherskning alltid vara deras egenskaper, som vilja
uppfostra barn.

*

<h2>VIII.
Ståndaktighet, själsstyrka.</h2>

Om barn af qvinnokön icke af sina mödrar eller
uppfostrarinnor behandlas med ömhet, så kunna de lätt få en
hårdhet i karakteren och en skenbar känslolöshet, som icke
förlikar sig med deras köns fysiska och moraliska
bestämmelse.

Hvarken det djerfva, företagsamma mod, som drifver
till heroiska handlingar, eller denna stolta ståndaktighet,
som söker och behöfver allmänhetens bifall, passa för den
qvinliga karakteren; för denna erfordras denna gladare
själsstyrka, hvilken med öppet öga möter oundvikliga faror,
och är beredd att strida mot lifvets olyckor, eller, om de
icke kunna afvändas, att fördraga dem. Man uppnår den
genom ett riktigt omdöme öfver tingens sanna värde och
genom undersökning af de medel, hvilka äro i stånd att
vända olyckliga tilldragelser till det bästa; vidare genom
förståndets odling, genom kunskaper och genom erfarenhet.

Att utgjuta tårar, håller man vanligen för en förlåtlig
svaghet och såsom ett tecken till qvinlig finkänslighet, och
om de flyta vid andras smärtsamma olycksfall äro de
visserligen en följd af medkänslan, men när unga flickor äro
så begifna derpå, att de vid det obetydligaste obehag, som
träffar dem sjelfva eller andra, genast flyta i tårar, så
bevisar detta barnslig svaghet och uppväcker farhågan, att de
äro oförmögna att fördraga lifvets vanliga besvärligheter.

Detta fel måste derför motarbetas, dels genom en
utredning af arten och vidden af det onda, som plågar dem,
dels genom exempel af mod och själsstyrka, hvilka andra
gifvit i vida större olycksfall, dels genom en erinran om
vår jordiska bestämmelse och om religionens tröstegrunder.

Ganska ofta har äfven räddhågan blifvit ansedd såsom
en det qvinliga väsendets attribut. Men räddhågan är vida
mera svaghetens än qvinlighetens följeslagerska, och bör
derför aldrig tålas. I afseende på dess yttringar kan man
i sanning icke säga, att många flickors häftiga skrik och
förvända åtbörder i farans ögonblick framställa dem i en
förnuftig och aktningsvärd gestalt, hvartill dessutom
kommer, att de derigenom öka förvirringen och beröfva sig sina
medmenniskors goda tanke om sig. Men om dertill äfven
kommer tillgjordhet, såsom t. ex. när en ung flicka vid
anblicken af en spindel genomskriker hela tonskalan, så blir
det ett vidrigt fel, som genom åtlöjets gissel eller andra
strängare medel i tid måste betvingas.

Ofta hålles oförskämdhet för mod och blyghet för
räddhåga, men med stor orätt, ty man finner många tappra
män, som äro blyga, och många fega ynkryggar, som äro
oförskämda. Ett sjelfförtröstande yttre uppkommer, när
individen känner och öfverskattar sin förmåga, och
oförskämdhet, när dertill ytterligare kommer ett fullständigt förakt
för andras mening; men ingendera af dessa båda
egenskaper har något att skaffa med själsstyrkan. Å andra sidan
uppstår blygsamhet, när egaren snarare underskattar sina
förmögenheter, ach blyghet uppkommer af denna
blygsamhet, när den är förenad med känslighet för andras
omdömen. Men ingendera är en verkan af personlig fruktan.
Fastmer förhöjas skönhetens retelser i så hög grad af
blyghetens rodnad, att man icke bör söka undertrycka den
finkänslighet, som framkallar densamma. Lika litet bör man
använda tvångsmedel till undanrödjande af här framhållna
fel, då lätt förlägenhet i tankar och handlingar samt
nervåkommor öfverhufvud kunna blifva en följd deraf.

*
</chapter>

<chapter name="Andlig uppfostran.">
<h1>Andlig uppfostran.</h1>

<h2>IX.
Läsning och skrifning.</h2>

Läsning är språket för ögat, liksom tala är språket
för örat, och det kostar barn mycken tid och möda att
lära båda språken. Man måste derför sätta sådana böcker
i deras händer, som gör undervisningen nöjsam, och på så
sätt belöna mödan af fortsatt ansträngning och förljufva
arbetet genom sjelfva läsningen. Vid läsning högt, hvilken
icke nog kan öfvas och rekommenderas, måste den unga
läsarinnan sitta på flera stegs afstånd från åhöraren, ty då
märker hon snart, om hon blir förstådd eller icke, om hon
ock sjelf tycker, att hon uttrycker sig tydligt.
Föreläsandet stärker bröstet, gör rösten smidigare, talorganet säkrare,
och är den bästa förberedelsen till deklamationen, som
består i ett högt föredragande af något, hvilket man lärt sig
utantill, samt leder gradvis till inhemtandet af
konversationen, eller ett ordnadt samtal med andra. Dessa öfningar
blifva tyvärr alltför ofta försummade vid det qvinliga könets
uppfostran, hvilket merändels har stor benägenhet att tala
mycket, men som endast undantagsvis förstår att tala väl.
Uppväxande flickor skulle alltid bemöda sig om att lära
sig att föreläsa väl; denna egenskap blir en vinst i lifvets
alla förhållanden.

Då eleverna gjort större framsteg i talkonsten, måste
man gifva dem böcker, så väl på prosa som vers, hvilka
tjena icke blott till själens utbildning, till undervisning i
sakkunskaper, moral och religion, utan äfven till smakens
bildande. Härtill passa framför allt väl ordnade poetiska


och prosaiska samlingar af mera framstående skalder och
skriftställare.

Skriföfningar hålla kroppen i en tvungen och
framåtböjd ställning, och borde derför noga öfvervakas, samt icke
fortsättas för länge åt gången, emedan kroppens hållning
derigenom lätt kan taga en felaktig rigtning, såsom man
ser på barn, hvilka tidigt användas till mekaniska arbeten,
som fordra stillasittande under timmar, ja dagar, såsom
brodering, spetsknyppling och dylikt mera. Framför allt måste
pennan, penseln eller nålen hållas på riktigt sätt, och vigt
dervid läggas på kroppens lediga eller raka hållning, samt
på ett måttligt afstånd och ansträngande af synen; och har
dervid en något sluttande pulpet stora företräden framför
ett horisontalt bord, emedan kroppen böjes mindre inåt.
Vid den qvinliga uppfostringen börjar man vanligen
skrifundervisningen för tidigt, innan ännu fingrarne erhållit den
behöriga utbildningen till pennans hållande och förande,
samt öfvergifver de kalligrafiska öfningarne merändels äfven
för tidigt, för att i stället sysselsätta sig med
undervisningen i rita och måla. Häraf uppkommer den olägenheten,
att öfningarne i dessa båda konster så till vida yttra
inflytande på skrifningen, att den skrifvandes öga och hand
vänja sig vid en för liten måttstock, och att stilen blir för
liten och fin. Det skulle i alla händelser vara
ändamålsenligare att först lära skrifva prydligt, tydligt och renligt,
samt först derpå lära teckna.

*


<h2>IX.
Språk, grammatik, räknekonst, geografi.</h2>

Det första, som erfordras, för att anses bildad, är att
rent, riktigt och flytande tala och skrifva sitt modersmål.
Detta och nödvändigheten att lära några nyare språk,
pålägger den qvinliga ungdomen ett mödosamt arbete, som
tager i anspråk flera år af dess dyrbara tid. Tyska,
franska, engelska och till och med italienska språket, rika på
intressanta verk till förvärfvande af kunskaper och smak,
och nyttiga till konversation med främlingar eller på resor,
utgöra antingen alla fyra eller hvart och ett för sig en
väsendtlig del af qvinnokönets bildning, Metoden att lära
språk genom konversation är isynnerhet tillämplig på smärre
barn, och när flera språk skola läras på en gång. Men i
alla händelser måste detta sätt att lära ett språk längre
fram åtföljas af ett sorgfälligt grammatikaliskt studium, ty
utan ett sådant kan hvarken något utländskt språk eller
modersmålet talas och skrifvas rent och riktigt. Vare
härmed huru som helst, hör det likväl alltid till undantagen,
att en ung dam kan väl och flytande tala flera främmande
språk; då man lär flera på en gång, står det knappt i ens
förmåga att grundligt inhemta någotdera.

Till språkundervisning genom konversation äro skolor
bättre än privatläsning, ty utom den täflan, som derigenom
uppväckes, lära barnen språket bättre genom sammanvaron
och den ömsesidiga repeteringen och uppmärksamheten. Men
verklig färdighet i ett utländskt språk kan förvärfvas endast
genom samtalande med personer, som rent och väl tala
detta sitt modersmål. Och endast i sjelfva det land, der
det språk talas, hvilket man vill lära, är det möjligt att ur
ren källa formelt tillegna sig detsamma, hvad dess accent
och djupare natur beträffar.

Räknekonsten är, liksom grammatiken, en abstrakt
vetenskap, och bör fördenskull undervisningen deri icke börja
för tidigt.                                                             

De delar af räknekonsten, som äro nödvändiga för det
dagliga lifvet, såsom de fyra räknesätten, måste med
sorgfällighet inläras, likaså regula de tri och bråkräkning, hvilka
rikligen belöna mödan af deras inhemtande genom det nöje
och den nytta, som de skänka. De högre delarne af
räknekonsten, algebra och eqvationer, äro allt för abstrakta och
kunna med allt fog uteslutas ur den qvinliga
undervisningen. Räknekonstens försummande i ungdomen är ofta
orsaken till vårdslös hushållning vid mera framskriden ålder,
emedan af okunnighet i räkna uppkommer obenägenhet för
bokföring, utan hvilken all ordentlig hushållning är en
omöjlighet. Till efterlåtenhet i denna del af unga flickors
uppfostran böra mödrar och uppfostrarinnor aldrig göra sig
skyldiga; tvärtom böra de hos sina elever på det djupaste
inprägla, att en grundlig kännedom af räknekonsten är en
oumbärlig grundval för det husliga lifvets ordning och lycka.

Hvad som af geografien blott är minnessak och har
afseende på den närmaste omgifningen, kan under de
tidigare åren liksom tillfälligtvis bibringas barnen. Men
undervisningen i det, som man nu förstår under namnet geografi,
måste ledas med grundlighet och insigt och utgör ett
vigtigt ämne för det uppväxande qvinliga könet. Kunskapen
om jorden och dess invånare, onr bergskedjornas lägen och
flodernas lopp, om hafvets form och storlek i dess
förhållaode till fastlandet, är oundgängligen nödvändig för hvarje
bildad; men numera måste man äfven åtminstone i dess
grunddrag känna historien om de olika delarnes af jorden
upptäckande och dess invånares kulturhistoria. Härigenom
har geografien i ordets vidsträcktare mening blifvit ett
oumbärligt vetande äfven för qvinnokönet, då i vår tid folken
mer än någonsin närma sig till hvarandra. Läsningen af
resebeskrifningar blir efter skolundervisningens slut i detta
afseende det bästa bildningsmedlet.

<h2>XI.
Naturhistoria.</h2>

Undervisningen i naturhistoria kan icke undvaras vid
den qvinliga ungdomens uppfostran, och den blir äfven ett
moraliskt bildningsmedel, när den hänvisar på den
gudomliga visheten och godheten i hela naturen och af verkligt
kunniga lärare bibringas på så sätt, att naturen framträder
såsom den ursprungligt första uppenbarelsen af den eviga
sanningen, af den gudomliga visheten och allmakten. Den
sanna kunskapen om naturen griper sinnet och förer, på
rätt sätt uppfattad och lärd, till allt verkandes och
skapandes urkälla, till Gud. Den uppvaknande ungdomens själ
fängslas af naturens skönhet och oändligheten af dess
former och färger, och kännedomen derom öppnar icke blott
en ny verld af den upphöjdaste åskådning, utan äfven för
hjerta och sinne ett heligt tempel. Kunskapen om naturen
är sinnets trognaste, varmaste väninna, en tröstarinna i
bekymren, en ungdomens bildarinna. Naturen allena är sann,
naturen allena är trogen. Att göra det uppväxande
qvinliga könet närmare bekant med densamma, är en desto 
heligare pligt, ju mera denna kunskap äfven i framtiden kan
komma detsamma till gagn, och ju större de fördelar och
den nytta äro, hvilka en grundlig insigt i naturhistorien
eger äfven för qvinnans praktiska lif. Sättet för
undervisningen och de vigtigaste föremålen för densamma måste
öfverlemnas åt läraren.

Man måste dervid begagna de tillfällen, som erbjuda
sig, att besöka naturhistoriska samlingar, då åskådandet af
sjelfva föremålen gifver vida riktigare begrepp derom, än
alla beskrifningar och afbildningar. Företrädesvis är
syssel-sättningen med botaniken att rekommendera för det
qvinliga könet, hvilken sysselsättning jemte den herrligaste
kunskap äfven gifver en nyttig öfning i teckna och måla, och
utom ett förhöjdt sinne för naturens skönhet äfven erbjuder
många fördelar för fullkomnandet i qvinliga arbeten och
sysselsättningar.

<h2>XII.
Historien.</h2>

Menniskoslägtets historia står i samband med den jords
historia, hvilken det bebor, och måste derför förklaras och
göras intressant genom geografien. Efter en kort öfversigt
af hela verldshistorien, måste fäderneslandets historia föregå
de andra ländernas, då den ligger barnen närmare och är
för dem intressantare och begripligare än den allmänna.

Men det är af stor vigt att vid den första
undervisningen göra ett rätt val af lärobok och icke välja sådana,
hvilka äro skrifna i en lättsinnig och ytlig anda  och
hopblanda det heliga med det verldsliga. Vida bättre är det,
att efter de gamles sätt helt och hållet skilja den heliga
och kyrkohistorien från den politiska och föredraga dem
särskildt, äfvensom att mera begagna äfven den verldsliga
historien till framkallande af sedlighet och tro på en
gudomlig, allt ledande försyn.

*

<h2>XIII.
Naturlära.</h2>

Äfven allmänna kunskaper i naturläran äro att
rekommendera åt uppväxande flickor, dels till andens bildning i
allmänhet, men dels och företrädesvis till förebyggande af
vidskepelse, hvartill det qvinliga könet af naturen har
benägenhet, och som genom ingenting bättre utrotas, än
genom riktiga begrepp om naturkrafterna och
naturföreteelserna. Dit hör läran om luften, ljuset, färgerna, värmen
och elden, ljudet, elektriciteten, galvanismen, magneten,
meteorerna, åska och jordbäfning, samt det nödvändigaste af
astronomien och himlakropparnes rörelser. Äfven några
begrepp om den populära kemien skola vara unga flickor
af god nytta, då de ofta finna sin tillämpning vid kommande
hushållsbestyr. Detsamma gäller äfven om de aldra första
grunderna af landthushållningen.

Undervisningen i historien och i några delar af
naturläran är så mycket nödvändigare för den uppväxande
qvinliga ungdomen, ju större den roll är, hvilken vidskepelsen
i tusende gestalter äfven i våra dagar spelar i många af
lifvets och naturens vanliga ting, isynnerhet bland
qvinnokönet, hos både högre och lägre, och ju bestämdare den
endast genom kunskaper af det uppgifna slaget lyckligen
kan bekämpas. Vidskepelsen är nämligen ingenting annat
än ett falskt bedömande af tingens orsakliga sammanhang
enligt en mystisk åsigt om den osynliga verlden; den
uppträder under mycket olika gestalter: på religionens område
såsom andeskåderi och spökrädsla, och på
sjukdomsbehandlingens område såsom sympati, andra former att förtiga.
Vidskepelsen i sina olika gestalter och former är ett
mörkrets foster; den uppkommer af brist på sann
förnuftsbildning och djupare kännedom om den rena Kristus-religionen,
isynnerhet hos sådana, hvilka blindt öfverlemna sig åt en
tygellös inbillningskraft och icke hafva åtnjutit någon 
religiös och intellektuel uppfostran. Vidskepelsen fördunklar
förståndet, stör den tillåtna lefnadsnjutningen, är en orsak
till villfarelser, synder och laster, och ett hinder för en
sann kunskap om det högsta. Att bekämpa ett så stort
ondt och förhindra dess uppkomst, är en af de första
uppgifterna vid menniskoslägtets uppfostran öfverhufvud, men
isynnerhet vid den uppväxande qvinliga ungdomens, som
har en naturlig benägenhet för denna sjukliga själsrigtning.
Af alla medel att förhindra vidskepelsens uppkomst och
utrota den redan bestående, är naturläran det förnämsta.
Den, som flitigt betraktar naturen och dess lagar, den
finner öfverallt den största oföränderliga ordning och det
innerligaste och djupaste sammanhang, den ser öfverallt det
herrligaste minnesmärke af Guds makt och vishet; och den,
hvilken, utrustad med denna kunskap, vänder sig till
sysselsättningen med historien, och i denna söker och finner
samma minnesmärke af den eviga gudomen, den skall
säkert och för alltid vara skyddad mot alla vidskepelsens
frestelser. Sann kunskap om Gud och naturen äro 
skyddsmedlen mot detta onda, som på tusen olika sätt
sysselsätter och insnärjer qvinnorna.

*

<h2>XIV.
Musik, danskonst.</h2>

Vanligen lägges vid den qvinliga uppfostran för
mycken vigt på dessa konster. Det är vida mera önskvärdt,
att en ung flicka endast är så mycket hemma i musik, sång
och dans, att hon derigenom kan bereda sig och sina
vänner ett nöje, än att hon deri eger en talang, som väcker
allmän uppmärksamhet och bifall, då den myckna tid, som
uppnåendet af en dylik färdighet i den yttre
konstprestationen tager i anspråk, gifver anledning att misstänka, att i
stället den inre och väsendtligare utbildningen blifvit
försummad. Då de dessutom föra med sig ett slags
exposition af personligheten, så kunna de lätt underblåsa
fåfängan och för alltid bortjaga denna oskuldens försynthet och
blyghet, som är det mäktigaste af alla qvinliga behag.

Till undervisning i dessa konster bör man välja endast
sådana lärare, hvilka med stor skicklighet förena förmågan
att undervisa med värdighet och fin urskilning.

Man får aldrig glömma, att hufvudändamålet med
dansundervisningen är att gifva kroppen och lemmarne hållning
samt deras rörelser lätthet och behag; den sanna
danskonsten består för unga flickor ingalunda i inlärandet af
teatraliska danser och balettkonster, hvilka äro menliga för
deras helsa och sedlighet och gifva deras dans en 
frammadartad, med ungdom, oskuld och god uppfostran
ingalunda öfverensstämmande karakter.

Vid musikundervisningen måste, jemte
fingerfärdighetens, röstens och gehörets uppöfvande, hufvudändamålet vara
att utbilda det inre sinnet för det höga och gudomliga, som
ligger i musiken, och hvarigenom den kan erhålla ett stort
inflytande på hjertats, karakterens och sedlighetens bildande.
Vid sång undvike man öfverdrifning och allt skadligt
inflytande på helsan. Man kan genom sångundervisningen såväl
stärka svaga lungor som i grund förstöra dem. Stor
uppmärksamhet är således af nöden, och om efter sjungandet
hosta, bröstsmärtor eller andtäppa inställa sig, så är detta
ett bevis, att det är skadligt och måste inställas. Äfven
undervisningen på harpa och piano fordrar ett ständigt
öfvervakande. Båda instrumenterna skulle vid för tät och för
länge fortsatt undervisning, då de sätta båda armarne i
verksamhet på en gång, icke allenast öfverreta de dessa
delar rörande musklerna, alltså de s. k. bröstmusklerna, utan
de uttömma äfven mycket lätt dessa organers nervkraft och
verka derigenom skadligt på öfre delen af ryggmärgen.
Dertill kommer musikens inverkan på hörseln och på hela
nervsystemet. Denna kombinerade återverkan, hvilken den
ansträngande musikundervisningen har på hela den
ungdomliga kroppen, verkar mycket lätt högst skadligt på
nervsystemet, och isynnerhet i våra dagar utgöra många
sjukdomsfall bland den qvinliga ungdomen föremål för läkarens
behandling, hvilka endast och allenast uppkommit af denna
orsak och blott efter åratal och med stor möda kunna
botas. Yåra dagars musik måste, liksom i allmänhet, så
äfven vid undervisningen, återvända till det enkla; 
undervisningen i det moderna spelet passar icke för ungdomliga
kroppar, utan erfordrar fasta och utbildade nerver och händer.

*

<h2>XV.
Teckning och brodering.</h2>

Tecknandet utgör såsom skön konst en väsendtlig
beståndsdel af en ung flickas uppfostran. Det tjenar
förnämligast till att skärpa och utbilda synsinnet och ögonmåttet,
men äfven till smakens bildande. Men dervid är att erinra,
att undervisningen i denna konst fordrar ett allvar, som
knappt står att finna under de första ungdomsåren.
Undervisningen börjar vanligen för tidigt. Den bör först då
företagas, när skrifundervisningen redan burit kalligrafiska
frukter.

Detsamma gäller om broderandet, hvilket är att teckna
med nålen och af ålder synes hafva varit en
älskningssysselsättning för fruntimren. Det är obestridligen förnuftigt,
när unga flickor under uppfostringstiden inhemta nyttiga
och eleganta konster, hvarmed de sedermera kunna
sysselsätta sig och förläna behag åt ensamheten, och hvarigenom
de, genom att kunna roa sig sjelfva, blifva mindre
nödsakade att söka förströelse utomhus och göra sin lycka
beroende af andras godtycke. Men härvid får icke med
tystnad förbigås, att i föreliggande fall vid den qvinliga
ungdomens uppfostran det nyttiga förtjenar företräde framför
det prydliga. Den fina, vackra linnesömmen, men jemn,
konstmessig och fulländad, måste föregå undervisningen i
brodera, hvarvid dock afseende måste fästas vid den vigtiga
erfarenheten, att den fina linnesömmen lätt uttröttar och
angriper ögonen, medan broderandet i brokiga färger
tilltalar och till och med stärker dem.

Utom det nöje och den inre, andliga utbildning, som
teckningskonsten skänker, har den äfven den fördelen, att
den tjenar oss till ett slags språk, hvarigenom vi kunna
framställa alla synliga föremål, såsom blommor, hus,
menniskor, landskap, så noga, som det icke är möjligt att göra
det med ord. Till detta ändamål är det tillräckligt att
skizzera föremålens konturer, utan att borttaga tiden med
sträfvandet att vinna den fullkomlighet, som är erforderlig,
för att tillegna sig de finare gradationerna i schattering och
kolorit, eller med ett ord att åstadkomma någonting
verkligt konstnärligt. Men detta vilja alla, de många
obegåfvade icke undantagna, och derför fordrar man af lärarne,
att de skola låta alla unga flickor beträda den väg, som i
teckningskonsten leder till detta mål. Detta är
anledningen, hvarför nästan alla alldeles för tidigt öfvergifva
ritstiftet och utbyta det mot penseln. Alla vilja måla, och så få
kunna teckna. Måtte derför lärarne med all stränghet
vidhålla, att deras elever skola endast teckna, men korrekt,
snyggt och objektivt, och må de gifva endast sådana
handledning i penselns förande, hvilka äro i stånd att föra
ritstiftet; många unga flickor skulle då vinna verklig
skicklighet i teckning, hvilket är af vigt för många fall i det
praktiska lifvet, och vi skulle blifva förskonade från en
mängd usla sudderier. Vidare vore det önskligt, att, efter
genomgåendet af de allra första grunderna i
teckningskonsten, för sådana, som visa anlag för rita, mera vigt, än
hittills skett, lades på tecknandet efter föremål, hvilket aldrig
kan ersättas genom ritningen efter planscher. Många
menniskor skulle kunna teckna af sig sjelfva, om de hade lärt
att se föremålen grundligt och konstnärligt.

*

<h2>XVI.
Mytologi.</h2>

Den klassiska forntidens guda- och sagolära är nära
förbunden med de sköna konsternas studium, och då man
utan någon kunskap om densamma icke en gång kan förstå
vare sig äldre eller nyare målares, bildhuggares och
skalders verk, så får densamma såsom läroämne för det
uppväxande qvinliga könet i våra dagar icke helt och hållet
åsidosättas. Att göra den till ett af hufvudämnena för den
qvinliga undervisningen, kan ingen sakkunnig råda till. Att
denna undervisning tillhör den sednare afdelningen af
lärotiden, och att den måste meddelas med nödigt undseende
och med en särskild behandling af ämnet, förstås af sig
sjelft. En lärd behandling skulle helt och hållet förfela
syftet med denna undervisning; den måste vara en mera
allegorisk, som icke kan göra något skadligt intryck på det
ungdomliga sinnet. Detta sker bäst, när man förklarar den
bildliga betydelsen af dessa antika gudaväsenden och
gudahandlingar, samt visar, att de blott tjena till emblemer af
andliga och fysiska krafter, såsom Minerva af visheten,
Bellona af kriget, och att de på detta sätt bilda
bildhuggeriets, öfverhufvud de plastiska konsternas och måleriets
språk, och i sjelfva verket äro det enda språk, som dessa
konster utom de synliga föremålen ega. Men dessa
emblemer skola icke blott genom beskrifningar läras, utan dertill
höra äfven goda afbildningar af antiker, mynt och små
samlingar af afgjutningar af gemmer och konstverk. Den, som
vid undervisningen i mytologien eger, om ock ringa, 
kunskaper i teckning, är derigenom i besittning af en nyckel,
som för honom lättare än för andra öppnar vägen till dess
begripande. Men genom kunskaper i mytologien lär man
sig äfven bättre uppfatta den klassiska forntidens myter
och hjeltesagor, hvilkas inre lefvande kraft utöfvar en så
mäktig verkan på det ungdomliga sinnet, och hvilkas
närmare kännedom med rätta anses såsom en förskola för den
högre och finare bildningen. Den moral, som äfven den
antika verldsåskådningen icke saknade, framträder i en
lämplig framställning af densamma af sig sjelf, och på det
ensidiga och i väsendtliga stycken vilsefarande i densamma
samt på dess otillräcklighet gent emot den kristna
uppenbarelsen måste den muntliga undervisningen i mytologien
fästa behörigt afseende.

*

<h2>XVII.
Skön litteratur.</h2>

Så mycket man i våra dagar än ifrar mot den
nuvarande litteraturen, är det dock säkert, att den litteratur,
som man förut kallade den sköna eller ock
tidsfördrifslitteraturen, numera blifvit en undervisningslitteratur. Det är
klart att här är fråga om för den qvinliga ungdomen
passande böcker och icke om sådana romaner, hvilka i början
af vårt århundrade och de trenne första decennierna af
detsamma utgjorde fruntimrens förnämsta lektyr. Om denna
yttrade Hufeland, den tyske bearbetaren af denna skrift, då
med rätta följande:

"Hvad romanerna beträffar, så vore det väl bäst, att
de unga flickorna alldeles icke läste några. De tider, då
detta icke var fallet, voro lyckligare än våra; jungfrurna
voro tuktigare, hustrurna husligare, äktenskapen lyckligare.
Detta är äfven mycket begripligt, när man betänker huru
de flesta romaner icke äro skrifna för att förbättra
moralen, utan för att uppväcka lidelserna, upphetta och
angenämt underhålla fantasien. Derför tjena de äfven enligt
regeln vanligen blott till att framkalla känslor, som ännu
borde vara fullkomligt obekanta för det unga uppväxande
slägtet, såsom könskärleken, och att tidigt göra det bekant
med verldens lif och förirringar, hvarigenom det barnsliga
sinnets rena himmel grumlas, ja, der anlag finnas, lust
uppväckes att rätt snart sjelf spela en roman, hvilket då äfven
vanligen sker. Till och med de bästa romaner hafva den
olägenheten att uppfylla själen med falska idealer af lifvet
och kärleken, hvilka man sedermera icke finner
förverkligade, hvarigenom då otillfredsställda önskningar, luckor och
tomheter i lifvet och rubbningar af den sanna lefnadslyckan
uppkomma."

Dessa romaner hafva numera till större delen hemfallit
åt glömskan. Man måste icke desto mindre vara ytterst
försigtig i valet och icke tillåta romanläsning annat än
sällan och isynnerhet icke för tidigt, samt blott under
uppsigt och med behöriga beriktiganden. Många historiska
romaner egna sig till en spännande och undervisande lektyr
för den uppväxande qvinliga ungdomen, men på långt när
icke alla, och äfven bland dessa verk måste derför ett
strängt urval ske.

Om berättelser, fabler och ännu bättre skildringar ur
djurens verld mest tilltala den tidigare barndomen, så
vänder sig det uppväxande barnet vid fantasiens framträdande
gerna till sagans poesi, hvilken sedermera tränges åt sidan
af den historiska undervisningen och gifver rum för glädjen
åt det skedda, det verkliga, historien. Nu framträder
böjelsen för det ideala, hvilken lifvet sedermera luttrar eller
helt och hållet undantränger, för att skaffa plats åt det
reala. Lektyrens olika form motsvarar denna
utvecklingsgång; barnet tycker först om att läsa fabler, djurhistorier,
och öfvergår derpå till sagöckerna, hvilka föra det till den
verkliga historien; sedermera sysselsätter det sig med
skildringar af naturen och dess under, och slutligen med
menniskan och hennes öden. Vid valet af nyttiga böcker för
den uppväxande qvinliga ungdomen vid olika
utvecklingsgrader bör man derför låta leda sig af nu angifna allmänna
behof, men dervid äfven för hvarje särskildt fall taga
individualiteten i betraktande. Må man således börja med
djurhistorier och fabelböcker och från dessa öfvergå till
sagböckerna, derefter till historiska framställningar i deras olika
poetiska och prosaiska former af dramer och historiska
romaner, och slutligen till resebeskrifningar, naturskildringar
och biografier. Att läsa valda och passande skådespel med
fördelade roller är mycket att rekommendera. Ett dylikt
fördeladt föreläsande utöfvar stort inflytande på uttalet och
en riktig betoning.

För att bilda sin stil, är det bäst att rätt ofta läsa
några få utvalda böcker, på det språkets form och musik
genom gehöret småningom må inhemtas, och
inbillningskraften blifva skicklig att vid den egna kompositionen
efterhärma dem. Till samma ändamål är likaledes att
rekommendera, att unga flickor afskrifva väl skrifna bref och
klassiska ställen, och att de genom dikteringsöfningar
förskaffa sig färdighet i att skrifva väl och fort, ett ämne,
som vid den nuvarande qvinliga uppfostringen mycket
försummas. Att skrifva väl är lika sällsynt som att tala väl,
och dock äro båda egenskaperna så oändligen ofta de
första vilkoren för en qvinnas aktade och lyckliga existens.
Må våra mödrar och uppfostrarinnor rätt ifrigt bemöda sig
att förskaffa äfven våra bildade fruntimmer samma rykte
för en skön, grundlig och angenäm brefstil, hvilket Englands
bildade qvinnor med rätta åtnjuta. I öfrigt är det
ändamålsenligare att göra unga personer bekanta med utvalda
ställen ur många författare, än med några få hela verk,
icke blott emedan de derigenom lära känna flera
skriftställare i den sköna litteraturen, utan emedan det måste vara
ett hufvudföremål för den finare uppfostringen att meddela
konturerna af litteraturen i sin helhet.

*

<h2>XVIII.
Tankeförmågans och  skarpsinnighetens
öfvande.</h2>

Det ungdomliga sinnet är böjdt för tanklöshet, för att
lefva utåt, det qvinliga ännu mera än det manliga. Ett
hufvudsyfte vid uppfostringen måsste alltså vara att giva
anden kraft att samla sig och rigta sin uppmärksamhet på
ett inre föremål, hvarmed tillika omdömeskraftens och
skarpsinnighetens öfvande kan förenas. De bästa medlen dertill
äro: öfningen i räkna under de sednare åren af uppfostran,
uppgifvandet af gåtor och charader, månget tillika roande
spel, dam- och schackspel, samt berättande af intressanta
historier, hvilka man åter låter berätta för sig eller
uppskrifvas och åtföljas af omdömen. Härvid är äfven det
närmare umgänge, som unga flickor pläga med hvarandra, af
vigt. Det är aldrig bra, när barn af lika sinnesrigtning
och lika anlag äro förtroliga med hvarandra, ty derigenom
befordras lätt hos båda en ensidig rigtning. Men detta är
också sällan fallet; den svaga söker visserligen icke gerna
den starka, men väl omvändt denna den svaga, och har vid
ett sådant vänskapligt förhållande en gång förtrolighet
inträdt, så böra föräldrar och uppfostrarinnor, om eljest i
moraliskt afseende ingenting är att anmärka, icke lägga
hinder i vägen derför, emedan här tidigt en beforderlig
motsvarighet uppkommer. Men framför allt är öfningen i
skriftliga uppsatser att rekommendera till de andliga
anlagens samlande, och af dessa uppsatser allena kan man med
bestämdhet bedöma, om någon tänker logiskt, samt om han
är i stånd att i god form och riktiga uttryck framställa
det logiskt tänkta, och må den, som förmår detta, tillhållas
att flitigt upprepa dessa öfningar. På detta sätt vänjes den
qvinliga ungdomen att praktiskt tillegna sig reglorna för det
logiska tänkandet, hvilket såsom en del af den filosofiska
undervisningen nästan aldrig teoretiskt bibringas flickorna,
emedan massan af undervisnings-ämnen derigenom alltför
mycket skulle ökas.

*

<h2>XIX.
Minnets öfvande.</h2>

Det tyckes, som man på sednare tider för förståndets
öfvande alltför mycket försummat minnets. Yåra förfäder,
som vid undervisningen plägade låta det sednare föregå det
förra, hade deri fullkomligt rätt, ty det barnsliga sinnet är
mera bestämdt att lära och i sig upptaga, än att döma och
kriticera. Genom minnets öfvande uppkommer blygsamhet
och läraktighet, genom förståndets blott alltför lätt
inbilskhet, öfverklokhet, näsvishet, tadel- och trätsjuka, högmod
och osällskaplighet.

Utom detta inflytande på karakteren har minnets
öfvande en trefaldig omedelbar fördel. För det första
förskaffar man sig genom att lära sig utantill goda dikter,
andliga sånger och språk en skatt för hjertat, hvilken
välgörande ledsagar oss genom hela lifvet, och ofta i
betänkliga lägen skänker oss tröst, råd och kraft. För det andra
öfvas derigenom förträffligt andens ofvan rekommenderade
samlande inåt; och för det tredje kan öfvandet af en för
hela lifvet så vigtig själskraft som minnet icke vara utan
stor allmän fördel. Ty det förhåller sig med själskrafter
på samma sätt som med fysiska; genom öfning blifva de
allt starkare, genom försummelse försvagas de eller kunna
till och med gå förlorade. Man borde derför icke låta
någon dag gå förbi, utan att hafva lärt sig något utantill,
vore det ock blott några rader, åtminstone under
barndomen, som dertill blifvit bestämd af naturen. Den fysiska
beskaffenheten gör, att intrycken vida lättare upptagas och
vida djupare fastväxa.

Ett godt minne är ett lefvande bibliotek, eller ett
sällskap af rådgifvare, som man ständigt har vid sin sida.
Hvarje ung flicka skulle tillhållas att allt ifrån den tidigaste
åldern genom flit och ordnad själsverksamhet sätta sig i
besittning deraf, samt hvarje menniska göra det till en af
sina grundsatser, att, då hon hvarje dag glömmer något,
hvarje dag åter lära något.

*


<h2>XX.
Smakens bildande.</h2>

Vanligen försummas alltför mycket smakens bildande,
som dock för den qvinliga ungdomen är af framstående vigt,
då en god smak utgör ett väsendtligt vilkor för dess
utbildning, dess hela uppförande, dess sätt att vara, dess klädsel,
äfvensom för de sysselsättningar, som dess ledighet tillåter
den att idka, såsom läsning, musik, teckning, målning och
brodering. Af lika vigt är smaken vid brefskrifning,
konversation och nästan hvarje af det praktiska qvinliga lifvets
förhållanden. Det, som man kallar gratie, hvilar äfven till
största delen på smaken; likaså känslan för det passande
eller takten.

Smakens bildning uppnås bäst genom läsning af sådana
böcker, som uttryckligen handla om detta ämne; vidare
genom utväljande och förklarande af företrädesvis sköna
ställen ur klassiska författare, genom sinne för naturen och
dess tusenfaldiga skönheter, genom det grundliga
betraktandet af vackra blommor, trakter och öfverhufvud allt, som
är skönt och klassiskt, genom efterbildning och förklaring
af smakfulla teckningar, kopparstick, afgjutningar af
gemmer och sanna konstverk öfverhufvud.

Men smakens bildning förutsätter framför allt anlag
dertill, och det första bildningsmedlet är renlighet och
måttlighet i ordets vidsträcktaste och ädlaste bemärkelse. Den,
som är i besittning af dessa båda egenskaper, skall dagligen
mer och mer tillegna sig den yttre smaken i valet och
bedömandet af färger, tyger och saker öfverhufvud, och har
då till bildandet af den inre, den sanna smaken uppnått ett
trappsteg, som han under en god vägvisares eller en god
lektyrs ledning, hvilka aldrig få saknas, snart skall utbyta
mot ett högre.

*

<h2>XXI.
Renlighet.</h2>

Sträfvandet att i yttre afseende aflägsna allt, hvilket
hämmande lägger sig emellan kroppens sunda verksamhet
och den yttre verldens inverkan och stör deras ömsesidiga
naturenliga vexelverkan, är renlighet. Renligheten är början
till all kultur; en oren menniska och ett orent folk gå
svårligen framåt.

Renligheten är en af de nödvändigaste egenskaper för
en hvar, men isynnerhet för det qvinliga könet. Den
befordrar helsa, älskvärdhet och till och med sedlighet, ty det
kan icke förnekas att ett hemligt vexelförhållande eger rum
mellan kroppslig renhet och själens renhet; man har alltid
ansett den såsom en symbol af den andliga renheten och
det kyska sinnet samt såsom ett återsken af dessa. Af
ålder har man betraktat orenligheten såsom en källa till
många fel, ja till och med laster, dygden deremot alltid
såsom renhet. Kroppens snygghet, klädselns och sinnets
renhet, är det första som föregår smakens bildande, och
liksom renligheten är grundvilkoret för den kroppsliga helsan,
är den äfven symbolen af den andliga.

Man kan derför icke nog beflita sig om att vänja den
uppväxande qvinliga ungdomen att akta på kroppens, den
närmaste omgifningens och atmosferens renhet; de bästa
medlen härtill äro: hela kroppens dagliga tvättande med
friskt vatten, hvilket dessutom är högst fördelaktigt för
helsan, tvättningens upprepande vid ringaste besmutsning, tätt
ombyte af underkläder, lakan och duktyg, uppmärksamhet
på klädernas, möblernas och golfvens renhållning, på
förnyandet af luften i rummen, med ett ord inpräglandet af
afsky för all smuts. En skarpt iakttagande resande i
England, Fanny Lewald, prisar den utomordentliga snyggheten
hos barnen i detta land, hvilka äfven anses som de
kraftigaste och friskaste bland alla. Det af kontinentens qvinnor
såsom en oförnuftig lyx tadlade modet att låta barnen allt
ifrån den spädaste åldern begagna endast hvita kläder, är
af stor nytta för renligheten, ty den hvita drägten gör en
genomgående snygghet, ett badande och tvättande af barnen
nödvändiga, som på andra ställen endast i rika familjer
komma i fråga.

Af största vigt är det att jemte den allmänna
renligheten egna en särskild omvårdnad åt håret och tänderna.
Det är isynnerhet försummelser i detta afseende från unga
flickors sida, som kunna göra dem obehagliga, ja
motbjudande för andra. Vi vilja derför i nästa afdelning taga
detta ämne i noggrannare betraktande.

*


<h2>XXII.
Tändernas och hårets vård.</h2>

Tändernas vård utgör en vigtig del af det uppväxande
qvinliga könets fysiska uppfostran, ty språket,
matsmältningen, ansigtsbildningens regelbundenhet, ja till och med dess
skönhet, bero af dessa organers regelmessiga byggnad samt
sunda beskaffenhet och verksamhet. Man vänje barn att
aldrig förtära för heta soppor och drycker och att mellan
varma rätter icke dricka något kallt. Äfven tillåte man
dem aldrig att med tänderna knäppa kärnor, nötter och
mandlar eller att tugga socker, samt vänje dem tidigt vid
att efter hvarje måltid skölja munnen, hvilket nästan alltid
är nödvändigt efter hvarje intagning af läkemedel. Hvad
tändernas renande med tandborste och tandpulver beträffar,
så är derom följande att säga. För riktigt friska unga
flickor, hvilka hafva ren andedrägt och föga besväras af slem,
är det tillräckligt att skölja munnen och putsa den med en
måttligt styf tandborste, men helt annorlunda förhåller det
sig med sjukliga barn, hvilka afsöndra mycket slem och
hafva anlag till bleksot.

Nyare undersökningar hafva ådagalagt, att i de trånga
mellanrummen mellan tänderna, vid randen af tandköttet, i
de icke sällsynta små groparne och kanalerna i emaljen
samt i oxeltändernas skåror ett egendomligt brunt öfverdrag
bildar sig. Denna beläggning är ett slags
förruttnelseprocess, som småningom fortplantar sig vidare; den uppstår i
de små slem- och matpartiklar, som förblifva hängande vid
tänderna och i munhålan, förmedelst deras dekomposition
genom små djur, så kallade tandslemsinfusorier. Denna
infusoriella förruttnelse framskrider oupphörligt, om den icke
ständigt aflägsnas och dess återuppkommande förhindras
genom dagligen upprepade reningar af munnen, förändrar först
tandsubstansens yttre lager och kommer dessa att afspjelka
sig samt förstör slutligen tanden så, att s. k. tandcaries
utvecklar sig. Sådana tänder förorsaka de häftigaste smärtor
och falla slutligen ur; men, hvad som är ännu värre, de
underhålla möjligheten af ett ihållande anstickande af de
andra tänderna. Af dessa orsaker är det en trängande
nödvändighet att hålla munnen ren; men detta är ensamt icke
tillräckligt. En tandläkare bör efter den naturenliga
tandömsningen öfvervaka barnens tänder, och, så snart gula
eller mörkare skrofulösa eller rachitiska aflagringar visa sig
på emaljen, aflägsna dessa, så att emaljen städse hålles så
blank som möjligt. Det är till detta ändamål tillräckligt
att tandläkaren en gång hvarje fjerdedels år underkastar
tänderna en noggrann granskning. Men hufvudsaken blir
alltid den dagliga omvårdnaden. Det är ändamålsenligast
att, sedan munnen blifvit sköljd med ljumt vatten, aldrig
med kallt, icke en gång om sommaren, starkt gnida såväl
den inre som yttre sidan af tänderna med en måttligt styf
tandborste, doppad i ett tandpulver af groft skinande sot,
samt derpå ånyo skölja munnen med ljumt vatten. Har
någon redan en cariöst angripen tand, så är det nödvändigt
att, sedan tänderna på uppgifvet sätt blifvit renade, i ett
halft glas ljumt vatten slå en half tesked god
myrrhatinktur och med denna blandning ännu en gång rena tänderna.
Dessutom måste tändernas mellanrum flitigt rensas medelst
en borstpensel eller en tandpetare af ben eller elfenben.
Vid en dylik tandkultur, men hvilken dagligen måste
samvetsgrannt iakttagas, och hvartill måste komma munnens
sköljande efter hvarje måltid, bibehållas tänderna i de flesta
fall friska och kraftiga.

Hvad vården om håret beträffar, så är följande att
erinra.

Naturen har i håret gifvit qvinnokönet en stor
kroppslig prydnad, som erfordrar icke ringa omvårdnad. Ingen
bildad nation tänker sig skönheten utan vacker hårväxt, och
en hvar af dem gifver skönhetsidealet ett skönt hufvudhår;
men detta är af naturen ämnadt icke blott till prydnad,
utan äfven till hufvudets skyddande. Vården om håret
består i följandet af reglor, som dietetiken föreskrifver, och
med denna hafva vi här att skaffa; den kosmetiska vården
om håret, såsom konsten att bena, fläta och pryda
detsamma, hör icke hit. Det är nödvändigt att rätt ofta, minst
en gång i veckan, rena hufvudsvålen, denna hårväxtens
jordmån. Till detta ändamål måste medelst en styf, i vatten
doppad hårborste håret flera gånger strykas i sin naturliga
rigtning och derpå aftorkas samt så länge hållas betäckt,
tills det torkat. Före denna tvättning af hufvudsvålen och
håret är det nödvändigt att kamma det sednare. I de fall,
då hufvudsvålen lätt betäckes med svartaktiga tjocka ämnen,
eller då den har benägenhet att affjällas, men fjällen icke
hastigt torka och derför icke straxt affalla, bör man doppa
borsten i en blandning af ljumt vatten med litet rent
sädesbränvin eller konjak och dermed företaga hufvudsvålens
rening. Denna blandning löser lättare än blotta vattnet dessa
ämnen från hufvudsvålen. Tillsatsen af sprit behöfver icke
vara stor; en matsked på ett qvarter ljumt vatten är fullt
tillräckligt. Den angifna reningen af hufvudsvålen dels
medelst hårborste. dels medelst kam, utöfvar dessutom en
helsosam retning på densamma, föranleder ett tillströmmande af
blodet och derigenom ökad afsöndring af närings- och
sekretionsämnen. Alltefter som vid denna reningsmetod med
borste och kam mer eller mindre hår går af, fortsättes den
oförändradt, eller måste den ändras. Får man mycket hår
i kammen eller borsten, eller blifva många särskilda
hårstrån hängande i desamma, så måste man framför allt
undersöka, om kammen eller borsten är för fin eller verkar
för retande på hufvudsvålen, och de böra då utbytas mot
äodamålsenligare. Men stundom är ett starkt affallande af
håret en följd af kroppens tillväxt öfverhufvud och den
dermed sammanhängande hastigare omsättningen af safterna,
eller af en svår sjukdom, eller af en för stor torrhet hos
sjelfva håret, isynnerhet vid ställena för dess egentliga
tillväxt i hårsäckarne under huden; stundom är affallandet
äfven en följd af ett bristfälligt tiTlstånd i hela hudsystemet
eller af hårkulturens försummande öfverhufvud, och kroppens
flitiga tvättande med kallt vatten eller bruket af
ljumma bad kunna ofta vara de bästa medlen att befordra och
förbättra en bristfällig hårväxt. Hår-kulturen har
återigen uppenbarligen ett gagneligt inflytande på kroppens
allmänna helsotillstånd. Ytterligare bör erinras, att hårets
kammande icke får fortsättas för länge, emedan derigenom
lätt skadliga inverkningar på hufvudnerverna och hela
nervsystemet, falska nervretningar, kunna uppkomma. Utom
hårets renande med kam och borste bör äfven anbringandet
af olja och fett, eller så kallade pomador, omnämnas.
Bruket att ingnida håret med feta, oljaktiga ämnen är utbredt
bland jordens alla folk; det grundar sig uppenbarligen på
dess bepröfvade nytta, och, bedömdt från medicinsk
ståndpunkt, på ersättning af sjelfva hårets naturliga oljaktiga
öfverdrag, hvilket dagligen till en del går förloradt. Håret
blir derigenom torrt, förlorar sin glans och sin naturliga
färg och behöfver således en artificiel oljaktig ersättning.
Härtill äro de feta oljorna företrädesvis att rekommendera,
och de brukligaste äro fin oliv- eller provence-olja samt
mandelolja, till hvilken man för välluktens skull plägar sätta
några droppar af en eterisk olja, t. ex. bergamottolja.
Sådana håroljor äro att föredraga framför hårsalvorna eller
pomadorna, hvilka vanligen bestå af en blandning af renadt
fett och olja och en eterisk tillsats, men icke kunna
jemföras med de rena flytande håroljorna. Åsigterna öfver
företrädena hos de åtskilliga till hårkulturen begagnade
oljorna äro mycket olika; men det är genom flerfaldiga
undersökningar afgjordt, att de alla, beträffande inflytandet på
hårets tillväxt och skönhet, kunna ställas ungefärligen i
jemnbredd. Hårsalvor af renadt fett och olja och en färsk
utpressad saft af t. ex. äpplen eller oranger äro att föredraga
framför starkt luktande pomador. Detta slag af hårsalvor
var det första som från Rom kom på modet. En romersk
läkare, Pittoni, förfärdigade den första hårsalvan af
äppelsaft och gaf den namnet pomata (ital. pomo, äpple).

*

<h2>XXIII.
Huslighet, ordningskärlek.</h2>

Huslighetens första vilkor är ordningskärlek. Den
består i uppmärksamheten på den rätta tiden och det rätta
stället, hvilken så ofta felas qvinnokönet. Man måste strängt
hålla på, att en ung flicka vänjes att göra allt i rätt tid,
att iakttaga klockslagen och punktligt indela sin tid,
äfvensom att lägga allt åter på dess rätta plats, så att hennes
ögon taga anstöt af allt ostädadt, oordentligt eller till och
med osymmetriskt och icke kunna lida det. Må hon,
såsom Pestalozzi säger, betrakta boningsrummet såsom en
helgedom: det tillkommande husliga lifvet skall då för henne
blifva en verklig gudstjenst.

Uppmärksamhet på ett tillbörligt användande af
penningar, på aktsamhet om kläderna, på sparsamhet med vår
dyrbaraste egendom, tiden, måste alltifrån den tidigaste
åldern inpräglas hos unga flickor. Det verksammaste medlet
härtill, när förmaningar icke hjelpa, är att låta dem sjelfva
känna de menliga följderna af en underlåtenhet härutinnan.
Så t. ex. måste slöseri med deras handpenningar föra med
sig. att de nödgas umbära hvad de verkligen behöfva, och
man får på intet sätt afhjelpa deras förlägenhet eller lemna
något nytt tillskott, så framt icke de stora utgifterna skett
till något prisvärdt ändamål. På samma sätt måste man
förfara, när de försummat vården om sina kläder.
Antingen måste de med egna händer åter sätta dem i stånd,
eller ock försaka alla de nöjen, hvari de eljest kunnat få
deltaga. Endast på detta sätt få de lära känna
olägenheterna af sin försummelse.

Hvad sparsamhet med tiden beträffar, så måste nöjets
stunder noga räknas, och likaså den tid, som användes på
klädseln, på det de måtte lära sig inse huru förderfligt det
är att så många af deras kön tillbringa sin mesta tid vid
toaletten. Det är derför bäst att för unga flickor
bestämma en viss tid, hvilken icke får öfverskridas, till deras
klädsel, på det de må förvärfva sig skicklighet att kläda sig
fort, men likväl nätt, ordentligt och elegant.

Ynglingar förberedas vanligen redan tidigt för sitt
blifvande lefnadskall, men med unga flickor händer ofta, att
de, ehuru de äro bestämda till att sköta ett hushåll, likväl
icke erhålla den ringaste handledning deri, utan vanligen
börja detta vigtiga kall med en fullkomlig obekantskap om
penningens värde och om de tings bruk, som omgifva dem.
Äfven häri är en god moder och en huslig uppfostran den
bästa lärarinnan. Men många unga flickor, hvilka icke hafva
någon moder och intet fädernehem, förblifva ända till sina
sednare år i pensionen. Dessa borde bildas i en särskild
klass, hvari äfven undervisades i hushållsväsendet. Detta
vore början till den så kallade andra, praktiska
uppfostringen för kallet och lifvet. En hvar af dem skulle under en
veckas eller månads tid efter ordning öfvertaga en del af
hushållet, icke blott dukningen och öfveruppsigten i köket,
utan äfven de andra delarne af hushållsgöromålen, såsom
bokföringen, tvätten o. s. v.

Ett dylikt plus af huslig undervisning skulle gifva en
sådan pensionsanstalt och de deri bildade ett afgjordt
företräde framför andra.

*

<h2>XXIV.
Behagligt sätt.</h2>

Det ligger något förtrollande i somliga personers sätt,
som nästan ögonblickligt förvärfvar dem andras tillgifvenhet
och förtroende. Det är icke smickrets, sjelfbehagets eller
lättsinnets leende, utan det är det enkla uttrycket af det
nöje och den välvilja, som vi genom deras anblick och
genom deras närhet förnimma, och som genom ett slags
andlig smitta äfven hos dem uppväcker glada och välvilliga
känslor och draga dem till oss.

Så ofta detta intagande sätt äfven må hafva blifvit
missbrukadt till onda afsigter, så har det dock säkerligen
sin ursprungliga, sanna grund i anlaget, i hjertats vänlighet
och öppenhet och i ett välvilligt sinne, och det förekommer
väl att hos sådana, hvilkas karakter under lifvets lopp
blifvit förderfvad, skenet af detta anlag qvarblifver, ehuru
verkligheten gått förlorad.

På hvad sätt skall man nu förvärfva detta angenäma
väsende, eller gifva det åt unga personer? Säkerligen på
intet annat sätt, än att man rätt tidigt fyller deras sinne
med kärlek och välvilja för deras medmenniskor och förmår
dessa känslor att yttra sig i tecken af välvilja och aktning
mot en hvar. Till och med om denna yttre vänlighet till
en början endast är antagen, skall den dock småningom
blifva en andra natur, och slutligen bidraga till att genom
återverkan äfven i det inre uppväcka vänlighet, välvilja och
sann menniskokärlek. Detta är en gyllene regel för dem,
som hafva att göra med barn.

Men mödrar och uppfostrarinnor måste akta sig att i
detta afseende vilja till deras yttre uppfostra alla unga
flickor efter en typ, eller efter ett ideal; det kommer härvid
an på att gifva individualiteten sin rätt och låta den fritt
utveckla sig. Den qvinliga ungdomen är en planta, som
växer och måste fram i ljuset; man får derför icke lägga
någon sten på den. Må man förlita sig på dess ädlare
natur, dess naturliga känsla för det skickliga; denna är
starkare än reflexionen, som här lätt skulle kunna leda till
tillgjordhet och onatur.

*


<h2>XXV.
Konversation.</h2>

Men det är icke nog med ett behagligt sätt, utan unga
flickor måste äfven söka tillegna sig konsten att konversera.
Den består i konsten att höra väl och konsten att tala väl.
Åhörarens beständiga uppmärksamhet och olika ansigtsuttryck
allt efter den talandes olika yttranden gifver samtalet ett
synnerligt behag. Att blifva väl hörd och förstådd,
uppmuntrar den talande att med nöje fortfara, ämnet må vara
hvilket som helst.

Tidigt sällskapligt umgänge, en god ton i detsamma
och en bildad konversation, äfvensom ett riktigt uttal, gifva
häri den rätta öfningen, hvari större tillfälle finnes vid den
gemensamma eller pensionsuppfostringen än vid privat
uppfostran.

Det första vilkoret för en angenäm konversation är en
behaglig röst, hvilken är tydlig och artikulerad, men icke
affekterad, hög, men icke skrikande, mild, men icke
klagande, i förening med en behaglig ställning, men utan
aktion eller gestikulation, ty allt slags gestikulation är
teatralisk och opassande. Tillika är det ett hufvudvilkor att
tala rent, utan brytning och utan provincialismer. Hvad
ämnet för samtalet beträffar, så måste det vara afpassadt
efter åhörarens smak och sinne, och häraf framgår, att
såväl till att höra väl som att tala väl icke blott sakkunskap,
utan äfven kännedom om menniskornas smak och böjelser
äro erforderliga, och att en god konversation alltså vida
mera är en verkan af en god uppfostran Öfverhufvud, än
någon särskild egenskap af densamma.

Dock gifves det några andra punkter, som unga flickor
måste iakttaga vid samtal, och några fel, som de måste
undvika, hvilka vi derför här vilja särskildt vidröra.

Först och främst bör aldrig begäret att lysa i
konversationen uppfylla hjertat, ty eljest skiner den talandes
fåfänga alltid igenom och stöter mer eller mindre åhöraren,
af hvad innehåll samtalet än må vara. Man skall så litet
som möjligt tala om sig sjelf, emedan äfven detta visar och
närer fåfängan. Det är vidare barnsligt och löjligt, när
unga personer antingen berömma sig af sina dygder eller
anklaga sig för sina fel, då båda delarne sannolikt icke
kunna vara så stora, som de föregifva, och en biafsigt
alltid skiner igenom.

Unga uppväxande flickor böra betänka, att det är högst
tadel värdt att tala illa om andra menniskor, emedan det
strider mot den kristliga kärlekens lag, enligt hvilken man
alltid skall öfva kärlek och öfverseende mot sin nästa, och
emedan man kan vara falskt underrättad. En ung man
tillfrågades en gång af en vän, hvarpå han skulle igenkänna,
om den flicka, som han ville välja till maka, vore af god
sinnesart, och han svarade: "Om under samtalet en
tvifvelaktig anklagelse göres mot en frånvarande person, och hon
är mera böjd att antaga den fällande än den friande
åsigten, så är hon med all säkerhet af dålig sinnesart." Man
benämner detta förtal, hvilket en stor menniskokännare
kallat en ruttnande konversation.

Det är vidare ingenting, som vid ett samtal är
oangenämare och gör den talande obehagligare, än rätthafveri
och talträngdhet, men hos unga flickor är dylikt i högsta
grad oanständigt, då deras karakter just bör vara saktmod
och eftergifvenhet. Man göre sig derför till lag att aldrig
direkt motsäga, minst med bitande uttryck, och, till och
med om man är fullkomligt öfvertygad om oriktigheten af
det, som någon påstår, att blott genom milda och
blygsamma yttranden uttrycka sin motsatta åsigt, och att aldrig
fortsätta en tvist. Huru sanna och sköna äro icke skaldens
ord: Tänka mycket, känna mera och föga tala.

Äfven är det tadelvärdt att utbryta i höga lofprisanden
öfver en om än aldrig så förtjenstfull man, ty en ung flicka
gifver sig derigenom ett opassande utseende af skiljedomare,
och dessutom är det föga öfverensstämmande med den
qvinliga försyntheten att lifligt förkunna en mans lof.

Unga flickor måste varnas för att i samtal vänja sig
vid starka bedyranden eller små qvasi-svordomar, eller att
åberopa andra till vittne på sanningen af det, som de
påstå, ty alla sådana uttryck och appellationer framställa den
talandes karakter i en mindre god dager, emedan de
uppväcka den förmodan, att hon vanligen utan sådana icke
blir trodd.

Att skratta högt eller fnettra med mellanskof, såsom
till och med uppvuxna flickor hafva för sed, är tadelvärdt,
emedan det skadar karakterens värdighet, när man ser att
de taga så lifligt intryck af struntsaker, att de måste skratta.
Skrattet är af dubbel natur; det vanliga, fysiska eller
djuriska skrattet är ofta tecken till tölpaktighet, till och med
till dumhet, samt mycket ofta till bristande belefvenhet; det
högre, det psykiska skrattet är en själens glädje. Dåren
skrattar, den vise ler. En hufvudregel för qvinlig ungdom
är att aldrig vara för högljudd i sällskap.

Samtalet måste alltid ega karakteren af sanning och
uppriktighet. Detta är af största vigt, då derförutan våra
ord endast äro tomma ljud, som icke intressera den
hörande mer än klingandet af en klocka. Ingen konstlad
polityr kan ersätta uttrycket af denna dygd, ingen
fullkomlighet i kunskaper bristen deraf. Derför, ehuru öfverdrifvet
lofprisande eller tadiande af andra, såsom ofvan sades, är
oskickligt i angå flickors mun, måste de dock, såväl härvid
som vid alla andra tillfällen, med sanning säga sin åsigt,
om de måste göra det, men alltid med blygsamhet och utan
afgörande ton. Skulle någon yttra något oskickligt till en
ung flicka, vare sig att det sårar anständigheten,
sedligheten eller religionen, så måste hon uttrycka ett afgjordt
missbilligande. Ty det svagare könet utöfvar ett stort inflytande
på den manliga karakterens förbättrande, och om alla af
hennes kön så handlade, så skulle de säkerligen mycket
bidraga till den allmänna sedlighetens förbättrande, hvilket
skulle vara till stor fördel för dem sjelfva, deras ställning
och anseende.

Att vidare tillägga några reglor, rörande iakttagandet
af tillbörlig aktning mot högre, godt sätt mot jemnlikar och
vänlighet mot ringare under samtal, synes öfverflödigt. Ty
då man af unga flickor icke kan vänta filosofens eller
verldsmannens vishet och bestämdhet, och deremot samtalets
sorglösa vänlighet, manerens enkelhet, ungdomens gratie, lätthet
och naturliga liflighet förläna deras konversation det högsta
behag, så är det bättre att icke genom för ängsliga former
störa dem, utan heldre låta dem orubbadt behålla detta
ungdomens företräde, hvars förlust genom intet kan ersättas.

*

<h2>XXVI.
Förströelser.</h2>

Förströelser skilja sig derigenom från vanliga
kroppsöfningar, att de tillika vederqvicka och uppmuntra sinnet.
Yid uppfostran hemma kan man om aftnarne under vintern
tillåta barnen att spela kort, likväl aldrig om penningar,
helst derigenom öfning i räkna vinnes samt minnet och
omdömeskraften skärpas. Äfven dam- och schackspel.
Schackspelet kan, då det har så mycken likhet med det vanliga
lifvets gång, begagnas till att öfva de själskrafter, som
derunder komma att tagas i anspråk. Detta spel har
århundradens erfarenhet för sig, det förorsakar inga häftiga
lidelser, och sätter genom den beständiga uppmärksamhet, med
hvilken man måste vaka öfver motståndarens rörelser, och
genom den klokhet, med hvilken man måste inrätta och
leda sina egna angelägenheter, själens hela kraft i
verksamhet och stärker densamma. Detta spel är likväl mera för
allvarliga naturer.

Brodera, teckna, musik, tillverkning af blommor och
papparbeten, dans, bollspel, åtskilliga sällskapsspel äro
passande förströelser för unga flickor, och borde såväl hemma
som borta afvexlande begagnas, för att underhålla deras
sinnes glädtighet, hvilken är deras förnämsta behag och en
rik källa till mensklig lycksalighet. En resande och stor
skald berättar, att han sett en ung dam klippa i papper,
och att det varit verkliga poemer med saxen. Föreläsandet
af intressanta resebeskrifningar och biografier hör äfven hit,
och är till och med att föredraga framför ofvannämnda
förströelser. Denna sysselsättning på lediga stunder är mycket
att rekommendera och skulle derför af mödrar och
uppfostrarinnor i större familjekretsar och pensioner fordras af
de unga flickorna. Den uppfyller det dubbla ändamålet af
förströelse och undervisning.

Allt efter som föräldrar och uppfostrare hysa den
åsigten, att offentliga skade- och sångspel befordra sedligheten,
eller att de blott hafva den verkan att de uppväcka ett
lifligt och innerligt deltagande för den lyckade
framställningen, denna må nu vara af allvarligt ocb tragiskt eller gladt
och skämtsamt innebåll, hafva de förklarat besökandet af
teatern än för nyttigt och än för skadligt vid den qvinliga
uppfostran. Vi äro af Schillers åsigt, att teatern kan vid
försigtigt begagnande utöfva ett sedligt inflytande vid den
qvinliga ungdomens uppfostran; skådespelet förmår
onekligen att genom naturlig framställning af enskilda karakterer
befordra menniskokännedomen, att genom trogen skildring
af de herrskande dårskaperna göra lasten afbräck, att
genom exempel af mod och själsstorhet höja sinnet, att
genom rörande framställningar bringa undangömda dygder till
heders, med ett ord, att bilda och förädla och stundom i
sinnet djupt inprägla träffande sedespråk. Många af de
bättre skådespelsdiktarne hafva kanske mera gagnat
menskligheten än en stor del af moralskriftställarne. Men vi tro
icke desto mindre att skådespelet, utöfvar mera ett estetiskt
än ett moraliskt inflytande, ocb vi varna derför för att låta
den qvinliga ungdomen alltför tidigt besöka teatern, och,
när det sker, först efter ett strängt urval. Ungdomen skall
hemta sin andliga näring ur historiens, naturens,
familjelifvets stora skådespel; detta är en svår uppgift, hvars
lyckliga lösning icke lemnar någon tid öfver till teaterbesök.
Dessa få således vara endast sällsynta undantag och aldrig
blifva någon regel. Den qvinliga karakteren, af naturen så
benägen att af sin verkningskrets göra, ett skådespel, löper
stor fara att falla ett offer för denna böjelse, och om den
unga flickan genom täta teaterbesök råkar i ett tillstånd,
hvari hon drages af och an mellan spel och verklighet,
mellan skådebana och lif, så skall detta förvrida hufvudet på
henne och förbilda hennes hjerta. Man får, som sagdt är,
derför endast sällan och med ett urval och en försigtighet,
som vet att förekomma allt grumlande af en oförderfvad,
men i högsta grad mottaglig själ, medgifva unga flickor
bivistandet af offentliga skådespel.

Hvad uppförandet af pjeser i familjer och pensioner
beträffar, så kommer allt an på sättet och ämnet för
föreställningen. Behandlas det hela såsom en didaktisk öfning,
utföres det endast af den qvinliga ungdomen, och gifves
dervid ingen anledning till fåfänga eller koketteri, så må
det tolereras såsom en öfning för minnet, för ett riktigt
uttal och sättet att föra sig; men att, såsom fru Maintenon
Jill Bossuets stora ogillande gjorde i sin pension i S:t
Denis, anse det såsom en väsendtlig del af den qvinliga
uppfostran, dertill bör ingen moder eller uppfostrarinna låta
förleda sig.

Men framför allt är det af vigt att vid förströelserna
under den uppväxande qvinliga ungdomens uppfostran
iakttaga den rätta medelvägen, och låta dem i behörig
proportion omvexla med arbetet. Uppfostran i pensionen har i
detta afseende företräde framför den i hemmet, hvilken icke
alltid kan göra sig oberoende af familjelifvets mångfaldiga
förströelser. För mycken förströelse blir en moder till
nyckfullheten, och dagliga nöjen blifva den sanna glädjens
död, liksom omvändt ensamheten för den ännu icke
uppfostrade menniskan lätt blir en källa till sorgsenhet och till
och med till svårmod.

*


<h2>XXVII.
Straff, belöningar.</h2>

Man har i många skolor för vana att använda straff,
hvilka framkalla blygsel. Men deras tillämpande på unga
flickor är sällan rådligt och medför skadliga följder, i det
att dylika bestraffningar antingen förminska hederskänslan,
kränka och förnedra sinnet och göra de bestraffade
okänsliga för andras omdömen, eller ock rent af skada helsan.
I många skolor uppväger allt, hvad de unga flickorna få
lära, icke det, som de genom straffen förlora i sinnets
glädtighet, till karakteren och helsan. När man t. ex. låter
ett barn under en timmas tid sitta på straffbänken i en
offentlig skola, så förhärdar man derigenom ganska lätt dess
sinne och förslöar känslan för heder och skam, hvarigenom
man tillintetgör en af de förnämsta bevekelsegrunderna till
det goda och ett af de största hindren för det onda. Just
på denna grund borde straff och till och med förebråelser
vanligen meddelas endast i uppfostrarinnans närvaro, men
beröm och belöningar deremot offentligen.

Men huru skola motspänstiga barn uppfostras?
Säkrast genom uppfostrarens andliga makt öfver lärjungens
sinne. Otrolig är den kraft, som en menniskas
personlighet kan erhålla öfver en annan. Vi hänvisa i detta
afseende till det, som i tredje afdelningen blifvit sagdt om
lärjungens eller barnets förhållande till föräldrar och lärare,
och erinra derom, att verkligt dugliga uppfostrarinnor
förmå otroligt genom att omärkligt draga eleven till sig, och
om detta på den angifna vägen icke skulle lyckas, genom
att mot envisheten sätta ett strängt och konseqvent allvar.
Är detta möjligt med uppvuxna, huru mycket mera då med
barn, hvilka af naturen äro böjligare! Men dertill hör
äfven, att uppfostraren sorgfälligt vakar öfver att bibehålla
denna auktoritet genom sitt hela uppförande, genom ord
och handlingar, genom det goda exemplets makt. Är detta
förhållande behörigen grundadt, så skall beröm och tadel
blifva af stor verkan.

Likasom hoppet om belöning och fruktan för straff äro
de båda krafter, hvilka mest regera menniskorna i den stora
verlden, likaså äro äfven för familjens eller en skolanstalts
lilla verld beröm och tadel vida verksammare
bevekelsegrunder till pligternas uppfyllande, än fasta, slag och
inspärrning. Heder och skam äro enligt Locke själens vigtigaste
retmedel, när den en gång lärt sig att känna dem; och har
man kommit derhän att bibringa barn kärlek till hedern
och fruktan för skammen, så har man ingifvit dem en
princip, som ständigt skall drifva dem att göra det rätta. Man
försumme blott icke att hos dem inplanta begreppet om den
sanna hedern, som endast är hedern inför Gud. Vid större
eller hemliga fel måste barnet i tysthet och med
hjertlighet göras uppmärksamt på det syndiga i dess handlingssätt
och ledas till en sann ånger inför den himmelska fadern,
som ser allt, äfven det fördoldaste. Endast vid mycket
trotsiga, känslolösa, envisa, missrigtade sinnen, hos hvilka alla
ädlare bevekelsegrunder äro utan inflytande, må med
försigtighet och med ett slags högtidlig förberedelse, men
sällan, kroppslig aga användas.

Den täflingsdrift, som vaknar, när vi se andra
utmärkas, kan, behörigen begagnad, blifva en mäktig eggelse till
flit. Men då den lätt kan urarta till afund, så är det
bättre att låta den verka på egen hand, än att genom
andras utmärkande söka frammana den.

Allt smicker måste sorgfälligt undvikas. Det
uppväcker fåfängan och skämmer bort de unga flickorna för
framtiden.

Äfven plägar man till uppväckande af barns flit gifva
dem belöningar, men dessa äro utan gensägelse mindre goda
motiver än kärleken till äran och fruktan för skammen,
och framför allt aktningen för pligten. Men der man anser
belöningar böra komma i fråga, måste man fästa
uppmärksamhet vid deras beskaffenhet. De böra bestå i böcker
eller öfverhufvud i föremål, som tjena till undervisning eller
nöje, men aldrig i penningar, prydnader eller läckerheter.
Gifver man barn penningar till belöning för deras flit, så
kan man lätt förleda dem att göra dessa i stället för äran
eller pligtkänslan till bevekelsegrund för deras handlingar
och på detta sätt lägga grund till girighetens eller
slöseriets last. Gifves prydnader till belöning, så blir kärleken
till grannlåt lätt en följd deraf och motivet till
handlingarne; och gifver man slutligen läckerheter till belöning,
så lär man barnen att betrakta dessa såsom någonting högst
eftersträfvansvärdt, och en beständig längtan derefter blir
följden.

Ofta har man bemärkt, att de första under barndomen
mottagna intrycken af motvilja eller välbehag äro orsakerna
till våra tillkommande sympatier eller antipatier, och att de
genom hela lifvet fortfara att bestämma och missleda vårt
omdöme, hvaraf framgår huru stor omsorg erfordras i dessa
intrycks öfvervakande.

*
</chapter>
<chapter name="Fysisk fostran.">
<h1>Fysisk fostran.</h1>

<h2>XXVIII.
Kroppsöfningar.</h2>

Inhemtandet af vetenskaper och konster fordrar ett
stillasittande lefnadssätt, hvilket ofta lägger grunden till
mångahanda sjukdomar. Derför måste dagligen flera
timmar anslås till kroppsrörelse och sinnesvederqvickelse, på
det att genom själsarbetets afbrytande jemnvigten i kroppen
måtte återställas.

Man plägar vid unga flickors uppfostran föredraga
sådana rörelser, hvilka öka verksamheten och befordra
kroppens tillväxt på längden, framför sådana, hvilka göra den
stark och undersätsig, t. ex. gymnastik. De förnämsta
kroppsöfningarne för den qvinliga ungdomen äro: promenader,
lekar, hvilka äro förenade med kroppsrörelse, bollkastning,
gungning, springning och dans, om sommaren i det fria,
om vintern inomhus; deremot måste hoppning undvikas,
emedan fel i växten, förskjutningar af inelfvorna och andra
olägenheter derigenom kunna uppkomma.

Äfven får kroppsrörelsen aldrig fortsättas ända till
häftig upphettning. Efter lekens slut är stor försigtighet
nödvändig till undvikande af förkylning, så att man icke får
utsätta sig för drag eller dricka kall dryck.

Det gifves åtskilliga andra slag af rörelse, hvilka, ehuru
helsosamma, våra konventionella förhållanden likväl icke gerna
tillåta unga flickor att i städer begagna sig af, såsom t. ex.
skridskoåkning; men på landet, eller der tillfälle gifves vid
hemmet eller pensionen, bör en sådan öfning, såsom ganska
välgörande, icke försummas. Marschering med afmätta steg
på soldatvis, deklamation, äfvensom dans och sång med
måtta och på rätt tid, äro helsosamma öfningar till
rörelse- och talorganernas stärkande och utbildning.

*

<h2>XXIX.
Luft.</h2>

Unga flickors styrka och regelbundna
kroppsverksamhet beror icke blott af en flitig öfning af deras lemmar,
utan lika så mycket af renheten och kylan af den luft,
som de inandas. Den kalla vinterluften verkar såsom ett
kallt bad, i det den för någon tid förminskar hudkärlens
verksamhet, och derigenom åstadkommer en hopning af
blodet och lifskraften i det inre, hvaraf en ökad
verksamhet i hela nervsystemet och en förhöjd hud värme blir
följden. Liksom vid ett kallt bad hämmas lifskraftens
utströmmande och hopas i det inre af kroppen, hvarigenom
kroppen verkligen för någon tid blir starkare och lifligare; man
säger derför i dagligt tal, att friska luften stärker.

Derför böra unga flickor om vintern ofta gå ut, men
helst icke mera än en qvart eller en halftimma i sender.
Om sommaren deremot kunna de aldrig nog länge vistas
ute, förutsatt att de äro skyddade för hettan.

Ett ständigt vistande i ren luft befordrar afgjordt så
väl helsan i allmänhet, som hyns skönhet; och det är
derför högst vigtigt att vara betänkt på luftens ständiga
förnyande, ja, i många fall kan förändring af luft blifva ett
kraftigt läkemedel, och vi se allt oftare, huru sjukliga unga
flickor blifva friska och starka genom ett längre vistande
vid hafvet eller i bergstrakter, eller i barrskogar.

Man måste på dubbelt sätt söka uppnå detta vigtiga
mål, för det första derigenom att man låter de unga
flickorna tillbringa sina lediga stunder i fria luften, och för
det andra derigenom att man flitigt vädrar skol- och
sofrum samt matsalar och alla öfriga rum.

Sofrum med mera än en säng måste vara försedda
med ventiler och flitigt vädras, företrädesvis morgon och
afton. Äfven borde spjällen aldrig skjutas i sådana rum,
som äro så väl ombonade, att de utgöra snart sagdt den
enda öppningen. Bäst är, att sängarne äro utan
omhängen, på det icke en förskämd luft måtte hopa sig kring
den sofvande. Likväl får ingen bädd stå för nära hvarken
fönstret eller kaminen, emedan ett ständigt fint drag lätt
kan hafva skadliga följder.

I trånga och med menniskor fullproppade sofrum, der
man alla nätter innesluter barn under åtta till nio timmars
tid, uppkommer icke blott detta bleka, pussiga utseende,
som vi iakttaga hos barn, hvilka arbeta i full packade
fabriker, utan äfven verkliga sjukdomar, såsom dålig
matsmältning, andtäppa, konvulsioner, nerv- och rötfebrar, allt
sjukdomar, hvilka ymnigt förekomma i de fattiges trånga och
öfverfyllda boningar. Derför böra mödrar och
uppfostrarinnor på det sorgfälligaste vaka öfver sofrummen, då af
deras goda beskaffenhet beror icke blott det närvarande
välbefinnandet, utan äfven den framtida helsan, ja mången
gång till och med lifvet.

Likaledes är det en vigtig regel, att luftens värme
öfverhufvud icke får öfverstiga högst tjugo grader Cels.,
emedan allt för varma rum äro i hög grad skadliga för unga
flickors helsa, och. utom många andra olägenheter, äro det
säkraste sättet att frambringa förkylningar.

*

<h2>XXX.
Diet.</h2>

Mjölken har af naturen blifvit bestämd till alla unga
djurs näring, och således utgör den äfven för barn den
bästa födan. Men den måste förtäras i oförändradt
tillstånd, och grädden eller den feta delen får derför icke
afskummas, såsom det tyvärr vanligen; sker i städerna, ty
just denna innehåller en stor del af mjölkens mest närande
ämnen. Lika litet får den mjölk, som är bestämd till föda
åt barn, allt för länge utsättas för kokning, dels emedan
den derigenom förlorar mycket af sina flygtiga delar, såsom
lukten intygar, dels emedan den antager egenskapen att
framkalla förstoppningar, hvilket är alldeles motsatt dess
verkningar i det friska och naturliga tillståndet.
Söt mjölk med något hvetbröd är den bästa frukosten
för barn. Endast för dem, hvilkas mage icke kunna
fördraga mjölk, må en tredjedel eller en fjerdedel rent kaffe
tillsättas, och om icke heller denna frukost fördrages, må
andra flytande näringsmedel tillåtas till frukost, såsom
grynvälling, eller också té med socker och grädde samt hvetbröd.

Till middagsmåltid passa bäst enkelt tillredda
kötträtter med grönsaker af alla slag, kål, rofvor och potatis icke
undantagna, samt till efterrätt en lätt pudding af semla
(hvetbröd), mjölk, ägg, socker och smör. Vegetabilisk föda
är ensamt allt för litet närande, dock måste den alltid
utgöra hufvudsaken. Ty det är en skadlig fördom att låta
barn förtära endast kött; man upphettar derigenom deras
blod, disponerar dem till inflammatoriska sjukdomar, gör
till och med karakteren häftig och passionerad, och
skämmer så bort deras mage, att de längre fram icke kunna
smälta och fördraga vegetabilisk föda. Men till barnens
mat får blott litet salt och ingen krydda begagnas, emedan
de för starkt reta matsmältnings- och blodsystemet och
genom öfverretningen frambringa svaghet i de finare och
insugande kärlen, samt icke äro födande. Då socker och smör
äro mycket födande, kunna de med fördel, dock icke till
öfvermätt, begagnas; att förbjuda deras bruk är således ett
stort misstag.

Till aftonvard är frukt med bröd till det bästa. Man
vänje öfverhufvud barnen att äta bröd till allt.

Till qvällsvard passar bäst smörgås, samt om
sommaren kall mjölk eller kallskål af dricka och socker med
bröd, om vintern gröt.

Den bästa dryck för barn och ungt folk är friskt,
rent källvatten. Detta är det säkraste medlet att för hela
lifvet bibehålla en god mage och god matsmältning, som
är en oskattbar fördel. Endast för mycket svaga må öl
tillåtas.

Vin skola barn och unga personer alldeles icke dricka.
Det angriper deras mage lika mycket som bränvin de
fullvuxnes, samt framkallar trög matsmältning och nervsvaghet.
Och om äfven stundom på högtids- och glädjedagar något
vin må drickas, så får det dock blott vara lätt vin, eller
måste, om det är starkt, utspädas med vatten. Mogen
eller tillagad frukt är för den barnsliga naturen lika
passande, som smaken är behaglig. Frukt förebygger
dispositionen till gallsjukdomar och gulsot, den gör hyn renare
och vackrare samt motverkar benägenheten till sjukliga 
safter. Man bör derför under hvad årstid som helst tillåta
barnen att äta frukt samt låta den utgöra en del af deras
vanliga diet.

Man akte noggrant derpå, att barnen icke äta för fort
och svälja allt halftuggadt, hvilket ofta är den enda
orsaken till klen matsmältning, dålig mage och magerhet. Men
hos unga flickor måste man äfven se på sjelfva sättet att
äta. Renlighet och godt skick äro här oeftergifliga
fordringar.

Det är nödvändigt, att barn intaga sina måltider på
bestämda timmar, och att de deremellan icke få äta något,
emedan det beständiga mumsandet förderfvar tänder och
mage, genom att aldrig unna dem någon hvila. Må man
derför låta äfven de unga flickorna äta på bestämd tid,
men då tillräckligt, och icke tåla att de mellan måltiderna
förtära något. Efter aftonmåltiden böra de någon tid hålla
sig uppe, så att matsmältningen icke må försiggå under
sömnen. Men lika skadligt är det att låta barn fasta för
länge eller gifva dem för litet närande föda. Ty derigenom
försvagas matsmältningskrafterna, förminskas hela kroppens
styrka och förhindras tillväxten. De ringare klassernas och
sådana familjers barn, hvilka hafva antagit en frugal diets
illa förstådda grundsatser, blifva merändels skrofulöst bleka
och pussiga af brist på god blod och tillräcklig retning af
det uppsugande systemet.

Om hos den qvinliga ungdomen en stor benägenhet till
korpulens visar sig, så är en förminskning af födan och
förökning af kroppsrörelsen ofta ett godt medel; men
mången gång är det otillräckligt, ty en dylik korpulens är ofta
följden af en för stark fettbildning i kroppen, och detta är
ett tillstånd, som erfordrar läkarebehandling, emedan det
mycket lätt kan öfvergå till farliga sjukdomar, eller ock
kan vara början till bleksot.

*

<h2>XXXI.
Klädseln.</h2>

Klädernas ändamål är att värma och att betäcka, samt,
hos qvinnokönet, äfven att pryda.

Det första bör hos unga flickor icke drifvas för långt,
på det de icke måtte blifva bortskämda, men man måste
äfven noga akta sig för motsatsen, isynnerhet om vintern.
Bärandet af kalsonger, isynnerhet under utvecklingsperioden,
är utan allt tvifvel af stor nytta; hvad de öfriga
underkläderna beträffar, så är det svårt att uppställa någon regel,
utan måste individualiteten och vanan dervid få afgöra.

Det andra ändamålet med beklädnaden, kroppens
betäckande, måste hos unga flickor tidigt sättas i samband
med blygsamhetens och jungfrulighetens känsla, och
klädningen alltifrån barndomen betäcka bröst och rygg, så att
längre fram allt oanständigt blottande af dessa delar blir
dem motbjudande, ja omöjligt.

Hvad det tredje eller prydnaden beträffar, så måste
unga flickor vänjas vid att vara uppmärksamma på sin
klädsel, då de derigenom gifva tillkänna sin kärlek till
renlighet och nätthet, hvilken, såsom ofvanföre blifvit visadt,
är så oumbärlig för deras kön. I detta afseende måste en
smakfull enkelhet göras till hufvudregel, och all smaklös
öfverlastning med grannlåt undvikas, hvarvid den påklädda
sjelf sist kommer i betraktande.

Klädernas form måste äfven motsvara enkelhetens och
skönhetens reglor, och ögat häri genom goda mönster
vänjas till en god smak. Detsamma gäller om
sammanställningen af passande färger, hvilka öfverensstämma med
hvarandra och med individualiteten. Här visar sig, om ett
riktigt färgsinne blifvit väckt och utbildadt. Isynnerhet måste
böjelsen för ombyte och modsjuka motarbetas, och, då man
icke kan helt och hållet undandraga sig modets herravälde,
unga flickor tillvänjas att undvika sådana moder, hvilka
strida mot skönhet och god smak samt mot deras
individualitet, eller åtminstone att så modifiera dem, att man
visserligen följer modet, men dock icke sårar den goda
smaken. Ty att kläda sig emot modet, skulle återigen väcka
uppseende, och just derigenom strida mot den sanna
qvinligheten. Må man följa Popes ord:

<poem>Var ej den första, hvilken bär det nya,
Och ej den sista, som det lägger af!</poem>

Lysande och dyrbara prydnader få icke bäras af unga
flickor. En ung flickas skönaste prydnader äro blommor.
Isynnerhet måste man undvika att begagna örhängen,
hvilket är en i högsta grad osmaklig vana och en qvarlefva
af vilda och barbariska folks sätt att smycka sig samt på
intet sätt bättre än bärandet af ringar i näsan, hvilket
ännu är en af deras förnämsta prydnader.

Håret måste bäras på enkelt sätt, och antiken gifver
oss ännu i dag härutinnan de bästa förebilderna.

Men företrädesvis måste man fästa uppmärksamhet vid,
att kläderna icke äro för trånga och tryckande. Snörlif är
förbjudet, och likaså den mycket skadliga planschetten; på
sin höjd må en lätt korsett vara tillåten. Icke heller skorna
få vara för trånga eller klämmande; i allmänhet förstår
man ännu icke att förfärdiga en god fotbeklädnad. Unga
flickor böra från sjette eller åttonde året vinter och
sommar begagna öfver fotknölarne lätt åtsittande kängor. Men
de få icke vara för korta, utan alltid längre än foten.
Genom en dylik fotbeklädnad missbildas och klämmes aldrig
foten och har utrymme att obehindradt fullborda sin
naturliga tillväxt utan vanskapning af tårna. Fotbeklädnaden
måste förena styrka med nätthet och prydlighet. Följden
af en dålig fotbeklädnad blir en dålig gång, och dock är
en behagfull gång något, som är värdt all uppmärksamhet,
och som aldrig kan förvärfvas, om den icke inhemtas i
ungdomen. Vidare uppkomma af samma orsak de så kallade
liktornarne, förhårdningar af huden på tårnas rygg. Man
kan i detta afseende lämpligast undersöka fötterna vid
användandet af fotvatten, som för renlighetens skull af unga
flickor mycket ofta bör begagnas.

*

<h2>XXXII.
Hållningens och växtens vårdande.</h2>

Fint byggda unga flickor blifva lätt sneda. Den
förnämsta anledningen dertill är tvånget att, år ut och år in,
hvarje dag flera timmar å rad sitta stilla i en tvungen
ställning. Dylika missbildningar förekommas bäst
derigenom, att stillasittandet omvexlar med rörelse, samt att de
vid sittandet hålla sig raka och icke luta sig.

Visar sig minsta anlag till snedhet, så är det
helsosamt att dagligen vid middagstiden lägga sig några timmar
rakt utsträckt på en tjock matta på golfvet och fortsätta
dermed under flera månader. Detta förhindrar merändels
det ondas tilltagande, genom att för någon tid aflägsna
hufvudets och den öfre kroppsdelens tryckning på ryggraden,
samt befordrar tillväxten. Unga personer äro, om de noga
mäta sig, om morgonen alltid en half tum längre än om
aftonen. Detta kommer deraf, att det mellan hvarje
ryggknota befintliga brosket dagen igenom hoptryckes af
hufvudets och ryggradens tyngd. Samma tryck frambringar lätt
krökningar af ryggraden hos växande barn, hvilkas ben äro
mycket mjuka; och just detta tryck är det, som genom ett
flera timmar fortfarande horisontalt läge midt på dagen,
eller genom att leka med på golfvet utsträckt kropp, kan
upphäfvas. Ehuru detta dagligen upprepade liggande ofta
i nämnda afseende verkar mycket välgörande, måste man
dock sorgfälligt akta sig för förkylning, som, utan nödig
försigtighet, lätt kan blifva en följd af att en längre tid
ligga på golfvet.

En god danslärare, som icke gör konstiga hopp, utan
hela kroppens raka, lediga och behagfulla hållning till
föremål för sin undervisning, är härvid både nyttig och
nödvändig. Äfven flickgymnastik och en enkel exercis är här
på sin plats.

Vidare måste man vara uppmärksam derpå, att barnen
under sömnen ligga på ryggen eller ock hvarje natt
förändra läge, hvarigenom icke blott snedheten, utan många
andra sjukdomar i de inre delarne, förebyggas. Äf samma
anledning skall man icke tillåta dem att alltid sitta på
samma sida i en soffa, vid ett bord eller ett fönster, emedan
detta föranleder en utböjning af den ena sidan, som hos
barn med svag benbyggnad lätt kan leda till snedhet.

En annan ganska vigtig orsak till fel i växten är
begagnandet af snörlif eller om underlifvet hårdt åtsittande
linningar och band, hvilka, genom det tryck, som de utöfva,
lätt kunna förändra de inre delarnes form eller läge och
derigenom framkalla andra sjukdomar. Om ett hårdt ställe
eller för starkt åtdraget ställe af snörlifvet trycker mera på
den ena sidan än på den andra, så böjer sig barnet åt
denna sida, och en krökning af ryggraden blir följden.

Det är för mödrar och uppfostrarinnor af den största
vigt att aldrig lemna detta ämne ur sigte. De måste ofta
på det noggrannaste undersöka, huru det förhåller sig med
barnens kroppsväxt, och om dess regelbundenhet befinnes
tvifvel underkastad, kan en sakkunnig läkare aldrig
skyndsamt nog tillkallas.

Man kan häraf lätt finna, att alla metoder att rätta
och förbättra unga personers växt, t. ex. snörlif, bandager,
maskiner, hvilka så ofta hemligen användas, äro förkastliga,
så framt de icke uttryckligen af läkaren föreskrifvas. Detta
gäller om alla mekaniska medel, de må användas på hvad
del af kroppen som helst.

Vid anlag till ryggradskrökning är allt det som
stärker konstitutionen af nytta, t. ex. kalla bad om
sommarmånaderna. Dock erfordras dervid behörigt afseende på
temperaturen, badets längd och årstiden. Vanligt källvatten
är för kallt för ömtåliga konstitutioner, så väl barn som
fullvuxna, och tillfogar dem ofta stor och oersättlig skada,
såsom vi i flera fall erfarit. Flodbad äro om sommaren
vida att föredraga. Badet får icke räcka längre än några
minuter och aldrig så länge, att man börjar darra af köld.
För barn passar badning endast om sommaren; om vintern
är flitig promenad i fria luften och dagligt tvättande med
friskt vatten det bästa badet.

*


<h2>XXXIII.
Sömn, sofrum, bädd.</h2>

Man får aldrig glömma, att sömnen upptager nära en
tredjedel af vårt lif, och att vi ingenstädes tillbringa så
mycken tid som i sofrummet. Derför är allt, som har
afseende derpå, af största vigt för lif och helsa, isynnerhet i
ungdomen.

Hufvudsaken är, att sofrummet är rymligt, innehåller
ren luft och har en lämplig temperatur. Det måste ligga
åt solsidan, vädras om dagen, men icke om natten, då det
alltid är skadligt att hafva fönstren öppna, om vintern
måttligt uppvärmas, ty att sofva i kallt rum är icke helsosamt
för barn och unga personer, ehuru det i Tyskland nästan
allmänt begagnas.

Bädden får icke bestå af för mjuka och upphettande
materialier, på det snedhet och benägenhet till svettning och
hudsvaghet måtte förebyggas, hvarigenom eljest anlag till
katarrher och rheumatismer uppkommer. Derför äro
madrasser af tagel eller mossa bäst passande, samt om
sommaren bomulls- och om vintern ylletäcken. Bädden bör
vara enkel och hård, då den ju icke är bestämd till ljufva
drömmar, utan till hvila efter dagens mödor. Önskligt
vore, att dunbäddar för den uppväxande qvinliga ungdomen
helt och hållet afskaffades!

Sängen får icke stå för nära fönstret, en fuktig vägg
eller kakelugnen.

Då det är under sömnen, som barnet mest växer, måste
man vara synnerligt uppmärksam på dess läge, så att det
icke ligger krokigt eller på ena sidan. Framför allt, intet
bolster! Sömnen måste hos yngre barn räcka längre, än
hos äldre, då de yngre behöfva vida mera tid till det
förlorades ersättande, för tillväxtens underhållande och hela
kroppens utveckling, som hufvudsakligen försiggår under
sömnen, hvaremot kroppen längre fram förvärfvar vida
större lätthet att begagna de frivilliga krafterna och att
åter ersätta dem, när de äro uttömda. De yngre måste
derför gå till sängs klockan åtta eller nio; de äldre kunna
vara längre uppe, för att läsa något, lära sig något
utantill, eller eljest sysselsätta sig. Tiden för uppståendet måste
rätta sig efter årstiden, så att de yngre flickorna få sofva
omkring tio timmar, de äldre omkring åtta.

Det är af stor vigt att under utvecklingsperioden unna
ugga flickor, isynnerhet om de hafva anlag till bleksot, en
lång sömn! Det är otroligt, hvilken stärkande och botande
kraft ior en sjuklig eaer sjuk kropp ligger i sömnen. Må
mödrar och uppfostrarinnor icke glömma detta.

*

<h2>XXXIV.
Fel i uttalet.</h2>

Bland fel i uttalet förekomma hos den qvinliga
ungdomen företrädesvis läspning och stamning. Båda dessa
uttalsfel göra ett oangenämt intryck; de uppväcka lätt
obildade personers löje, och stamningen kan till och med göra
den dermed behäftade oduglig för det praktiska lifvet. Hos
gossar förekommer den oftare än hos flickor. Man 
iakttager sällan dessa fel under barndomen; de uppkomma
vanligen sednare. Om någonsin regeln att motarbeta ett ondt
i dess uppkomst skall vara gällande, så är det här.

Läspningen är ett fel, som merändels har afseende
endast på tungbokstäfverna, s, 1, t, r. Antingen uttalar
barnet s-et för skarpt, eller som t, eller som ch, eller, hvilket
oftast är fallet, r-et som 1 eller på annat sätt otydligt,
hvartill hör skorrningen, som till och med kan vara nationalfel.
Anledningen ligger alltid i bristen på behörig rörlighet och
utbildning hos tungan och hafves bäst derigenom, att man
ständigt påminner barnet att så ofta och med
uppmärksamhet uttala den felaktiga bokstafven, tills det kan riktigt
artikulera den, samt låter det läsa högt med ständig
uppmärksamhet på den i fråga varande bokstafven. Om allt detta icke
skulle hjelpa, låter man en lärare, på samma sätt som
läraren i ett institut för döfstumma, noga visa barnet tungans
rigtning och ansatspunkt vid bokstafvens uttalande.
Undervisning i språkläran genom en språkpedagog, som
derigenom blir språkläkare, att han befattar sig med deras
speciella undervisning, hvilka lida af uttalsfel, kan i sådana
fall knappt umbäras.

Stamningen har sin grund antingen i blyghet eller i
för brådstörtade tankar, hvilka alla vilja på en gång
uttalas, men icke kunna uttalas, alltså i ett missförhållande
mellan vilja och kunna, och tillhör således nervsystemets
område. Stundom uppkommer stamning af andra
sjukdomar, såsom följd deraf, och man får då icke försumma att
rådfråga en läkare.

Ofta är detta fel en sjukdom i själen och icke i
talverktygen, hvilket man finner deraf, att den stammande är
i stånd att tydligt uttala alla ord, när han är allena, men
genast förfaller i sitt gamla uttalsfel, när någon kommer
nära honom, eller han endast inbillar sig att man hör 
honom. Han har svårast att uttala de ord, som han icke
kan förändra, såsom t. ex. sitt eget namn eller namnen på
andra menniskor och ställen, och mest, när han märker,
att åhöraren är otålig och icke gifver honom tid att tänka
på namnen, innan han uttalar dem.

I dessa fall, der orsaken är mera andlig, d. v. s. då
den talande genom det organ, som är bestämdt att utföra
hans vilja, icke genast kan uppnå sin afsigt, måste
botninen ske på samma väg genom metodisk och konseqvent
behandling af en språklärare eller språkläkare. Men det
fordras mycken uppmärksamhet och tid att öfvervinna denna
vana. Man måste dagligen öfva sådana barn i särskilda
ords uttalande och bokstafvering, och om de hafva
svårighet att uttala början af ett ord, så måste de flera gånger
högt upprepa det utan begynnelsebokstaf, och slutligen med
begynnelsebokstafven sakta uttalad. En stammande har t. ex.
svårighet att uttala ordet papper, och säger flera gånger i
rad p, p, p, p, utan att kunna sätta a't efter; man låter
honom då säga apper flera gånger efter hvartannat, men
högljudt och med starkare aspiration än vanligt, liksom ett
h stode framför, och slutligen måste han som
begynnelsebokstaf sätta ett sakta uttaladt p.

Detta allena och en fortsatt uppmärksamhet på ett
långsamt talande samt isynnerhet långsamt och högt
föreläsande under några timmar dagligen, hvarvid hvarje ord,
som icke rätt uttalas, måste upprepas, äro, såsom
erfarenheten till fulla bekräftat, när de ihärdigt användas, de
hufvudsakligaste medlen att fullkomligt häfva detta fel,
isynnerhet i förening med ett tätt besökande af sällskaper, på
det ängsligheten i afseende på andra menniskor måtte
småningom försvinna.

*


<h2>XXXV.
Synens och hörselns felaktigheter.</h2>

Bland de felaktigheter i synen, hvilka kunna uppstå i
ungdomen, vilja vi först nämna skelandet.

Det är här icke fråga om skelandets olika arter från
den lägsta graden, eller kastningen, till den högsta, eller
båda ögonens skelande utåt. Här kan afsigten vara endast
att rigta mödrars och uppfostrarinnors uppmärksamhet på
detta vanställande synfels olika uppkomstsätt, emedan af
kännedomen om dess uppkomst följer kännedomen om dess
förebyggande. Många unga flickor hafva från sina första
lefnadsveckor, under hvilka alla nyfödda barn skela, emedan
de ännu icke lärt sig att förena båda ögonens rörelser till
en riktig rak blick, tagit skelandet med sig in i
barndomen; för att förekomma detta, måste små barn aktas för
ett falskt infallande af ljuset i det ena eller andra ögat.
Stundom föranleda kroniska ögoninflammationer genom
inflammationens fortplantning till ögonmusklerna ett
muskelskelande; stundom uppstår skelandet genom oförsigtigt
begagnande af skyddande ögonbindlar; stundom är ett öga
svagsyntare än det andra och skelar, emedan det är för
trögt att följa det starkare och skarpare ögat; alla dessa
arter af skelande erfordra sin egen behandling, hvilken
måste öfverlemnas åt ögonläkaren, men väl kan deras
uppkomst förebyggas, om mödrar och uppfostrarinnor
sorgfälligt och oafbrutet iakttaga barnens synverksamhet och
ögonrigtning. Men icke sällan uppkommer hos unga flickor
skelandet af efterhärmningsbegär, vare sig frivilligt eller
ofrivilligt; stundom blir det, då det på skämt dagligen och
stundligen upprepas, en vana. En hvar kan godtyckligt
skela, och skelar äfven verkligen vid djupt eftertänkande,
kort före insomnandet o. s. v. Detta göra nu många barn
af lättsinne och på skämt, för att roa sina lekkamrater,
eller för att härma och göra narr af någon bland dem,
hvilken verkligen skelar; men andra blifva så gripna genom
skelandet, att de icke kunna undandraga sig inflytandet af
den skelande blicken, hvilken verkar på dem så att säga
som en besvärjning, och halft omedvetet sjelfva börja skela.
Vid ett oftare upprepande af sådana uppträden, kan
skelandet lätt blifva en vana. Detta torde vara tillräckligt att
leda mödrars och uppfostrarinnors uppmärksamhet på denna
punkt. Äfven här kommer det an på att i begynnelsen på
ett förnuftigt sätt uppträda mot det onda, d. v. s. genom
ögonläkarens hjelp, och icke hängifva sig åt den ömkliga
trösten, som menniskan är så benägen för, att det väl blir
bättre med tiden. Innan ännu den store Dieffenbach genom
sitt sätt att operera skelandet genom muskelsnittet botat så
många dermed behäftade, var detta lidande mindre
studeradt af läkarne, men efter Dieffenbachs minnesvärda
uppfinning, hvilken sedermera många läkare äfvenledes med
god framgång tillämpat, har skelandets natur grundligare
än hittills blifvit utforskad, och man har nu funnit
botemedel för nästan alla slag deraf. Det är således alla mödrars
och uppfostrarinnors pligt att begagna sig deraf till de åt
dem anförtroddes återställande.

Det finnes äfven några andra afvikelser från det
vanliga seendet, bland hvilka först må nämnas närsyntheten.

Äfven denna är ofta endast en följd af en dålig vana
i ungdomen att hålla föremålen för nära intill ögonen,
hvilket bast visar sig deraf, att landtfolk, hvilka äro vana
att lefva i det fria och att se på afstånd, nästan aldrig äro
80

närsynta, hvaremot hos stadsbor, hvilka från ungdomen lefva
inom fyra väggar, närsyntheten är mycket vanlig. Äfven
finnas många exempel på, att sådana personer, hvilka
flyttat till landet och sysselsatt sig med jagt eller annat, som
fordrar att se på håll, småningom blifvit befriade från sin
närsynthet. Hos många barn är detta synfel ärftligt;
sådana fall måste framför andra sorgfälligt öfvervakas. Man
låte barnen vid läsning, skrifning, räkning och andra
sysselsättningar hålla föremålen så långt från ögat som möjligt,
samt låte dem dagligen någon tid vistas i det fria och
under en sakkunnig persons ledning anställa synöfningar på
afstånd. Ögonens sysselsättande under skymningen måste
på det strängaste och för alltid förbjudas. Ett dylikt
missbruk är synkraftens död. Undervisningen i musik, och
teckna erfordrar hos mycket närsynta unga flickor stundom
bruket af glasögon, emedan utan sådanas användande
genom den öfre delens af kroppen ihållande böjande Öfver
noter och ritpapper snedhet lätt kan uppkomma. Man får
dock icke börja med glasögons begagnande, utan att hafva
inhemtat läkarens samtycke.

De hörselfel, som vid qvinnokönets fysiska uppfostran
måste uppmärksammas, äro öronfluss och lomhördhet.

Öronflussen får redan för renlighetens skull och i
anseende till dess starka lukt icke förbises, men den måste
äfven på grund af de skadliga följder, som den kan hafva
för hörseln, i lika hög grad uppmärksammas som
ögonlockens inflammering hos barn. Flickor med dessa åkommor
måste skiljas från andra flickor, sofva för sig sjelfva, hållas
mycket renligt och anförtros åt läkarens vård.

Lomhördhet är stundom en följd af öronfluss, men
ofta uppkommer den oförmärkt och småningom. Blir den
börjande lomhördheten icke bemärkt, så kan den öfvergå
till döfhet. Det är derför af vigt att icke anse för brist
på uppmärksamhet och tankspriddhet, hvad som endast är
en följd af lomhördhet. Börja unga flickor att blifva mera
stilla af sig, tyckas de tankspridda, märker man tillika att
de ofta stirra rätt framför sig med halföppen mun, antager
ett förut uttrycksfullt och förståndigt ansigte ett drag af
enfald, då är det mycket sannolikt, att lomhördhet är i
antågande, eller att den redan gjort framsteg. Ofta är en
förstoppning af den yttre hörselgången genom tjocknadt
örvax orsaken härtill, och då är örats undersökning af
läkaren nödvändig, liksom öfverhufvud en grundlig utforskning
af de möjliga anledningarne till åkomman. Men af hvad
nu blifvit sagdt hafva vi att hemta den lärdomen, att
renligheten icke får inskränka sig till det yttre örats tvättande,
utan att man hos unga flickor, isynnerhet under
utvecklingsperioden, då kroppens alla körtelafsöndringar, alltså äfven
öronvaxet, eller den yttre hörselgångens körtelafsöndring,
äro underkastade förändringar, strängt måste hålla på ett
försigtigt renande af den yttre hörselgången. Med någon
försigtighet kan detta lätt ske medelst en liten örslef.

*

<h2>XXXVI.
Ofrivilliga rörelser.</h2>

När lifliga och verksamma flickor äro tvungna att sitta
stilla flera timmar å rad och icke kunna förändra sin
ställning, vänja de sig lätt vid ofrivilliga rörelser, såsom t. ex.
grimaser, oupphörlig gestikulation med händer och fötter,
bitning på naglarne o. s. v. Äfven till skadliga retningar
föranledande rörelser med låren kunna uppkomma. Allt
detta har ursprungligen sin grund endast i brist på
tillräcklig kroppsrörelse och i öfverflödet på icke förarbetad
muskelkraft. Sådana rörelser kunna sedan genom
efterhärmning öfvergå på andra.

För att detta måtte förekommas, böra unga flickor
tillhållas att efter hvarje lektion stå upp och röra på sig;
och den största uppmärksamhet är fortfarande nödvändig,
för att vid sådana ofrivilliga rörelsers första uppkomst så
raskt och allvarligt som möjligt bekämpa dem, då få
veckor äro nog att grunda en dålig vana, som sedermera
endast med svårighet kan utrotas, ja som till sist kan blifva
obotlig. Hjelpa icke påminnelser, och visar en
uppmärksam iakttagelse, att någon sjuklig retning är förhanden, som
medför och underhåller dessa ofrivilliga rörelser, så är en
läkares rådfrågande en nödvändighet. Han förmår bättre
och grundligare än modern och uppfostrarinnan bedöma de
ofta af viljan oberoende tillstånden; han förstår att bestämdt
finna den punkt, der sjukdomen börjar och det ondas orsak
ligger, och der otillräkneligheten eller den begynnande
viljelösheten tager sin början; han kan följaktligen med 
bestämdhet säga, när sådana rörelser böra behandlas medicinskt
eller pedagogiskt. Det är af ännu större vigt att följa detta
råd, när dylika ofrivilliga rörelser ega rum under
utvecklingsperioden, då de lätt kunna urarta till krampaktiga
kroniska åkommor. Efterhärmningssjukan är merändels ett
blandadt lidande, hvars dunkla natur endast den grundligt
bildade läkarens djupare kunskap är i stånd att utforska,
och den är den icke sällsynta orsaken till många
sjukdomar, hvilka förefalla lekmannen i hög grad besynnerliga.

*


<h2>XXXVII.
Oren hy, körtlar, tjock hals, kylknölar.</h2>

Det finnes flickor, hvilka mycket ofta äro utsatta för
små hudutslag, och hafva, hvad man kallar oren hy.
Orsaken dertill är en felaktig beskaffenhet hos huden samt en
dålig eller oordentlig diet. Det bästa medlet deremot är
dagligt tvättande med kallt vatten och ett flitigt begagnande
af ljumma bad. Hvad dieten beträffar, undvike man skarpa,
sura, kryddade rätter, fett, tunga mjölrätter, för mycket
salt, och snaskandet mellan måltiderna, denna källa till så
många af ungdomens sjukdomar. Men är detta icke
tillräckligt, så måste man anlita läkaren, hvilken, allt efter
som orena safter ligga till grund derför (det oftast
förekommande fallet är körtelskärpa, det s. k. skrofulösa
anlaget) eller det onda är rent lokalt, allena är i stånd att
förordna de rätta botemedlen.

Skorf uppkommer sällan, om hufvudet hålles rent, ofta
tvättas och dagligen kammas. Skulle det likväl vara fallet,
så måste äfven här läkaren rådfrågas.

Körtelsvullnader förekomma mycket ofta hos flickor på
halsen, under armarne och i ljumsktrakten; de äro ofta
ingenting annat än så kallade växtknutar, d. v. s.
konkretioner i lymfkörtlarne, hvilka åtfölja kroppens utveckling och
tillväxt, hvarvid äfven ofta dragningar och smärtor i
lemmarne förnimmas. De försvinna då af sig sjelfva; men äro
de hårdnackade, så utvisa de skrofulösa anlag och fordra
en deremot svarande behandling. Körtelsvullnader i
ljumsktrakten få aldrig betraktas med likgiltighet eller 
öfverlemnas åt sig sjelfva, utan böra af läkaren undersökas. Under
form af sådana körtelsvullnader kunna lätt lägeförändringar
af inelfvorna bilda sig, hvilka det är önskvärdt att så tidigt
som möjligt komma på spåren, för att genast vid deras
uppkomst kunna med kraft motarbeta dem.

Stora halskörtelns svullnande eller s. k. halsknöl är en
mycket vanställande företeelse. Det finnes trakter, der detta
onda är mycket allmänt och visar sig hos nästan alla unga
flickor under utvecklingsperioden; stundom är den äfven så
till vida individuel, att många bland dem hvarje gång före
periodens inträdande lida af ett större eller mindre
svullnande af sköldkörteln, såsom denna körtel kallas. Våra
dagars läkekonst kan utan svårighet och fara undanrödja
denna åkomma, och den bör derför aldrig öfverlemnas åt
sig sjelf.

Svullna fingrar och kylknölar äro olägenheter, för hvilka
barn under vintermånaderna ofta äro utsatta. Kylknölarne
uppkomma vanligast genom kalla och dragiga golf, eller
derigenom att barnen icke ömsa våta strumpor och skodon,
och svullna fingrar, när de efter händernas tvättande icke
sorgfälligt torka sig, eller utan vantar länge vistas ute i
kylan, eller när de uppehålla sig i oeldade rum, eller vid
kall väderlek, straxt de kommit in, ställa sig framför en
varm kakelugn.

Till dessa åkommors förebyggande eller häfvande
fordras behörig uppmärksamhet på, att barnens extremiteter
hållas varma så väl genom beklädnad som genom rörelse.
Äfven gör man väl i att vid hvarje vinters början gnida
kylskadorna, när de redan uppkommit, med snö, hvilket
äfven är det bästa medlet omedelbart efter någon kroppsdels
förkylande.

Då de sålunda uppkomna fingersvulsterna lätt blifva
beständiga  och inverka skadligt på fingrarnes tillväxt och
på händernas behagliga form och äfven äro hinderliga vid
händernas sysselsättande med skrifning, söm,
fortepianospelning och dylikt, så äro de ingalunda att förakta, utan tarfva
en passande behandling.

Huden på läppar, händer och armar är hos unga
flickor mycket benägen att inflammeras, eller att blifva fjällig
och grof, när luften är kall och torr. Läpparnes och
händernas söndersprickning häfves bäst och fortast genom
användandet af hvit engelsk salva, hvilken i ringa mängd
påstrykes morgon och afton. De ingnidna händerna måste
betäckas med handskar. Den hvita engelska salvan är en
blandning af spermaceti, färsk mandelolja, renadt svinfett
och rosenvatten.

*

<h2>XXXVIII.
Sjukdomsanlag.</h2>

Det finnes anlag eller liksom frön till sjukdomar, hvilka
kunna vara menniskan meddelade redan vid hennes första
uppkomst, alltså före födelsen, och hvilka ligga i hennes
organisation. Dessa frön kunna genom gynnande
omständigheter växa till verkliga sjukdomar, men äfven genom
uppmärksamhet och försigtighet hindras i sin utveckling och
tillväxt, så att de ständigt förblifva endast anlag, ja de
kunna genom ändamålsenlig behandling och ett regelbundet
lefnadssätt med tiden förminskas och till och med utplånas.
Här kan den fysiska uppfostran uppnå ett vackert resultat,
när den i tid igenkänner sådana anlag, samt fäster afseende
på desamma och på tjenligt sätt motarbetar dem.
86

VI vilja här i korthet skildra de hufvudsakligaste af
dessa anlag och angifva vägen till deras igenkännande och
ändamålsenliga dietetiska behandling, hvarvid vi endast göra
den anmärkningen, att det är af stor vigt att erfara, om
föräldrarne varit hemsökta af samma sjukdomsanlag.

Det oftast förekommande är anlaget till katarrhaliska
åkommor.

När barn vid den ringaste förkylning lätt få diarrhé,
hosta och snufva, eller körtelsvullnader, när de redan vid
måttlig kroppsrörelse lätt råka i stark, ofta mera kall än
varm transpiration, så kallar man detta en katarrhalisk
disposition. Den är ofta ärfd, men stundom äfven en följd
deraf, att barnet under den späda åldern blifvit hållet för
varmt. Orsaken ligger alltid i en mycket ömtålig byggnad
och i en för stor känslighet hos huden och slemhinnorna,
hvarför dessa böra härdas mot atmosferens inflytande. Det
bästa medlet dertill är den redan förut flera gånger
rekommenderade tvättningen af hela kroppen med friskt vatten,
undvikande af för varma rum och kläder samt dunbäddar,
och daglig vistelse i fria luften vid hvad väder som helst.
Men i enskilda fall måste flanell begagnas närmast kroppen.
Denna ylleväfnad ersätter i norden solens verkan, och man
har derför äfven kallat den nordens sol.

Det andra sjukdomsanlaget är det skrofulösa eller
körtelanlaget. Det gifver sig tillkänna genom ansigtets
pussighet, genom en ömtålig, mjuk och hvit hud, blondt silkeslent
hår, ofta förekommande uppsvullnande af öfverläppen eller
halskörtlarne, genom röda och ibland svullna
ögonlockskanter med derå ofta uppträdande s. k. vaglar, genom böjelse
till hudutslag, isynnerhet i hufvudets hårbevuxna del, och
genom uppdrifning af underlifvet. Äfven här är ett flitigt
begagnande af ljumma bad under höst och vinter, flodbad
om sommaren, kalla tvagningar af hela kroppen under
våren, vistelse i fria luften, regelbundna gymnastiska öfningar,
njutandet af lättsmält föda, bestående mera af kött- än
mjölrätter, på sin plats. Den angifna dieten måste följas med
sträng konseqvens, och gör bättre verkan än läkemedel
Det nya medicinska behandlingssättet tager sina medel vida
mera från näringsmedlens område än från apoteket. Men
barn med skrofulöst anlag måste likväl ständigt stå under
läkarens uppsigt, isynnerhet flickor, hvilka närma sig sin
utvecklingsperiod, och detta oaktadt man i svåra fall har
vida mera att vänta af bruket af soolkällor till bad och af
vistelsen i ren luft, än af pulver- och pilleraskar. Orsaken
hvarför läkarens uppsigt är så nödvändig ligger deri, att
ett skrofulöst anlag så lätt gifver anledning till sjukdomar
i sinnesorganerna, isynnerhet ögon och öron, och äfven i
rörelseorganerna, isynnerhet i bensubstansen.

Det tredje är anlaget till mask. Man igenkänner det
på ett ofta upprepadt rifvande af näsan, på den bleka, ofta
äfven omvexlande, ansigtsfärgen med blåa ringar omkring
ögonen, isynnerhet om morgonen, på salivens löpnande i
munnen om morgonen och dermed förbundet illamående, på
omvexlande aptit, plötslig ätsjuka, ojemn sinnesstämning,
ofta efter förtärandet af sötsaker, mjölk och morötter
hastigt uppkommande magplågor, klåda i stolgången, men
säkrast på afgången af sjelfva maskarne. Barn med detta
anlag, hvilket likväl i våra dagar blifvit sällsyntare, måste
likaledes underkasta sig läkarebehandling och få icke
behandlas med blotta husmedel. Näringsmedlen äro äfven
här mera kötträtter än vegetabilier; isynnerhet måste
potates och mjölrätter undvikas; äfven måste sådana barn
dagligen förtära något vin och mera salt än andra, samt
föga varm dryck, men deremot mycket kallt vatten.

Ett annat sjukdomsanlag är det nervösa eller
krampanlaget. Det kan gå i arf från modern på dottern, men
äfven uppkomma genom lidelser och genom fel vid den
första uppfostringen, och visar sig genom stor mottaglighet,
såväl kroppslig som andlig, genom alltför stor känslighet,
lätthet att gråta och genom benägenhet till ofrivilliga
rörelser, genom små krampanfall, genom inbillningssjuka, genom
sjukligt öfverlemnande åt falska känslor, räddhåga,
ängslighet, öfverspändhet i glädje och sorgsenhet, hastiga
öfvergångar från det ena till det andra. Detta anlag måste
isynnerhet hos qvinnokönet redan tidigt med allvar
motarbetas, emedan det kan lägga grund till otaliga såväl
själens som kroppens lidanden och till ett såväl för en sjelf
som andra plågsamt lif. Ty icke blott verkliga
krampsjukdomar kunna blifva en följd deraf, utan, hvad som är ännu
värre, det karaktersfel, som vi kalla sentimentalitet, och
detta passiva tillstånd, detta hängifvande åt hvarje
oangenäm känsla och hvarje inbillning, hvilket förstorar de
ringaste obehag. Botningen sker dels genom moraliskt
öfvervakande af karakteren, dels genom småningom försiggående
fysisk härdning, hvarid återigen de dagliga kalla
tvagningarne och om sommaren flodbad äro hufvudsaken. Många
unga uppväxande, sin utveckling sig närmande flickor lida
mycket ofta af hetsighet och blodvallningar; de äro
merändels mycket röda i ansigtet, hafva en glänsande blick, äro
mycket retliga, få ofta näsblod, koliksmärtor och äfven
magkramp, samt lida af hjertklappning. Äfven här är en
sorgfällig iakttagelse från läkarens och moderns eller
uppfostrarinnans sida på sin plats, äfvensom en kylande och
mager diet.

Ett mycket vigtigt sjukdomsanlag är det till
tuberkel-lidanden i lungorna och andra till lifvet oumbärliga
organer. Man igenkänner de första på ett platt, hoptryckt
bröst, lång hals, kort andedrägt, isynnerhet vid den
ringaste rörelse eller vid gåendet i trappor, äfven på ofta 
upprepade stickningar och smärtor i bröstet, och läkekonsten
har i nyare tider lärt känna undersökningsmedel,
hvarigenom den blifvit satt i stånd att upptäcka det onda i dess
första uppkomst och att noga och grundligt utforska de till
andhemtningen bestämda organernas tillstånd. Vigtigt är
det ärftliga anlaget, alltså när man erfar, att barnets
föräldrar, eller en af dem, redan vid dess födelse varit
bröstsjuka. Här kan den fysiska uppfostringen, såsom
erfarenheten visat, göra mycket, när den, utom en passande
allmän diet och lefnadsordning, företrädesvis syftar på att
stärka lungorna och att förekomma hvarje för häftig
ansträngning eller utmattning. Ett rätt val af vistelseort och
luft, än på skogshöjder, än vid hafvet, kan här blifva ett
botemedel. Likaså när man flera gånger dagligen, men
icke länge i sender, låter barn läsa högt samt dagligen taga
sig måttlig rörelse i fria luften, dock aldrig så att de blifva
upphettade eller anstränga kroppen med lyftning, bärning,
skrikning o. d., samt när man undviker all tryckning på
bröstet och dagligen tvättar det med kallt vatten. Här är
isynnerhet ett dagligt och ymnigt förtärande af mjölk och
mjölklika ämnen att rekommendera.

Ett vigtigt, i våra dagar så ofta förekommande
sjukdomsanlag är slutligen anlaget till bleksot, ett tillstånd hos
den qvinliga kroppen, hvilket företrädesvis framträder vid
utvecklingstiden, i det att det då öfvergår till ett verkligt
lidande och förhindrar periodens inträdande, samt äfven kan
föra med sig obotliga sjukdomar af annat slag. Ett sådant
anlag består i en sjuklig beskaffenhet af blodet, hvilket
stundom förefinnes i för ringa mängd, stundom i ett icke
normalt blandningsförhållande. Dispositionen dertill kan
redan finnas eller uppkomma vid mycket unga år. Den kan
vara ärfd, och den kan bilda sig i följd af många
slemhinnornas sjukdomar. Oftast framträder bleksoten starkast vid
tiden för den qvinliga kroppens utvecklingsperiod. Ett
sådant tillstånd fordrar på det aldra nödvändigaste läkarens
oafbrutna uppsigt, ty under dess symptomer dölja sig
sjukdomar af olika natur, hvilka det ofta för den mest öfvade
läkare icke är någon ringa uppgift att igenkänna. Det mest
framstående tecknet är blekhet, hvaraf sjukdomen fått sitt
namn. Hy, läppar, tandkött, kinder, till och med den inre
ytan af ögonlocken äro af blek färg; på särskilda ställen af
ansigtet, på ögonlockshuden, i trakten af öfverläppen är
färgen ofta vaxgul, stundom till och med grönaktig.
Andhemtningen är kort, hjertat och de vid halsen liggande
större kärlstammarne pulsera ofta starkt; den allmänna
svagheten uppnår en hög grad, hufvudvärk, svindel, susning för
öronen, punkter eller moln för ögonen, kräkning, vanmakter
inställa sig. Sinnesstämningen är i sådana fall nästan aldrig
glad, den är dyster, aningsfull, svårmodig, gråtmild.
Inställa sig, hvilket dock sällan sker, reglerna, så är det
afsöndrade blodet vattenaktigt, af ringa mängd, stundom af
mycket konsistent beskaffenhet och mörk färg.
Regelbundenhet i reningen eger nästan aldrig rum. Man måste egna
de på detta sätt fysiskt och psykiskt lidande unga flickorna
den största uppmärksamhet och hand i hand med läkaren
uppbjuda allt, för att få den ungdomliga kroppen att
öfvergifva denna sjukliga rigtning och att beträda den normala
utvecklingens och derigenom tillfrisknandets väg.

Till slut må den sjukliga slemafsöndring omnämnas,
hvilken stundom vid utvecklingstiden bildar sig på
könsdelarnes inre yta, och hvilken man kallar la fleur blanche
(hvita flussen). Äfven detta lidande får på intet sätt 
vårdslösas, och man måste med uppmärksamhet följa den deraf
plågades helsotillstånd, samt litet emellan inhemta
läkarens råd.

Den uppväxande qvinliga kroppen visar utom nämnda
sjukdomsanlag ännu två egendomligheter, hvilka med
uppmärksamhet böra öfvervakas, nämligen stor magerhet och
stor fetma. Det är i sanning märkvärdigt, huru många
unga flickor mellan tio och femton år, hvilka, i afseende på
tillväxten på längden, icke stå efter andra, framställa en
bild af den största magerhet, som om de bestode af endast
ben och skinn. Befinna de sig dervid väl, är
matsmältningen i ordning, aptiten icke för liten, äro blodomloppet och
andhemtningen normala, är huden frisk (den är i sådana
fall ofta mycket hårbevuxen), så är ett dylikt tillstånd ofta
ingenting annat än ett stadium i utvecklingen; magerheten
försvinner då merändels vid tiden för periodens inträde, och
afsöndringen af fett, som stundom saknats under huden och
mellan musklerna, inställer sig, de förut magra och kantiga
formerna runda sig, och icke sällan utbilda sig af sådana
magra figurer de skönaste gestalter. Motsatsen, eller
böjelsen för fetma, träffa vi äfven stundom vid den angifna
åldern. Medan de förstnämnda äro retliga och verksamma,
äro de till omåttlig korpulens benägna merändels flegmatiskt,
dystert och sorgset stämda. Här gör det fysiska inflytandet
sig gällande på ande och sinnelag, och i båda fallen måste
läkaren hafva ett ord med i laget angående det för båda
mest passande uppfostringssättet.

*


<h2>XXXIX.
Sjukdomar och dess skötsel.</h2>

Man måste här utgå från den visserligen i många fall
modifikationer underkastade grundsatsen: "Ett barn får icke
vara sjukt", samt söka att hos barnen sjelfva inprägla
densamma. Man måste hos dem befästa den åsigten, att
nästan alla sjukdomar uppkomma genom vår egen skuld, att
en god, kraftig natur kan skydda derför, och att det är
ärofullt samt ett tecken till dugtighet och till en flitig och
ordentlig lefnad att vara frisk. Det är också i sjelfva
verket fullkomligt sannt, att många sjukdomar hos barn
uppkomma genom deras egen skuld, t. ex. af magens
öfverlastande eller af upphettning och genom oförsigtighet
framkallad förkylning. Helt annorlunda förhåller det sig
naturligtvis med de sjukdomar, hvilka uppkomma af yttre,
epidemiska och smittsamma inverkningar, t. ex. messling, koppor,
skarlakansfeber och inflammationer öfverhufvud. Lika sannt
är det, att den barnsliga naturen lättare hjelper sig sjelf
och öfvervinner sjukdomar, än den fullvuxnes, så att det i
de flesta fall af insjknanden är tillräckligt, att barnet
ligger en dag igenom lugnt och stilla för sig sjelft, äter litet
och dricker mycket vatten. Huru ofta kommer icke under
dessa få timmar naturen åter på rätta stråten, huru ofta
svalnar icke derunder det upphettade blodet, och huru ofta
öfvervinnes icke en sinnesskakning, utan att hafva något
skadligt inflytande på kroppens särskilda organer! En
dylik sjukdag i ensamheten leder ofta till stilla begrundande
och kan gifva anledning till moralisk förbättring, en vink,
som mödrar och uppfostrarinnor böra söka draga nytta af.

Genom denna åsigt och behandling uppnås dessutom
den dubbla fördelen, att naturen öfvas i att hjelpa sig sjelf
och icke för mycket vänjes vid konstlad hjelp, samt att i
karakteren denna ängslighet, ömtålighet, tillgjordhet och
detta sjukmakeri förebyggas, hvarvid det qvinliga könet så
lätt vänjer sig, och som kan blifva en så besvärlig egenskap
genom hela lifvet. Till och med den så kallade skolsjukan
skulle blifva sällsyntare, om den genast behandlades med
fasta och andra strängare åtgärder.

Men är insjuknandet allvarsamt, hvilket man
igenkänner derpå, att barnet har feber, och att denna icke lägger
sig inom tjugofyra timmar, samt att en ädel del, bröstet
eller hufvudet, är angripet, att det sednare glöder af hetta,
och det förra andas häftigt, så måste en läkare tillkallas,
och nu måste barnet lära sig att uppföra sig rätt under
sjukdomen, framför allt att lyda utan ringaste
gensträfvighet. Huru ofta skördar icke modern eller uppfostrarinnan
vid ett sjukdomsfall de första frukterna af sin uppfostran,
huru hastigt tillfrisknar icke ofta ett farligt insjuknadt barn
genom den heliga lydnaden, som villigt skickar sig i allt,
medan vanartiga och illa uppfostrade sjuka genom sina
sedliga fel sjelfva hindra sitt tillfrisknande! Sjukdom blir
derför ofta en nyttig pröfvosten för den hittills följda
uppfostringsmetoden.

Vid yttre mekaniska skador genom fall, stötar o. d. är
det bäst att genast pålägga i kallt vatten doppade
kompresser af hopviket linne, samt, med kylans förnyande hvar
tredje eller fjerde minut, dermed fortsätta, till dess den
vidare behandlingen hinner föreskrifvas af läkaren.

*


<h2>XL.
Den qvinliga utvecklingens tidpunkt.</h2>

Den qvinliga könsutvecklingens tidpunkt infaller hos
oss, hvarest man alldeles för tidigt anser flickorna för
uppfostrade och alldeles för snart låter dem utträda ur det
förborgade hemmet eller ur pensionen, vanligen vid slutet
af uppfostran, och då densamma är af den yttersta vigt för
hela det qvinliga lifvet och grundvalen för hela dess helsa
och välbefinnande, så är det nödvändigt att här tillägga,
hvad som hör till denna tidpunkts bedömande och dietetiska
behandling.

Hufvudgrundsatsen måste vara den, att betrakta den
qvinliga utvecklingen såsom en naturens förrättning, vid
hvilken allt konstleri mera skadar än gagnar. Att befordra
periodens för tidiga inträdande måste strängt undvikas, då
härigenom grunden lätt kan läggas till svaghet,
nervretlighet och andra mångfaldiga lidanden för hela lifvet. Ingen
är i stånd att förut bestämma denna tidpunkt, hvilken allt
efter klimat, yttre förhållanden och individuel konstitution
är mycket olika, och hos några inträffar i tolfte, hos andra
först i sextonde, till och med i adertonde året. Dervid är
det en afgjord erfarenhetssak, att det alltid är
helsosammare, när utvecklingen sker sednare, än när den försiggår
mycket tidigt.

Det enda, som man härvid kan göra, är att aflägsna
de hinder, som kunna ställa sig i vägen för den vid
periodens inträdande nödvändiga kroppsutvecklingen, och sätta
naturen i stånd att fullkomligt och regelbundet fullborda
densamma. En blick på landtfolket gifver oss härom den
bästa upplysningen. Deras lif i fria luften vid rörelse och
enkel diet gör, att de omärkligt och utan besvär öfverstå
denna tidpunkt. Må man söka att förfara på samma sätt
vid uppfostringen. Man undvike för de unga flickorna ett
för ihållande stillasittande, isynnerhet med hoptryckt
underlif, samt all snörning, man låte dem taga sig mycken
rörelse i det fria samt hvarje vecka ett ljumt bad, och låte
dem följa en enkel diet.

Skulle redan verkliga förebud visa sig, att naturen
arbetar på periodens framträdande, inställa sig smärtor i
ryggen och magen, dragning och tyngd i fötterna, uppdrifning
af underlifvet, uppsvällning eller smärtor i bröstkörtlarne,
ofta äfven blodträngning till hufvudet eller bröstet, då är
läkarens rådfrågande af nöden och bättre än bruket af
vanliga husmedel, t. ex. hett fotvatten. Den medicinska
behandlingen skall då icke försumma att påyrka isynnerhet
ökad måttlig rörelse, och kanske äfven rekommendera till
och med måttlig dans och ridt eller en väl ledd qvinlig
gymnastik.

Vid denna för det qvinliga könet så vigtiga tidpunkt
bör man noga taga sig i akt för tvänne ting, hvari så ofta
fel begås, nämligen häftig dans och konstmessig sång.

Båda delarne kunna medföra den största fara,
framkalla blodkongestioner till lungorna och blodhosta,
lunginflammation, ja till och med dödliga lungsjukdomar.
Dessutom är det genom mångfaldig erfarenhet ådagalagdt, att
konstmessig ansträngning af röstverktygen, före eller under
den qvinliga utvecklingen, kan för alltid förderfva rösten.
Man gör alltid bäst i att vänta med sångundervisningen till
efter periodens inträde och regelbundna utbildning.

Har perioden en gång inträdt, så kommer allt derpå
an att hålla den i behörig ordning, och häröfver kan och
måste uppfostrarinnans  uppmärksamhet vaka. Det händer
nämligen ofta, att den i början ännu icke kan finna sig i
den behöriga ordningen, att den en gång uppträder och
derpå uteblifver i en, ja två månader, derpå åter visar sig,
och på detta sätt fortfar med stor oordentlighet, ja slutligen
helt och hållet upphör, hvarigenom till sist sjuklighet eller
sjukdom kan uppkomma. Detta förekommes derigenom, att
man lägger märke till det första uppträdandet af perioden
och beräknar den tjugoåttonde dagen derefter såsom den af
naturen bestämda tidpunkten för dess återkomst, och åtta
dagar före densamma börjar att begagna de yttre och inre
medel, som af läkaren blifvit förordnade.

Under sjelfva den månadtliga perioden är det,
isynnerhet de första åren, af högsta vigt att undvika all häftig
upphettning och all förkylning, isynnerhet af fötterna,
äfvensom all öfverlastning af magen, isynnerhet med bakverk och
färskt bröd samt kalla och hetsiga drycker. Lika vigtigt
är det att under perioden icke bada, dansa, rida, att
öfverhufvud icke företaga några häftiga rörelser. Hvad den
lokala renligheten beträffar, så kan den hos fullsaftiga naturer
svårligen undvikas, men får om vintern aldrig ske med kallt,
utan alltid med ljumt vatten. Hvad ömsningen af linne
beträffar, så måste den ske med försigtighet och icke
betraktas såsom något likgiltigt.

Mödrar och uppfostrarinnor varnas för att låta unga
flickor under den vigtiga utvecklingstiden på något sätt
anstränga sig, vare sig kroppsligen eller andligen. Denna tid
är alldeles icke någon sjukdomsperiod, den är en normal
utvecklingsprocess i den qvinliga kroppen, den är den
tidpunkt, då naturen sysselsätter sig med utbildningen af den
qvinliga kroppens könsorganer och lägger sista handen vid
den qvinliga organismen. Först med den fysiska
fulländningen gestaltar sig det qvinliga själslifvet. Den nu mera
fulländade, ädlare yttre formen blir hädanefter bäraren af
förnimmelser och känslor, hvilka grunda det qvinliga
väsendet, som skildrades i inledningen till denna skrift.
Uppmärksamhet, kärlek, klok stränghet, i rätt tid parad med
efterlåtenhet, förtroende, hjertlighet å den ena sidan, samt
en ordnad diet, ett stilla, lugnt och regelbundet lif och
tillräcklig, icke uttröttande sysselsättning å den andra, äro
de medel, af hvilka mödrar och uppfostrarinnor måste
betjena sig, till att föra den qvinliga ungdomen frisk och
kraftig genom denna dess vigtigaste lefnadsperiod.

*

<h2>XLL.
Skönhetens och de kroppsliga behagens
vårdande.</h2>

Det qvinliga könet har ostridigt, utom sin högre och
ädlare bestämmelse, äfven den att genom sina yttre
kroppsliga retelser utgöra en prydnad för lifvet och skänka
skapelsen dess skönaste behag. Skönhet och behag äro derför
äfven herrliga Guds gåfvor, hvilka vid den qvinliga
uppfostran icke få vårdslösas, ännu mindre förstöras. Men de
böra vårdas utan näring af fåfängan. Detta är visserligen
svårt att utföra, ty när en flicka är medveten af sin
skönhet, så tror hon att det alltid skall så förblifva, och
försummar blott alltför lätt att genom blygsamhet, behaglighet,
tukt och dygd samla ädlare skönheter, som evigt skola
smycka henne; hon försummar att förskaffa sig själens
skönhet. Men moderns eller uppfostrarinnans ord, maning och
hela exempel kunna här välgörande inverka.

Hvad uppfostran kan göra för den kroppsliga
skönhetens bibehållande och utbildning är vården om växten,
vården om huden och vården om den allmänna helsan. Alla
konstlade så kallade skönhetsmedel äro mera skadliga än
nyttiga.

Hufvudsaken blir alltid omsorgen om helsan
öfverhufvud. Det yttre är det inres uttryck och reflex, derför
förblifver det alltid sannt, att endast inre helsa frambringar
det yttres renhet, friskhet och skönhet. Endast denna
skönhet är sann och varaktig. Den inre helsan frambringar
rena safter, hyns friskhet och renhet, blodets likformiga
fördelning, regelbundna afsöndringar, och ögats uttryck, klarhet
och liflighet. De till skönhetens bibehållande nödiga medlen
ligga alltså i en allmän god dietetisk behandling och hafva
ofvanför blifvit tillräckligt utredda.

Om omsorgen för en vacker växt hafva vi förut talat.
Hvad vi då uppgifvit är fullt tillräckligt till ändamålets
vinnande, och det är den största förbrytelse mot den egna
kroppen att genom åtsittande snörlif eller andra konstlade
medel vilja förskaffa sig en smärt växt. Hvad omsorgen
för huden beträffar, så äro renlighet, tvagningar och bad
hufvudsaken. Tvagningen må här ännu en gång särskildt
omnämnas. Ändamålsenligast är att dagligen tvätta nacke,
hals, bröst och ansigte med en i kallt vatten doppad svamp,
och blott på mycket kalla vinterdagar, när vattnet är nära
fryspunkten, är det rådligt att mildra dess kyla genom
tillsats af litet varmt vatten. Kallt vatten är det bästa
skönhetsmedlet, det håller huden frisk och mjuk och gör teinten
hvit. Men det är af högsta vigt att på det aldra
sorgfälligaste aftorka de tvättade delarne, emedan såväl om
sommaren som om vintern en långsamt torkande hud lätt blir
skrynklig och här och der till och med röd. De flesta
förfrusna händer hafva endast derigenom blifvit på detta ofta
rätt smärtsamma sätt vanställda, att de icke efter
tvättningen blifvit ordentligt aftorkade, och derigenom att de straxt
efter tvättningen utsatts för fria luften. Ytterligare
skyddsmedel för huden är att, isynnerhet om våren, undvika de
heta solstrålarnes inverkan samt att ute ständigt begagna
bredskyggig halmhatt och handskar.

Till slut kunna vi icke underlåta att rekommendera
ännu ett skönhetsmedel, hvilket enligt alla läkares
sammanstämmande erfarenhet öfvergår alla andra i verksamhet, och
detta är: själens skönhet. Oemotståndlig är den trollkraft,
som från en skön själ genomströmmar den kroppsliga
hyddan, och vi draga icke i betänkande att i motsats till yttre
skönhet kalla detta den högre skönheten, ty derigenom har
hvarje qvinligt väsende i sin makt att förbättra naturens
försummelser, och hvem har icke sett unga flickor nog,
hvilka, vid ett icke vackert yttre, genom denna blifvit i
högsta grad intagande och älskvärda, äfvensom huru å
andra sidan de mest regelbundna skönheter genom bristen af
en skön själ förlorat allt sitt behag och  hela sin tjuskraft.

*
</chapter>

