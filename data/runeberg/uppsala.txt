

<h2>Uppsala</h2>

—

Anteckningar

om

staden och dess omgifning

af

<sc>Simon Nordström.</sc>

—

Pris 75 öre




I stadens boklådor.

<h2>UPSALA</h2>

i

<h2>TAFLOR</h2>

Tolf originalteckningar, ritade och litografierade

af

<b>Alexander Nay</b>

med text af <b>Simon Nordström.</b>

Pris Cart. 6,50 eleg. inb. 7,50.

<poem><b>Innehåll:</b> Planscher. Från södra sidan.
Från södra Domkyrko-tornet. Nybron och Ågatorna.
Från slottsbacken. Från "gröna kullen."
Bibliotheks-salen. Odinslund. Det inre af Domkyrkan.
Gustavianska grafchoret. S:t Erikstorg. Från norra
sidan. Gamla Upsala.</poem>



<h2>UPPSALA</h2>

<sc>Anteckningar</sc>

<sc>om</sc>

<b>STADEN OCH DESS OMGIFNING</b>

<sc>af</sc>


SIMON  NORDSTRÖM.

—

<sc>uppsala

w. schultz.</sc>

<sc>stockholm, central-tryckeriet,  1875.</sc>






<chapter name="Förord">

<h2>FÖRORD.</h2>

Förhållandet mellan detta arbete och den af mig
författade texten till det år 1870 utgifna planschverket
öfver Uppsala är i korthet följande. Den ram, som där
omslöt framställningen, har här bortfallit. Innehållet är
på annat sätt ordnadt. Mycket har uteslutits; men
åtskilligt har däremot tillagts, hvaribland nästan hela sista
kapitlet. Med största sorgfällighet har jag bemödat
mig om pålitlighet i uppgifter, men jag har ej kunnat
belasta det lilla arbetet med anförande af källor och bevis.

Stockholm i Maj 1875.

<tab><tab><tab><tab><tab><sc>simon nordström.</sc>

—
</chapter>
<chapter name="Innehåll">
<h2>INNEHÅLL.</h2>

<tab><tab><tab><tab><tab><tab><tab><tab><tab><tab>Sid.

1. <b>Stadens och universitetets historie</b> ....  1.

2. <b>Allmän öfversigt af staden</b> .............  4.

3. <b>Offentliga byggnader m. m.</b> ..............  8.

Domkyrkan ........................................  8.

Slottet   ....................................... 15.

Biblioteksbyggnaden .............................. 20.

Botaniska trädgården och orangeribyggnaden ....... 22.

Öfriga byggnader m. m. ........................... 24.
(Gustavianum, Consistorii Academici hus, Chemicum,
Observatorium, Anatomicum, Regnellianum, Sjukhuset,
Skytteanum, Ärkebiskopshuset, H. Trefaldighetskyrkan,
Folkskolelärare-seminariet, Högre Elementarläroverket,
Vetenskaps-Societetens hus, Studentkårens lokal,
Nationshusen, Linnéanska trädgården, Klostret,
Cellfängelset, Stationshuset, Teatern, Gillet, Domtrapphuset,
Rådhuset.)

4. <b>Stadens omgifning</b>  ........................  29.
(Uppsala-slätten, Mora Stenar, Linnés Hammarby,
Danmarks och Vaksala kyrkor, Gamla Uppsala, Läby vad,
Polacksbacken, Centralhospitalet, Ulltuna, Lurbo, Wik,
Sko.)

—
</chapter>

<chapter name="1. Stadens och universitetets historie">

<h3>1. Stadens och universitetets historie.</h3>

Uppsalas älsta namn är Ar-os eller År-os,
hvilket betyder åmynning. Att orten så kallats kan synas
underligt, då Uppsala nu ligger på ett betydligt afstånd
från Fyris-åns utlopp i Mälaren; men det är troligt,
att Mälaren fordom sträckt sig ända till närheten af
det nuvarande Uppsala och betäckt den nedanför staden
belägna s. k. Kungs-ängen. År-os nämnes för första
gången af Snorre Sturlasson vid redogörelsen för
stridigheterna mellan Norske konungen Olof Haraldsson eller
»den helige» samt Svenske konungen Olof Eriksson,
vanligen »Skötkonung» kallad. Sedan den sistnämnde
brutit den öfverenskommelse, som ingicks på det
isynnerhet genom lagman Torgnys uppträdande bekanta tinget
och till följd däraf sväfvade i fara att mista både krona
och lif, tillråddes han, såsom Snorre berättar, att rida
med sitt folk från »Uppsala», hvarest han då vistades,
ned till År-os och gå ombord på sina skepp samt
lägga ut till sjös, medan hans rådgifvare skulle försöka
att afvärja den hotande stormen. Ända in i sednare
hälften af 13:de århundradet behöll orten namnet
År-os eller Östra Åros till skillnad från det vid Svartåns
utlopp i Mälaren belägna Vestra Åros, n. v. Vesterås.
Det af Snorre nämnda Uppsala eller Uppsalir, d. v. s.
de höga (tempel-) salarna, är det nu s. k. Gamla
Uppsala. Under det fjärdedels årtusende, som förflöt efter,

Olof Skötkonungs tid, förlorade detta ständigt allt mer
af sin betydenhet, hvaremot Östra Åros allt mer
förkofrade sig. Detta berodde utan tvifvel förnämligast på
den sistnämnde ortens långt fördelaktigare läge, i
sammanhang hvarmed väl äfven stod, att konungarne snart dit
flyttade sin bostad. Enligt en måhända mindre
tillförlitlig uppgift skall redan konung Inge den äldre hafva
i Östra Åros' egt en kungsgård, som säges hafva varit
belägen, där nu Stallmästare-gården ligger. Säkrare
äro de minnen, som förena Östra Åros' historie med
Erikska ättens. Den förste konungen af denna ätt, Erik
den helige, uppehöll sig där, då han 1160 öfverfölls
och dödades af Danske prinsen Magnus Henriksson.
Om den siste konungen af Erikska ätten vet man, att
han 1243 firade sitt bröllopp på en kungsgård, belägen
inom den del af det nuvarande Uppsala, som kallas
Islandet. Det förfall, hvari det gamla Uppsala råkat,
föranledde ärkebiskopen därstädes att på 1250-talet hos
påfven anhålla, att ärkebiskopssätet måtte med
behållande af sitt namn flyttas till Östra Åros. Denna
begäran bifölls af påfven Alexander d. 4:de år 1258,
hvarefter konung Valdemar 1270 gaf sitt bifall till
flyttningen, hvilken kort därefter verkställdes. Från
denna tid blef således Östra Åros kalladt Uppsala. Hvad
det genom ärkebiskopssätets ditflyttning och domkyrkans
uppbyggande vunnit i anseende och betydenhet,
motvägdes snart genom den förlust, som det led, då
konungasätet, hvilket förut tidtals varit förlagdt dit, från medlet
af 1300-talet fästades vid Stockholm.

Ungefär samtidigt med ärkebiskopssätets flyttning
inrättades i Uppsala en skola (den tills för några år
sedan s. k. katedralskolan). Till denna skola skänkte
domprosten Andreas And år 1316 den nu s. k.
»kvarnholmen» med därå belägna byggnader. Denna holme
var i forna tider vida större än nu; då sammanhängde


därmed en del af S:t Eriks torg, ungefärligen den
delen, som nu utgör en liten park. Uppsala universitet,
som af Sten Sture d. äldre och ärkebiskop Jakob
Ulfsson Örnfot stiftades 1477 och kan anses vara uppvuxet
ur nämnda skola, hade äfven sina första byggnader på
samma holme — i forna tider Studentholmen kallad.
Efter åtskilliga eldsvådor i medlet af 1500-talet
flyttades båda läroanstalterna därifrån. Universitetet, som
länge legat i djupt lägervall och under konung Johan 3
till och med flyttats till Stockholm, upprättades åter
af hertig Karl. Då öfverläts däråt det mellan
Domkyrkan och Riddaretorget belägna gamla Kapitelshuset,
som sedan bar namn af »Academia Carolina». Tvenne
år förut (1593) hade denna byggnad varit skådeplatsen
för en i Sveriges historie — ja! i verldshistorien —
vigtig tilldragelse, nämligen »Uppsala möte». Där
förenade sig de i mötet deltagande enhälligt i löftet att
för den evangeliska läran våga lif och blod; där ljödo
de mäktiga ord: »Nu är Sverige vordet <i>en</i> man och
alle hafve vi <i>en</i> Gud», hvarmed mötets ordförande
beseglade det afgifna löftet, därigenom uttryckande den
känslo- och vilje-riktning hos Svenska folket, hvilken
möjliggjorde Gustaf 2 Adolfs verldshistoriska
uppträdande. Byggnaden, uppförd i början af 1400-talet,
brann 1702, men återställdes; den refs mot slutet af
1700 talet. — Universitetet hade, såsom nyss nämndes,
visserligen blifvit återupprättadt af hertig Karl (l:sta
promotionen i fil. fakulteten 1600), men lefde likväl ännu
en tid ett temligen tynande lif. Till dess
upphjelpande skänkte Gustaf Adolf omkring 300 hemman af de
s. k. Gustavianska arfvegodsen och var äfven dessutom
på flera sätt kraftigt verksam för detsamma.

Staden har flera gånger varit härjad af eldsvådor.
Den svåraste egde rum år 1702, då största delen af
staden brann jemte domkyrkan och slottet; den öfre

(nordvestra) delen af Fjärdingen, hvilken del sedermera
brann 1809, var nästan det enda, som undgick
förödelsen.

Såsom stad i vanlig mening betraktadt har
Uppsala länge varit temligen obetydligt och stillastående
samt först under de sista årtiondena något hastigare
förkofrat sig. Folkmängden, i rundt tal räknad,
utgjordes 1785 af 4100 personer, hade år 1800 vuxit
till 5100, men aftog sedan under någon tid. Ar 1840
var den ånyo 5100; sedan har den temligen jemnt
tilltagit och var 1850 redan 6600 samt vid 1874 års slut
12,367. — Universitetet är nu ett af de största, i det
att studenternas antal utgör omkring 1500. Ännu vid
slutet af 1850-talet var det endast 8—900, men hade
redan under läseåret 1863—64 vuxit öfver 1200,
hvilket antal likväl under den närmast följande tiden något
nedgick. Höstterminen 1873 var antalet öfver 1600.
Universitetets lärarepersonal utgjorde vid utgifvandet af
sista katalogen 29 ordinarie och 2 extra-ordinarie
professorer, 23 ord. och 2 extra-ord. adjunkter, 43
docenter samt 4 exercitiemästare; dessutom voro 4
professurer och 2 adjunkturer icke tillsatta.
</chapter>

— 

<chapter name="2. Allmän öfversigt af staden">

<h3>2. Allmän öfversigt af staden.</h3>

Staden delas af den i ungefärligen sydlig riktning
flytande Fyrisån i tvenne delar. Den vestra,
Fjärdingen, som till en stor del har ett högre läge, eger de
förnämsta offentliga byggnaderna samt nästan alla
stadens parker och promenader. Af den andra, öster om


ån och lågt belägna, delen kallas den norra — eller
rättare nordvestra — halfvan Svartbäcken och
återstoden Kungsängen, hvars längst ned vid ån belägna del
benämnes Islandet.

Öfver ån föra 5 broar. Längst ned finner man
Islandsbron, som blef färdig 1841 och är af trä med
en stenpelare midt i ån. Sedan följer en blott för
fotgängare afsedd bro, »Gångbron»; den är af järn och
uppfördes 1862. Nybron, där stadens hufvudgata,
Drottninggatan, går öfver ån, är af sten och byggdes
1788. Den straxt ofvanför belägna och på samma sätt
byggda Dombron är af år 1760. Något längre upp
förenas Fjärdingen och Svartbäcken genom Järnbron
(eller Hängbron), som byggdes 1847. — Slutligen leder
äfven en äldre stenbro från Fjärdingen öfver till
Kvarnholmen.

Bland stadens öppna platser må nämnas Stora
torget, beläget öster om ån och bildadt på ett alldeles
egendomligt sätt genom att man — så till sägandes —
utnupit hörnen ur fyra närgränsande kvarter; vidare
Riddaretorget och S:t Eriks torg, båda belägna i
Fjärdingen, det förra söder och det sednare, vid hvilket
man finner den berömda »S:t Eriks» källa, norr om
domkyrkan. Från Stora torget har man en bekväm
öfversigt af stadens särdeles regelbundna planläggning.
Det genomskäres vinkelrätt af tvenne hufvudgator, som
fortgå i rät linje ända till tullarne åt 3 håll samt
ända till Biblioteksbyggnaden åt det fjärde hållet, där
dock fordom äfven en tull med åtföljande tullport var
belägen. Af de 4 gator, som utgå från Stora Torget,
är en, Drottninggatan, redan omtalad; den, som går i
rakt motsatt riktning, kallas Vaksalagatan; de båda
återstående, som sträcka sig midt igenom hvarsin af de båda
förut omnämnda stadsdelarne, kallas efter dessa
Svart-bäcksgatan och Kungsängsgatan. Dessa 4 hufvudgator
skäras sedan af andra, likaledes under räta vinklar (på
några få undantag när). Denna regelbundna form
erhöll staden i allt hufvudsakligt redan under drottning
Kristinas tid åren 1634—1649; förut var den däremot
ytterst oregelbunden.

Uppsala bar stor rikedom på vackra parker och
promenader. Dessa äro nästan alla belägna vester om
ån och omsluta i det närmaste helt och hållet
Fjärdingen. Straxt i söder om Islandsbron finner man där
den s. k. Strömparterren, som följer ån en ganska lång
sträcka. Inom denna park i närheten af Islandsbron
samt midt emot »ångbåtshamnen» ligger ett mycket
besökt schweitzeri, »Flustret» kalladt. Utefter parkens
norra sida sträcker sig en dam, fordom kallad
»kungsdammen», numera »slottsdammen», hvilken får sitt
tillflöde från den vid foten af slottsbacken befintliga
»slottskällan». Denna berömda källa underhåller tillika
en kallvattenkuranstalt, hvilkens park (»brunnsparken»)
på ena sidan sammanhänger med den nyss lemnade
strömparterren och planteringarna omkring det vester
ut från strömparterren belägna Akademiska sjukhuset
samt på andra sidan fortsattes i den park, som under
namn af »Robertslund» i öster och norr omger
slottsbacken samt sträcker sig utefter »Carolina-backen» ända
upp mot biblioteksbyggnaden (»Carolina rediviva»). Från
öfre ändan af Carolina-backen utgår i nordlig riktning
en flerdubbel allé, »Odinslund», vid hvilkens norra ända
höjer sig en obelisk, upprest »At Gustaf Adolf den
Store i Svenska Folkets namn af Carl XIV Johan d.
6 Nov. 1832». Åt den motsatta sidan eller med andra
ord vester om slottet finner man äfven en plantering,
som endast föga är skild från den söder om slottet
belägna »Slottsparken», hvilken åter möter de förut
omtalade planteringarna omkring Akademiska sjukhuset.
Fortgående från den nämnda punkten vid   
Carolinabackens öfra ända i sydvestlig riktning befinner man
sig efter några steg i den bakom biblioteksbyggnaden
belägna s. k. »Carolina-parken» eller — efter sin stil
— »Engelska parken», som upptager platsen mellan
biblioteksbyggnaden och »Kemiska byggnaden». Midt
på stora gången står Karl Johans bröstbild, modellerad
af Fogelberg och aftäckt 1854. På södra sidan om
Carolina-parken ligger den vidlyftiga och i Fransk stil
anlaggda »Botaniska trädgården». På norra sidan
ligger allmänna begrafningsplatsen eller »kyrkogården»,
hvilken är att räkna bland Uppsalas vackraste
promenader. Där ligga begrafna många i fäderneslandets,
universitetets och vetenskapens historie fräjdade personer,
såsom Höijer (d. 1812), Thunberg (d. 1823), Rudberg
(d. 1839), Geijer (d. 1847), Atterbom (d. 1855),
Hwasser (d. 1860), Malmström (d. 1865), Boström
(d. 1866), Ångström (d. 1874) m. fl. Ehuru ej känd
i så vida kretsar som dessa, må ännu en tilläggas, som
ej bör i Uppsala glömmas, nämligen Haeffner (d. 1833),
tondiktaren och skaparen af studentsången; på den öfver
honom resta vården läsas de träffande orden: I
Svenska toner lefver främlingens minne. — Af
nationsföreningarnas grafplatser äro under sednare år några
(Södermanlands och Nerikes, Vermlands samt Vestgöta)
försedda med minnesvårdar. — Utefter hela längden af
Carolina-parken och kyrkogården sträcker sig en vacker
allé från botaniska trädgården ända till den park, som
omger det norr ut från kyrkogården belägna
»Observatorium», äfvensom till de nordostligt om
Observatorie-parken belägna planteringarna omkring
Elementarläroverkets hus. — Den nu beskrifna sammanhängande
sträckan af parker och promenadplatser utgör en längd
af snarare öfver än under en fjärdedels mil.
I motsats mot Fjärdingen är den på andra sidan
ån belägna delen af staden ganska fattig på 


promenader. Mellan järnvägen och Kungsgatan, som går
parallelt med Kungsängs- och Svartbäcks-gatan och utgör
gräns mellan den gamla staden och dess tillämnade
utvidgning, finner man visserligen ett litet parkbälte; men
detta slutar å ena sidan redan invid bangården och å
den andra vid Vaksalagatan. Inom detta område
ligger dels »Teatern», dels ett schweitzeri och värdshus,
kalladt »Vauxhall» eller — för därvarande kägelbanor
— »Rullan».
</chapter>

—

<chapter name="3. Offentliga byggnader m. m">
<h3>3. Offentliga byggnader m. m.</h3>

<b>Domkyrkan.</b>

Domkyrkans yttre dimensioner äro: 400 fots längd
och 170 fots bredd. Af gammalt har hennes längd
angifvits till 360 fot, men detta är den inre längden;
den inre bredden är 140 fot. Tornens höjd är
160 fot utom öfverbyggnaden och 230 fot med
densamma. Den inre höjden under högsta hvalfvet är 92
fot; den yttre höjden från grunden till takåsen är 115
fot. — Kyrkans byggnadshistorie är ännu långt ifrån
utredd. Man känner icke ens med säkerhet tiden för
hennes grundläggning. Sannolikt är dock att hon
grundlades på 1260-talet, måhända redan 1260. En Fransk
byggmästare, Etienne de Bonnueil, hitreste år 1287
jemte åtskilliga medhjelpare, men osäkert är dels huru
långt arbetet då var fortskridet, dels huru vidt
omfattande hans uppdrag var. Men härmed må vara huru
som helst, så bär kyrkan likväl sjelf det ojäfvaktigaste


intyg om sitt <i>Franska</i> ursprung. Hon är från början
uppförd i full öfverensstämmelse med den äldre
spetsbågsstilen, sådan den visade sig i sitt hemland,
Frankrike, men är — ehuru till det mesta bestående af
tegel — mycket skiljaktig från det byggnadssätt, som
gjorde sig gällande i Nord-Tysklands
tegelstenskatedraler. — Enligt en, likväl obevisad, uppgift skulle den
nämnde Etienne de Bonnueil hafva förbundit sig att
uppföra kyrkan efter Notre-Dame i Paris. Men äfven
om så vore och Etienne de Bonnueil verkligen bestämt
kyrkans plan, kan Notre-Dame endast hafva blifvit
anförd såsom en allmän representant för den nya Franska
stilen (den s. k. Götiska eller spetsbågsstilen).
Förutom andra ganska stora skiljaktigheter visar sig
Notre-Dame tillhöra en äldre form af spetsbågsstilen samt i
flera hänseenden stå närmare till den Romanska, än
hvad Uppsala domkyrka gör.

Kyrkans uppbyggande gick långsamt. År 1402
instörtade nästan hela långskeppets hvalf och pelare.
Ar 1435 blef kyrkan invigd, ehuru åtskilligt ännu var
ofullbordadt. Kyrkan har flera gånger varit svårt
härjad af eldsvådor; sednast och kanske svårast af den
ryktbara eldsvådan 1702. Före denna brand voro
tornen försedda med höga, spetsiga öfverbyggnader, som
likväl ingalunda voro i spetsbågsstil, utan lika illa
harmonierade med kyrkan i dess helhet som de nuvarande.
Detsamma gäller äfven om det likaledes 1702
uppbrunna torn, som var uppfördt öfver kyrkans midt. Dessa
3 tornbyggnader förskrefvo sig från Gustaf Adolfs tid;
de äldre, hvilkas utseende är okändt, hade kort förut
blifvit förstörda.
Ursprungligen slutade så väl hufvudskeppet i vester,
som tvärskeppet i norr och söder, med ett spetsigt
gafvelröste, såsom stilen ovilkorligen fordrar. Redan före
1702 års brand (möjligen i sammanhang med det 
föregående tornbyggandet) uppfördes i stället för det vestra
gafvelröstet ett särskildt kroppås-tak, som sträcker sig
i norr och söder mellan tornen. Yid betraktande af
denna nybyggnad kan man ännu tydligen se, att
kyrkans hufvudtak före 1702 års brand var högre och
spetsigare än nu. Tvärskeppet hade sina gafvelrösten
kvar till 1702, men fick sedan sina nuvarande
horisontela afslutningar. — De vanprydande murband, som nu
mellan öfre radens fönster gå ned på sidoskeppens tak
och bilda nedåt vända bågar, hafva tillkommit efter
1702. Förut höjde sig, i enlighet med stilens
fordringar, lätta spiror från nedre ändan af nuvarande
murbanden; från dessa spiror kastade sig sedan
sträfbågar  mot mellanskeppet. Öfver norra och södra por-           
talernas stora sträfpelare höjde sig då äfven ganska
ansenliga spiror i stället för de nuvarande skorstenslika
hufvarne. Den del af sidoskeppets kapellrad, som
upptager de 3 första fönstren närmast öster om södra
portalen, saknades ursprungligen. Sidoskeppet var utefter
denna sträcka omedelbarligen begränsadt af ytterväggen,
som var genombruten af 3 väldigt höga fönster med
staf- och ros-verk af huggen sten; men år 1692 fylldes
platsen medelst ett stort kapell eller grafkor. Den
framskjutande byggnad, som finnes strax vester om norra
portalen och innesluter den nuvarande sakristian, är
sannolikt uppförd under den sista tredjedelen af
1600-talet.

Redan till sitt yttre gör kyrkan, oaktadt åtskilliga
brister, ett behagligt intryck. Ännu mera gripande är
hennes inre, och likväl äro bristerna därstädes både
större och svårare att afhjelpa. Anblicken af hennes
härliga, luftiga hvalf stores märkligt — och detta är
kyrkans största brist — af de enformiga, döda
murfälten, som omgifva mellanskeppet under öfversta
fönsterraden. Under hvart och ett af dessa fönster ser
man ett fyrkantigt fält, på sidorna begränsadt af de
mot hvalfven uppstigande nervknipporna och i midten
genombrutet af en rund glugg. Då man vet, att
spetsbågsstilens lifsprincip just är att i möjligaste måtto
undvika stora murytor, frestas man att tro, att den
nuvarande anordningen icke är ursprunglig; men det är
likväl säkert, att kyrkan härutinnan företer samma
utseende som före 1702. — Det, som näst efter den nu
afhandlade bristen är med hänsyn till kyrkans inre att
beklaga, är den otympliga formen på pelarne i
långhuset. Man skulle kunna säga, att de icke äro
egentliga pelare, utan lemningar af en murmassa, genom
hvilken man brutit upp öppningar mot sidoskeppen.
Pelarne omkring kyrkans stora hufvudkvadrat samt
omkring koret hafva deremot den form, som stilen fordrar.
Om formen på pelarne i långhuset förskrifver sig från
den stora olyckan 1702 eller från den icke mindre stora
jemnt 300 år förut eller är ännu äldre, vet man ej.
Men tvenne olikheter, hvarigenom pelarne på södra sidan
skilja sig från dem på den norra, kunna omöjligen vara
ursprungliga. De hafva nämligen ännu torftigare
profilering än de sednare och sakna nästan fullkomligt
socklar, hvilka deremot finnas på norra sidan af temligen
betydlig höjd, ehuru ytterst illa åtgångna.

Liksom till det yttre, kan kyrkan äfven till det
inre sägas hafva blifvit under sednare tider stympad.
De båda sidoskeppen räckte ursprungligen ända till vestra
väggen, men gå nu blott till sista arkaden, där på
hvardera stället en tvärvägg möter. Likaledes har
tvärskeppet ursprungligen räckt fram ända till norra och
södra portalväggarne, men på hvardera stället har —
förmodligen på 1500-talet eller förut — uppförts en
tung stenläktare; detta i förening med de år 1872
uppförda skärmväggarne gör att kyrkan nu måste sägas
egentligen sakna tvärskepp. År 1871 uppfördes 
orgelläktaren och orgelverket. Detta är såsom sådant mycket
berömdt, men är — med hänsyn till kyrkan sjelf
såsom ett arkitektoniskt verk — alldeles för stort. Dels
är orgelverket för högt och bortskymmer det vestra
rundfönstret, dels skjuter läktaren vida längre in i
mellanskeppet än den borde.

Predikstolen och altardekorationen äro båda från
förra delen af 1700-talet; den sednare uppgifves vara
en efterbildning af altaret i den ryktbara
Loretto-kyrkan. — Invid altaret på norra sidan är Erik den
heliges skrin, hvari hans ben förvaras. Skrinet är af
förgyldt silfver och förfärdigadt under medeltiden, ehuru
repareradt under Johan 3. Benen skrinlades 1257 och
flyttades från Gamla Uppsala 1273. — Framme i
högkoret på norra sidan ses en grafsten öfver den förste
Lutherske ärkebiskopen, Laurentius Petri. — Midt i
kyrkan är Olof Rudbeck den äldres grafsten, med denna
inskrift: Olavus Rudbeck Pater. Immortalem Atlantica
Mortalem Hic Cippus Testatur. Eller på svenska: Olof
Rudbeck Fadren. Atlantikan bevittnar hans odödlighet,
denna grafsten hans dödlighet.

Om man från tvärskeppets norra sida går fram
mot koromgången, har man genast till venster ett litet
rum, som vanligen — fastän orätt — kallas »gamla
sakristian». Här förvaras kyrkans dyrbarheter i guld
och silfver, hvaribland följande må nämnas: en kalk af
guld, rikt besatt med perlor och ädla stenar, tagen af
Königsmark i Prag 1648 och skänkt hit af drottning
Kristina; en kalk af förgyldt silfver, äfven besatt med
perlor och ädla stenar, tagen i Polen under Karl 12:s
fälttåg och skänkt af Magnus Stenbock; åtskilliga
regalier, upptagna ur Johan 3:s och Katarina Jagellonicas
grafvar; ett relikskrin, hvilket falskeiigen kallas
Arcimboldi aflatsskrin. Slutligen förvaras här en s. k.
Torsbild, men som synes vara en Kristusbild.

Närmast i ordningen följer Katarina Jagellonicas
grafkor. Detta rum var fordom sakristia; till grafkor
förvandlades det af Johan 3, vid hvilket tillfälle äfven
de båda arkadöppningarna mot koromgången fingo sitt
nuvarande utseende. Till venster ser man Katarinas
grafvård till höger Johans praktfulla, men påtagligen
orätt anordnade. Enligt en tvifvelaktig uppgift skall
Gustaf 3 hafva brutit spiran ur handen på Johans bild
och låtit föra henne till Erik 14:s graf i Vesterås.

Stureska grafkoret. Härunder äro begrafne de
1567 mördade Sturarne samt de siste af Stureätten.
Grefvinnan Ebba Lejonhufvud, enka efter den siste
Sturen, är äfven här begrafven; genom testamente af
år 1653 skänkte hon till domkyrkan åtskilliga
Stureättens gods i Småland (under den sednare tiden försålda).

Birger Pederssons grafkor. Här ligga Upplands
lagman, Birger Pedersson, och hans hustru (den heliga
Birgittas föräldrar) begrafna under en i spetsbågsstil
ristad sten, som i sitt slag är en af de yppersta.
Grafkoret kallas vanligen det Braheska, emedan man
falskeligen räknat Birger Pedersson till Brahe-ätten.

Gustavianska grafkoret. Midt i koret står ett
monument af marmor med konung Gustafs bild mellan
hans båda första drottningars. Väggarne prydas af 2
större och 5 mindre fresco-målningar, utförda af
Sandberg åren 1831—38. Den ena af de större föreställer
Gustafs intågande i Stockholm midsommaraftonen 1523;
den andra hans afsked från Ständerna 1560. Under
dessa båda målningar läses hans härliga afskedstal. De
5 mindre, under de med inbrända färger målade
fönstren, föreställa Gustaf i slaget vid Brännkyrka 1518,
inför rådet i Lybeck 1519, vid Rankhyttan i Dalarne
1520, talande till Dalkarlarne vid Mora kyrka 1520
samt mottagande den första Svenska Bibeln 1541 af
Laurentius och Olaus Petri.

De 3 återstående grafkoren vid koromgången äro:
Friherrliga Hornska (numera Friherrliga Oxenstiernska)
med en grafvård öfver den från Erik 14:s krig
fräjdade sjöhjelten Klaes Kristersson Horn; Grefliga
Lejonhufvudska (nu mera De Geerska) med en bröstbild (af
Sergell) öfver den berömde entomologen Carl de Geer
(»Sveriges Réaumur»); Grefliga Oxenstjernska, under
hvilket Magnus Stenbock är begrafven, ehuru någon
minnesvård ej utmärker hans hvilostad.

Bland grafkoren på södra sidan vester om
tvärskeppet må nämnas: Banérska med en ganska vacker,
ehuru i 1702 års brand skadad, minnesvård öfver
riksrådet Gustaf Baner, som halshöggs i Linköping 1600;
Skytteska, med minnesvård öfver riksrådet Johan Skytte,
hans hustru och deras för snille och lärdom ryktbara
dotter Vendela Skytte; slutligen — närmast den förut
omtalade tvärväggen — Mennanderska med en vacker
minnesvård i hvit marmor öfver ärkebiskop Mennander.
Kapellet bakom tvärväggen har i sednare tider, genom
inslåendet af ett särskildt takhvalf, förvandlats till ett
afstängdt lägre rum, som blifvit kalladt »Consistorium
regni» och uppgifves hafva varit presteståndets
samlingsrum vid de i Uppsala hållna riksdagarne; man ser
där en grafsten öfver ärkebiskop Olof Svebilius.

På vägen från vestra ingången till norra
sidoskeppet går man förbi en grafsten, som utmärker Linnés
hvilostad. Hans minnesvård med medaljongporträtt,
förfärdigadt af Sergell, är uppställd i ett grafkor på norra
sidan, hvars öfriga grafkor ej förete något af mera
framstående vigt. — I »klädkammaren» ofvanpå den
nuvarande sakristian förvaras den s. k. kyrkoskruden,
hvaribland finnes mycket, som genom konstnärligt arbete,
ålder och dyrbarhet är af stort värde; dessutom
åtskilliga kuriosa, såsom de mördade Sturarnes kläder (med
blodfläckar och hål efter dolkstygn) samt en jättestor
brynsten och en fana, hvilka enligt en tvifvelaktig sägen
utgöra artighetsbetygelser, vexlade mellan konung
Albrekt och drottning Margareta.

I det föregående hafva påpekats åtskilliga brister,
så väl med afseende på kyrkans yttre, som på hennes
inre. Hon eger likväl i hög grad en af de största
förtjenster, som en byggnad kan hafva, nämligen att vara
uppförd i en stil. Då här denna stil är den äldre
spetsbågsstilen, sådan den utvecklat sig i sina mönsterverk,
norra Frankrikes katedraler, kan kyrkan icke undgå att
genom sina ädla, harmoniska proportioner göra ett
gripande och upplyftande intryck. Hon står därigenom
långt högre än mången katedral, som öfverträffar henne
i detaljernas rikedom, men eljest endast utgör en
samling profbitar på olika byggnadsstilar. Hon är i sjelfva
verket <i>ett af byggnadskonstens aldra främsta alster i
vårt land.</i> Den tid kan ej vara aflägsen, då Sverige
finner sig rikt nog att i fullt värdigt skick försätta en
sådan byggnad, med hvilken dessutom så många af
landets dyrbaraste minnen äro förenade.

<b>Slottet.</b>

Från höjden af den ås, som beherskar stadens södra
del, såg Gustaf Vasa en gång under befrielsekriget
ärkebiskop Trolle rycka fram öfver slätten med en här, för
hvilken han måste skyndsamt draga sig undan öfver det
genom hans därvid iråkade lifsfara ryktbara Läby-vad.
På samma ås lade han 1548 eller 49 grunden till den
borg, som skulle under en lång tid blifva för de
Svenska konungarne ett värdigare residens under deras
vistelse i Uppsala, än den förut omtalade kungsgården på
Islandet, där Grustaf sjelf brukat bo, och som ännu
1594 under Sigismunds kröningsriksdag beboddes af
hertig Karl. Efter åtskilliga afbrott samt en svår
förödelse genom den eldsvåda, som 1572 lade en stor del
af staden i aska, blef slottet under drottning Kristinas
tid färdigt i hela den utsträckning, som det någonsin
haft. Äfven dess inre fulländades dels samtidigt, dels
under Karl 10 och Karl 11. Slottet bestod då af den
nuvarande hufvudbyggnaden mellan norra och södra
tornet samt af den flygel, som utgår på södra sidan i lika
höjd med hufvudbyggnaden. Likväl var denna flygel
då vida längre än nu. Man ser att den höga
grundmuren fortsättes temligen långt åt vester och
genombrytes af ett porthvalf, hvilket egentligen heter konung
Johans port, ehuru det ofta benämnes Sture-hvalfvet.
Ännu mera åt vester höjer sig en kulle — »gröna
kullen» — hvilken är enda kvarlefvan af slottets tredje
torn, som till storlek och utseende förmodligen var lika
med de båda andra tornen. Det utgjorde afslutningen
af södra flygeln, som i oförminskad höjd räckte ända
dit. Denna flygel och hufvudbyggnaden bildade och
omslöto på östra och södra sidan fullständigt borggården.
Den vestra sidan har aldrig varit bebyggd, men var på
medlet af 1600-talet sluten med en mur. På norra
sidan begränsades borggården af en helt oansenlig
byggnad; om denna äfvensom om det s. k. »Styrbiskop»
skall snart närmare talas.

I sitt ursprungliga skick var slottets utseende, äfven
till de behållna delarne, mycket annorlunda än nu.
Fönstren i hufvudvåningen voro då vida större samt
bågformigt betäckta, hvilket man invändigt ännu kan
tydligen se. Någon entresol fanns då icke 5 deremot var
den öfversta våningen helt låg. — Den ryktbara
»rikssalen», i hvilken drottning Kristina nedlade kronan, är
belägen i södra flygeln vester om det i hörnet af 
vudbyggnaden och södra flygeln befintliga rum, som nu
för tiden brukar därför utgifvas.

Endast en kort tid egde slottet bestånd i sitt
fullbordade skick. Redan 1702, i den stora eldsvådan,
ödelades äfven slottet i grund. Visserligen kvarstodo
de fasta murarne, men man uppgaf all tanke på slottets
iståndsättande och 1728 befalldes, att det skulle
nedrifvas och teglet användas vid uppbyggandet af
Stockholms slott. Denna befallning blef äfven så till vida
verkställd, att södra tornet fullständigt nedrefs.
Förtjensten af slottets räddning tillkommer förnämligast
Adolf Fredrik, hvilken redan 1744 började på egen
bekostnad återställa det, hvarmed han kraftigt fortsatte
till 1751. Dock må ej glömmas, att han verksamt
understöddes af allmogen i flera härader vida omkring,
Uppsala universitet och borgerskap samt bruksegare inom
och utom länet, hvilka alla frikostigt biträdde dels med
körslor, dels med materialier. Från 1751 till 1762
fortsattes arbetet på statsverkets bekostnad, men
upphörde med sistnämnda år. Slottet hade då vunnit
ungefär sitt nuvarande skick, undantagandes södra tornet,
sora blott var uppfördt <i>till</i> entresol-våningen och
fullbordades först under åren 1815 till 1820. Till sitt
inre är slottet ännu ganska bristfälligt. Endast
bottenvåningen och entresolen (begagnade till
landshöfdinge-residens och embetslokaler) äro inredda och bebodda;
eljest ser man nästan endast nakna murarne.

Vid nordvestra sidan af borggården ser man en
väldig tärningsformad murmassa, med höga lodräta
väggar åt alla sidor samt blott tillgänglig från borggården.
Denna ruin är, återstoden af ett slags fästning, hvilken
uppfördes på samma tid, som slottet började byggas, och
synes hafva varit afsedd till dess försvar, ehuru man
måhända kan antaga, att den snarare uppfördes af den
anledningen, att det då för tiden hörde till saken, att
ett slott skulle vara befästadt, än därför att konung
Gustaf ansåg fästningen komma att behöfvas. Sitt namn,
»Styrbiskop», har det utan tvifvel erhållit däraf, att
den forna ärkebiskopsgården (nuvarande
Stallmästaregården) därifrån kunde med lätthet beskjutas.

Den midt emot Styrbiskop befintliga nordligaste
delen af slottets vestra långsida är försedd med ett
särskildt gafvelröste af alldeles samma form som en tvär
genomskärning af södra flygelns tak. Detta — i
förening därmed att samtliga fönstren i denna afdelning
af långsidan äro blindfönster — har förmodligen gifvit
upphof till den åsigten, att här en flygel, liknande den
södra, begränsat borggården och slutat med ett stort
torn på Styrbiskop. De omtalade blindfönstren skulle
enligt denna åsigt utvisa, att man, sedan flygeln
förstörts i 1702 års brand, och då man ej mäktade genast
företaga sig dess återuppbyggande, nöjt sig med att
tillsvidare afsluta slottet på detta ställe genom en
provisorisk gafvelmur. Men om man <i>invändigt</i> undersöker
den ifrågavarande muren, så finner man äfven här samma
stora hvälfda fönster, som redan omnämnts hafva före
branden utmärkt slottets hufvudvåning i allmänhet. Här
äro likväl dessa fönster fullständigt igenmurade, hvaraf
det kommer sig att ytterväggen kan uppvisa
blindfönster. Af detta förhållande framgår obestridligt att före
1702 fanns här ingen flygel liknande den södra.
Fönstrens igenmurande efter 1702 tyckes däremot antyda,
att man då haft för afsigt att längre fram uppbygga
en sådan. I sjelfva verket finnas ännu i behåll
ritningar, utvisande att förslag varit å bane under sednare
delen af 1700-talet att inreda slottet till kunglig bostad,
och dessa ritningar upptaga en flygel på norra sidan i
samma dimensioner som södra flygeln. Men ehuru
borggården aldrig haft på norra sidan någon flygel likartad
med den södra, har likväl mellan norra delen af vestra
långsidan och Styrbiskop sträckt sig en byggnad, som
till och med — åtminstone i sednare tider — kallats
flygel (»lilla fångvaktmästare-flygeln»). Denna var dock
en helt oansenlig byggnad med blott tvenne låga
våningar. Före 1702 räckte den längre än sedermera,
nämligen ända fram till Styrbiskop, och afslutades på sätt
och vis ofvanpå denna genom ett litet torn. En del af
byggnaden fanns kvar ända in i detta århundrade; den
användes till fängelse, men refs, sedan man uppbyggt
och till ändamålet inredt södra tornet (»fångtornet»
kalladt, till dess det i sin ordning aflöstes af nya
cellfängelset).

Med Uppsala slott är outplånligt förenadt ett af
de hemskaste minnen i Svenska historien, nämligen
minnet af »Sture-morden» 1657. Den förste, som
mördades, var den 24-årige, in i dödsstunden ridderlige,
Nils Sture, hvilken föll för konung Eriks egen hand;
detta skedde i en till sitt läge ej närmare känd
träbyggnad vid slottet. Mördandet fortsattes sedan på
Eriks befallning af hans drabanter. Först mördades
Nils Stures fader, grefve Svante, som satt fängslad i
den förut omtalade fångvaktmästare-flygeln; sedermera
friherre Abraham Stenbock i sitt fängelse, hvars läge
ej är kändt. Slutligen kom ordningen till Nils Stures
yngre broder Erik samt herr Ivar Ivarsson till
Strömstad. Under försäkran, att konungen benådat dem med
ett lindrigare fängelse, fördes de ur sitt fångrum öfver
borggården in i ett stort hvalf till höger om konung
Johans port och således vid foten af nuvarande »gröna
kullen». Där anfallne, tillgrepo de vedträn, som lågo
till hands, och försvarade sig en lång stund med den
kraft, att två af drabanterne dödades, innan de sjelfve,
höljde af sår, neddignade.

På vestra sidan af borggården midt för slottet står
en bröstbild af Gustaf Yasa, modellerad af Fogelberg
och upprest 1827. Midt på borggården ser man
reservoaren för stadens nu under arbete varande
vattenledning. Från »gröna kullen», Styrbiskop äfvensom från
slottets östra sida har man sevärda utsigter.
Biblioteksbyggnaden.
I det föregående har berättats om »Academia
Carolina», som hade sitt namn efter Karl 9 och refs mot
slutet af förra århundradet. När 1819 grundstenen till
biblioteksbyggnaden lades af Karl 14 Johan personligen,
upplifvades det gamla namnet och byggnaden kallades
därför »Carolina rediviva» (det återuppståndna Carolina).
Den däruti liggande artigheten mot Karl 14 var i sjelfva
verket väl förtjent, ty dels hade han genom sitt
personliga ingripande bestämt läget, dels skänkte han till
byggnaden 30,000 rdr banko. Byggnaden fullbordades
till det yttre 1826. Den är i arkitektoniskt hänseende
egentligen märklig genom den, i ett särskildt utbygdt
trapphus belägna, storartade och utmärkt vackra
hufvudtrappan. I byggnadens båda ändar finnas smärre
spiraltrappor.

Utom sin hufvudbestämmelse uppfyller byggnaden
ännu ett ändamål, som den kan sägas hafva ärft från
sin äldre namne, »Academia Carolina», nämligen att
hysa universitetets festsal. Därtill användes den ännu
endast provisoriskt inredda öfversta salen, som sträcker
sig genom 2 våningar. Denna sal håller dock på att
öfvergå till ett museum, alldenstund universitetets
skulptursamlingar där sedan några år förvaras; utan tvifvel
är det äfven det lämpligaste, att detta blir salens enda
bestämmelse, när en ny festsal hunnit anskaffas
antingen genom universitetets eller studentkårens försorg.

Universitetets boksamling förvarades först i en
byggnad vid domkyrkans nordvestra sida, där nu den
akademiska Consistorie-byggnaden är belägen. Men 1687
förändrades och höjdes betydligt den öfversta våningen
i »Gustavianum», hvarefter biblioteket några få år
sednare där inrymdes. Flyttningen till »Carolina rediviva»
afslutades 1841. Den boksamling, som universitetet
egde före Gustaf 2 Adolfs tid, tyckes hafva varit högst
obetydlig. Men år 1621 skänkte han till universitetet
sin egen ärfda boksamling, och sedermera ökade han
denna gåfva genom åtskilliga Svenska klosterbiblioteker
samt genom betydliga krigsbyten. Rikliga tillökningar
af detta sista slag vann biblioteket jemväl under
Kristina och Karl 10. Äfven Karl 11 bidrog på sitt sätt
till dess förökande, nämligen genom reduktioner. En
mängd enskilda och högst betydliga boksamlingar hafva
tid efter annan genom donationer eller köp förenats med
biblioteket, som f. n. utgöres af omkring 180,000
band och ökas med ungefär 2,000 band årligen.
Dessutom finnas omkring 7,000 volymer handskrifter.

Den stora bibliotekssalen, hvilken icke är att
förblanda med den ofvanpå belägna festsalen
(»Carolina-salen»), är delad midt itu genom en mellanvägg, som
sträcker sig genom salens hela längd, undantagandes på
midten, där en genomgång är lemnad. Vid sidorna af
denna stå bröstbilder af bibliotekets båda förnämsta
välgörare, Gustaf Adolf och Karl Johan; den förre på
norra och den sednare på södra sidan. — Af de här
förvarade skatterna äro några de förnämsta framlaggda
i glaslådor på särskilda bord. Ojemförligt främst bland
dessa skatter samt kanske till och med framför det
dyrbaraste, som något annat bibliotek kan uppvisa, står
»Codex argenteus» eller »Silfverboken». Sitt namn säges
den hafva fått af det silfverband, hvari gifvaren, grefve
Magnus Gabriel de la Gardie, låtit inbinda densamma.

På dess, nu snart ett och ett hälft årtusende gamla,
purpurfärgade pergamentsblad läses i guld- och
silfverbokstäfver (hvaraf måhända bokens namn) biskop
Ulfilas ryktbara öfversättning af de 4 Evangelierna,
hvilken hufvudsakligen ligger till grund för kännedomen
om det s. k. Moesogötiska språket, det älsta kända
inom den Germaniska språkgruppen. Äfven i ett annat
hänseende är boken (måhända) ytterst märkvärdig. Det
är nämligen möjligt att den icke är skrifven, utan —
1,000 år före Grutenberg — <i>tryckt</i> med rörliga
bokstäfver; frågan är redan mer än 100 år omtvistad, men
kan ännu icke anses utredd. — Närmast i ordningen
bland dyrbarheterna följer en pergaments-handskrift af
den s. k. »prosaiska eller Snorres Edda»; exemplaret
täflar med ett i Köpenhamn befintligt om äran att vara
den älsta handskrift af den nämnda Eddan. Äfven
detta har universitetet erhållit till gåfva af sin nyss
omtalade högt förtjente kansler, grefve de la Grardie.
— Vidare må nämnas handskrifter af Erik 14,
Linné m. fl. samt »Dialogus creaturarum moralizatus»,
tryckt 1473 och ansedd som den först tryckta bok i
Sverige, tills det för några år sedan visades, att »Vita
Sanctæ Catherinse», hvaraf här finnes ett fotolitografiskt
aftryck,  är något äldre.

—

<b>Botaniska trädgården och orangeribyggnaden.</b>

Söder om biblioteks-parken samt vester om
slottsborggården, mot hvilken marken i afsatser höjer sig,
ligger universitetets botaniska trädgård, i sig
inneslutande orangeribyggnaden. Trädgården anlades af
drottning Kristina och tillhörde från början det kungliga
slottet samt kallades Kungs- eller Slotts-trädgården. En
äldre Kungsträdgård var belägen i Fjärdingen söder om
domkyrkan samt sträckte sig från Riddare-torget fram
till den förut omtalade »Kungsdammen»; minnet däraf
fortlefver i namnet på den där framgående
trädgårdar. Universitetets äldre botaniska trädgård åter var
belägen i Svartbäcken och är den nu s. k.
Östgötaträdgården, hvilken visserligen fortfarande tillhör
universitetet, men är upplåten åt Ostgöta nation; den
anlades 1657 och fortfor att vara universitetets botaniska
trädgård under Linnés hela tid samt kallas därför äfven
Linnéanska trädgården. Emedan denna trädgård länge
visat sig vara behäftad med svåra olägenheter, öfverläts
Slottsträdgården af Grustaf 3 till universitetet, hvarefter
den burit sitt nuvarande namn. Stora
orangeribyggnaden med sina båda ansenliga flyglar började byggas
1787, men blef färdig först 1805. Den vester om denna
byggnad belägna delen af trädgården förskrifver sig från
1830. Den framför orangeribyggnaden och mot slottet
liggande delen af trädgården är att anse såsom
Uppsalas måhända förnämsta festlokal, hvartill den genom
sin storartade och regelbundna anläggning ypperligt
egnar sig. Genom festerna vid 1856 års studentmöte,
vid 1874 års arkeologiska kongress och samma års
statistiska kongress är den såsom festlokal berömd långt
utom Sveriges gränser. De hvart 3:dje år
återkommande promotionerna inom filosofiska fakulteten äro äfven
på det närmaste fästade vid trädgården. Af
promotionernas 4 hufvudafdelningar försiggår den första —
sjelfva promotionsakten — i Domkyrkan; den andra —
promotionsmiddagen — uti den i orangeribyggnadens
södra flygel belägna »stora orangerisalen»; den tredje i
trädgården, som då »upplåtes till promenad», till dess
den fjärde — promotionsbalen på Carolina-salen —
afslutar högtidligheterna.

Orangeribyggnadens mot slottssidan vända hufvud
del, som genom en bred och hög trappa samt en ståtlig
kolonnad eger en monumental prägel, upptages helt och
hållet af den vackra Linnéanska lärosalen, så benämnd
efter Linnés här 1829 på den studerande ungdomens
bekostnad uppställda bildstod, som är af Carraramarmor
samt huggen af Byström. I de båda flyglarna finnas
orangerisalar, förvaringsrum för universitetets botaniska
samlingar samt boställslägenheter.

—

<b>Öfriga byggnader m. m.</b>

Mot domkyrkans vestra sida ligger det såsom
universitetets äldre biblioteksbyggnad förut omtalade
<i>Gustavianum,</i> hvilket har sitt namn efter Gustaf 2 Adolf,
som lät uppbygga det. Där förvaras universitetets
tafvelsamling samt de mycket rikhaltiga och väl uppställda
zoologiska samlingarna; dessutom finnas där
föreläsningssalar. Grustaviani kupol innesluter en utmärkt vacker
sal, som af Olof Rudbeck den äldre byggdes till
anatomisk föreläsningssal; nu förvaras där en del af de
zoologiska samlingarna.

<i>Consistorii Academici hus</i> (färdigt 1755) är beläget
norr om domkyrkans vestra del; dess hufvudsida är
vänd mot S:t Eriks torg. Den sidobyggnad., som
vidtager vid östra ändan, tillhör ärkestiftets domkapitel,
men är upplåten åt universitetet. I hufvudbyggnaden
finnes Consistorii Academici sessionsrum jemte åtskilliga
andra embetslokaler; i både hufvud- och sido-byggnad
föreläsningssalar.

På andra sidan om Carolina-parken samt parallelt
med biblioteksbyggnaden ligger det s. k. <i>Chemicum,</i>
uppfördt under loppet af 1850-talet och inrymmande 
universitetets kemiska, mineralogiska, geologiska och
fysikaliska institutioner och samlingar jemte föreläsningssalar
och boställslägenheter. Det s. k. »Gamla Chemicum»
ligger vid Vestra Agatan strax ofvan »Anatomicum» ;
det inköptes af universitetet för den kemiska
undervisningens räkning  1752  och påbyggdes  1769.

På norra sidan om allmänna begrafningsplatsen
ligger det nya <i>Astronomiska Observatoriet,</i> hvarmed den
meteorologiska observationsanstalten är ställd i förening.
Observatoriet är uppfördt på 1840-talet; det forna
Observatorium, anlagdt 1739, är det stora, snedt mot
gatan stående stenhuset vid Svartbäcksgatans östra sida.

På norra sidan om östra ändan af dammen vid
Islandsbron ligger <i>Anatomicum,</i> färdigbygdt 1850. Helt
nära därintill mot Trädgårdsgatan ser man ett i
likartad stil uppfördt hus, hvilket innesluter de
fysiologiska och patologiska institutionerna; det blef färdigt 1867
och bär namnet <i>Regnellianum,</i> efter Medicine-Doktor
Regnell från Uppsala (sedan många år bosatt i
Brasilien), hvilken därtill lemnat medel.

Den palatslika byggnad, som höjer sig vester om
Strömparterren, är det nya <i>Akademiska sjukhuset,</i> som
öppnades 1867 och har plats för 200 sjuksängar; det
är bildadt genom förening af universitetets och länets
sjukhus. Det akademiska sjukhuset var förut samt allt
ifrån sin uppkomst (i början af 1700-talet) beläget vid
Riddare-torget söder om domkyrkan. Länets sjukhus
eller »länslasarettet» inrättades 1782 och förlades i det
gamla vid nuvarande »Gillet» då befintliga
hospitalshuset. Efter 1809 års brand flyttades det utom staden
till det ett stycke söderut från Strömparterren belägna
forna kronobränneriet, hvarest sedermera inrättades det
där ännu bestående sjukhuset för sinnessvaga; sjelfva
länslasarettet flyttades däremot 1850 åter till staden och
hade sin plats vid S:t Eriks torg nära domkyrkan på
nordvestra sidan, tills det 1867 sammansmältes med
universitetets sjukhus. Nyss omnämndes sjukhuset för
sinnessvaga; med detta, <i>Centralhospitalet</i> kalladt, är
universitetets psykiatriska klinik förenad.

På sydöstra sidan om domkyrkan, nära norra
ändan af Trädgårdsgatan, ligger ett stenhus, tvärt igenom
hvilket den från Dombron kommande gatan förer
medelst ett stort hvalf. Det tillhör den Skytteanska
professionen samt kallas <i>Skytteanum</i> efter riksrådet Johan
Skytte, som byggde det 1626 och af hvilken det skänktes
till universitetet. De stora bokstäfverna utefter väggen
ofvan hvalfvet betyda: H(err) J(ohan) S(kytte)
FR(iherre) F(ru) M(aria) N(sef) T(ill) G(rönsö).

Den straxt söder om Gustavianum belägna
byggnaden är <i>Ärkebiskopshuset.</i> Det älsta ärkebiskopshuset,
uppbygdt samtidigt med domkyrkans anläggande, intog
den plats, där nu Gustavianum ligger, men fick
sedermera namnet Lilla ärkebiskopsgården till skillnad från
en ny, som 1430 anlades på höjden ofvanför den gamla,
hvarest nu <i>Exercitie-</i> eller <i>Stallmästare-gården</i> befinner
sig. Denna sednare ärkebiskopsgård utgjorde i sjelfva
verket ett befästadt slott, som på södra och vestra
sidorna var omgifvet af grafvar; på norra sidan (vid
nordöstra hörnet af det nuvarande Exercitie-huset) var
uppfördt — troligen samtidigt med sjelfva det
ärkebiskopliga slottet — ett rundt torn, efter hvilket den
där förbi gående gränden ännu i dag bär namnet
»Rundelsgränden» och som af mången — ehuru utan något
rimligt skäl —.ansetts såsom det rätta »Styrbiskop».
Under befrielsekriget blef år 1522 ärkebiskopsgården
(så väl den stora, som den lilla) uppbränd af Grustaf
Vasas folk.

Ej långt från domkyrkan samt invid Odinslund
ligger en mindre kyrka, kallad <i>Heliga
Trefaldighetskyrkan</i> och tillhörande en vid staden belägen 
landsförsamling. Kyrkans byggnadshistorie är föga utredd ;
anse henne vara uppbyggd omkring 1400 eller sednare.
Vid en närmare granskning finner man lätt, att alla
utbyggnaderna (tvärskepp, torn och s. k. vapenhus) äro
af yngre datum.

Byggnaden mellan domkyrkan och
Trefaldighetskyrkan är nu <i>Folkskolelärare-seminariets lokal;</i> från
1837 innehades den af »Katedralskolan» eller m. a.
o. <i>Uppsala Högre Elementarläroverk,</i> hvilket 1869
inflyttade i sitt nya storartade hus, beläget — såsom
förut är nämndt — i närheten af Observatorium.

Vid S:t Eriks torg midt emot Consistorii
Academici byggnad ligger en mindre sådan, tillhörig den 1712
stiftade <i>Uppsala Vetenskaps-Societet.</i> I samma byggnad
har <i>Akademiska läsesällskapet</i> sin lokal.

<i>Studentkåren,</i> som samlat icke obetydliga medel
till uppförande af ett eget föreningshus, hyr af
universitetet sedan 1868 i den vid vestra ändan af nämnda
torg belägna byggnaden (gamla »Länslazarettet»)
våningen en trappa upp för sin direktions och sina
vetenskapliga föreningars sammankomster samt för sitt
bibliotek m. m. — I samma byggnad förvaras universitetets
myntsamling och museum för nordiska fornsaker.
Studentkårens allmänna sammankomster, liksom dess
sångförenings öfningar, hållas å den större Gustavianska
lärosalen.

Af de 13 nations- eller landskaps-föreningar, som
tillsammans utgöra studentkåren, hafva 6 egna
nationshus, nämligen <i>Stockholms, Yestgöta, Smålands, Göteborgs,
Upplands</i> samt <i>Vestmanlands</i> och <i>Dala.</i> Stockholms
nationshus är beläget vid öfre ändan af Drottninggatan
på en plats, som ursprungligen var afsedd för den nya
biblioteksbyggnaden. Vestgöta vid Vestra Ågatan; där
bindas promotionskransarne sedan lång tid tillbaka. De
4 återstående äro likaledes belägna i Fjärdingen; de
ligga alla mellan Sysslomans- och S:t Lars-gatorna. —
Bland de nationsföreningar, som ej hafva egna hus, må
nämnas <i>Östgöta.</i> Ej långt från Svartbäckstullen och
öster om Svartbäcksgatan ligger en större trädgård,
tillhörig universitetet. Det är den gamla botaniska
trädgården, anlaggd, såsom förut blifvit nämndt, 1657
och efter Linné kallad den <i>Linnéanska trädgarden;</i>
emedan den numera är upplåten åt sist nämnda nation,
kallas den äfven <i>Östgöta-trädgärden.</i>
Orangeribyggnaden, af hvilken efter betydliga reparationer och
ändringar knappast annat än grundplanen torde återfinnas i
den nuvarande byggnaden (Östgöta nations lokal),
uppfördes på Linnés tid. — Samtliga nationsföreningarna
hafva sina egna större eller mindre boksamlingar. På
nationslokalerna äfvensom på många af universitetets
(sessionsrum m. m.) finnas större eller mindre
porträttsamlingar.

På vestra sidan af Linnéanska trädgården ligger
ett litet stenhus, i hvilket Linné bodde under 35 års
tid och dog 1778. En minnestafla, som 1874
uppsattes på den mot Svartbäcksgatan vända gafveln, upplyser
därom medelst följande inskrift:

<poem>CAROLUS   LINNÆUS
HIS   IN   ÆDIBUS
UBI   VII   LITSTRA   VIXERAT
MORTEM   OBIIT
ANNO   MDCCLXXVIII.</poem>

Följande byggnader må slutligen i korthet
omnämnas. — Det s. k. <i>Klostret,</i> beläget vid norra sidan af
Klostergränden samt midt emot S:t Eriks torg; det
har i forna tider varit ett Franciskaner-kloster. —
<i>Cellfängelset,</i> beläget ett litet stycke söder om »Gröna
kullen» samt fulländadt 1862. — <i>Stationshuset,</i> 
tillhörigt statens norra stambana, af hvilken linien
Stockholm-Uppsala öppnades för trafik 1866 samt linien Uppsala —
Krylbo 1873; det begagnas dessutom af den enskilda
järnvägen Uppsala—Gefle, öppnad 1874. — <i>Teatern,</i>
invigd 1841 och — såsom förut omnämnts — belägen
helt nära stationshuset. — <i>Gillet,</i> tillhörigt ett bolag
och inneslutande stadens egentliga festvåning (baler,
konserter, »Nordiska festerna» m. m.) samt beläget i
hörnet af Hvalfgatan, uppkallad efter Skytteanska hvalfvet,
och Vestra Ågatan; redan ett par gånger till- och
på-bygdt, är det för närvarande föremål för en större
utvidgning än någonsin förut. — Straxt där bredvid
ligger <i>Domtrappliuset,</i> så benämndt, emedan en trappa
(domtrappan eller domhvalfvet) förer därigenom upp till
planen omkring domkyrkan; byggnaden tillhör
ärkestiftets domkapitel och är försedd med ett slags torn,
hvilket förut sannolikt varit högre samt under medeltiden
varit befästadt och då äfven utstått några belägringar.
— Stadens <i>Rådhus</i> är beläget vid Stora torget; före
1702 års brand låg det vid den lilla öppna platsen
öster om Dombron.
</chapter>

—

<chapter name="4. Stadens omgifning">
<h3>4. Stadens omgifning.</h3>
Nästan rundt omkring staden — i söder, öster och
norr — sträcker sig den bekanta <i>Uppsalaslätten,</i>
forntidens »Fyrisvall», ryktbar genom många där
utkämpade hårda strider, bland hvilka särskildt må nämnas den
s. k. Fyrisältan, i hvilken Erik Segersäll besegrade
Styrbjörn Starke. Från östra sidan om slottet har man
en god utsigt öfver slätten.

Om man följer den landsväg, som går ut från
Kungsängstullen i riktning mot Norrtelje, kommer man
efter en mils färd till <i>Mora Stenar.</i> Här vid gränsen
mellan Tiundaland och Attundaland valdes eller hyllades
konungarne under långliga tider samt förmodligen redan
i hedentima. Stället är beläget straxt norr om
landsvägen på en äng ; på södra sidan höjer sig en skogsbacke.
Den egentliga hyllningsstenen, »Mora Sten», beskrifves
såsom rund och mycket stor, hvilande på underliggande
stenar, så att den var höjd öfver marken. Den
nyvalde konungen upplyftades däruppå för att visas för
folket. På stenen lades för hvarje ny hyllning en
mindre sten, hvars inskrift innehöll den nye konungens
namn samt dagen, då han här hyllats. På något
afstånd rundt däromkring sägas 12 mindre stenar hafva
varit ställda i en krets. — Kristian I uppgifves hafva
varit den siste konung, som här hyllades (1457); men
ännu långt sednare (1512) säges Sten Sture d. yngre
här hafva hyllats till riksföreståndare. Redan under
Gustaf I:s tid saknades hyllningsstenen. Yttre kretsen
med sina 12 stenar är likaledes längesedan förstörd. Af
namnstenarne torde blott 3 kunna anses återstå, men
delvis förnötta och delvis sönderslagna. — De få kvarlefvorna
äro inlaggda i ett helt litet kvadratiskt stenhus, som på
tillskyndande af Gustaf 3 såsom kronprins blef uppfördt.
Öfver dörren läses: »Mora Stenar 1770.» — Man
finner att Mora Stenar, som nära motsvarar Tysklands
ryktbara Rhense, delat dess öde att förstöras, men ej
dess i våra dagar timade återuppståndelse. Kanske bör
likväl hembjudandet af en sådan gärd åt vår histories
äldre dagar anses för en nationalangelägenhet, hvilken
vårt slägte ej  borde försumma.

Ej långt från Mora Stenar, men närmare Uppsala
och norr ut från den omtalade landsvägen ligger <i>Linnés</i>
<i>Hammarby.</i> Linné hade här sin sommarvistelse; de
rum, som han sjelf bebodde, finnas i samma skick som
på hans tid. I trädgården står en liten oansenlig
träbyggnad, ett mycket enkelt lusthus; Linné använde det
till föreläsningssal. Nuvarande egare till stället är
Linnés ättling på kvinnosidan.

I ungefär samma riktning som nämnda ställe, men
närmare staden, ligger <i>Danmarks kyrka;</i> man har
genom åtskilliga lösa förslagsmeningar sökt att sätta
namnet i samband med konungariket Danmark. Kyrkan
är väl synlig från östra slottsidan, liksom äfven Vaksala
kyrka, belägen något öfver 1/4 mil från staden vid den
landsväg, som länge i rät linje fortsätter Vaksalagatan.
Likaledes synas från samma sida, ehuru på något längre
afstånd och rätt i norr, <i>Gamla Uppsala kyrka</i> samt
de ryktbara högarne.
Om man frånser en mängd mindre högar, som äro
strödda här och där i närheten, hafva vi att taga i
betraktande 4, alla söder om kyrkan. Den östligaste är
<i>Tingshögen,</i> från äldre tider företrädesvis mest känd
genom Torgny lagmans skarpa tal mot Olof Skötkonung;
denna hög är mycket lägre än de återstående 3,
<i>Kungshögarne,</i> och företer ofvantill en jemn och betydligt
stor yta. — Den östligaste af Kungshögarne öppnades
1846 och 1847 genom ett långt, horisontelt galleri,
som drefs in i högens midt. Där träffades först ett
stort stenkummel samt i kumlets midt åter en kulle af
mindre stenskärfvor, hvilka betäckte ett hårdt
sammanpackadt lager af aska, kol och brända djurben, med
inblandade små bitar af smycken (hvaribland af en
utmärkt väl arbetad guldbrakteat af sannolikt orientaliskt
ursprung). Under detta lager stod en enkel urna af
svagt bränd lera, inbäddad i fin sand och betäckt af
en tunn stenflisa, inom en krets af stora kullerstenar.
Urnan, 7 tum hög och 9 tum i tvärlinje i öfre kanten,
var uppfylld af brända ben, dels af en menniska, dels
af djur (häst, hund m. fl.); vidare funnos i urnan bland
annat aska, kol, stycken af en benkam och en liten af
ben arbetad fogel. Galleriet, som var af trä, började
snart förmultna och måste 1860 igenfyllas. — År 1874
till den arkeologiska kongressen öppnades den vestligaste
af Kungshögarne, men på ett helt annat sätt. Men så
till sägandes utskar ur högen en väldig sektor, dock så
att de båda skärningsytorna ej möttes i midten, utan
omslöto den. På en bädd af lera funnos där kol, ben
och fornsaker, höljda af ett stenröse, i hvars topp stod
en trädstam; fornsakerna, som voro illa skadade af eld,
utgjordes bland annat af fin guldtråd, en rund ben- eller
sten-skifva med bild i reljef af en i horn blåsande Amor
(sen-romerskt arbete) samt benbitar med djupt och väl
ristade fornsvenska ormfigurer. Utskärningen igenfylldes
redan samma år, emedan väggarne hotade att rasa. —
Den mellersta högen har ej i våra dagar undersökts,
emedan den troligen redan i äldre tider blifvit öppnad
och rubbad. — Hvad slutligen sjelfva kyrkan beträffar,
är det numera en erkänd sak, att hon, ehuru mycket
gammal, intet har att göra med det forna
»afguda-templet», om icke möjligtvis med hänsyn till läget. Dels
i kyrkan, dels på kyrkogården, finner man några
minnesvårdar öfver personer, som äro ryktbara i Uppsala
universitets historie, t. ex. astronomen Celsius (d. 1744)
samt teologen och geografen Ödmann (d. 1829).

Omkring en half mil vester ut från Uppsala ligger
det förut omnämnda <i>Läby vad</i>, numera något
oegentligt så kalladt, emedan en bro längesedan blifvit byggd
däröfver. Till erinran om Gustaf Vasas där iråkade
lifsfara är på bron upprest ett minnesmärke med
följande inskrift: »Fosterländskt mannamod räddade här
Gustaf Eriksson Wasa under striden för fäderneslandet
i Juni månad år 1521. — Carl XIV Johan reste
minnesstenen år  1835».

I stadens närmaste grannskap, en kort stunds
promenad söderut från Strömparterren, ligger <i>Polacksbacken.</i>
Den är egentligen en slätt, som på alla sidor utom den
norra är omgifven af kronoparken Åsen, oftast <i>Parken</i>
kallad. Polacksbackens namn härledes däraf, att på
Sigismunds tid några Polska soldater där blifvit
nedhuggna. Slätten, som utgör mötesplats för Upplands
regemente, har under den sednast förflutna tiden
intagit en ganska framstående plats i Uppsala studentlifs
historie. Där hafva nämligen från början af
1840-talet till 1865 studenterna brukat fira sina vårfester.
Flera gånger hafva vårfesterna antagit form af lysande
karnavaler: den första af dessa firades 1843 och den
sista 1865. Sedermera hafva vårfesterna firats dels i
Botaniska trädgården, dels på Nationslokalerna samt
genom promenader kring stadens gator; någon egentlig
karnaval har ej efter 1865 förekommit. — Vid
nordöstra hörnet af Polacksbacken ligger värdshuset
<i>Eklundshof,</i> så benämndt efter sin första värd, en f. d.
<i>hoflakej</i> Eklund på 1700-talet. — Nedanför Eklundshof i
riktning mot staden ligger <i>Uppsala helsobrunn</i> i en rätt
behaglig däld. — Den nyssnämnda »Parken» utgör den
närmaste tillflyktsorten för den, som från staden vill
komma ut i den egentliga fria naturen.

Om man färdas från Uppsala den numera
naturligtvis mindre ofta anlitade ångbåtsvägen, far man snart
förbi det förut omtalade och straxt invid Polacksbacken
belägna <i>Central-hospitalet.</i> — Ej långt därifrån följer
<i>Ulltuna lantbruksinstitut</i> (öppnadt 1848), det gamla
Ulleråker. Där gjordes år 1855 ett af de märkligaste
fynden från midten af järnåldern. Man fann nämligen
i en ättehög de förmultnade lemningarna af ett fartyg,
i hvilket en man blifvit begrafven med sina vapen och

hästar; bland vapnen förtjenar att särskildt nämnas
hjelmen af järn, med hjelmkam af silfverbelaggd brons.
— Efter en färd af 3/4 mil från Uppsala anländer man
till Fyrisåns mynning, <i>Flottsund.</i>

Från Flottsund går en strandväg vesterut, på
hvilken man efter något öfver 1/4 mils färd framkommer
till det romantiskt vackra <i>Lurbo.</i> En liten smal vik,
som utgör den aldra nordligaste spetsen af Mälaren,
inskjuter här; i denna vik utfaller en å, som kommer
från Läby vad. Kring utloppet ligger ett litet
skogbevuxet berglandskap, visserligen af ytterligt små
dimensioner, men af förtjusande sammansättning.
Vackraste ståndpunkten har man vid det s. k. <i>Lurbo tempel.</i>
Den kortaste vägen dit från Uppsala följer till en
början den stora landsvägen, som från slottet går söderut,
och tager sedan af till höger ett stycke inne i »Parken».

Från Ekoln, den vik af Mälaren hvari Fyrisån
utfaller, utgår omkring 3/4 mil i sydvest från Flottsund
en lång vik vesterut. Något mera än 1/2 mil från
vikens början ligger på dess norra strand det gamla
herresätet <i>Wik.</i> Slottet, fordom Wikshus eller Wiksmur
kalladt, byggdes i början af 1300-talet och har i våra
dagar efter Scholanders ritningar blifvit återstäldt både
till det yttre och det inre, så att det nu torde vara ett
af de vackraste herresäten i Sverige. Bland där
förvarade samlingar finnes en betydlig vapensamling.
Godset tillhör grefliga ätten v. Essen. — Landsvägen dit
från Uppsala (något öfver  l 1/2 mil) går förbi Lurbo.

Fortsätter man från Flottsund ångbåtsfärden 3/4
mil i riktning mot Stockholm, uppnår man slutet af
Ekoln, far förbi herresätet <i>Krusenberg,</i> inkommer på
Skofjärden och är efter ytterligare färd af ungefär 1/4
mil (således tillsammans l3/4 å 2 mil från Uppsala)
framme vid <i>Sko slott.</i>

Knut den långe, sedermera konung 1229—34,
uppbyggde omkring 1220 på sin gård, Sko, ett kloster för
munkar af Dominikaner-orden, hvilket likväl redan 1225
i stället upplåts åt nunnor af Cistercienser-orden. Till
detta kloster, som tros hafva varit beläget ett litet stycke
inåt landet från nuvarande slottet, blef Sko gård
testamenterad af den bekante Junker Karl Ulfsson, hvilken
i Tyska Svärdsriddare ordens leder dog hjeltedöden i
striden mot hedningarne. Klostret och dess kyrka brunno
1297, men blefvo straxt därefter af den förut
omtalade Birger Pedersson, Upplands lagman, uppbyggda på
och omkring den plats, där kyrkan nu står; de
invigdes 1300. Ar 1502 hemsöktes kyrkan och klostret af
en svår eldsvåda. Genom Vesterås recess 1527 indrogs
Sko kloster med underlydande till kronan, men
nunnorna voro kvar ännu under Erik 14:s tid och måhända
något längre. Af klostret finnes intet i behåll;
klosterkyrkan är den nuvarande sockenkyrkan. — Sko gård
förlänades 1611 till Herman Vrangel, från hvilken den
öfvergick till hans son, den fräjdade härföraren Karl
Gustaf Vrangel, som 1649 började uppbyggandet af
slottet (fullbordadt 1678). Redan vid hans död (1676)
öfvergick Sko genom hans älsta dotter till Braheätten,
som ännu innehar det; slottet, men ej godset, är
fideikommiss. Sko slott räknas för att vara det vackraste
enskilda slott i Sverige; genom sina rika samlingar står
det öfver all jemförelse med andra herresäten i vårt
land och kan nästan anses egentligen vara ett museum.
Där finnas ett stort bibliotek och en dyrbar
manuskriptsamling, en mängd taflor och andra konstsaker samt
slutligen en mycket rik vapensamling. Denna består
egentligen af 2, nämligen den Vrangelska och den
Brahe-Bjelkeska; tillsammans torde dessa utgöra den
förnämsta vapensamlingen i vårt land.

-
</chapter>


<chapter name="Karta över Uppsala">
<img>id="4687"

<i>
a. Gustavianum.
b. Studentkårens lokal.
c. Stallgården.
d. Ärke Biskops huset.
e. Westm. o Dala Nat<sup><sp>s</sp></sup> hus
f. Upplands d<sup><sp>o</sp></sup>
g. Göteborgs do<sup><sp>o</sp></sup>
h. Smålands d<sup><sp>o</sp></sup>
i. Vetenskaps Societetens hus.
k. St. Eriks Källa.
l. Uppsalas Gille.
m. Skytteanum
n. Stadshotellet.
o. Stockholms Nat<sup><sp>s</sp></sup> hus
p. Westgöta Nat<sup><sp>s</sp></sup> hus.
o. Postkontor.
r. Rådhuset.
s. Linnes Botan. trädg.
t. Järnbron.
u. Dombron.
v. Nybron.
x. Gångbron.
y. Islandsbron.
z. Slottskällarn.</i></img>
</chapter>







