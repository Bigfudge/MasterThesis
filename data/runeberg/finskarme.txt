


<table o>
<td c><h1><sp>SÅNG</sp></h1>
<td c><big><sp>TILL</sp></big>
<td c><h1>FINSKA ARMÉEN,</h1>
<td c><sc>af</sc>
<td c>P. A. GRANBERG.
<td c>———
<td><poem>Hæc ego castra sequar vates: tua castra canendo
Magnus ero, servent hunc mihi fata diem.</poem>
<td r><sc>Propertius</sc>.
<td c><img></img>
<td c>———————————————————<br><sp>STOCKHOLM,</sp><br>Tryckt hos <sp><sc>Carl Delén</sc>,</sp> 1809.
</table>

<chapter name="Förord">
<img></img>

<big><big><big>M</big></big></big>ed deltagande i den beundran, som
Finska Arméen så billigt förtjent och
vunnit under förra årets fälttåg, skrefs detta
stycke redan förledne sommar, och långt
innan Svenska Akademien utsatte
samma ämne till täfling.  Man hade tänkt
att låta införa det i en Tidning, men
några omständigheter gjorde att det då icke
blef tryckt.  Ehuru författaren hvarken 
ansett det vara af nog förtjenst, eller äga
nog detaljerad plan att användas till
prisskrift, lemnar han det likväl nu i
allmänhetens händer, i hopp att patriotens
värma kan förmå granskaren att glömma
skaldens brister.

Det lär icke undfalla läsaren, att
slutet af detta skaldestycke, likasom noterna,
blifvit sedan tillagde.  Författaren erinrade
sig att han icke alldeles borde förbigå dem,
som genom sjelfva sitt mod blifvit ett
offer för kriget.  Härigenom leddes han
naturligtvis till påminnelsen af de hjeltar, som
i saknad af lika bedröfliga tillfällen att
visa en lika tapperhet på slagfältet,
åtminstone dela den äran att hafva räddat sitt
fosterland från en undergång;, till hvars
branter inhemsk nöd och utländska härar 
redan hade bragt det. Denna
föreställning, förnyad genom de bevis, som
dagligen erbödo sig, har han sedan vidare
sökt att utveckla i ett annat litet stycke,
hvilket, författadt i en mera lyrisk genre
och under det allmännare namnet
<i>Helsning till Fosterlandets Försvarare</i>, bifogas 
som en Apostill.

*
</chapter>

<chapter name="Sång till finska arméen">
<table o>
<td><poem>
<big><big><big>S</big></big></big>kall Hjelten, stridande i fosterlandets fara,
Förtjena skaldens sång ocli tacklöst sakna den? —-
J tappre Krigare, J ädle Finske män,
Som gått att edra hem med Nordisk dygd försvara!
Den röst är icke stark, som höjs alt sjunga Er,
Ej van att lyfta sig till tolk af Hjeltars ära;
Men snillets rikedom må större offer bära:
Mitt är den enkla gärd, som tacksamheten ger.

Beskyddadt af en fred, som segern återskänkte<footnote>Det är bekant att freden i Värälä var en följd af
segern vid Svensksund.</footnote>,
Steg Finland, ungdomsfullt, till makt och välstånd opp;
Af nya skatters vinst belöntes odlarns hopp,
Och nya skördars guld i fordna öcknar blänkte;
Och städer lyste fram der kojan ensam stod
Bland vilda skogars snar, som mödan genombrutit,
Och grunda bäckars svall förbyttes till en flod,
Att öppna seglarn väg der aldrig kölar flutit<footnote>Att Finlands odling, näringar och välmåga varit
i jemn tillvext sedan förra kriget, behöfver knappt
upprepas. Vi hafva redan ett poem öfver detta
ämne, författadt af en ibland våra största skalder
(Finlands Uppodling, af Hr. Franzén).</footnote>.

Hvad kämpar väpna sig att störa denna frid
Och tända krigets bloss i dessa fjellars bygder!
O blygd för våra dar! Det är ej blott en strid
</poem>
</table>
<table o>
<td><poem>
Att pröfva folkets mod; men strid emot dess dygder,
Och segrarn, ljungande med öfverlägsen här
I skötet af ett land, som inga faror anar,
Dig Finlands tappre son, som ännu vapen bär,
Från dina eders helgd, från dina pligter manar.
Men rörde dig hans rop, men skrämde dig hans hot?
Nej, dessa stolta berg, som skugga dina gärden,<tab>
Med åskor kring sin spets och böljor vid sin fot,
Stå icke bådas våld med lika kraft emot,
Än du stod oförsagd mot löftena och svärden.
Af styrkans hårda lag från dina hyddor trängd,
Med hjertat brinnande för hem och barn och maka,
Du banade en väg af drifvans murar stängd,
Och trotsade dess djup, och mätte blott dess längd
Med hopp att segerföljd få vandra den tillbaka.
O fordna tiders dygd! O kärlek till ett land!
Som lyfter Spartas namn ur seklernas ruiner,
Ditt Tempel pryder änn det gamla Thules strand,
Och lågan ännu klar ifrån det altar skiner,
Som byggdes kolossalt af våra fäders hand.

Hur mäktigt är ett folk vid sina krafters spänning.
Som, öfvande sin pligt och yrkande sin rätt,
I farans ögonblick ej byter tänkesätt
Och söker för sin blygd den feges förevänning!
Må den, som, född till slaf, ej högre känslor fick,
Åt våldets räckta ok en villig skullra bjuda,
Och knäböjd och försagd utaf dess ljungeldsblick,
Till nesa för sig sjelf dess öfverdåd förguda.
</poem>
</table>
<table o>
<td><poem>
Med samtidens förakt och seklers tyranni
Han köper dyrt den frid han gick att fegt begära;
Då Hjelten, som haft mod att dö, men dö som fri,
Af lyckan glömmas kan, men icke af sin ära,
Och öfvermannad blott, men ej föraktad bli.

Hon tystas ej den röst, som skall med stränghet dömma
Till alla åldrars hån och redligas förakt
Den brottslige, som djerfs att sina pligter glömma
För vinst af hopadt guld, för väg till lofvad makt;
Och han, hvars rädda hand, i hopp om lättad seger,
Förgäfves skatter slöst att köpa Finland blygd,
Skall sjelf, med feladt svek, i sina härars läger
Bekänna, rodnande, att Norden kämpar äger
Af pröfvad tapperhet, och oförändrad dygd.

Ja, Hjeltar! Jordens folk beundra skall och dyrka
Den eftersyn J gett, det oförskräckta mod,
Som, lemnadt åt sig sjelf, i faran ensamt stod,
Förutan annat stöd än af sin egen styrka<footnote>Finska Arméens återtåg lär knappt i historien
hafva något hvarmed det kan jemföras, utom det som
gjordes af de tietusen Grekerna. Om
svårigheterna voro af olika slag, fordrades visserligen en
lika sinnesstyrka, och härdighet att öfvervinna dem,
och de yngre hjeltarne behöfde blott en Xenofon,
för att hinna samma ryktbarhet som de äldre.
Finska menighetens tillgifvenhet för Sverige kan
icke annat än ingifva tacksamhet hos hvar Svensk;
men han måste tillika med smärta erinra sig, att
denna menighet, uppmanad till resning emot sina
eröfrare, blef på många ställen ett offer för sin
fosterlands-känsia, under det att de största
utrustningar Sverige kanhända nånsin gjort, utan att
understödja de modiga Finnarne, förlorades
genom en ständig omvexling och bristande
sammanhang både i planer och företag. Ty det kan icke
mer vara obekant, att Norra Finska Arméen, som
redan tvingat fienden tillbaka till Björneborgs Län,
icke behöft mer än ett tidigt och tillräckligt
medverkande af de troppar som höllos overksamme,
för att drifva honom alldeles öfver gränsen,
innan den förstärkning han väntade hunnit anlända.</footnote>.
</poem>
</table>
<table o>
<td><poem>
Och äran, räckande en dubbel lagerkrans,
På edra pligters helgd skall edra loford grunda,
Och omge edra namn med en odödlig glans
Till samma dyrkans rätt i seklerna som stunda<footnote>Redan har Svenska Nationen, med en entusiasm
som hedrar den, visat att förtjensten behåller sitt
värde, äfven då omständigheterna hindra den att
gynnas af framgången; och de af Finlands
invånare, som flyktat för fienden, hafva funnit det
understöd de kunnat vänta af bröder.</footnote>.

Snart skall en önskad fred, på lagrar återförd,
Belöna edra värf och bjuda svärden hvila,
Och segrarn, glad som förr, af sina tegars skörd,<tab>
Välsigna Himmelen för hyddans skänkta hvila;
</poem>
</table>
<table o>
<td><poem>
Och Hickan, sträckande försvararen sin famn,
De ärr hans panna fått med sina kyssar hölja,
Och skalden i en sång förvara kämpens namn,
Och landsmäns tacksamhet hans steg till grafven följa.

Men J, som, skyddande ett älskadt fosterland,
Ert lif till offer gett i mödorna och striden,
Skall ingen minnesvård, af tacksamhetens hand,
Förvara edra namn mot glömskan eller tiden?
Får endast saknaden, i sorgens skugga gömd,
Åt far och son och vän en gärd af tårar bära,
Och måste Sångmön änn, till neslig tystnad dömd,
Förglömma vår förlust vid minnet af er ära?
Nej, rodne sanningen för hennes språk ej mer;
Nej, nämne hennes röst ej endast edra dygder,
Af svaghet döljande att hatet offrat Er
Och tändt den furiens bloss, som härjat edra bygder.
O! när en lycklig dag en maka eller mor
Får sluta i sin famn hvad kriget ännu sparat,
Då täcke hon det mod, som hennes lugn bevarat,
Den Dygd, i farans stund, som Sverges räddning svor,
Och död och undergång åt våldet blott förklarat<footnote>«Vi hafva räckt hvarandra handen uppå, att död
och förstörelse skola träffa hvar och en, som
ännu vill förlänga Sveriges lidande, vare sig utländsk
makt eller inländsk våldsverkare».<br><tab><tab>Proklamation af Befälet öfver de
i Vermland förlagda troppar.</footnote>.
</poem>
</table>

<table o>
<td><poem>
Du redlighetens hem och hjeltars moderjord?
Som ännu räddadt står, trots farorna<footnote>Det gifves kanhända intet rike, som så många
gånger varit nära sin upplösning, som Sverige,
utan att nånsin, för längre tid, hafva förlorat sin
sjelfständighet. Man kan likväl icke utan rysning
påminna sig, att utom den hvälfning som nyss
förefallit skulle Hufvudstaden, lemnad af all
militärisk styrka och utan någon verklig styrelse,
sedan den blifvit blottad på alla tillgångar, och
allmänna och enskilta medel plundrade, varit
nödsakad att emottaga en här af främmande troppar,
som kommo att tvinga Sverige till den fred,
hvilken, för några år sedan, af en annan makt
tillböds med återställandet af Sveriges gamla länder.</footnote> och tiden!
O må ditt sjelfbestånd, du gamla Svenska Nord!
B!i fast som dina berg och grundadt genom friden!
Må enighet och kraft i dina Vises själ
En önskad framtids dag åt dina barn bereda,
Och deras gamla nit för fosterlandets väl
Ett värdigt företag till lycklig utgång leda!
Och trampas dina fält af någon missförd änn,
Som vågar laglöshet oclx envåldsmakt försvara,
Han vakne till sin pligt från villorna igen,
Att värdig medborgsman bland fria likar vara.
</poem>
</table>

*
</chapter>

<chapter name="Helsning till fosterlandes försvarare">

<table o>
<td c><h2><sp>HELSNING</sp></h2>
<td c>TILL
<td c><big><big>FOSTERLANDETS FÖRSVARARE.</big></big>
</table>
<img></img>


<table o>
<td><poem>
<big><big><big>R</big></big></big>ysligt af nattliga skuggor omgifven,
Göternas hembygd försmäktande låg;
Enskilta hatet, som flydde oliven,
Kallt på det vexande eländet såg.
Tegarne saknade odlande händer,
Slöjderne saknade näring och stöd;
Irrande barn ifrån härjade länder
Saknade räddning och hyddor och bröd.

<tab>Hvart skyndar denna ungdoms tropp?
<tab>Går den till farorna och striden
<tab>Att åter lifva Nordens hopp,
<tab>Åt våra fält att skänka friden?
<tab>Skall den, af Sverges hjeltar förd,
<tab>Förnya Sverges fordna ära,
<tab>Och fordna kämpars lagerskörd
<tab>Till frälsta hyddor återbära?

Nej, dessa bygdernas fredliga söner,
Födde till framtida näringars stöd,
Ryckte från mödrarnas tårar och böner,
Offras åt bristernas grufliga död.
Fåfängt, af äran och vänskapen modadt,
Finland begär deras hämnande arm.
Sverge förtvifladt, och styckadt och blodadt,
Röjer i suckar en vanmäktig harm.
</poem>
</table>
<table o>
<td><poem>
<tab>O! skall det falla, detta folk,
<tab>Som fordom, ryktbart öfver jorden,
<tab>Har brutit tyranniets dolk
<tab>Utur den hand som härjat Norden?
<tab>Skall det, förglömmande sin dygd,
<tab>Åt slafvens boja öfverlemnas?
<tab>Och våra barn, till fädrens blygd,
<tab>Bland folken icke Svenskar nämnas?

Jo, kämparne vakna till frihetens skydd;
De räcka oss handen att Sverge skall frälsas;
Och Hjelten, som kommer med ekkronan prydd,
Af väckta förhoppningar lönas och helsas.
Och hotande grannar, i hvilande led,
Befalla de störtade viggarne dröja;
Och namnen af räddning och frihet och fred
Det sjunkande modet hos medborgarn höja.

Du önskade dag för ett döende hopp,
Som lagar och fosterbygd lifvar och räddar,
Träd, skön som den ljusnande morgonen, opp
Ur nattmolnets hotande, åskdigra bäddar!
Gif Sanningen åter sin fruktade röst,
Och Borgarens rätt sin förlorade styrka;
Och väcke de samfält i samtida bröst
Den manli«a kraft vi hos fäderna dvrka!
</poem>
</table>
<table o>
<td><poem>
J Hjeltar, som ett fosterland
Vid brädden af sitt fall bevarat,
Må enighetens brödra-band
Befästa hvad ert mod försvarat!
Er ära vare det en dag
Att se, till lön för edra dygder,
Blott Ordning, Sanning, Frid och Lag<tab><tab>
Enväldige i edra bygder!
</poem>
</table>
<img></img>
</chapter>



