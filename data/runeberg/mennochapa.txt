<h2>Menniskan och Apan</h2>

eller

<h2>Den Moderna Materialismen.</h2>

Af

<b>Fréderic de Rougemont.</b>

Öfversättning från Franskan.

*

<b>Lund,</b>
tryckt på Bokhandlaren <sp>C. W. K. Gleerups</sp> förlag,
uti <sp>Berlingska</sp> Boktryckeriet,
1866.



<h2>Menniskan och Apan</h2>

eller

<h2>Den Moderna Materialismen.</h2>

Af

<b>Fréderic de Rougemont.</b>

Öfversättning från Franskan.

*

<b>Lund,</b>
hos Förläggaren <sp>C. W. K. <sp>Gleerup</sp>.

<b>Köpenhamn,</b>
hos Bokhandlaren <sp>Chr. Falkenberg</sp>.


<b>Lund,</b>
tryckt uti <sp>Berlingska</sp> Boktryckeriet,
1866.


<chapter name="Förord av Öfversättaren">
<b>D</b>å de materialistiska åsigterna om menniskans natur och
bestämmelse äfven i vårt fädernesland räkna många mer eller
mindre tanklösa anhängare, så har öfversättaren af denna lilla
skrift af Professor Rougemont (författare till den förut på
Svenska öfversatta <i>Geographic de l'Homme</i>) härmed velat
rekommendera ett motgift, hvilket han anser böra kunna göra den
nyttan att i någon mån framkalla en helsosam reaktion. Men
äfven för den, som är obesmittad af materialistiska systemers
dårskap, torde den varma, religiösa öfvertygelsen och den stränga
logiska bevisningen i denna skrift kunna verka till välsignelse.

Lund i Maj 1866.

<sc>Öfversättaren</sc>.

*
</chapter>


<chapter name="Mina Herrar!">
<i>Mina Herrar!</i>

Uti en af de Lördags-sammankomster, som anställas af
<i>Sällskapet för allmänt väl</i> höll nyligen en utländning ett
lysande loftal öfver republiken Neuchâtel. Bland annat
ärofullt framhöll han äfven den fullkomliga frihet, som
densamma tillförsäkrar alla slags meningar och åsigter.
Det är verkligen oförnekligt, att, lika litet som
bekännarne af olika kristna samfund på något sätt störas i
sin religiösa och kyrkliga kult, lika litet förhindras otron
att framställa och göra bekanta sina grundsatser. Men,
om religionens fiender äga frihet att anfalla densamma,
så måste äfven dess vänner hafva rätt att försvara den.
Om de ena äga rätt att skjuta på fästningen med glödgade 
kulor, så förutsätter detta, att äfven de belägrade
äga rätt att mot angriparne använda samma vapen, och
jag kan icke sägas vara verkligen herre i mitt hus, om
jag icke efter mitt godtfinnande kan öppna eller tillsluta
min dörr för hvem jag behagar. Intoleransen börjar
först då, när den råa misshandlingen intager försvarets
eller anfallets plats. Man talar mycket om Galilëi som
för så och så många århundraden sedan kastades i
fängelse af Romerska inqvisitionen, men man glömmer, att
en vacker dag, som man säger, republikanerna af 1793
förbjödo 25 millioner Fransmän att utöfva kristna
religionen. Den intolerans, som i dag är att frukta, är <i>otrons</i>,
vida grymmare och blodtörstigare än vidskepelsens.


I den frihets namn, som Professor <i>Vogt</i> begagnat,
då han försökt bevisa för Er, huru menniskan härstammar 
från Apan, vill jag i dag visa Er, att menniskan är 
en Guds skapelse och att Gud gjort henne till sin afbild.
Jag skall försöka att mot den falska vetenskapen ställa
den sanna, som är i fullkomlig öfverensstämmelse med
vår tro och med den Heliga Skrift.

<i>Ett nomen proprium</i> skall ofta återkomma på mina
läppar, i trots af det Latinska ordspråket: <i>nomina sunt
odiosa</i>. Detta namn tillhör på visst sätt ett dubbelväsende: 
å ena sidan en af de lärdaste och ryktbaraste af
vår tids naturforskare, å den andra den mest
framstående hufvudmannen för den materialistiska skola, som
sedan snart tjugo år uppstått i Tyskland. Det är
endast med denne siste som jag har att göra, och jag
känner mig äga så mycket mer frihet att sysselsätta Er
med honom, som hans namn, på den materialiska
filosofiens område, är för mig inte något annat, än en
abstraktion, en skola, en moralisk person, som lika så väl kunde
heta <i>Feuerbach</i>, <i>Moleschott</i>, eller <i>Buchner</i>.

En fruktansvärd personlighet!, som afmålat sig sjelf
genom H:r Vogt's penna i dessa ord:

"Vi äro den framskridande civilisationens, pionierer,
och, såsom våra förebilder med djerft öga, med kraftig
arm, skola vi inte fråga efter, om något tatueradt
rödskinn, någon legitimist, som fordom jagade ensam i
trakten, med rätt eller orätt faller för våra hugg.
Civilisationen skall kanske växa på hans döda kropp, och
om den token inte gjort någon nytta medan han lefde,
skall han åtminstone göda den mark, i hvilken vi ha
nedgräft honom." Ni ser M. H. H., att, om man ställer
sig i vägen för H:rr Vogt & C:ie, man löper stor fara
att bli afdagatagen, (naturligtvis genom vingslag af
gåspennor) och jag känner mer än en Tysk skrifställare,
som skulle kunna visa oss styrkan af sina slag. Men

emellertid befinna sig de olyckliga, som de taga lifvet
af, ganska bra, och detta skall alldeles inte förvåna Er,
om ni vill med mig uppmärksamt betrakta det enda
något farliga vapen hvaraf materialisterna betjena sig.

<i>Vetenskapen</i>. Det är detta, som de kalla sitt vapen.
Men hörom H:r Vogt sjelf:

"Mina vänner, säger han i sitt bref till <i>National</i>, böra
bli förvånade öfver att höra mig förklaras för en
brottsling, derför att jag utspridt religiösa meningar. Jag
har talat <i>vetenskap</i>, positiv och exakt vetenskap,
vetenskap grundad på fakta och iakttagelser, hvilkas rigtighet
alla menniskor kunna undersöka, och till hvilkas
pröfvande jag på fullt allvar inbjuder hela verlden. Är det
denna positiva vetenskap, som kan hafva <i>sorgliga följder
för ungt folks hjerta och begrepp?</i> De Preussiska
junkrarne, reaktionens standarbärare i tjenst hos huset
Hohenzollern, ha för någon tid sedan påstått detta; detta
parti har vågat genom H:r Stahl's mun proklamera, att
<i>vetenskapen måste vända om på den väg hon beträdt</i>.
Hela verldens homeriska löje har helsat denna oerhörda
befallning, vetenskapen har fortsatt sin bana i trots af
det anathem, som utslungats från Herrehuset i Berlin.
Snart var hela det parti, som applåderat den ryktbara
frasen, reduceradt till en konung med förslappad hjerna
och några skrymtande adelsmän, förslappade ännu mer.
Numera se vi de sista återstoderna af detta parti
öfverhöljas af allmän vanära. Är det af detta parti, som
vill hämma och hejda vetenskapen, som uppfostringskomittéen 
i La Chaux-de-Fonds vill låna sina ingifvelser?

Är det <i>sanningen</i>, som kan vara <i>plågsam för alla
eller en del af åhörarne</i> i La Chaux-de-Fonds? Är det
<i>sanningen</i>, som kan hafva <i>sorgliga följder för ungt folks
hjerta och begrepp?</i>

Det är möjligt, att första delen af detta påstående
är sann. Alla de, som lefva af att utsprida villfarelsen,

som göra det falska och lögnen till sin mjölk-ko, alla
dessa måste känna sig plågsamt slagna af sanningen.
De Romerska presterna och Inqvisitionen kände sig
plågsamt slagna af att höra Galilëi proklamera, i strid med
deras religiösa codex, att jorden rör sig. <i>E pur si muove!</i>
Men jag vill tro och jag är till och med öfvertygad om,
att så sinnade åhörare inte kunna i La Chaux-de-Fonds
utgöra mer än en låg och obetydlig minoritet. Och ve
den, som vågar påstå, att sanningen skulle kunna ha
sorgliga följder för någons hjerta eller begrepp, det må
vara hvem som helst, ung eller gammal!"

H:r Vogt's vetenskap är inte metafysik, naturlig
religion, theologisk kristendom; den är inte psykologi,
politik, social ekonomi, historia. Den är inte, med ett
ord, hvarken gudomlig eller mensklig vetenskap, utan
endast och allenast <i>Naturvetenskap</i>. Med hvad rätt anser
man såsom vetenskapens hela träd de lägre grenarne,
hvilka äro de enda, man känner och studerar? det är
något som jag inte kan besvara.

Materialisterna använda inom och utom <i>vetenskapen</i>
endast en enda method: iakttagelsen af yttre fakta;
liksom de ej heller medgifva menniskan någon annan
kunskapskälla, än förnimmelserna af syn, hörsel, känsel,
smak och lukt. Men vi tro deremot med <i>Plato</i> och
<i>Aristoteles</i>, med <i>Cartesius</i> och <i>Baco</i>, med hela
menniskoslägtet, att vi äga, utom våra sinnen, ett förnuft, en
ande, som bland annat visar oss de eviga principerna
för det goda, det sanna, det sköna och för Guds
tillvaro. Men denna källa för öfversinlig kunskap, detta
förnufts tillvaro förnekas af materialisterna af det
utmärkta skäl att, om de medgåfvo denna, kunde de
inte mera vara materialister. Hurudant är då deras
sätt att gå tillväga i de ting, som inte äro synliga?
Vi säga dem, att det fins en Gud. — "Vänta ett
ögonblick! svara de oss, vi skola strax försäkra oss derom!"

De rikta sitt teleskop, låta det gå öfver hela
himlahvalfvet, och försäkra oss, att Gud fins inte, emedan de
inte ha kunnat se honom midt för objectivglaset i sin
kikare. På samma sätt, om man vill tro dem, fins ingen
<i>själ</i>, emedan de aldrig ha märkt den i hjernan under
sin dissektionsknif. Detta tyckes väl nu vara helt
enkelt <i>absurdt</i>. Lika bra vore det, om man, för att
konstatera solens tillvaro, ref ut sina ögon och försökte se
den med öronen.

Med sin uteslutande method, den yttre iakttagelsens,
medgifva materialisterna endast <i>en</i> tingens ordning, den
som är gifven genom den materiella verlden; endast ett
system af sanningar, de fysiska sanningarne, och som
vi ha nyss sagt — endast en vetenskap, naturvetenskapen. 
Allt hvad vi kalla <i>tro</i> och <i>moral</i> är för dem intet
annat, än individuella meningar, absurda dogmer, gamla
fördomar, galenskaper. Men vi skola få se, huru de i
sitt verldssystem öfvergifva sin method i hvart ögonblick,
antaga såsom obestridliga sanningar godtyckliga
suppositioner, hvilka stå i rak strid med de positiva
resultaterna af naturvetenskaperna, och uppfinna flera dogmer,
än hela Bibeln innehåller. De begå då den oförlåtligaste
af synder inom vetenskapen, den att komma i ständig
motsägelse mad sig sjelfva.

Men, allt är inte sagdt, derför att man förnekat
anden i menniskan, Gud i universum; man måste derefter
ensamt med materiens tillhjelp förklara verldens
skapelse och inrättning, de intellektuella förmögenheterna,
de moraliska drifterna, den religiösa känslan, och dessa
materialistiska förklaringar måste, för att kunna antagas,
vara ojemförligt enklare och klarare, än de som gifvas
genom <i>dogmerna</i> om Gud och menniskans själ. Men i
sjelfva verket ha de så föga denna förtjenst, att de äro
fullkomligt obegripliga, såsom vi ofördröjligen skola
öfvertyga oss om.


H:r Vogt's vetenskap, som förnekar all ande och
endast antager materien, har då den tvåfaldiga bristen att
<i>inte begripas och att motsäga sig sjelf</i>.

<i>Det allmänna systemet.</i>  Låtom oss först kasta en
blick på det system, som denna ryktbara vetenskap
gifver oss af verlden. Af sin ofantliga tafla öfver naturen
har H:r Vogt i sina föredrag endast visat oss den lilla
familjescen, som mest direkt intresserar oss: en
markatthona gifvande di åt en unge, som skall blifva den första
menniskan. Detta skådespel kan inte annat än åstadkomma 
hos oss en viss förvåning, hos oss alla, som tro
att <i>verkan</i> bör stå i noga öfverensstämmelse med <i>orsaken</i>,
och som se ett väsen, som är begåfvadt med talförmåga,
frihet, moralisk känsla, religiositet utgå från ett annat
väsende, som är stumt, slaf utaf instinkten, främmande
för begrepp om godt och ondt och fullkomligt obekant
med det Gudomliga. Men vår förvåning ökas, då vi
kasta tillbaka den slöja, som betäcker det öfriga af
taflan och märka, att apan i sin ordning är född af, jag
vet inte riktigt hvad för, ett annat fyrfotadjur, hvem
vet? kanhända af en vildsvinshona, och att under de
millarder år, som vår jord har fortvarat, alla djurslagen
ha utgått de ena från de andra genom generationen,
liksom i naturens nuvarande ordning individerna af samma
art. Den ryktbare Engelske naturforskaren <i>Darwin</i>,
hvars principer H:r <i>Vogt</i> tyckes erkänna, går till och med
så långt, att han låter alla växt- och djurspecies härstamma
från en ursprunglig grundtyp, successivt modifierad och
ombildad på tusen sätt genom yttre bildningsakter och
vilkor för uppkomst <footnote><i>Quatrefages</i>. De l'unité de l'espèce humaine, pag. 50. Denna
grundtyp är inte något annat än <i>tjuren Aboudad</i> i den Persiska
mythologien. Materialismen, i sitt framskridande, går tillbaka ända till
barnsliga myther från menniskoslägtets barndom.</footnote>. Men, ännu mera, hvarje  

konsequent materialist måste låta det organiska lifvet utgå
från kemiska elementer och dessa från ett ursprungligt
homogent och evigt ämne. Sådan är väl också den
hypothes, som är allmänt antagen af denna skola. Uti
dess system är verlden — för att betjena oss af en bild,
lånad från mythologien en <i>ek</i>, som med sina rötter
är nedsänkt i ett omätligt mörker, och som, genom sin
egen lifskraft, från en period till en annan framalstrar
mineralierna, derefter växterna och slutligen djuren, bland
dem inbegripen menniskan. Från rötterna ända till
menniskan finnes öfverallt intet annat, än <i>materia</i> och <i>krafter</i>,
ingenstädes något andligt. Om krafterna, som till sitt
ursprung äro alla kemiska, kunna höja sig till
växtens och djurets organiska lif, så få de dock inte lof
af materialismen att göra ett steg till, att sluta med
<i>själen</i>; ty själen skulle vara något andligt, och hela deras
system skulle då sammanfalla.

Mot detta system låtom oss sätta det, som innehålles
i våra heliga Skrifter.

Gud, det oändligt mäktiga och visa Väsendet,
fullkomligt fritt och fullkomligt medvetande om sig sjelf,
skapar af intet materien och bildar verlden efter en
förutbestämd plan.

I berättelsen om verldens skapelse följer Gud en
progressiv gång, hvars grader följa efter hvarandra i en
fullkomlig ordning.

Först de oorganiska kropparne och de fysiska och
kemiska krafterna, eller <i>mineral-riket</i> Mineralet <i>är</i>.

Derefter dessa samma kroppar, <i>samt</i> det vegetativa
<i>lifvet</i>; det vill säga <i>växtriket</i>, som är det första af de
två organiska rikena. Växten <i>är och lefver</i>.

Till detta vegetativa lif kommer sedan (efter den
Hebreiska texten, (Gen. 1. 20.) den <i>lefvande själen</i>, eller
<i>djur-riket</i>, som är det andra af de två organiska rikena.
Djuret <i>är, lefver, rör sig och känner</i>.



Derefter uppträder <i>anden</i>, intelligensen, (Gen. 2. 7.)
som tillkommer till den lefvande själen och bildar
menniskan. Detta är <i>menniskans rike</i>, eller noggrannare
uttryckt den <i>psykiska</i> menniskans rike. Menniskan <i>är,
lefver, rör sig och känner, tänker och beder</i> <footnote>Dessa rader voro skrifna sådana som de äro tryckta, då en
af våra unga naturforskare meddelade mig följande utdrag af "<i>Histoire
naturelle générale des règnes organiques</i>," par Isidore Geoffroy
Saint-Hilaire (Paris 1859, pag. 260.):

"Efter att hafva diskuterat och vederlagt de särskilta åsigter, som
endast göra menniskan till ett species, en familj, en särskilt ordning
uti djur-serien, anser sig författaren böra uppställa ett <i>menniskans
Rike</i>, såsom det enda, hvilket gör rättvisa åt de omätliga olikheter,
som skilja menniskan från djuret.

Det finnes då, fortsätter han, bland de lefvande väsendena, tre
stora Afdelningar, tre <i>stora klasser</i>, såsom man fordom sade, tre
<i>riken</i> uti den organiska verlden, såsom vi säga numera.

Dessa tre riken kunna på följande sätt karakteriseras:

I <i>det första</i> endast de kännetecken, som äro gemensamma för
hvarje organiskt och lefvande väsende.

I <i>det andra</i> samma allmänna kännetecken, som i det första, <i>samt</i>
känsel och frivillig rörelseförmåga.

I <i>det tredje</i>, som utgöres af menniskan ensamt, samma allmänna
kännetecken, som i det andra, <i>samt</i> intelligensen.

I det första är <i>lifvet</i> helt och hållet <i>vegetativt</i>. I det andra
tillkommer till det <i>vegetativa</i> lifvet det <i>animala</i> lifvet. I det tredje
tillkommer till det <i>vegetativa</i> och <i>animala lifvet</i> det <i>moraliska lifvet</i>.

Och för att med ännu mera bestämdhet resumera inte allenast
detta långa kapitel, utan allt det som föregår:

Växten <i>lefver</i>; Djuret <i>lefver och känner</i>, Menniskan <i>lefver,
känner</i> och <i>tänker</i>.

Lifvet är <i>enkelt</i> i det första riket, <i>tvåfaldigt</i> i det andra,
<i>trefaldigt</i> i det tredje.

<i>Växtlif, djurlif, menskligt lif</i>: tre termer, som, från denna 
synpunkt, följa efter hvarandra i en hierarkisk ordning, uppenbarligen lika
enkel som logisk.

På föregående sidor (pag. 259 och 260) hade förf. sagt:

"Det är genom sina särskilta <i>förmögenheter</i>, hvilka inte utsläckas
förr, än då djurlifvet upphör, och endast genom dem, som djuret
väsentligt särskiljer sig från växten och höjer sig så, att det bildar öfver
densamma ett särskilt rike.  Det är på samma sätt genom sina 
förmögenheter, ojemförligt mycket högre, genom <i>intellektuella</i> och
<i>moraliska</i> förmögenheter, tillagda till <i>förmågan att känna</i> och att <i>röra
sig</i>, som menniskan i sin ordning skiljer sig från djurriket och bildar
öfver detta den högsta ordning i naturen, <i>menniskans rike</i>."

Just då detta blad skall läggas under pressen, finna vi följande
tankar i <i>Föredrag</i> af R. P. Félix:

"Framstående män, hvilkas snille njutit af att betrakta skapelsens
skönheter, hafva anmärkt öfverallt i verlden denna stora lag, som tyckes
bilda dess enhet och allmänna harmoni.

Öfverallt sträfvar en högre varelse, slutande sig till en lägre, att
höja densamma upp till sig sjelf. Så drager plantan mineralet upp
till sig och gör det till ett med sig uti mysteriet af sin vegetativa
enhet. Så drager djuret plantan upp till sig, absorberar henne i sitt lif
och gör henne till ett med sig uti det djupare mysteriet af sin animala
enhet. Menniskan slutligen, högre än allt det föregående, drager till
sig på en gång mineralet, plantan och djuret; hon absorberar allt i
sig, för att förena allt i sig i det djupare mysteriet af sin menskliga
personlighet. Och under det att menniskan absorberar i sig alla dessa
lägre varelser, låtande dem ingå i väfnaden af sin egen kropp och
ända in i det innersta af sin substans, höjer hon allt upp till
värdigheten af <i>ande</i>, genom hvilken hon sjelf sluter sig till
intelligensernas högsta värdigheter. Jag visar här endast under dess
allmännaste phaser en lag, som uppenbarar sig öfverallt och som gifver
outsäglig njutning åt den själ, som betraktar dess under. Nåväl! jag
frågar nu, kan man tänka sig något mera gudomligt skönt och mera
gudomligt harmoniskt? Utan tvifvel är detta mästerverk tillräckligt,
för att låta Guds godhet, skönhet och makt framlysa. Se på ena
sidan menniskan, som genom sin kropp närmar sig den yttersta
gränsen af den kroppsliga verlden, och se henne å den andra sidan, huru
hon genom sin själ står i förbindelse med andeverlden och betraktar
Gud! under det att den materiella verlden utbreder sig under hennes
fötter i sferer, allt mera aflägsnade från henne, utbreder sig
andeverlden öfver hennes hufvud uti andliga krafter, äfven mer allt mer och
aflägsnade från henne, och hon är <i>midt uti</i> såsom det lefvande
bindestrecket mellan dessa två verldar och återspeglande uti sig all deras
glans och skönheter. Alltså, se, hur menniskan är centrum i dessa
två verldar, och huru hon bringar dem till harmoni uti sin person!
Ja, men Gud sjelf är ännu oändligt långt borta från menniskan, och
denna dubbla skapelse, som utgått från hans makt i tvåfaldig rikedom,
hinner inte upp ända till honom. Ett under återstår: ännu en harmoni
är möjlig, för att göra det hela fullkomligt: Att Gud i egen person
tager och upphöjer menniskan sjelf och med henne hela skapelsen uti
sig, så att genom en underbar kretsgång alla de väsenden, som äro
skapade genom Guds Ord, komma till förening med Jesus Christus
genom menniskan och genom Jesus Christus med Gud! Då har
harmonien fått sin sista lysande och strålande fulländning; detta är
Incarnationens mysterium!"</footnote>.

Slutligen, genom en sista ring, som slutar och
fullbordar denna så enkla och så starka kedja, förenar sig


gudomligheten med menskligheten och bildar Gudamenniskan 
Jesus Christus, den andre och den siste Adam,
en lifgifvande ande, fader till en andlig mensklighet,
som är det andra af de två menniskans riken och, uti
Skriftens språk, <i>nådens rike</i>. Den andliga menniskan
<i>är, lefver, rör sig och känner, tänker och beder, tror och
älskar</i>.

Naturens riken äro skilda från hvarandra såsom af
<i>svalg</i>. Aldrig har iakttagelsens method, så kär för
materialisterna, förmått uppfånga de kemiska krafter, som
bilda en växt, aldrig en växt, som förvandlar sig till ett
djur, aldrig ett djur, en apa, som framalstrar en
menniska. De olika arterna äro oföränderliga i tingens
nuvarande ordning, den enda som är tillgänglig för iakttagelsen 
och <i>vetenskapen</i>. Hvarje atom har af Skaparens
fina och säkra hand mottagit en oförstörbar prägel. Så
blir samma molekyl af kol diamant i jordens djup,
kolsyra i luften, och passerar tiotusen gånger från en växt
till ett djur och från ett djur till en växt, utan att
förlora det minsta af sin specifika egendomlighet. Den
utgår från dessa oräkneliga förflyttningar lika ren, lika
frisk, som i det ögonblick, då den blef till på den Eviges
ord. Så som det förhåller sig med den kemiska atomen,
förhåller det sig äfven med hvarje växt- och djurart.
Klimatets inflytande, menniskans industriella kultur och 
uppfostran af husdjuren kunna frambringa inom gränserna af
samma art mycket talrika och till utseendet mycket skilda
varieteter, såsom tillräckligt visas af de oräkneliga 

varieteterna af våra päron- och äpplesorter, våra rosenbuskar
och våra Dahlier, Newfoundlandshunden och stöfvaren,
Durhams-tjuren o. s. v. Men den ursprungliga typen
framträder åter, så snart menniskan upphör att bilda på
sitt sätt, eller ock visar anatomien den speciella
identiteten mellan individer, som vid första anblicken tyckas
höra till mycket skilda arter <footnote>Om vissa växter och djur, som man i allmänhet anser som
skilda arter, befinnas vara intet annat än enkla varieteter af andra
arter, af hvilka de genom reproduktion uppkommit, så utbreder sig
sferen af dessa ursprungliga arter, utan att derur framgår som en
följd, att alla arterna framalstras ur hvarandra. Hunden, som man
kan tro vara fader eller stamfader för tjugo arter af hundar, är
inte derför född af en katt, eller af en häst.</footnote>. Man kan väl försöka
att ombilda arterna genom deras uppblandning (croisering),
men croiseringen är endast möjlig mellan närliggande
arter, och de hybrida foster, som deraf framkomma, kunna
icke fortplanta sig. Om man med tusende mulåsnor
uppfyllde en ö, hvarest der fanns hvarken häst eller
åsna, så skulle de alla inom loppet af icke så många
år ha försvunnit, utan att lemna en enda afkomling.
Djur- och växt-arterna äro alltså lika bestämda och
permanenta som mineralierna. Så är det bestämdt af en
Gud, som är ordningens, som hatar förvirring,
hopblandning, försämring, och som vill att hvarje mynt, som han
slår, skall bära sin outplånliga prägel och ha sitt noga
bestämda värde. Sådant är naturvetenskapernas språk,
och sådant är det språk, som 1 Mose-Bok talar, angifvande 
noggrant, att Gud skapade växter och djur, <i>hvart
efter sin art</i>.

Men, om enligt Bibeln och enligt vetenskapen
arterna och rikena i naturen äro skilda genom oöfverstigliga 
gränser och således icke kunna framalstras de ena
från de andra, så måste nödvändigt hvarje nytt rike
och hvarje ny art vara en Guds skapelse, ty utom Gud

och naturen finnes det icke någon tredje möjlig orsak.
Gud bjuder jorden att framalstra växten, och det
vegetativa <i>lifvet</i> bemäktigar sig mineralrikets enkla kroppar,
för att ombilda dem till 80,000 växtarter. Gud bjuder
vattnen och jorden att framalstra djur, och <i>den lefvande
själen</i> bemäktigar sig det vegetativa lifvet och de
fysiskt-kemiska krafterna, för att framalstra mer än 120,000
djur-arter, begåfvade med känsel och frivillig rörelseförmåga. 
Gud skapar menniskan, och <i>anden</i> bemäktigar
sig det djuriska lifvet, för att ombilda det till en
integrerande del af den menskliga naturen. Hvarje ny
lifsprincip kastar så att säga en brygga öfver det svalg,
som skiljer det rike, som skall framträda, från de lägre
rikena. Det finnes således mellan hvart rike på en gång
isolering och förening; hvar och en af länkarne i kedjan
är bildad af en ny substans, men de slingra sig i
hvarandra och bilda i verkligheten en kedja af väsenden,
allt mindre och mindre råa, allt mer och mer lefvande,
besjälade, andliga och fullkomliga.

Finnes det, M. H. H., i detta verldssystem <i>någonting</i>
som stöter sunda förnuftet, som sårar våra moraliska
och religiösa känslor? Finnes det, och jag vänder mig
särskilt till dem ibland Eder, som sysselsätta sig speciellt
med naturens studium, finnes det ett enda vetenskapligt
faktum, som icke med ens öfverensstämmer med våra
heliga Skrifters vittnesbörd om Gud såsom skapare och
om den progressiva serien af väsenden, skapade på de
sex kosmogoniska dagarne?

Men, återvändom till det materialistiska systemet.

Apan har födt menniskan, säger man oss, liksom växten 
har födt djuret och de fysiskt-kemiska krafterna födt
växten. Sådan är i några ord materielisternas theori
öfver uppkomsten af naturens riken. Hvarpå stödja de
nu sina theorier? Såsom materialister, som icke känna
andra sanningar, än iakttagelsens, och som med största

förakt bemöta dogmerna, kunna de icke stödja dem på,
annat än <i>fakta</i>. Men, <i>ett faktum är arternas oföränderlighet</i>, 
och dock fasthålla de <i>utan</i> fakta och <i>rakt i strid mot</i>
fakta icke allenast arternas föränderlighet, utan äfven
rikenas förvandling. Kan man tänka sig en mera
slående inkonseqvens, och ha vi icke all rätt i verlden att
småle vid åsynen af dessa sönderstyckare af våra
trosläror, hvilka icke befria sig från dessa, utan att skapa
nya efter sitt eget hufvud? att småle, då vi höra dessa
deras trosläror, som äro i uppenbar motsägelse med deras
egen vetenskap, då denna samma vetenskap deremot
är i fullkomlig öfverensstämmelse med våra trosläror.

De skola kanske invända, att i de geologiska
åldrarna följde naturen andra lagar, än nuförtiden, och att
hon då framalstrade nya arter och riken. Men, då man
icke vill tro på något annat än ett väsende <i>utan</i> förnuft
och fri vilja, med hvad rätt kan man påstå, att detta
väsende, att naturen har frihet och förmåga att bestämma
sina yttringar? Må man nu angifva för oss en enda af
dessa bestämningar, hvilken som helst! Ty, med ett
ord, <i>hvarje verkan måste ha en orsak</i>.

Må de, såsom de verkligen göra, bekänna sin okunnighet 
om <i>blifvandet</i>, det vill säga det omöjliga för dem
att förklara det successiva framträdandet af rikena och
arterna i naturen! Vi röras lika så litet af deras
okunnighet, som vi skulle göra det vid att se personer trefva
och känna för sig, hvilka, tillslutande ögonen för solens
ljus, beklaga sig öfver det djupa mörker, som
omgifver dem.

Materialisterna, som göra förtviflade och fruktlösa
ansträngningar, för att kullstörta arternas orörliga
bestämdhet, göra lika så stora, för att uppställa realiteten
af <i>generatio spontanea</i>. Frågan gäller att veta, om
intestinalmaskarne alstras af sig sjelfva i djurkroppen,
och om stillastående vatten af sig sjelf alstrar infusorier.

Om en sådan skapande kraft kunde konstateras i
naturen, skulle den alldeles förunderligt vara till tjenst
för materialisternas sak, hvilka skulle låta den verka i
omätligt stor skala under tidigare perioder och framställa
för oss lejonet, kamelen, elephanten, apan, menniskan
framträdande ur jordens sköte liksom champignoner,
såsom redan Epikureerna och andra forntidens
materialister hade föreställt sig det. Olyckligtvis för deras
efterföljare, tyckes <i>generatio spontanea</i> vara alldeles
afgjordt förkastad. Sådant är åtminstone det utlåtande,
som gifves af <sp>de Quatrefages</sp> (pag. 37).

Men, den stora svårigheten för materialisterna är
att ur den eviga materien, som är homogen, låta
framkomma mångfalden af enkla kroppar eller kemiska
elementer, utan hvilka det icke skulle finnas hvarken
mineralier, eller växter eller djur. Se här, (jag öfversätter
från Tyskan) huru en af dessa stora lärda drager sig
ur denna svårighet. "Allt förblef orörligt i en kaotisk
blandning, ända till dess att på ett <i>visst</i> ställe gafs genom
en första agglomeration en predisposition åt materiens
differentierade substanser." M. H. H.! beundren ni icke
denna luminösa förklaring af verldens skapelse? Hvar
har verlden börjat att bilda sig? På ett <i>visst</i> ställe.
När? Vid en <i>viss</i> tid. Huru? På ett <i>visst</i> sätt. Af
hvilken orsak? Af en <i>viss</i> orsak. Men denna orsak, hvar
är den att söka? Utom materien? Nej, ty utom materia
finnes ingenting. Alltså fans denna orsak i den eviga
materien, och hon fans der ifrån all evighet, emedan
materien innesluter <i>in statu latente</i> hela verlden,
liksom ollonet innesluter hela eken. Men, om denna orsak
fans till från evighet i materien, hvarför har den icke
börjat att verka förr än på en <i>viss</i> tid? Sannolikt för
någon <i>viss</i> orsaks skull. Se här, M. H. H., med hvilken
dogmatik denna materialism slutar, som säger sig vara
den enda <i>positiva och på erfarenhet byggda vetenskapen</i>.

Den kan icke sätta sin från evighet orörliga materia i
rörelse utan en <i>motor</i>. Då denna <i>motor</i> icke kan vara
den Evige, som denna skola förnekar, tager den sin
tillflykt till en <i>viss</i>, hvilken icke är något annat, än
ett tomt namn, <i>slumpen</i>. Denna skola må gerna
betrakta <i>tron</i> såsom ett absurdt <i>nonsens</i>; den <i>tror</i> sjelf på
en Gud, som är ett <i>intet</i>, och dess tro har icke engång
förtjensten af att vara ny, ty de hedniska religionernas
historia visar, att från det att en nation börjar förfalla,
tillväxer dyrkan af <i>slumpen</i> i samma mån, som
gudsfruktan och dygd förminskas.

Sålunda är det materialistiska systemet, som <i>borde</i>
vara uppbyggdt endast af fakta, hvilka blifvit
konstaterade genom de yttre sinnena, grundadt på <i>tre dogmer:
slumpen</i>, hvilken är en orimlighet, <i>generatio spontanea</i>,
som tyckes vara en villfarelse, samt <i>arternas och
rikenas föränderlighet</i>, en dogm, som blifvit motsagd af
vetenskapen och i alla fall är omöjlig att fördraga i ett
system, som fördömmer allt hvad dogmer hetter.

Från den allmänna öfverblicken af det materialistiska
systemet låtom oss öfvergå till att betrakta hvad detta
system säger särskilt om menniskan.
</chapter>

<chapter name="Menniskan">
<i>Menniskan.</i> Är det icke märkvärdigt M. H. H, att
<i>Genesis</i> (efter den Hebreiska texten) säger om
menniskan, liksom om djuret, att hon är en <i>lefvande själ</i> (2,
7: Cap. 1. 20.)? Måste ni icke beundra <i>djerfheten</i>, så
att säga, i våra heliga Skrifter, hvilka icke sky för att,
som det synes, sätta menniskan inom djurrikets gränser!
Men, <i>så</i> kunna de tala om henne derför, att de på samma
gång säga henne vara skapad efter Guds beläte, och
derför att de, utgående från den förste Adam, ett
enkelt <i>psychiskt</i> väsende, syfta till och sluta med den
siste Adam, Gudamenniska och en lifgifvande ande. Det
är endast Bibeln, som kan låta alla sanningar belysas
af hvarandra och som kan förena motsatserna.



Men, om menniskan, enligt Bibeln, är genom sin
kropp det första af djuren, så blir Vogt's och hans
vänners upptäckt en lysande bekräftelse på Bibelns lära.
"Det finnes en öfverensstämmande plan i menniskans
och apans fysiska byggnad; samma allmänna
karakterer samma organer, samma funktioner, endast med en
olika grad af utveckling." Nåväl, detta är en
vetenskaplig kommentar, skrifven i nittonde århundradet, till
en helig text af 3500 års ålder. När då Vogt säger
oss, att, derföre att han proklamerat denna sanning, han
skall fara ned till helvetet arm i arm med Linné, Cuvier,
Geoffroy Saint-Hilaire och alla vetenskapens store, så
kan han gerna lugna sig; ty ingen skall bli fördömd
för det att han bekräftat de heliga Skrifterna. Men om
icke <i>alla vetenskapens store</i> skola bry sig föga om att
ha i sitt sällskap en förklarad materialist såsom han,
det är en annan fråga.

Ännu mer, M. H. H, denna likhet i organisation
mellan menniskan och apan gifver oss ett lysande bevis
på den förras absoluta andliga öfverlägsenhet öfver den
senare. Det är ju så, att tvenne, arbetare af samma
art böra åstadkomma liknande produkter, om de ha
samma organer, samma verktyg, men deraf följer också
att, om produkterna icke hafva någon likhet med
hvarandra, ehuru verktygen äro de samma, arbetarne
nödvändigt måste till sin innersta natur vara olika
hvarandra. Nu tror jag, att apans och menniskans strupe
framvisar endast omärkliga olikheter. Men, apan är
stum, och menniskan talar; hon talar, och hennes tal
äro <i>Homer's</i> eller <i>Racine's</i> dikter, <i>Demosthenes'</i> eller
<i>Bossuetf's</i> tal. Apan murrar och skriker, och menniskan
sjunger <i>Pergolese's</i> Stabat Mater, <i>Haydn's</i> Skapelse, <i>Mozart's</i>
Don Juan. Hvarföre, M. H. H., kan apan, då hon har
menniskans strupe, endast murra och skrika, och
hvarföre talar och sjunger menniskan, då hon har apans

strupe, såsom en halfgud? Jo, derföre, att hos
menniskan finnes en ande, skapad efter Guds beläte, och
derföre, att denne ande är obefintlig hos apan.

Menniskans öga är till sin bildning liknande apans.
Men hvad är det, som blickar mot Er genom apans
förvirrade, irrande och vilda blickar? Ett djur, bundet af
sin blinda instinkt. Betrakta deremot denna unga flicka,
som inför sin trolofvade, åt hvilken hon nyss gifvit sin
hand, höjer blygt emot honom en varm blick, full af
blygsamhet, bäfvan och glädje! Är hon en aphona i
krinolin, eller finnes der icke snarare hos henne en ande
af hänförande renhet, en tänkande själ, som är medveten
om sin lycka? Betrakta Stefanus, öfverhöljd af sina
mördares stenkastning, upplyftande sina blickar mot
himlen, der hans Frälsare väntar honom! är det <i>så</i>, som
en Chimpans blickar, äfven om vi tänka oss en Chimpans
med mycket utbildade fullkomligheter?

Menniskan och apan ha nästan samma hand. Men
handen är ett verktyg af så beundransvärd
fullkomlighet, att en hednisk filosof, Anaxagoras, påstod sig
endast utaf handen kunna bevisa menniskans öfverlägsenhet
öfver djuret och hennes upphöjda förnuftighet. Men detta
bevis, återupptaget i förra seklet, (jag tror af Helvetius)
försvinner det inte inför det faktum, att apans hand i
det hela skiljer sig endast obetydligt från menniskans?
Hvarföre ha då inte Orang-Utangerna med sin
menniskohand någonsin mejslat en Apollo di Belvedere, uppfört en
S:t Peters-Dom, målat Transfigurationen, utfört en Sonat
af Beethoven, konstruerat en ångmaschin eller ett ur,
eller åtminstone förfärdigat en jernyxa, hvad säger jag,
en <i>stenyxa</i>? Se, M. H. H., med samma organ har
menniskan lagt under sitt välde hela naturen, apan har
inte en gång kunnat tillegna sig en lumpen gråsten, och
dock kommer man och säger oss, att de äro lika, att
der finnes ingenting förmer hos den ene, än hos den

andre! Detta må väl kunna benämnas med ett af Vogt's
favorituttryck — <i>nonsens</i>!

Menniskans hjerna, säger man oss, är utan tvifvel
mycket mera utvecklad, än apans, men den enas
byggnad är egentligen den samma som den andras. Vi böra
jemföra dem på så sätt, att den ena är det enkla
utkastet, den andra den med yttersta omsorg ända till de
minsta detaljer utförda taflan. Men, om det är så, må
man då också visa oss hos Gorillorna utkastet till Platos
filosofi, hos Chimpanserna utkastet till våra
naturvetenskaper, hos Orang-Utangerna utkastet till våra andliga
sånger eller till Johannes Evangelium! Må man visa
oss anthropomorphiska apor, som äro på vägen att blifva
en Leibnitz, som uppfinner infinitesimalkalkylen, en
Newton, en Kepler, som om aftonen tacka Gud för sina
odödliga upptäckter under dagen, en Paulus, som med
ordet om korset omskapar den bildade verlden! Eller,
om detta är att fordra allt för mycket af våra föräldrar
aporna, må man då samla tillhopa alla
anthropomorphiska apor, som finnas på hela jorden, och må man
bedja dem att, såsom bevis på deras egenskap af våra
föräldrar, låta oss få höra en enda tanke, eller, hvilket
är det samma, ett enda ord. Jag tror dock, att de
skulle endast svara oss genom en djup tystnad, eller
genom en afskyvärd koncert af tjut och bölande. Må man
då afstå ifrån att vilja göra ett väsen, som talar och
tänker, <i>lika</i> med ett väsen, som hvarken gör det ena,
eller det andra, och må man tillåta oss att utaf en så
komplett olikhet, med specifikt lika byggda hjernor,
sluta till närvaron af en ande hos menniskan. För min
del tackade jag af hela mitt hjerta H:r Vogt under hans
första föreläsning (och jag var nog icke den ende
tacksamme) för det oväntade bevis, som han gaf mig på
menniskans andliga natur, genom sin framställning af
likheten mellan menniskans och apans hjernor, och jag

skulle hafva förenat mina bifallsyttringar med den
församlade allmänhetens, om jag inte hade fruktat att bli
missförstådd.

jag visste inte då, M. H. H., att detta bevis var
redan väl kändt af <i>Bossuet</i>, och att det användes af de
första naturforskare i vår tid. Tillåten mig att här
anföra några rader ur "Histoire des règnes organiques" af
Isidore Geoffroy Saint-Hilaire:

"Menniskan är inte, såsom vissa system-makare säga,
(<i>de la Mettrie</i>) den förnämsta arten af apor, <i>en grof
villfarelse, till och med ur rent fysisk synpunkt</i>, emedan
der finnes <i>bestämda, absoluta, och särskilta</i> kännetecken,
hvilka äro af den beskaffenhet, att de grunda en <i>familj</i>.
Men, om man frånser dessa, så liknar menniskan apan;
ju mera man studerar hennes organer, desto mera
finner man, att det väsende, som är "skapadt efter Guds
beläte," repeterar genom sina fysiska kännetecken detta
fula djur.

<tab><tab><i>Simia quam similis turpissima bestia notis!</i>

"En förödmjukande likhet för menniskan," hafva
några naturforskare sagt, och många andra hafva tänkt det,
utan att säga det, och de ha ansett sig böra förringa
den eller tiga dermed af undseende och aktning för
menniskans värdighet. Och dock är det en likhet, som
de borde ha framhållit i ljuset, om de tänkt bättre
efter, just af samma anledning, som förmådde dem att
hålla den i skuggan. Man fruktade att gifva ett stöd
åt de materialistiska lärorna, och dock är det just härur,
som den spiritualistiska filosofien kan hämta ett af sina
mest segerrika bevis, kanske det mest afgörande, som
naturvetenskapen kan gifva henne.

"Om organerna äro <i>gemensamma för menniskorna och
djuren</i>,  säger Bossuet, så måste man nödvändigt antaga,
att intilligensen inte är fästad vid organerna, att den
beror af en annan princip, och att Gud, <i>under samma</i>

<i>yttre former</i>, har kunnat dölja <i>olika gåfvor.</i>" Ett
argument, som tydligen vinner i styrka, ju talrikare<i> de
gemensamma organerna</i> blifva, och ju mera liknande <i>de
yttre formerna</i> visa sig. Ja, ju mera man upptäcker
organiska likheter mellan menniskan och djuren, desto
mera ställer man i dagen <i>de olika gåfvor</i>, som Skaparen
har nedlagt hos oss, och Bossuets argument, hvilket
redan har ett mycket stort värde, då man framställer det,
såsom han gör det, i allmänna uttryck, får en ny styrka,
då det tillämpas på djur med <i>menskliga likheter</i>.

"På den höjd, dit Bossuets väldiga snille för oss,
blir allt upplyst af ett nytt ljus, och om någonting synes
oss nu vara <i>under</i> den menskliga naturens väl förstådda
värdighet, så är det just denna trånga och ängsligt
samvetsgranna vetenskap, som ville rädda densamma genom
att undanhålla en del af sanningen. Om menniskans
kropp inte är <i>hela</i> menniskan, hvarföre skulle det vara
mera <i>förödmjukande</i> för henne att likna djuren genom
öfverensstämmelsen i flera af hennes organer, än att
vara till en del bildad af samma materiella elementer,
som man finner ända ned i de gröfsta stenar? Hvad
gör det, om der i fysiskt afseende finnes mellan
menniskan och fyrfotadjuren endast en <i>gräns</i>, då der i
andra afseenden finnes mellan dem ett <i>svalg</i>? Eller, för
att tala från naturvetenskapens synpunkt, hvad gör det,
om hon, från en sida sedd, endast bildar en <i>familj</i>, då
hon från en annan bildar ett helt särskilt <i>rike</i>, och då
detta rike, utan hvilket de andra hvarken skulle ha
någon, som gjorde dem till föremål för iakttagelse, eller
som beherrskade dem, är det högsta rike i naturen?

"Härutaf se vi, att framställningen af menniskans
fysiska likhet med djuret för oss just till tanken på
hennes moraliska storhet, och att den sanning, som man
trodde sig göra väl i att hålla i skuggan, leder oss just
till den, som man ville ställa fram i ljuset."


Isidore Geoffroy Saint-Hilaire går till och med så
långt, att han frånkänner dem namnet af verkliga
naturforskare, hvilka betvifla det omätliga mellanrum, som
finnes mellan menniskan och djuren. <i>Cuvier</i>, som Vogt
åberopar med mera fyndighet, än allvar, gjorde af
menniskan en särskilt ordning, och om <i>Linné</i> ställer
menniskan såsom en särskilt art vid sidan om de
menniskoliknande aporna, så erinrar han åtminstone om, att utanför
det fysiska området karakteriseras menniskan genom
förnuftet och kunskapsförmågan, som hon ensamt besitter.
Jag vill fråga Er, M. H. H., hvilken jemförelse man kan
göra mellan Vogt, som gör sig en ära af sin Atheism,
och denne samme Linné, då han säger: "jag har sett
liksom gå framför mig en evig Gud, som vet allt, som
förmår allt, och jag har gripits af beundran. Jag har
följt några spår af hans steg genom skapelsen. Hvilken
makt, hvilken vishet, hvilken omätlig fullkomlighet till
och med i hans aldra minsta verk, ja i dem, som på
sitt sätt knappt finnas till!" Så tala personer, med hvilka
Vogt säger sig skola fara arm i arm ned i helvetet!!!

<i>Menniskoslägtet</i>. För att grunda menniskans och
apans nära slägtskap tillägger Vogt till det bevis, som
han tager från öfverstämmelsen i deras bildning, ett
annat, som det synes, starkare bevis utaf de gradvisa
öfvergångar, som förena den ofullkomligaste af de
menniskoliknande aporna, Gorillan, med den hvita menniskan.
Då man jemför dessa apor med hvarandra, finner man,
enligt hans påstående, att de höra till olika arter, Gorilla,
Chimpans, Orang-Utang, och att dessa arter höja sig
öfver hvarandra med bestämda och reguliera mellanrum.
Men de mellanrum, som åtskilja Orang-Utangen från
<i>mikrocephala</i> menniskor (det vetenskapliga namnet på
<i>idioter</i>), äro inte större, än de, som finnas mellan
arterna af de menniskolika aporna. Alltså, 1:o. Dessa apor
och menniskor bilda en enda kedja, hvars särskilta

ringar äro alla af samma slag; 2:o. Negern bildar en från
den hvite särskilt art. (Man tiger med mikrocephalerna).

Hela denna bevisning är inte annat, än en väfnad
af sofismer. Det är falskt, att det afstånd, som skiljer
apan från menniskan, inte är större, än det som skiljer
negern från den hvite. Ty mellan dessa senare finnes
ett fruktsamt äktenskap, mellan de förra skulle
parningen bli steril.

Vidare, för att utaf negern, den hvite, mongolen
bilda särskilta arter, måste man göra en definition på
<i>art</i>, som blir alldeles olika med den, som man antager
för djur- och växtriket, eller också bevisa, att de barn,
som utgå från arternas blandning, inte äro Mestizer,
som fortplanta sig i oändlighet, utan hybrida foster, hvilka,
liksom mulåsnan, försvinna efter två eller tre
generationer. Om det finnes bland Er, M. H. H., någon, som
tviflar på, att våra blandade racer äro helt enkelt
Mestizer, så hänvisar jag honom till de Quatrefage's
förträffliga arbete, hvaruti alla hithörande fakta äro
samlade och diskuterade. För öfrigt, antingen man endast
antager 3 eller 4 särskilta mennisko-arter (racer) eller
man, såsom <i>Bory de Saint-Vincent</i>, räknar 10, skall man
alltid finna för sig den absoluta omöjligheten att angifva
deras gränser, till den grad gå de öfver i hvarandra
genom omärkliga öfvergångar. Det finnes visst hvita,
gula, och negerfärgade folk, som framställa race-typen i
hela sin stränghet; men bland dem finnas en massa
öfgångsstammar, om hvilka man inte vet, till hvilken race
man skall hänföra dem. Jag påminner mig, att en dag,
i denna stad, Professor <i>Hollard</i> visade, huru med lätta
förändringar profilen af Apollo di Belvedere öfvergick till
en Australisk infödings. Ett allmänt skratt följde på
hans sista teckning; <i>han hade till fullkomlig likhet
återgifvit en af sina åhörares drag.</i>

Slutligen, om menniskoslägtet bildar en och samma

art, och om negrerna inte äro en särskilt art mellan de
hvita och idioterna, hvad skola vi då säga om dessa
senare, som Vogt ställer mellan Negrerna och aporna? Ha
idoterna utgått från samma föräldrar, och fortsättas de
genom födelsen? Framträda de inte sporadiskt uti
familjer af hvilken race som helst, och ha de inte till
bröder och systrar varelser, som äro väl begåfvade? Äro
de inte exceptionella, vanställda, sjuka menniskor? Kan
man på fullt allvar, vid ett studium af djur- och
menniskoracerna, inskjuta i deras serie isolerade individer,
som äro <i>monstra</i>? Och har man rätt till att af tillvaron
utaf sådana menskliga monstra sluta till en slägtskap
mellan den normala menniskan och apan, som dessa
monstra befinnas hafva likhet med? Om det fans en
art puckelryggiga apor, skulle man kunna uppställa i
en nedstigande serie alla mer eller mindre puckelryggiga
menniskor, för att derifrån sluta till den nära
slägtskapen mellan apan och menniskan med välbildad ryggrad?
Är det mera logiskt att gå från Orang-Utangen till
Leibnitz, eller genom idioten och negern till Voltaire?
Nej, M. H. H., den påstådda ena och samma kedjan
mellan de menniskolika aporna och mennisko-racerna är
inte annat än en ren fiktion af Vogt.

Vill det då säga, M. H. H., att i vår tanke Vogt
<i>"skall stekas på samma halster som Agassiz, Morton, Nott,
Gliddon etc"</i> för det han inte medgifver
menniskoslägtets enhet? Vi förneka alldeles inte, att denna enhet
är en integrerande del af den uppenbarade sanningen,
och att den siste Adam förutsätter en förste Adam.
Men vi förstå mycket väl, att menniskoracernas
bestämdhet och åtskilnad kan ingifva äfven de frommaste lärda
mycket stora tvifvelsmål öfver vårt slägtes enhet, och
vi skola aldrig med materialisterna sammanblanda lärda,
sådana som Agassiz, hvilka i sina skrifter på det mest
tydliga sätt bekänna sin tro på Gud såsom verldens Skapare.
</chapter>

<chapter name="Menniskoslägtets möjlighet af utveckling">
<i>Menniskoslägtets möjlighet af utveckling.</i>
Menniskoslägtets varieteter äro säkerligen en svårlöst gåta för alla
partier. Men gåtan är oändligt mera krånglig för Vogt,
som ser sig tvungen att antaga arter, som blanda sig
med hvarandra, än för oss, som antaga, med en mängd
naturforskare, ett särskilt <i>menskligt rike</i> och fritt kunna
erkänna åt detta rike vissa egna kännetecken, som äro
alldeles främmande för djurriket. Den af dessa
karakteren som synes oss förklara menniskoracernas olikhet,
är vårt slägtes <i>möjlighet af utveckling</i>. Tron inte, M.
H. H., att jag här, för att hjelpa min sak, inskjuter ett
faktum, som är fullkomligt obekant för den ryktbara
<i>vetenskapen</i>. Nej, ännu en gång är det Vogt, som gifver
mig det vapen, hvarmed jag slår tillbaka hans anfall;
det är <i>han,</i> eller hans lärjunge i <i>National,</i> som låter mig
veta, att <i>det finnes en progressiv rörelse eller utveckling
till fullkomlighet uti menniskoracerna, ehuru motsatsen också
undantagsvis kan äga rum;</i> det är <i>han</i>, som har anfört
såsom bevis för sin sats det mycket märkvärdiga faktum,
att de kranier af Fransmän, som upptagits ur kyrkogårdarna
från slutet af Medeltiden, äro mycket trängre, mycket
mindre utvecklade, än de som tillhöra nutidens Fransmän.

Finnes nu denna utveckling till fullkomlighet hos
djurriket? Äro Orang-Utangerna från 1865 vackrare,
ädlare, intelligentare, än de, som voro deras förfäder i
sextonde århundradet, vid Ostindiens upptäckande af
Européerna? Hafva våra tiders lejon eller hästar gjort
framsteg framför dem, af hvilka Assyrierna och Egypterna hafva
gifvit oss afbildningar på sina bas-reliefer? Nej, M. H. H.,
djurarterna äro stereotypa, och <i>den yttre iaktagelsens
vetenskap</i> bestyrker lika bestämdt <i>deras</i> oföränderlighet, <footnote> Varieteters bildning och de modifikationer, som uppkomma af
förflyttning till andra klimater, hafva ingenting att göra med frågan
om djurarternas möjlighet af utveckling.</footnote>


som menniskoslägtets möjlighet af utveckling. Hvarifrån
kommer en sådan slående olikhet mellan menniskan och
djuret? Af menniskans speciella natur, af hennes ande,
hennes frihet. Menniskan är skapad för framåtskridande,
och för ett framåtskridande, som utgår från hennes vilja,
hennes ansträngningar och arbete. Men kännetecknet
på hennes frihet är, att hon kan göra både godt och
ondt; om menniskan derföre har frihet att gå framåt,
att fullkomna sig, så har hon också frihet att gå
tillbaka, att försämras. Neka materialisterna möjligheten
af en försämring? Nej, M. H. H., de ha nyss sagt oss,
att <i>"motsatsen</i> af framåtskridande <i>kan äga rum
undantagsvis"</i> Men, då de, liksom vi, antaga både regeln och
undantaget, antaga de också, liksom vi, <i>friheten</i>, som
ensam kan förklara undantaget? Ingalunda, M. H. H., den
menskliga friheten är för dem en orimlig dogm. Men,
huru förklara de dessa kontradiktoriska fenomener af
fullkomligande och försämrande hos ett väsende, som är
underkastadt nödvändiga och oföränderliga lagar? Jag
vet det alldeles inte, och om Ni viljen följa mitt råd, så
skola vi inte plåga dem med spörsmål öfver deras
motsägelser: det är af och genom dem, som de lefva.

Om den fria menniskan kan vanslägtas, så kan
hennes vanslägtande endast bestå i, att hon går tillbaka
mot djuret, liksom hennes fullkomligande består i, att
hon går framåt mot Gud. Kallad att genom sin ande
beherrska sin djuriska natur, sitt kött, blir hon genom
sitt fall en slaf, inte, såsom apan, af sina instinkter,
utan, hvad som är mycket värre, af sina sinliga begär,
som beherrska henne, och genom dem en slaf under
hela naturen, som hon borde öfvervinna, men som har
öfvervunnit henne. Till och med flera folkstammar ha
vältrat sig i yppighetens dy; deras förnuft har
derigenom blifvit liksom utsläckt; den Gudomsbild, som
Skaparen intryckt på deras anlete, har utplånats; de ha 

blifvit, så att säga, <i>förfäade</i>. Vi kunna då säga, att alla de
lägre racerna äro vanslägtingar från den hvita racen;
att alla de vilda folkstammarna äro <i>monstra</i>, frukter af
laster och eländet, och att negrerna, de Australiska
vildarna inte äro grader, genom hvilka det djuriska lifvet
höjer sig ända upp till den hvita menniskan, utan
grader, genom hvilka sjelfva menniskan nedstiger mot djuret.

Ett påstående utan bevis! skall man svara mig; en
djerf paradox af en person, som har svurit att rädda
Bibeln för hvad pris som helst! — Nej, nej, M. H. H.,
erfarenheten, som är så kär för materialisterna, vittnar
ännu en gång, som alltid, till vår fördel. De aplikaste
menniskor på jorden äro infödingarna på Nya Holland.
Nåväl, M. H. H., helt nyligen har der bildat sig, under
våra ögon, inte i Asien, utan i Europa, inte engång i
Turkiet, eller i Ryssland, utan på Stor-Brittanniens öar, i
Drottning Victorias rike, en stam utaf Australier. Hören
på M. H. H.!

"I följd af krigen 1641 och 1689 mellan England
och Irland, säger D:r Hall, blefvo stora hopar Irländare
fördrifna från trakterna vid Armagh och Down till en
bergig trakt, som sträcker sig öster om Baroniet Flew
ända till hafvet. Vid en annan punkt af konungariket
blef samma race drifven tillbaka in uti trakterna vid
Leitrim, Sligo och Mayo, Sedan denna tid ha dessa
menniskor nästan ständigt haft att lida de olyckliga
verkningarna af hunger och okunnighet, dessa stora
verkande orsaker till nedsjunkande och förnedring.
Afkomlingarna af dessa arma fördrifna skiljas lätt från sina
bröder i Grefskapet Meath och andra distrikter, der
invånarne inte varit försatta i samma fysiska vilkor för
förnedring. Deras mun är half-öppen och liggande framåt,
tänderna äro långt framskjutande, tandköttet uppsväldt,
käkarna framstående, näsan nedplattad. Alla deras drag
bära prägeln af barbariet. I Sligo och nordliga delen af

Mayo visa sig följderna af 2 århundradens förnedring
och elände uti hela dessa stammars fysiska organisation,
och ha inte allenast förändrat ansigtets drag, utan sjelfva
kroppens byggnad. Kroppslängden är reducerad till 5
fot 2 tum. Magen är uppsvälld, benen ha blifvit krokiga,
dragen äro ett missfosters.

"Hvarje läsare, som känner till de karakteren som
åtskilja menniskoracerna," tillägger de Quatrefages, "skall
i denna beskrifning igenkänna, så när som på färgen,
de drag, som tilläggas de lägsta negerfolken, de mest
nersjunkna Australiska stammarna. <footnote><i>De Quatrefages</i>.   Unité de Pespèce humaine, p. 227.</footnote>"

Under det att vi sålunda gå framåt, ständigt
stödjande oss på fakta, på iakttagelsen, på "<i>vetenskapen</i>"
låtom oss betrakta M. H. H., huru materialisterna gå till
väga, som göra anspråk på att lägga beslag på hela
vetenskapen till sin fördel. <i>Det finnes möjlighet till utveckling
till fullkomlighet</i>, säger artikeln i <i>National,</i> hvilken Vogt
förklarar vara <i>ett mycket väl författadt sammandrag af
hans föredrag, det finnes möjlighet till utveckling till
fullkomlighet hos mennisko-racerna, <sp>såsom hos djur-arterna.</sp></i>
Då man läser ett sådant påstående, vet man ej, om man
skall tro sina ögon. Då vetenskapen bestämdt
konstaterar djurarternas oföränderlighet, sätter man i stället
för detta faktum den motsatta hypothesen, som inte
grundar sig på något annat, än menniskans djuriska
natur. Men, M. H. H., det är med dessa två fiktioner, dessa
två dogmer, som man kommer till den tredje dogmen,
som gör den första menniskan till en ap-unge, och som
man förvandlar våra första föräldrar, skapade efter Guds
beläte, till en Adam Neger och en Eva Hottentott, såsom
Vogt uttrycker sig i sina Tyska arbeten!

Om det finnes någorstädes "<i>en sjudande kittel</i>"
fördem, som synda mot alla <i>vetenskapens</i> och logikens regler,

så ansvarar jag inte för, att inte materialisterna komma
att der intaga en stor plats.
</chapter>

<chapter name="Menniskoslägtets ålder">
<i>Menniskoslägtets ålder.</i> Det saknas mig tid, M. H. H.,
att följa Vogt på Geologiens och Archeologiens område,
och han skulle vara den förste att skratta åt mig, om
jag tog för allvar hans dåliga gyckel med den bibliska
Astronomien, med det fasta himlahvalfvet, den
fyrahörnade jorden o. s. v. Jag vill endast säga, att ingen
menniska, som af hjertat tror på Jesus Christus, skall <i>"komma
att lida outsägliga qval"</i> för det, att hon af sina studier
blifvit förd till att förkasta den bibliska kronologien, och
att denna kronologi, som nuförtiden genomgår profvet i
vetenskapens smältdegel, skall utgå derur lika orörd och
oskadad, som den bibliska astronomien och den bibliska
geologien redan gjort det. Detta vet Vogt lika väl, som
vi; det som man fruktar hos honom, det är inte de nollor,
som han lägger till <i>"de märkvärdiga 6000 åren, hvarmed
de gamle Judarnes legend har begåfvat oss"</i> det är inte
engång hans ap-menniska, det är den våldsamhet,
hvarmed han anfaller uppenbarelsen, det är framför allt hans
materialism, som från ap-menniskan slutar till, att hela
menniskans natur och väsende är djuriskt.
</chapter>

<chapter name="Materialisternas menniska">
<i>Materialisternas menniska.</i> Denna menniska skolen
J få lära känna, och jag skall göra en hastig och
visserligen ganska ofullkomlig teckning af henne, begagnande
mig af samma uttryck, som de, hvilka uppfunnit henne:

<i>"Menniskan är hvad hon äter.</i> Utan fetma intet kött,
utan föda ingen hjerna, utan fosfor i hjernan ingen
tanke. Blodets och väfnadernas förtunning uthungrar
tanken." Efter denna taxa skola vi inte säga om
Newton: han hade ett stort snille, utan naturligtvis: Han
hade en god mage och ett godt bord. En storätare skall
vara synonymt med en stor tänkare. Också säger Vogt
om de odjur, som vi insperra i våra fängelser, att de äro

illa organiserade varelser, <i>som hafva saknat god föda,</i>
och hvilkas sjukdom det är fråga om att bota.

"Tankarna, säger Vogt, stå i samma förhållande till
hjernan, som gallan till lefvern, och som till njurarna......."

"Tanken är, efter Moleschott, en rörelse i materien,
en sönderdelning af hjernsubstansen." Men, M. H. H.,
detta begriper jag inte. Att lefvern, som är materia,
afsöndrar gallan, som också är materia, det förstås af
sig sjelf. Men, huru kan hjernan, som också är materia,
afsöndra något annat, än ett ting, som är materiellt?
Tankarna äro då en substans, en kropp, en ovägbar
kropp, en gas? Men, om de äro en gas, så bör man
kunna konstatera deras närvaro genom en gasometer.
Då skall jag börja att begripa, när man visar mig det
instrument, med hvilket man beräknar, huru mycket
tankar mannen med snille afsöndrar i timman <i>mer</i>, än en
vanlig menniska. Och likväl skulle äfven då återstå en
stor svårighet: ty, då min kroppssubstans förnyas
oupphörligt, emedan den bortföres af lifvets våldsamma flod,
så måste den hjern-materia som, 1850, under en resa,
som jag gjorde i Schweitz, bevarade intrycket af
Mont-Blanc och Monte-Rosa, ha fullkomligt försvunnit tio år
senare — och emellertid ha mina minnen inte förlorat
det minsta af sin liflighet. Kunnen J förstå, M. H. H.,
att den hjern-materia, hvari Alperna fotograferades, har
öfverflyttat dessa intryck till den alldeles nya materia,
som kommit i dess ställe? Eller finnen J det inte
enklare, förnuftigare, vetenskapligare att säga med hela
menniskoslägtet, att det finnes hos oss en <i>ande<i>, som
<i>minnes</i> och <i>erinrar sig?</i>

Men, ingenting är så roande, som att se
materialisternas ansträngningar, för att förklara det medvetande,
som menniskan har af sig sjelf (samvetet). Hjernan,
som aldrig är densamma, inte allenast afsöndrar alltid
samma känsla hos ett och samma Jag, som erinrar sig

allt hvad det har hört, gjort, sagt och tänkt under 60,
70, 80 år; utan ännu mera, hon afsöndrar understundom
<i>en lögn;</i> derefter fördömmer denna hjernmassa, (som,
märken det väl, utöfvar sina funktioner på samma sätt
som lefvern och njurarna) derefter fördömmer denna
hjernmassa den dåliga afsöndring, som hon nyss
verkställt, och afsöndrar bekännelsen om sin lögn; derpå
afsöndrar hon godkännandet af denna bekännelse, och
slutligen afsöndrar hon en öfverblick öfver alla dessa
motsatta afsöndringar!!!

Moralen, hvad är den för materialisten? Hören och
beundren! "Att verka materiens förnyelse, och, för att
bättre njuta af lifvet, att i öfverflöd frambringa fosfor
genom att äta och dricka bra, genom att ofta bada o. s. v.
<i>detta är vår tillvarelses mål."</i> Kunnen J tänka Er, M.
H. H., en mera skamlös Epikureism? ett fullkomligare
förfäande af menniskan? Och detta är den vetenskap,
det ljus, det framsteg, till hvilket man lockar oss! men,
låtom oss fortsätta! <i>"Den menskliga friheten är ett
nonsens. Endast okunnigheten kan vara nog inbilsk att tala
om fri vilja och om samvete. Ansvarighet och
tillräknelighet, så väl som moral, straffrätt, och Gud vet allt hvad
annat man vill pålägga oss, finnas inte till på något sätt.
Synd och skuld äro ord, som inte beteckna någonting.
Kärlek och hat, ädelhet och förräderi, mord, brott,
skrymteri äro de nödvändiga konseqvenserna af vissa
kombinationer i hjernan. Allt är menniskan tillåtet, som hon kan
göra för tillfredsställande af sina naturliga böjelser.
Äktenskapet är en tillfällig institution. Egoism är orsaken till
alla dygder."</i> Det behöfs ej tilläggas, att <i>"den kristna tron
är en frivillig förblindelses skrymteri, nutidens dödssynd."</i> <footnote><i>Boehner</i>. Du materialisme au point de vue des sciences
naturelles et des progrès de l'esprit humain Traduit de l'allemand par
O. Bourrit. Genève 1861. p. 35, ff.</footnote>


Sådana äro, M. H. H., materialisternas läror, sådan
är deras armékorps, hvars avant-garde är ap-menniskan.

Ni sen således — för att säga allt med ett enda ord
— <i>menniskan är inte något annat än kött</i>. Det lilla
barnet, som slumrar i sin vagga — en köttmassa; modern,
som beder vid dess hufvudgärd — en köttmassa, och den
äkta maken, som betraktar dem, med hjertat
öfversvallande af glädje — en köttmassa. Homerus och
Shakespeare, Phidias och Michael-Angelo — köttmassor; vi alla,
som äro här församlade, — köttmassor; Pascal,
Augustinus, Paulus, Jesus Christus — köttmassor utan själ, utan
ande. Och dessa köttmassor, dessa kemiska produkter
af materien, när lifvet har slutat sin rörelse i dem, månne
de dö då? Nej, <i>de gå sönder</i>. Och när de ha gått
sönder, nedlägger man dem då med tårar och vördnad i en
kyrkogård? Nej, kyrkogårdarna (jag diktar ej, M. H. H.,)
äro resultatet af en beklagansvärd vidskepelse, som
undandrager åkerbruket en oberäknelig mängd
gödningsämne. Men, om menniskans kropp inte är något annat,
hvarföre skulle inte industrien och handeln <i>göra i</i> lik,
liksom de i denna dag <i>göra i</i> jern eller kläde? Hvarföre
skulle det inte finnas i hvarje stad, med annexer i
byarna, stora handels- och försäljningshus, dit den
sorgklädda familjen kunde låta transportera en moders eller
en ung flickas kropp, som kunde betalas med så och
så mycket för skålpundet, efter en af styrelsen
sanktionerad tariff.?

M. H. H.! man kan känna förtrytelse öfver läror så
upprörande, så skändliga, så omoraliska, så vämjeliga;
man kan förfäras vid tanken på den dragningskraft, som
de kunna hafva, vid vissa tillfällen, på dessa fullkomligt
förderfvade menniskor, hvilka röra sig i samhällets lägsta
kretsar; men man kan också småle åt alla dessa
dårskaper och gå vidare. Det finnes i hädelsen och
osedligheten en grad, der de upphöra att verka, liksom gift,

som tages i mycket starka doser. För öfrigt äro dessa
materialister, efter hvad man säger mig, i sitt enskilta
lif de hederligaste menniskor i verlden; också kan jag
inte föreställa mig annat, än att de inte mena det så
alldeles allvarsamt med sina egna läror, och att de roa
sig åt vår fasa. De äro inte så dåliga, som man skulle
tro af det väsen, de göra.
</chapter>

<chapter name="Menniskan i sin sanning, och sådan hon verkligen är">
<i>Menniskan i sin sanning, och sådan hon verkligen är.</i>
Låtom oss mot denna vanställda, nedsmutsade, förfäade
menniska, låtom oss mot dessa materialisternas fiktioner
och dogmer sätta vetenskapens och trons verkliga
menniska, och för att bestämma hennes förhållande till det
djuriska, låtom oss, så kort som möjligt, framställa
hennes trefaldiga, kroppsliga, själiska och andliga natur.

Hon är genom sin lägre varelse lik djuren, med
hvilka hon har särskilt samma organer för
matsmältning, circulation och respiration. Men hennes kropp har
emellertid sina egna karakterer, hvilka stå i harmoni
med hennes andliga natur och som ställa henne uti en
särskilt <i>ordning</i>, på ett stort afstånd <i>framför</i> apornas
kropp. Menniskans ställning är vertikal, under det
apornas är sned och de andra fyrfotadjurens horizontal.
Af denna ställning beror bland annat, att menniskan har
inte mera såsom aporna fyra händer, utan två
plantigrada fötter, som uppbära hennes kropp, och två händer.
Vidare beherrskar hufvudskålen ansigtet, som hos apan
förlänger sig till en <i>nos</i>, och under hufvudskålen visar
hjernan en mycket betydligare volym än hos
Orang-Utangen, liksom mycket talrikare <i>vindlingar</i>. De yttre
sinnena, af hvilka hvart och ett särskilt är underlägset
åtskilliga djurs, utmärka sig genom sin fullkomliga
harmoni. Slutligen kommer menniskan till verlden så naken
och så svag, att hon rätt snart skulle omkomma, om inte
hennes föräldrar voro begåfvade med en ande, som
genom reflexion och förutseende supplerar naturen.


Genom sin själ är menniskan ännu endast något
framom djuret, såsom också 1 Mose Bok betecknar det, i
det den gifver åt menniskan samma benämning, <i>en
lefvande själ</i>, som åt djuret. Deras själar hafva i sjelfva
verket, liksom deras kroppar, samma organer, samma
förmögenheter, och der finnes ingen annan olikhet dem
emellan, än en större utveckling af menniskans själ
än af djurets. Djuret kommer ihåg de slag och de
smekningar, som det erhållit. Det har inbillningskraft, ty det
drömmer under sömnen. Det älskar sina ungar och sin
hona, och hatar sina rivaler i kärlek. Af ett materiellt
faktum drager det en omedelbar konseqvens; till
exempel, då man nekar det föda, förstår det nödvändigheten
att dansa eller att apportera en näsduk. Det vill allt,
hvad dess behof eller nycker ingifva det; hunden stiger
upp och lägger sig ned utan medvetet motiv, kattungen
leker hela timmar med sina syskon, näktergalen njuter
af sin sång.

Men, se här grundskilnaden mellan menniskan och
djuret! Djuret gör ett blindt bruk af sina
förmögenheter, under inflytande blott af instinkten och den yttre
verlden; menniskan brukar samma förmögenheter <i>med
frihet</i> och efter absoluta principer, som hon från födelsen
finner i sin ande.

Hvad är då, med bestämda ord, menniskan? Hvad
är djuret?

Djuret är en lefvande själ, som inte har fått ande,
förnuft, sjelfmedvetande. Utan att äga någon <i>ande</i>, kan
denna själ inte känna Gud, som är Ande, eller veta
något annat om menniskan, än det, hvarom de yttre
sinnena gifva kunskap. Den har inte frihet, ansvarighet,
pligtkänsla, och när man vill verka på densamma, kan
man endast göra det genom smärta eller njutning,
genom slag eller smekningar, genom hunger eller
läckerheter. Den står inte i relation till något utom sig, utan

genom den materiella verlden, och det är ensamt om
denna djursjäl, som det är sant att säga, att ingenting
finnes i begreppet, som inte kommit dit genom de yttre
sinnena. <i>(Nihil est in intellectu, quod nan fuit in sensu.)</i>

Instinkten är den omedvetna uppfattningen hos den
lefvande själen, som inte upplyses af anden, och som
endast kan känna fysiska och egoistiska behof och
njutningar. Instinkten har, liksom djuret sjelf, intet annat
mål, än individens sjelfuppehållelse och välbefinnande.
(Det är just detta mål, som materialismen anvisar åt
menniskan.)

Vidare, individen i djur-riket har inte någon <i>egen</i>
karakter, skiljaktig från hela artens. Man säger om
hela arten: lejonet är modigt, räfven är listig, haren är
rädd. Individen är endast ett <i>ting</i>, inte en <i>person</i>; han
har inte något <i>eget värde</i>, utan ett <i>varupris</i>, som är
nästan detsamma för alla exemplar af samma art. Om
djuret hade en skugga af personlighet, så skulle våra
jägare väl göra sig något samvete af att döda dagligen
tiotal, ja hundratal af fyrfotadjur och fåglar; å andra
sidan draga vi i betänkande att låta ett menskligt foster
dö, äfven om det är så missbildadt, att åsynen deraf
väcker fasa hos hvar och en. Djuret får inte något <i>namn</i>
af oss utan såsom husdjur.

Men, om individen inte har något eget värde, så
har ej heller instinkten något annat mål vid hans
uppehållelse, än att uppehålla arten. I djur-riket är det
derföre arten, som är <i>målet; individen</i> är blott <i>medlet</i>. Det
fins insekter, som dö, sedan de ha en enda gång utfört
reproduktionsakten, och de fullkomligaste fyrfotadjur göra
inte något annat på jorden, än att fortsätta och
representera sin art.

Instinkten, som är identisk hos alla individerna, är
en hela artens tillhörighet. Då den sålunda är
undandragen personliga förändringar, misstager den sig 

aldrig (undantagande hos husdjuren, hos hvilka den börjar
att grumlas), utan, omedveten till sitt väsende, leder
den individerna, med tillslutna ögon, genom lifvet.

En gåfva för hela slägtet, förblifver instinkten
fullkomligt den samma genom århundraden. Svalan bygger
sitt näste, biet sina celler på fullkomligt samma sätt,
som de gjorde på sin skapelsedag. Djuret <i>uppfostras</i>
inte, lär ingenting, drager ingen vinst af sina föräldrars
kunskaper och lägger ingenting dertill. Det är och
förblifver, hvad dess far varit; det är med möda man kan
<i>dressera</i> det, bilda det till vissa rörelser, hvilka inte
finnas i dess instinkter. Då instinkten är oföränderlig i
sig sjelf, så kan arten hvarken gå framåt eller tillbaka.
Också är det en orimlighet att, som materialisterna,
föreställa sig en tid, då djurarterna vore möjliga af
fullkomnande, och då aporna skulle ha, genom att fullkomna
sig, framfödt menniskor.

Sådant är djuret; en lefvande själ, utan förnuft,
utan egentligt värde, styrd af sin arts oföränderliga
instinkt; en art, representerad i hvarje generation af
identiska individer, och identiskt densamma genom
århundraden.

Menniskan deremot, begåfvad med en <i>ande</i>, som är
lik Gud, är en <i>person</i>, som är sitt eget <i>ändamål</i> och som
har ett oändligt värde. Arten träder här i skuggan,
och det är endast såvida hvarje individ uppfyller sin
personliga kallelse, som han kan fullgöra det värf, som
Gud anvisat honom i det omätliga verldssystemet.

Den begränsade ande, som finnes hos menniskan,
fattar och begriper den oändliga, obegränsade ande, som
här skapat allting, och i hvilken vi lefva, röras och
hafva vår varelse. Djuret hvarken ser, känner eller
uppfattar annat, än naturen, sammanfattningen af
begränsade, relativa, tillfälliga ting; menniskan ensam kan
genom sin ande känna det absoluta och nödvändiga, 

sanningen om Gud och hans skapade förnuftiga varelser,
sanningen i himlen och på jorden, sanningen i tiden och
evigheten. Menniskans ande innehåller i sig, undfår i
födelsen den mer och mer tydliga idén om Gud sjelf,
hvars återsken och afbild han är, idén om
fullkomligheten, som bestämmes af enhet i mångfald och som är
alla varelsers prägel, idén om en gudomlig rättvisa och
helighet, hvilka äro på samma gång <i>uti</i> honom såsom
instinkt och kallelse och <i>öfver</i> honom såsom målet för
hans sträfvande; idén om en gudomlig sanning, hvars
eftersträfvande här gifvit uppkomst åt alla vetenskaper;
idén om en gudomlig skönhet, åt hvilken konstnärer och
skalder gifva en sinlig form; idén om en gudomlig
salighet, som är det sista ordet i alla våra böner. Dessa
eviga idéer, som Sokrates betraktade i menniskan och
Plato i det gudomliga, äro principerna för alla våra
omdömen, de allmänna satserna vid alla våra
resonnementer, regeln för alla våra handlingar, vårt inre ljus,
Guds beläte uti oss, vårt väsende, det som gör oss till
menniskor, det som tvingar lika så stora naturforskare,
som Vogt kan vara, att uppställa <i>öfver</i> djurriket ett
<i>menniskans rike</i>. Dessa idéer förklara materialisterna vara
falska och intiga; men, falska eller sanna, finnas de dock
i alla sinnen. Vi förutsätta dem hos alla våra bekanta,
i alla våra samtal och diskussioner, i alla våra
framställningar och handlingar. Vi kunna inte sätta dem i
tvifvel, utan att skaka hela samhället, utan att falla
i det absurda. Pyrrho's anhängare, verkliga skeptici,
äro vidunderligheter, hvilka filosofiens historia bevarar,
som mycket sällsynta företeelser. Om det fins vildar,
hos hvilka dessa idéer äro liksom utplånade, så är det
derföre, att de blifvit förfäade genom elände. Hvad
våra materialister angår, hvilka neka rent af dessa
idéers sanning, så böra de åtminstone förklara för oss
deras quasi-universalitet; de böra säga oss, huru alla

menniskors hjerna, med undantag af idioternas, kunna
öfverensstämmande och i normalt tillstånd afsöndra
någonting falskt, orimligt, lögnaktigt! För hvilket besvär,
för hvilka bekymmer utsätter man sig inte, då man
drager i härnad mot sunda förnuftet, vetenskaperna
och tron!

Det är vår ande eller vårt förnuft, som gifver oss
medvetande om oss sjelfva och bildar vårt <i>Jag</i>. Det är
anden, som på ett beundransvärdt sätt bringar till
utveckling alla dessa själsförmögenheter, som vi äga
gemensamma med de högre djuren. Det är anden, som, såsom vi
ha sett, gör ett sådant förunderligt bruk af denna hjerna,
dessa sinnen, denna hand, denna strupe, som
Orang-Utangen inte vet att göra något med. Det är genom
anden eller förnuftet, som hvar och en af oss kan kufva
sin sinlighet, uppodla sina förståndsförmögenheter och
genom tron ingå i förening med Gud; som hvar och en
af oss kan uppfylla sin trefaldiga pligt såsom arbetare,
medborgare och kristen. Det är genom anden, som
menniskoslägtet underlägger sig naturen, skapar och genom
civilisationen fullkomnar stater, grundar kyrkan och
utbreder den öfver hela jorden.

Mensklighetens uppgift, menniskans mål är omätligt,
är i visst afseende oändligt. Det kan vara så, emedan
menniskoanden är lik Gud, det oändliga väsendet, och
emedan han fattar, älskar och söker en oändlig, ideal
fullkomlighet. <i>Idealet</i>, M. H. H, se der vilkoret och
grunden till allt framåtskridande!

Beslöjen idealet för Edra medmenniskors blickar,
och de skola ofördröjligen sakta sin gång. Tillintetgören
idealet, och J skolen tillintetgöra allt framåtskridande.
Men, <i>det</i> är att tillintetgöra detsamma, att sätta såsom
mål för menniskans tillvaro välbefinnande och sinliga
njutningar; <i>det</i> är att tillintetgöra detsamma, att göra
till en pligt för menniskan att ständigt vända sig kring

sig sjelf i det materiella lifvets trånga cirkel; <i>det</i> är att
tillintetgöra detsamma, att påstå, att vi alla, män och
qvinnor, inte äro annat, än fullkomnade apor och aphonor
i blusar eller svarta kläder, med eller utan krinoliner.
Materialisterna äro de fruktansvärdaste fiender till
framåtskridandet, som jorden någonsin sett uppkomma.

Framåtskridandet går på flera paralella vägar, dit
Orang-Utangen aldrig har vågat sig: framsteg till att
underkufva naturen genom <i>konster</i>, <i>yrken</i> och <i>handel;</i>
framsteg till rättvisa, jemlikhet och frihet genom <i>staten;</i>
framsteg till sanningen genom <i>vetenskaperna;</i> framsteg
till skönheten genom de <i>sköna konsterna;</i> framsteg
slutligen till Gud sjelf genom <i>tron</i>.

Men, detta framåtskridande, huru går det till?
Kanske blindt, genom instinkt och med nödvändighet? Nej,
M. H. H., genom viljans frihet, genom sjelfmedvetandet,
genom anden. Menniskan är fri, och från den fria
menniskan till djuret är der inte afståndet af en art, en
familj, en ordning, utan svalget af ett <i>rike</i>.

Den fria menniskan kan synda. Hon kan, i stället
för att genom anden kufva sin sinlighet, låta anden bli
slaf under sinligheten; i stället för att utveckla sina
själsförmögenheter, försänka dem i sinliga njutningars
stinkande orenlighet; i stället för att höja sig mot Gud,
nedstiga i de mörka afgrunderna af köttsliga lustar.
Men, M. H. H., hvad är det, som materialisterna predika
för oss med sin ap-menniska? Synden. Hvad förehafva
de för något i vårt samhälle? De uttömma i sin
<i>vetenskap</i> de sofismer, med hvilka de för köttet förkunna
syndens evangelium.

Menniskan faller genom synden lägre ned än till
djuret. Men, efter djupet af hennes fall mäta vi
högheten af hennes ursprung, och från denna höjd uppstiger
hon, som vi väl veta, på lydnadens och trons vingar
ända till gudomligheten. Menniskan, hvarje menniska,

här en oändlig storhet, ett oändligt värde. Också säger
Jesus Christus: <i>"Hvad båtar det menniskan, om hon vunne
hela verlden och toge skada till sin själ?"</i>

Om en enda menniskosjäl är af ett större värde än
hela verlden, är det då så förvånande, att Gud, som hade
skapat menniskan <i>efter sitt beläte,</i> har frälsat
menskligheten från synden, döden och fördömelsen, genom att
sända sin egen <i>afbild</i>, det eviga Ordet, som vardt kött?

Mina Herrar! väljen för Er sjelfva, för Er hustru
och Edra barn, för Eder stad, för Ert fädernesland mellan
<i>ap-menniskan</i> och <i>ande-menniskan</i>, mellan materialisternas
ryktbara <i>vetenskap</i>, som, då den som bäst säger sig vara
den enda exakta, den enda positiva, i grunden inte är
något annat, än ett kaos af sofismer, af obegripliga
påståenden, af motsägande dogmer, mellan denna
vetenskap och den kristna tron, som är i fullkomlig
öfverensstämmelse med alla moraliska och natur-kunskaper.

Man anklagar oss för att <i>utsläcka ljuset</i>. Hvilket
ljus utsläcka vi då? Guds ljus? Men det är i dess strålar,
som vi beundra, studera, begripa naturen. Ordets och
Jesu Christi ljus? Men det är uti det, som vi finna
upplösningen på alla gudomlighetens och den menskliga
naturens gåtor. Filosofiens? Men, om vi förkasta de
ateistiska och pantheistiska systemerna, så gifva oss alla
andra systemer dyrbara läror. De moraliska
kunskapernas ljus? Men det är i deras skola, som vi betrakta
de uppenbarade sanningarna om menniskans
bestämmelse. Historiens ljus? Men det finnes inte en sida i
mensklighetens annaler, hvarest vi inte kunna läsa
bevisen på menniskans ursprungliga storhet, hennes
bottenlösa förderf och hennes återlösning.
Naturvetenskapernas ljus? Men vi finna dessa i så fullkomlig harmoni
med våra heliga Skrifter, att vi knappt göra någon
skilnad på det, som vi taga från de ena eller de
andra. — Å andra sidan, hvad är det för lysande och 

lefvande ljus, som materialisterna låta uppstå i det 
nuvarande samhällets mörker? De börja med att utsläcka
de moraliska kunskapernas, historiens, filosofiens, Jesu
Christi och Guds ljus, och vilja upplysa oss med det
fosforescerande skenet af hjernsubstansen och (J hafven
hört deras egna ord citeras) af de köttsliga lustarnes
förtärande eld.

Man anklagar oss att vara fiender till
framåtskridandet. Ja, vi äro det, om framåtskridandet består i
att nedstiga med Vogt från rangen af menniska till
rangen af det oskäliga djuret, men inte, om det består i
att uppstiga med Christus på evighetens väg ända till Gud.

Man beskyllar oss för brist på ödmjukhet. Det är
sant, M. H. H., att vi inte vilja knäböja för någon
annan än Gud, som här skapat oss efter sitt beläte och
som här återlöst oss genom Jesus Christus, och att vårt
<i>"högmod,"</i> som vägrar att nedstiga <i>"från de höga spetsarna"</i>
af vårt <i>"syperba förnuft"</i> känner förtrytelse vid att höra
<i>menniskan jemföras med apan</i>. Vi låta gerna Vogts
anhängare, om det behagar dem, fara till Borneo, för att
räcka en broderlig hand åt Orang-Utangen och
nedlägga vid hans fötter känslan af sin öfverlägsenhet.

Vi äro de "svin," för hvilka "den stackars Vogt här
kastat alla sina perlor." — Efter Horatius äro dock
Epikureerna svinen, och vi veta inte, huru mennniskor
kunna anses förtjenta af detta skymford, hvilka äro
andens, moralens och trons försvarare mot köttet.

Mina Herrar! låtom oss inte rubbas af de rop, som
på alla håll höjas mot oss af kämparna för
ap-menniskan! Låtom oss vara vissa derpå, att fäderneslandet
skall inte kunna förebrå oss annat, än att vi inte hafva
stridt med nog mod och energi mot inbrytandet af läror,
som i menniskors hjertan tillintetgöra de absoluta
principerna för pligten och döda alla idealer, som
undergräfva familjen, samhället och staten, kullstörta 

domstolarna, göra de sköna konsterna omöjliga, fördömma
alla andra vetenskaper än naturvetenskaperna och offra
åt en hotande förstöring alla religioners tempel.

Hvem skall tveka, M. H. H., mellan
andemenniskan och apmenniskan? Inte skall <i>den</i> göra det, som
under sin lefnadsbana erfarit, huru Gud genom sin Ande
kan låta vår ande känna Hans närvaro, och att Han hör
och uppfyller våra böner. Inte skall det vara den, som
i sin ungdom eller i sin mogna ålder, då han kunde
ostraffadt äta af en förbjuden frukt, berusa sig på
värdshuset, förföra en ung, alltför godtrogen flicka, bedraga sin
nästa i handel, genom förtal hämnas på en ovän —
besegrade frestelsen, om också det varit blott en enda gång.
Jag trotsar, att han någonsin blifver materialist; ty han
har erfarit, att hans samvete är starkare än sinligheten,
och aldrig skall man kunna öfvertyga honom om, att
hans hjerna kan i samma ögonblick hos honom både
uppelda och undertrycka hans begär. Men, om det fins en
menniska, som alltid här gifvit vika för sina köttsliga
lustar, liksom ett träd följer med flodens fors, han har
genom sitt eget fel tillintetgjort anden hos sig, han har
beröfvat sig lifvet med sina egna händer, han är inte
mer än hälften, en tiondedel, en tusendel af en
menniska, och vi skola inte antaga hans vittnesbörd mot
anden till förmån för köttet.

Mina Herrar! Se här två gånger på ett hundratal
af år, som materialismen uppträder och kämpar på
historiens skådeplats. Den var under förra århundradet i
Frankrike mera filosofisk än vetenskaplig; den är under
vårt århundrade i Tyskland mera vetenskaplig än
filosofisk; men, under sin andra form är den hvarken
mäktigare eller verkligt farligare än under sin första.
Två generationer hade knappt förgått, då ingen mera
läste<i> de la Mettries "l' Homme plante"</i> eller <i>"l' Homme
machine"</i> Baron <i>Holbach's "Système de la Nature"</i>

<i>Helvetii "Esprit," Robinet's " Nature."</i> Inom två generationer
skall ingen mera läsa Vogt's, Moleshott's, Buchner's
skrifter, nej, inte en gång denne store Feuerbach's, som
man vill göra till menniskoslägtets verklige frälsare, och
alla dessa materialister skola sofva i frid i filosofiens
historia, som är ett benhus för alla menniskoandens
stora förvillelser, liksom den är ett lysande galleri för
de snillen, som ha älskat och sökt sanningen med ett
rättsinnigt hjerta. Under det att de stridiga vindar, som
utan uppehåll blåsa på menniskoandens ocean, med
stormens dån vräka menniskors skrifter öfver hvarandra ned
i glömskans omätliga djup, hvilar <i>Guds Ord</i>, oåtkomligt
för deras anfall, på århundradens fasta klippgrund. Inom
två generationer skola våra heliga skrifter, som ständigt
tryckas omigen, oförändrade, och utbreda sig i millioner
exemplar, vara öfversatta och lästa i alla nationers språk,
skänkande öfverallt åt de enfaldigaste själar, såsom åt en
Pascal, Newton och Leibnitz, kännedomen om de eviga
sanningarna och om frälsningen genom Återlösarens kors.

"Korset, sade Augustinus för fjorton århundraden
sedan, korset står upprätt, under det att verlden
hvälfver sig vid dess fot."

*
</chapter>
<chapter name="Tryckfel">
<b>Tryckfel:</b>
Sid. 1 rad. 2 står: utländning, läs: utländing.
 „    2    „   2 nedif. står: skrifställare, läs: skriftställare.
</chapter>


<chapter name="Pris">
Pris:   50 öre.
</chapter>
