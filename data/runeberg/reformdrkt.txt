<img><b>MEDDELANDE TILL ALLMÄNHETEN</b>
<small>ANGÅENDE</small>
<b>REFORMDRÄGTEN.</b>
STOCKHOLM,<br><small>TRYCKT HOS A. L. NORMANS BOKTRYCKERI-AKTIEBOLAG,</small><br><small>1886.</small>
Pris: 25 öre.</img>

<chapter name="Meddelande till allmänheten angående Reformdrägten">
<table o>
<td c><h2>Meddelande till allmänheten</h2>
<td c>angående
<td c><h2>Reformdrägten.</h2>
</table>

Idéen med reformdrägten är hufvudsakligen att söka
tillfredsställa ett länge och ganska allmänt kändt behof
af en klädedrägt, som skulle frigöra oss från
parisermodets tvångslagar genom att gifva förslag till en drägt,
hvilken, utan att vara oskön, skulle fylla behofvet af
<i>ändamålsenlighet, sundhet</i> och <i>sparsamhet.</i>

Reformdrägten kan, allt efter den utstyrsel man vill
gifva densamma, användas till fest- och arbetsdrägt,
sällskaps- och hemdrägt samt res- och sommardrägt.

Såsom hvardags- och arbetsdrägt fyller reformdrägten
behofvet af <i>ändamålsenlighet</i> genom att ej fordra några
draperier, rosetter eller annat onödigt bjäfs, hvilket allt
är till hinder vid ett verkligt arbete.

Derigenom, att reformdrägtens snitt aldrig vexlar till
sin grundform, eger man alltid en klädning »man kan
gå i», som damerna bruka säga. För dem, som anlägga
reformdrägt, finnes intet befallande mod: den kan göras
med många variationer, och de kvinnor, som förstå dess
idé, hafva antagligen högre intressen än toilettens, än
jägtandet efter omvexling och grannlåt.

Reformdrägten är lämpad efter nutidens behof, efter
allt godt och skönt, som nutidens industri i den vägen
erbjuder.

En annan praktisk sida eger reformdrägten deri, att
den är lätt att inpacka i reskoffertar, kan läggas slät och
tager liten plats, fördelar, som draperade och med yfviga
garneringar försedda kläder icke hafva.

Genom att uppdraga bakvåden öfver axlarne, fyller
togan behofvet af mantilj, schal eller lätt öfverplagg och
tager sig särdeles bra ut. Det på denna del anbragta
garnityret, som bör tagas smalare än på framvåden, dels
för stilens karakter, dels för billighetens skuld, bör sys
särdeles omsorgsfullt, så att afvigsidan kan med all beder
visas. Detta gäller dock mest om sidorna, ty garnityret
på den upplyftade bakvåden vikes utåt, så att det likt
ett uppslag pryder det sålunda bildade öfverplagget.

Reformdrägten fyller behofvet af <i>sundhet</i>, enär den
gör det för helsan så skadliga snörlifvet obehöfligt: lifvet
på drägtens underklädning är nämligen alldeles åtsittande
och fyller således det berättigade behofvet af stadga kring
lifvet. Det är dessutom nedsvängdt öfver höfterna, mer
framåt, mindre bakåt, dels för att icke genom den dervid
fastrynkade kjortelns tyngd belasta de mellan bröstkorgen
och höftkammen belägna, ömtåliga, inre delarne, såsom
lefver, magsäck och mjälte, dels ock för att ej åstadkomma
för stor fyllighet vid togans och lifbältets påsättande.
Den släta, lagom vida kjorteln är medelst djupa rynkor
på afvigsidan fastsydd vid lifvet; rynkorna dragas glesare
framåt, tätare bakåt, hvarigenom vinnes tillräcklig
fyllighet på den plats, der tournyren vanligen herrskar.
Kjortelns öppning är framtill, der äfven lifvet knäppes till
midten af bröstet, hvarifrån det högra framstycket går
öfver åt den venstra sidan och knäppes der med hakar
och hyskor, eller hellre med knappar, enär hakar ofta
fastna och göra obehag vid påklädningen. Fodret
derunder knäppes ända upp i halsen för att ej
underklädningens knappar skola bli synliga i togans bröstöppning
samt för att bereda bröstdelen mer värme. För att ej
hindra armmusklernas fria rörelser böra ärmarne vara
tillräckligt vida samt skäras högt upp öfver skuldran på
yttre sidan. Underlåtes detta, råkar togan vid armens
uppåtsträckning äfven lätt i oordning. Ärmarne böra
för värmens skuld fodras med ylle eller vadderas från
axelrynkningen nedåt armen.
Reformdrägten fyller äfven behofvet af <i>sparsamhet</i>,
om man utgår från den synpunkten, att det varaktigaste
tyget, om än dyrare, dock i längden blir billigast. Till
denna drägt väljes helst ett godt, varaktigt tyg, som har
den fördelen att både i sol och regn tämligen väl
bibehålla sin färg och sitt ursprungliga utseende. (Se
vidare boken »Reformdrägten», sid. 135.)

<i>Togan</i>, drägtens öfverklädning, utgör på en gång dess
prydnad samt bidrager till dess bekvämlighet. Togan är
drägtens prydnad, emedan på densamma kan anbringas
det garnityr af broderier, band eller sammet m. m., som
i förening med sjelfva tygets beskaffenhet gör drägten till
res-, hem- eller sällskapsdrägt. Togan är hygienisk och
bekväm, emedan underklädningen vid påkommande
trötthet eller illamående kan uppknäppas framtill i skydd af
togan och det tillhållande bältet, som efter behag kan
vidgas.

För mycket magra personer bör togan rynkas eller
veckas från halsen och nedåt samt äfven bakåt, så vida
detta kläder figuren. Den kan också rynkas på axlarne
och förenas medelst axellappar, eller sammanföras i några
veck och ihopfästas med hakesmycken, eller fästas vid
besparingslinningar, som vanligt är på bluser; likaledes
kunna rynkorna eller vecken fastsys vid en smalare
linning. De- båda styckena förenas då medelst spännen eller
smycken, eller sammansnöras helt enkelt med några maljor,
hvilket senare sätt dock är obekvämt, om man ej kan
hjelpa sig sjelf vid påklädningen. Gör man togan öppen
öfver axlarne, behöfves ej bröstöppning, enär plagget då
med lätthet kan påtagas.

Togan kan äfven förses med en fyrkantig eller något
afrundad urringning. I underklädningen kan insättas en
urringningen motsvarande s. k. »modestie» eller
någonting liknande orsakullornas »halsklä», eller ett broderadt
bröststycke i förening med halskrage.

För mycket korta eller feta personer kan togan
rynkas i halsen, men då låter man ej bältet tillhålla de kring
lifvet bildade vecken, utan för det genom några på sidorna
anbragta hål och knäpper det under togan; sedan kan en
tung, kedjeaktig gördel, (se festdrägtens plansch, boken
Reformdrägten) fasthakas från höger till venster. Togan
kan äfven göras öppen till lifvet, och garnityret, om det
består, af band eller broderier, sättas längs figuren från
halsen ned till togans nedra kant; den togan omgifvande
kanten besattes både nedtill och i sidorna med smala
snedremsor, som i färg öfverensstämma med främre bården.
För kortare, mer korpulenta figurer kan äfven randigt tyg
(på längden) med fördel användas till toga, liksom slät
toga kan bäras till randig underklädning.

För magra personer är tyg med måttligt stora
ornament, t. ex. de goda persiska motiven, mycket fördelaktigt,
då togan garneras med fransband eller fransar (assyrisk,
persisk stil), hvilka dock ej få påminna om möbelgarnityr.
När dylika begagnas, vore särdeles vackert att drapera
togans framvåd, som i detta fall skäres vidare och fästes
i den ena sidan medelst en hake vid bältet; den andra
sidan hopsys.

Till <i>sorgdrägt</i> garneras togan med krusflor.

På det bestämdaste afrådes från att till denna drägt
använda storrutigt eller storblommigt tyg.

***

Som <i>arbets</i>- eller <i>hem</i>drägt sammansattes reformdrägten
helst af tvänne färger. Vackrast är underklädningen röd,
öfverklädningen mörkblå. Eger man tvänne drägter, en
blå och en röd, kan toga och underklädning vexla, och
sålunda erhåller man fyra olika ombyten. Sammansättes
drägten på ofvannämnda sätt, behöfves egentligen intet
annat garnityr än togans kantning; den röda färgen verkar
i båda sammansättningarna så prydligt och ädelt, som
önskligt är, dock beror mycket på beskaffenheten och
färgerna af de tyger, som sammansättas; vigtigt är att det
blå ej väljes alltför mörkt. De röda färgerna äro äfven
hvarandra mycket olika; konsten är att välja den för
hvars och ens utseende bäst passande färgen. Den röda
färgens förträfflighet till hemdrägt bör påaktas, derför att
den är den skönaste, den mest praktiska samt i viss mån
den helsosammaste. Dess skönhet kan väl icke behöfva
motiveras. Målande konstnärer säga: »Det finnes blott en
färg och den är röd.» Den är praktisk, emedan den alltid
ser ren ut samt ej är så mottaglig för fläckar, och livad
slutligen beträffar dess hygieniska värde, verkar den
upplifvande genom den känsla af glädje och hemtrefnad den
inger. Häruppe i den gråa, kalla norden, borde vi mer
än annorstädes ifra för begagnandet af färger, icke råa
och stickande, utan värmande och glädjande, vid hvars
åsyn målaren längtar att måla, skalden och tonkonstnären
att dikta: med ett ord vi borde försöka om icke färgens
trollmakt skulle kunna verka lifsglädje äfven häruppe
under de långa månader solen ser snedt på oss. Den,
som har sitt arbete hufvudsakligast utom hemmet t. ex.
å bank, kontor eller i handel o. s. v. gör dock klokast i
att bära mörka, mindre i ögonen fallande färger, men bör
deremot begagna färgrika garnityr till krage och uppslag
på ärmarne, endera slät sammet eller broderier af varaktig
beskaffenhet.

I <i>festdrägten</i> är motivet af toga och underklädning
äfven begagnadt, men här hafva draperierna kommit till
sin fulla rätt och på sin rätta plats, ty från den stund
festdrägten påklädes, afsäger man sig arbetet, då skall
man njuta af en annan slags lifsglädje, och då får man
bjuda till att se så bra och ståtlig ut som möjligt.
Hvardagslifvets rastlösa sträfvanden, de på arbetsuppgifter
riktade, allvarliga tankarne bör man helst lemna hemma och
medtaga blott de glada, och här är derför tid att
framträda i stilfullt draperade kläder, hvilka, som vi redan
nämnt, äro opraktiska till arbets- och hvardagsdrägt (se
festdrägtens plansch, »Reformdrägten»). Festdrägten bör
sys af stoffer af bästa beskaffenhet t. ex. mjukt ylle såsom
kachemir, samt siden, atlas och äfven sammet.
Skönhetskrafvet yttrar sig äfven här i broderier, hvilka lätt kunna
i praktiken utbytas mot enklare anordningar såsom väfda
bårder, spetsar, släta kantningar o. s. v. Denna drägt är
vald i så ren och ädel stil att den under modets mest
bizarra skiftningar bör kunna framstå smakfull utan att
sticka af.
<i>Sällskapsdrägten</i> skiljer sig från hemdrägten endast
deri att den tillverkas af dyrbarare tyger, kachemir eller
siden, då jemväl vissa delar såsom bård på kjortel och
toga kunna bestå af broderier, sammet eller plysch. Äfven
kan till drägten begagnas ett bälte af sammet med snibb
bak och fram i samma färg som garnityret, hvilket bälte
kan prydas med snörmaljor af silfver eller annan metall;
det snöres löst samman med en silfverkedja eller snodd.
Detta dyrbara garnityr kan med fördel ersättas af de
snörmaljor i medeltidsstil, som förfärdigas i Leksand i Dalarne.
Detta bälte ger åt hela drägten en viss elegans och höjer
dess utseende. De, som föredraga ett mer tillsittande
klädningslif och en draperad kjortel, kunna göra
sällskapsdrägten i samma stil som festdrägten, ehuru utan
släp och med långa ärmar.

<i>Sommardrägten</i> kan göras af perkal, bomullstyg, linne
eller lätt, tunt ylle samt prydas med broderier och spetsar.
På sommardrägten sneddas icke togan i sidorna så mycket
som på den i Handarbetets Vänners lokal utstälda
modelldrägten, utan är bäst att, dels med afseende på tvättningen,
dels på den karaktär, som de derå anbragta broderierna
utvisa, göra sidorna så raka som möjligt, hvarigenom en
större veckrikedom ernås, något som det tunnare tyget
väl behöfver. Sommardrägten kan äfven göras med foderlif
och en med lifvets sidor hopsydd toga med eller utan
ärmar. Finnas dylika, böra de vara lagom vida, slutande
på halfva underarmen med ett smakfullt broderi och en
spets; samma utstyrsel anbringas på krage och togans
nedre kant, samt smalare broderier i sidoöppningarne och
på bakvåden, hvilka äfven kunna kantas i
öfverensstämmelse med broderiernas färger. Reformdrägten lämpar sig
särdeles väl till sommardrägt på grund af sin enkelhet i
snitt, hvarigenom den är lätt att tvätta och stryka.

***

Den som finner det för varmt i de dubbla plaggen,
underklädning och toga, eller vill kunna löstaga kjorteln
från lifvet, eller trifves bäst i trikålif som t. ex. gymnaster
m. fl. kan göra kjorteln kort med en s. k. 
besparingslinning, fastknäpt vid ett lågt foderlif, uppburet af hängslen.
Bröstöppningen göres då så lång som behöfves för att
drägten lätt må kunna påtagas. Garnityret kan ordnas
efter hvars och ens uppfattning af hvad som är billigt,
praktiskt eller skönt. Tyget bör helst tagas af lätt och
varaktigt ylle och i färger efter hvars och ens smak och
omdöme. Till en dylik drägt rekommenderas som
underkläder den moderna engelska modellen, ett plagg,
utgörande på samma gång benkläder och kjortel.

Reformdrägter kunna äfven förfärdigas af äldre
klädningar samt af olika färger och nyanser. Reformdrägten
lämpar sig bättre än de flesta andra klädningsmodeller
till sammansättningar, emedan dessa senare just utgöra
en väsentlig karaktär i denna stil, som består af
öfver- och underklädning. Dessa sammansättningar måste dock
göras med urskiljning och smak.

***

För att till en början icke stöta den allmänna smaken
anordnades <i>den första reformdrägten</i>, den i Handarbetets
Vänners lokal utstälda modellen, enfärgad och mörk. Som
kläde är för tungt att tjena drägtens ändamål förfärdigades
modellen af Cheviot, det på en gång lättaste och fastaste
af alla klädningstyger.

De på denna modell anbragta <i>broderierna</i> äro hållna i
romansk stil. De äro gjorda af sammet, samt ej broderade
på tyget, utan applicerade på kläde för att kunna vid behof
borttagas eller flyttas. De äro fastsydda med täta öfverkast,
alla konturer äro prydda med snodder af helsilkekordonnet;
dessa snodder äro äfven med största omsorg fastsatta. Det
inre af ornamentet har en spetslik botten af svart grenadin,
som äfven kan utelemnas (se vidare bilagan).

<i>Bältet</i> å den utstälda modelldrägten består af ett
underlag af skinn, öfverklädt med sammet och prydt med spänne
och beslag, samt en vidhängande väska, allt i gammal
stil. Bältet bör ej göras bredt, emedan lifvet derigenom
ser kortare och tjockare ut, något som ju bör undvikas
om drägten skall vara på en gång bekväm och ej
missklädande. Som nu ett bredt bälte icke i någon mån —
åtminstone icke på en normal kropp — ökar drägtens
sundhet, är ej skäl att bära ett sådant. Bälten af skinn
och tyg kunna lika väl användas som dylika af sammet,
dock afrådes från att rundt omkring lifvet besätta bältet
med metallsirater, hvilket visserligen tillhör en gammal
stil, men bidrager till att göra midjan tjockare.

I afseende på <i>smycken</i> torde följande beskrifning vara
af intresse för dem, hvilka ej varit i tillfälle att se de
förgylda silfverprydnader, som finnas å modellen anbragta.

Halssmycket består af tvänne stora, runda fibulor,
försedda med hakar, sammanhållna af en tjock, vriden
silfverkedja, för att efter behag kunna vidga eller
sammandraga halsöppningen.

Bältets spänne består af en fibula, liknande den i
halsöppningen; bältets ena ända är försedt med beslag och
fasthållen medelst en på bältet sittande flyttbar hylsa.

Väskan fastsättes på bältet i en äfvenledes på
detsamma anbragd, löpande hylsa, försedd med en ring, i
hvilken väskan är fästad medelst dubbla vridna
silfverkedjor, sinsemellan förenade med ett klöfverbladformigt
smycke. Dessa kedjor äro fastade i tvänne å väskan
fastsydda, prydligt arbetade, ciselerade ringar. Ett knäppe i
form af en sköld, prydd med upphöjda ornament, är
anbragdt å väskan.

Sex stycken förgylda silfverknappar i filigramsarbete
pryda ärmarnes uppslag.

Det snibbiga bältet är försedt med 14 st. maljor af
silfver i form af små sköldar, prydda med förgylda
kungliga kronor; bältet sammanhålles medelst en 2 alnar lång,
väl arbetad kedja af fint silfver.

Hela detta garnityr är sammansatt af gamla
allmogesmycken samt hållet i medeltidsstil.

Till reformdrägten kunna föröfrigt begagnas smycken
i alla stilar och af alla slag, blott de äro smakfulla och
sinsemellan öfverensstämmande, hvilket ju hvarje kvinna
med omdöme alltid är angelägen om.

Beträffande ytterplagg, hattar och kappor, ställas på
dem samma fordringar som på den drägt, vi bära
inomhus: ändamålsenlighet och smakfullhet.

***
Vid reformdragtens <i>tillklippning</i> bör iakttagas, att togans
axelkant infaller der ärmsömmen öfver skuldran börjar.

Togans axelsömmar böra smyga sig vackert upp emot
underklädningens krage, så att axellinien blir hel och välformad.

Kragen göres efter smak, hög eller låg, allt efter som den
befinnes klädsam, samt öppen fram, så att struphufvudet är fritt.
Klädningen skäres högre eller lägre i halsen, allt efter smak och vana.

Togans sneddade sidor böra, för att undvika den på lösare tyg
lätt uppkommande hängsnibben, på afvigsidan skos med en rak, 3 tum
bred remsa af tyget.

Genom att ringas öfver höften faller togan bättre efter figuren.

Sammetsbården på kjorteln sättes ej alldeles i kanten, hvilket ju
vore mindre praktiskt.

-------------------------

<i>Till reformdrägten åtgår:</i>

Af tyg, som är 3 fot 6 dec.-tum bredt, om måtten äro följande:

Kjortelns längd............................... 3 fot 5 tum 28 linier.

» vidd.................................... 10 »

Togans längd.................................. 4 » 1 »

»	vidd baktill......................... 4 »

»	» framtill, rynkad i halsen.......;...	4 » 

»	»	» slät........................ 3 »	7	»

Dragtens lif och ärmar........................ 4 »

alltså åtgå alnar tyg.........................12; af tyg, som kostar

1,50 alnen, 7/4 bredt, blir priset.......................... kr. 18,00.

<i>Öfriga omkostnader:</i>

Till skoning, 1 fots höjd, åtgå 5 fot ....................... »	0,75.

» kantband	»	5 alnar...................... »	0,60.

» ylleärmar och liffoder »	4	»	à 1,25............... »	5.00.

» <i>garnityr</i> af ylleflätganser och yllegansbroderier, agraffer
med knappar och snören af silke samt snörmaljor
från Dalarne, omkring........................... » 8,00.

» <i>snörskärp af sammet</i> åtgår 3/4 aln à 5,00.............. »	3,75.

I sömmerskelön	»	......................... 6,00.

Summa kr. 42,00.

***

En <i>elegant sällskapsdrägt</i> kan göras till ett pris af 58,75.

Tyg till klädningen à 3 kronor alnen, dubbel bredd, 10 alnar, kr. 30,00.

Garnityr: bård nedtill, krage, uppslag, snibbälte, 5 alnar à 4 kr. »	20,00.

Sybehör.................................................. » 2,75.

Sömmerskelön............................................. » 6,00.

Summa kr. 58,75.

***
Priset å den i Handarbetets Vänners lokal utstälda modellen till
reformdrägt, apterad till sällskapsdrägt, visar sig enligt nu inkomna
räkningar vara:

Sömmerskeräkning, inbegripet tyger: sammet och cheviot., kr. 99,62

Broderier................................................... »	76,88.

Summa kr. 176,50.

Som närmare upplysningar må härmed meddelas, att <i>drägten</i> är

förfärdigad af fröken A. Lundin af tyg till 4,25 alnen... kr. 42,50.

af sammet, 4½ aln,	» 9,00	»	  »	37,12.

arbete jemte sybehör beräknadt till ....................... »	20,00.

<i>att</i> till broderiet är användt 2 5/3 aln sammet af samma qvalité »	23,63.

samt snoddar af äkta helsilke cordonnet..................... »	13,25.

Till brodösen, fröken A. Schröder.......................... »	30,00.

Tofsar till väska, sybehör, mönster, uppritning, utklippning

(<i>obs.:</i> häri inräknas väska och bälten enligt tvänne

modeller)..............................................  »	10,00.

Summa kr. 176,50.

Således är denna drägt alltigenom, af material af bästa
beskaffenhet, blir derigenom varaktig och, då hänsyn tages till dessa
förhållanden, äfven i längden en billig klädning.

Härtill komma smycken enligt särskild gjord ritning och under
konstnärligt öfverinseende förfärdigade af silfverarbetaren Törner
kr. 70,00.

Sammanställes ofvanstående siffror och meddelanden, framgår
deraf, att kostnaden för modellen till reformdrägten, sådan den fullt
färdig, med broderier och smycken, i Handarbetets Vänners lokal
finnes för allmänheten tillgänglig, utgör...................... kr. 236,30.

Summa kr. 236,00.

***

För de många, som hysa verkligt intresse för denna sak, må
härjemte tillfogas följande fullt tillförlitliga uppgifter:

Denna drägt kan kopieras i billigare kvalitéer, inberäknadt 
sömmerskelön, 3 dagar à 2 kr. per dag,

<i>med broderier</i>, till ett pris af.......................... kr. 100,00.

<i>utan broderier</i>, med slät sammetsbård, äfven på togan.....	»	60,00.

En klädning af tyg à 2 kr. aln, äfven prydd med sammet, »	35,75,

garnerad med breda, genombrutna ylleband................. »	30,75.

En klädning af tyg för 1,50 per aln med enkelt gansbroderi »	27,00.

En d:o »	» 0,50	»	» garnerad med ylleband

eller patentsammet »	15,20.

Till reformdrägten kan äfven användas garnityr af plysch à 3 kr.
alnen.

Till bård på kjorteln, 1 fots höjd, åtgår, tjoget taget på raka leden,
2½ aln; till bård på togan, lika bredd fram och bak, samt kantning
rundt omkring och i halsen, 2½ aln, — tillsammans 5 alnar à 3 kr.,

kr. 15,oo.

Om en tum hög sammet tages, åtgå 14 tum .................. »	3,00.

» » » » plysch » » » »  ................................. »	3,00.

Uppslag och krage af fin sammet........................... »	2,50.

<b>Några ord om hvad som menas med en billig klädning.</b>

Om man till en reformdrägt köper tyg à 50 öre alnen, fordras

12 alnar.............................................. kr. 6,00.

Sömmerskelön.......................................... »	6,00.

Garnityr af patentsammet, 1 aln à 1,50.............. »	1,50.

Sybehör och foder..................................... »	1,70.

Summa kr. 15,20.

Denna klädning räcker, d. v. s. kan hållas snygg, se ordentlig ut,
högst tre månader af året, om den dagligen begagnas under verkligt
arbete. Alltså måste en sådan klädning anskaffas 4 gånger om året,
således 15,20 x 4 = 60,00.

Följaktligen blir priset för en sådan klädning enligt dessa 
billighetsprinciper årligen ....................................... kr. 60,80.

Köper jag deremot ett tyg för 2 kr. alnen, som är 7 qvarter bredt,

åtgå 11 alnar............................................. kr. 22,00.

Garnityr af sammet à 1 kr. alnen, 5 alnar........,........ »	5,00.

Sybehör, skoning och liffoder............................. » 2,75.

Sömmerskelön.............................................. »	6,00

Summa kr. 35.75.

Denna klädning kan hålla sig i godt stånd två, till och med tre år.
Nu frågas: hvilken af dessa klädningar är en billig klädning?

*
</chapter>
<chapter name="Bilaga. Om gammalnordisk stil å reformdrägtens broderier">
<h2>Bilaga.</h2>

<h2>Om gammalnordisk stil å reformdrägtens
broderier.</h2>

Åtskilliga reformvänner hafva varit af den åsigten, att
reformdrägten nödvändigt måste garneras med ett broderi af <i>ormslingor</i> för
att få ännu större rättighet att kalla den nordisk.

Vid realiserande af idéen hopade sig emellertid alltför många
svårigheter häremot, icke minst den, att bruket af reformdrägten
härigenom skulle i väsentlig grad inskränkas.

Med afseende härå kunde man ej annat än låta stilen på 
garnityret öfverensstämma med de smycken, som en och hvar i vår tid
lättast kan anskaffa.

Som nu i handeln bjudes oss medeltidssmycken i mängd, fann
man klokast att rätta garnityret derefter. Äfven bjuder nutiden på
utmärkta smycken i renaissancestil.

Ett annat skäl, hvarför modellen icke smyckats med ormsirater,
är, att denna stil är den allra svåraste att bearbeta. Ornamentister
och vetenskapsmän äro derom eniga. »Men de äro så vackra, dessa
gamla slingor arbetade i metall, der de ligga i lådorna på vårt museum
— hvarför kunna de då icke bli lika vackra, sydda på en klädedrägt?»
Hufvudsakligast derför, att de, använda på drägter, hvarken böra eller
kunna göras så i alla detaljer fina. De måste förstoras, och detta
utgör svårigheten. För att i alla detaljer träffa de rätta proportionerna
för en till drägten passande bredd på ornamentet, måste dess
hufvudform, som är ormens kropp, förstoras. Denna form är vanligen en
kringleaktig, hvars alla linier måste med enahanda färg följas och blir
då lätt alltför långdragen, klumpig och osmaklig; och så vilja vi ju
icke ha ett ornament, utan så vackert som möjligt.

En annan skönhet än <i>proportionens</i> är <i>reliefens</i>. Den bör icke
efterhärmas i garn, silke, sammet eller kläde. Detta blir oskönt, barockt.

Ett broderi af ormslingor är det mest arbetsamma.

Men härmed är icke sagdt, att man för all framtid uppgifvit hoppet
att pryda reformdrägten med ormslingor. Men förslagets framgång
berodde i väsentlig mån på, att man började med försigtighet, och detta
så väl af estetiska som praktiska och ekonomiska skäl. I närmaste
framtid torde ett modellbroderi med motiv af ormsirater blifva
utarbetadt.

<img></img>
</chapter>
<chapter name="[Bakre omslagets insida]">
Fotografier af <b>reformdrägten</b> i 3 olika upplagor
finnas att köpa hos »Handarbetets Vänner», 15
Brunkebergstorg.

På samma ställe erhålles maljor, tillverkade i
Leksand à 65 öre dussinet samt mönster till
broderier för sällskaps- och festdrägt.

*

Till <b>reformdrägten</b> finnes bos Handlanden Holtz,
Brunkebergstorg 7, vackra genombrutna
yllemohairband att garnera såväl kjortel som toga. Dessa band
finnas i flera bredder, äro nya för säsongen och
säljas till ett pris af 50 à 75 öre pr aln.

*

Hos H. C. Drewsen, Drottninggatan 10, kan på
beställning fås snörmaljor af nysilfver i
medeltidsstil, försilfrade à 3 kronor dussinet, delvis förgylda
à 4:50 dussinet.

*

Fröken Sofie Lund, Drottninggatan 6, samt
fröken Pauline Rosenholm, Drottninggatan 74, hafva
lofvat tillhandahålla hattar passande till
<b>reformdrägten</b>.

<img></img>
</chapter>

