<chapter name="Julresan till landet">
<table o>
<td c><h2>Julresan till landet.</h2>
<td><poem>Ekipaget redan står
Blankt och präktigt framför trappan.
Fällen jag om benen slår
Varm och insvept uti kappan:
Hejsan, hejsan, hvad det går!

Bjellerklangen vidt omkring
Repas opp af berg och skogar:
Spring, min snälla fåle, spring!
Och låt se med ben och bogar
Att du är från <i>Westerling!</i>

Frukta ej! ditt goda hull
Skall ej lida minsta smula:
Du skall få din skäppa full,
Jag skall bort i dag och jula
Tre qvarta mil från Roslags-tull.

Öfver <i>Värtans</i> vinterfäll
Vore genväg, som I veten:
Ægirs fru är mycket snäll,
Men försåtlig.  Evigheten
Får väl vara för i qväll.

Medge att det vore skam,
För en liten krok oss blöta:
<i>Pålle!</i> vi ge fan madam,
Vi ha annat till att sköta:
Trafva, så vi komma fram!

Ett par backar ha vi än,
Sedan se vi herrgårds-taket.
Der bor häradshöfdingen:
Du får hafra för omaket,
Vi ha blott en qvart igen!

Der fins qvarn och mejeri:
Smöret tjärnas med turbiner.
Fröknar fins det i parti,
Men af åtta flick-kusiner
Är jag <i>en</i> blott kär uti.

Och som gård och grund jag har,
Friar jag i qväll till <i>Greta</i>.
Om jag får ett hyggligt svar,
Och det roar er att veta,
Far jag hem, förlofvad karl.

Sedan vill jag, öm och glad,
Om det också låter löjligt,
Bröllop ha i Stockholms stad,
Helst på <i>Phoenix</i>, och om möjligt,
Vigas utaf <i>Liljeblad</i>.</poem>
<td r><b>E. S–dt.</b>
<td c>—————
</table>
</chapter>


<chapter name="Doppardagen">
<table o>
<td c><h2>Doppardagen.</h2>
<td c><big><sp>Ett litet vinterstycke.</sp></big>
<td><poem>Lilla sparf, du är visst mycket fattig!
Att du hungrar är ej heller fritt.
I mitt gamla päronträd du satt dig,
Som Zacheus fordom uti sitt.

När den kalla vintervinden kular
Och af frost naturen öfverdras,
Brukar jag, som nu, vid alla jular
Bjuda till mig sparfvar på kalas.

Öfversnöade stå berg och backar,
Och jag känner knappt min egen däld.
Gamla gärdsgål’n står med sina dackar
Som en julbock utklädd och förstäld.

Der har jag satt ut den gyllne bingen,
Som till julfröjd åt er sammanbands:
Sopa bort en smula snö med vingen,
Och du har din lilla risp till hands.

Ensamheten kanske dig fördystrar,
Jag vill föreslå dig någonting:
Flyg och invitera dina systrar,
Bröder och kusiner vidt omkring.

Se der borta sitter uti snåret
Strax en svärm, som du kan stöta på:
Säg att <i>det är jul en gång om året,</i>
Bed dem komma till mitt table d’hôte!

Och blif deras värd, så godt du kan det,
Jag har sjelf ej tid, min snälla vän!
Bjud och truga, som man gör på landet,
Bed dem komma nästa jul igen!

<i>Sidensvansen, talgoxen</i> och <i>tytan</i>
Eller andra till ditt sällskap välj!
Jag skall bort och <i>doppa uti grytan:</i>
Lycka till en glad och treflig helg!</poem>
<td r><b>E. S–dt.</b>
<td c>—————
</table>
</chapter>




<chapter name="Månens sång, 1871">
<table o>
<td c><h2>Månens sång, 1871.</h2>
<td><poem>Som en brandvakt går jag här och lunkar,
Ömsom prisad, hånad och beledd;
Melankolisk som en gammal ungkarl,
Och med <i>månsken</i>, såsom han, försedd.

Jag på visst sätt är kasserad vorden
Och af himlen <i>slagen till en slant</i>,
Fast för syn skull, gubevars, åt jorden,
Dömd att vara hennes lifdrabant.

Fastän sekler efter sekler flykta,
Äflas hon att dansa solen kring.
Jag får <i>låna eld</i> och hålla lykta
Året om för hennes himla-spring.

Jag hör nog att jag är <i>blek</i> och <i>glåmig:</i>
Det är väl, att jag är som jag är,
Då till lifs man ej har råd bestå mig
Ens så mycket som en <i>atmosfer</i>.

Uti köld jag puttrat många gånger,
Men det är att tala till en döf,
Då här finns till rock och pantalonger
Ej så mycket som ett fikonlöf.</poem>
</table>
<table o>
<td><poem>När man derför uti skjortan ser mig,
Har det namn af månsken fått till slut.
Någon gång till kappa jorden ger mig
Gamla moln, som hon har slitit ut.

Ej en krog finns på den öde färden,
Ej en vattpuss ens, som är bekant;
Och jag trotsar, att i hela verlden
Finns en sämre lottad lifdrabant.

Ja, vid Gud, jag ångrar nästan äran,
Att jag jorden varit har till gagns,
Ty jag ser omsider med förfäran,
Att jag gjort en sämre konnässans.

I elände hennes slägte rör sig,
Knappt ett tuppfjät går det mera fram.
Jorden har så mycken dumhet för sig,
Att det just är både synd och skam.

Menskligheten, grym och pligtförgäten,
Blir i Ny och Nedan likadan,
Och jag räds till slut, att <i>Guds beläten</i>
Slå sig på att äta upp hvarann.

Och när jorden fylls af blott förryckta,
Och Beelzebub fått foten in,
Då är tid att släcka ut sin lykta,
Och hvem vet, om sol’n ej släcker sin!</poem>
<td r><b>E. S–dt.</b>
<td c>—————
</table>
</chapter>


<chapter name="Lifvets börda">
<table o>
<td c><h2>Lifvets börda.</h2>
<td c><big>(<sp>Till min vän Jeremias</sp>.)</big>
<td><poem>Ja, min vän, det är nog sant:
»Lifvet är en börda nära».
Men jag frågar samvetsgrant,
Hvad vi annars skulle bära?

Tungt och hårdt det synas vill,
Men otacksamt är väl detta,
Då naturen bjudit till
Att alltjemt vår börda lätta.

Ty i samma ögonblick
Menniskan kom till i tiden,
Kroppen som en säck hon fick
Att beqvämt ha lifvet i den.

Vårda lifvet är vår pligt,
Och se väl om säcken bör man:
Säckens styrka är af vigt:
Trillar lifvet ut, så dör man.

Kroppen ifrån början stark,
Var patent i paradiset.
Från hans färd i Noachs ark,
Blef han ej på gamla viset.

Noach under resans lopp
Började för kroppen frukta;
Grubblade tills han fann opp
Att med drufvan honom fukta.

Hade han en drufvopräss
Ej i röda rappet fått sig,
Menskokroppen sedan dess
Hade aldrig nånsin stått sig.

Noach var en <i>hedersman</i>,
Som han anses än med rätta:
Klaga ej, men gör som han
Och sök <i>lifvets börda</i> lätta!

Laga att på alla sätt
Kroppens halt blir <i>sextonlödig!</i>
Då blir också lifvet lätt
Och din klagan öfverflödig.</poem>
<td r><b>E. S–dt.</b>
</table>
</chapter>



<chapter name="På Djurgården">
<table o>
<td c><h2>På Djurgården.</h2>
<td c><big>Vårfantasier af E. S–dt.</big>
<td c>——
<td><poem><tab><tab><sp>En Poet</sp>.

Det susar,
Det brusar,
Det piper och gnyr
I knutar och vrår.
Det sqvalar
I dalar,
Det gassar och pyr
I skrefvor och snår.
Det glittrar,
Det qvittrar,
Kring land och kring strand;
På väg och i skog
Det simmar,
Det stimmar,
Det knarrar ibland
I spade och plog.
Det svingar,
Det klingar,
Det skrockar och gal
På mark och på gren.
Det surrar,
Det snurrar
Precis som på bal
I vårsolens sken.
I bäckar,
I häckar,
I pöl och i vass
Ett tiss och ett tass!
En äflan,
En täflan,
Ett snick och ett snack,
Ett hej och ett hif!
Det stökar,
Det bökar
Ett lefvande lif
I sophög och stack!</poem>
</table>
<table o>
<td c><sp>En Bofink.</sp>
<td c>Tytteri-tytteri-tytteri-tu!
</table>
Herr poet, ni glömmer att det <i>bräker</i> också. Ser ni inte
<i>Salamonskys</i> get derborta vid Manegen? Men det är väl ondt
om rim på <i>bräker</i>, kan jag tänka. <i>Tvärsäker</i> kan man ej säga
om en get, och <i>läker</i> duger blott i regnväder.
<table o>
<td><poem><tab><tab><tab><sp>Poeten</sp>.

Bofink, du munvig är. Mig roar din sprittande humor.
Djurgårdens herrliga park ser dig med tjusning igen.
Säg mig, hvar höll du dock hus, då vintern satt åt oss som strängast:
Satt du i drufvornas land kanske och sjöng din romans?</poem>
<td c><sp>Bofinken</sp>.
</table>
Jo, f-n heller, herr poet! Jag for till Upland på
höstkulan. Hvad jag skulle dit, vet jag inte. Nog af! Jag kom
att söla med min sydländska resa, så att jag öfverraskades af
vintern. Ni skall få höra mitt missöde:
<table o>
<td><poem>Jag i södern brukar vara,
För att öfver vintern bo.
När i höst jag skulle fara,
Frös jag in i <i>Rotebro</i>.
Jag väl nämna knapt behöfver
Att jag frös och svalt som sju;
Men nu är den sorgen öfver:
Tytteri-tytteri-tytteri-tu!</poem>
</table>
Jag har nu kommit till Djurgården, till mitt gamla
sommarnöje och alla sångfigurers förtjusning. Snyggt och
propert, förstås, och en vår-sol, som är kunglig och oförliknelig.
Ack, herr poet!
<table o>
<td><poem>Gudskelof att solen gassar
Och att våren kom en gång!
Jag vet ej en bygd som passar
Bättre än den här till sång.
Här skall jag i träden gunga,
Och här skall min lilla fru
Trifvas liksom jag och sjunga:
Tytteri-tytteri-tytteri-tu!</poem>
<td><poem><tab><tab><tab><sp>En Lärka</sp>.

Här är det ljufligt i luften att gunga,
Slå mellan himmel och jord några hvarf,
Titta på blommornas skiftande klunga,
<tab>Jubla och sjunga,
Hugga sig se’n en och ann’ liten larf.
<tab>Himlen är blå
<tab>Som det blåaste siden.
<tab>Färgen också
<tab>Är äkta uti den:
Det kan han också ha tillgångar till.
Här skall i solen jag vingarna badda,
<tab>Här skall jag ladda
Näbben med sånger och öfva min drill.</poem>
<td c><sp>En Myra</sp>.
</table>
Jo, den är inte ledsen! En lätting till kropp och själ,
som flaxar upp och ned i luften utan sysselsättning! En annan
fattig stackare får släpa och träla hela dagen om, som allt
hvad myror heter får göra.
<table o>
<td c><sp>Poeten</sp>.
</table>
Ursäkta, inte <i>allt</i> hvad myror heter. Jag känner en
vinhandlare i sta’n. som kallas för <i>Myran</i>, och han är, min sann,
ingen fattig stackare, han, utan tvärtom tät och naggande god.
För resten vet jag ej hvad du har med lärkan att göra. Låt
<i>den</i> sjunga, som kan sjunga, och lägg dig ej uti hvad du inte
begriper:
<table o>
<td><poem><tab>Hör du myra lilla,
<tab>Håll dig ej så illa:
Du har bättre du, än mången ann’!
<tab>Du drar stockar tunga,
<tab>Men du slipper sjunga:
Det är mer än du begripa kan.
<tab>Och hvad jag förnimmer,
<tab>Får du gå och masa.
<tab>Du har godt om timmer.
<tab>Du har ved till brasa,
Och det måtte väl för f-n gå an.

<tab>Hör du stolta myra,
<tab>Du har ingen lyra:
Du af sångens qval ej heller kan
<tab>Någonsin betungas.
<tab>Sångarn slits och slungas
Mellan jord och himmel af och an.
<tab>Du går trygg på backen,
<tab>Du har tak som skydda,
<tab>Du har lugna stacken,
<tab>Du har egen hydda,
Men en sångare, hvad har väl han?</poem>
<td c><sp>Myran</sp>.
<td c>Mjuka tjenare! Ni håller i hop, traspack!
<td><poem><tab><tab><sp>En liten skogsbäck</sp>.

Jag kom lös, jag kom lös
Ur min ensliga natt,
Der jag inmurad satt
Hela vintern och frös.
Det var smällkallt och hvasst,
Uti Tivoli skog,
Der det blåste och drog
Infernalt och otäckt
Mellan bergstalp och rös,
Der min ruta var spräckt.
Men då vårsolen log
I en brinnande hast,
Blef jag hänryckt och nös
<tab>Och kom lös.

Och nu tumlar jag fri
Genom blommande land,
Kastar småsten och sand
Ur min spårväg ibland;
Snärjer sipporna i
Mina glittrande band,
Då jag dansar förbi.</poem>
</table>

<table o>
<td><poem>Och jag andas så fritt,
Se'n jag bojan blef qvitt,
Der jag låg så försagd.
Nu är solen så ljuf,
Nu är Flora så snäll:
Ifrån morgon till qväll
Drar hon stuf efter stuf,
Som den finaste dräll,
Slät och konstmessigt lagd
Öfver dalar och berg
Med en klarhet och färg
<tab>Som smaragd.

Nu jag vill mig förströ
I den blommande vår.
Jag skall ned till min sjö,
Det må gå hur det vill,
För att se hur han mår;
Om han re'n qvicknat till
I den glödande sol
Efter kyla och snö,
Efter fjällvindars ras;
Om han har som i fjol
Samma sätt och begrepp
Att raljera med skepp
<tab>Och galjas.
Jag skall nämna mitt namn,
Jag skall sjunga min säng.
Kanske ännu en gång
Att mitt namn igenkäns,
Att jag sluts i hans famn
<tab>Som en väns.

<tab><tab><sp>En Fjäril</sp>.

Jag älskar naturen i det gröna
Bland vestans och lundernas sus.
Jag hyllar det varma och sköna,
Jag lefver af blommor och ljus.

Jag otålig är till mitt sinne,
Och nu är mitt tålamod slut.
Jag tycker att tiden är inne:
Syrénhäck, var god och slå ut!

<tab><tab><sp>En myggsvärm</sp>.

<i>Upp genom luften!</i> Ja, det förstås!
<i>Bort öfver hafven!</i>  Nej, dra för katten!
Hafvet vi skaptes ej för, gunås!
Vi aldrig haft tycke för vatten.
Fria vi sväfva i vårsolens brand,
Fiskarna gerna för oss må man sumpa,
Vilja vi ha oss en tår uppå tand,
<tab>Då händer ibland
Att menskor som vinfat vi pumpa.

Se hvilka kryp uti jordens mull!
Vingade äro vi englar like.
Luften, vi andas, af balsam är full
Och stort vårt eteriska rike.
Lustigt vi svinga oss dagen lång,
Hänga på solstrålar fast och gunga.
Sängdags för menskan romanser vi sjunga,
Fast hon, tyvärr, ej begriper vår sång.</poem>
<td c><sp>En Gök</sp>.
<td c>Ho-ho! ho-ho! ho-ho!
<td><poem>
<tab><tab><sp>Poeten</sp>.

Ja, jag kunde väl tro,
Att du våren ej glömt,
Att du ej gaf dig ro,
Fast du länge dig gömt.
Och nu ser jag, du mins
Att en Djurgård det fins,
Hvarest vännerna bo.
Och en vår utan gök
Som oss gjorde besök,
Vore nonsens och prat,
Som förtjente vart hat;
Vore indelikat,
Vore snarlik ett kök.
<tab>Utan mat.

Var välkommen igen,
Jovialiske vän!
Ingen ursäkt, jag ber!
Var så god och sitt ner!
Var så artig och gal!
Det fins tallar och gran,
Det fins björkar och al,
Det fins rönnar och sälg!
Du är gammal och van:
<tab>Kom och välj!

Du kan kallas med fog
Vårens slag-ur i skog.
Du har tiden om hand:
Då du knäpper ibland
Vet du dagar och år,
Huru länge man får
Göra skutt uppå skutt
Öfver haf öfver land,
Uti dumhet och bragd,
Uti allvar och lek,
Innan man blir uppsagd
Och man ligger här blek
<tab>Och kaputt.

Raljeri, raljeri!
Lilla gökstjert, förlåt.
Att jag dumt bar mig åt!
Det var blott fantasi
Utan rim och reson,
Som ibland går i arf
Uti all poesi.
Låt oss byta om ton!
Jag med dig endast togs:
Jag är glad som en sparf,
Låt oas slå några hvarf,
Låt oss följas till skogs!</poem>
</table>
<table o>
<td><poem>Här är luften så varm,
Här är vinden så still:
Här går hemtrefligt till.
Här är landtlif och atök.
Här har Flora sin farm
Med små rön och försök.
Här går Maj vid dess arm,
Ung och sprittande glad,
Och i qvällsolens sken
Hänger blad efter blad
Som små skyltar på gren.

Se hur skyn hänger full
Utaf purpur och gull!
Ifrån himmelens brädd
Sjunker solen allt mer
Genom skyarne ner
Uti böljornas bädd,
Och i afskedets stund,
Undan buller och larm.
Kastar blicken så varm
Öfver flammande fjärd,
Öfver glittrande sund.
Öfver blommande verld.</poem>
<td c>–––––––
</table>
</chapter>


<chapter name="Sommarens ankomst den 4 juli 1871">

<h2>Sommarens ankomst den 4 juli 1871.</h2>
<table o>
<td><poem>Säg hvad nytt! säg hvad nytt! —
»Kallt och blåsigt!» — Jo pytt!
Köld och stormar ha knallat sig unnan.
Nordanvinden har flytt
Och sig vinden förbytt
Till den aldrasomljufvaste sunnan.

Hela juni var ful.
Solens gyllene hjul
Kört i diket och vältat kanhända.
Hon ej värmde en smul,
Det var kallt som om jul.
Det var afskyvärdt dagen i ända.

Utaf bröstvärk man led,
Ingen mage fick fred.
Och på magen all lifsglädje hänger.
Man med ylle sig gned.
Aldrig tordes man ned
Med sin gump uti svala bassänger.

Grå var himmelens bryn,
Grå var menniskohyn,
Ögats vår-lif var dödt hos de fleste.
Ej fanns regn uti skyn,
Landtman, grön uti syn,
Stod och blängde mot himmelens fäste.

Än begripa ej vi,
Hur potatis stod bi,
Som är van vid den läskande skuren.
Der, som gräs skulle bli,
Var komplett parodi
På Gudslån åt de bölande djuren.

Men natur'n vare tack!
Himlen plötsligen sprack
Och utgjöt sina läskande skålar.
Jorden sörpla' och drack.
Solen slutligen stack
Genom skyn sina gullgula strålar.

Trän och blom skjöto skott,
Som i knut hade stått,
Från de högste och ned till de lägste.
Äng och fält fingo brådt,
Det blef solvarmt och godt.
Och man hörde hur gräsroten växte.

Och jag tänkte dervid:
Nu för landtman är tid
Att ej längre han blänger och kinkar.
Nu är sommaren blid.
Än har <i>Frode</i> sin frid,
Än står <i>Erik</i> med <i>axet</i> och vinkar.</poem>
<td r><b>E. S–dt.</b>
<td c>––––––––
</table>
</chapter>


