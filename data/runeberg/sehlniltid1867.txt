<chapter name="Visa på landet">

<h2>Visa på landet.</h2>
<table o>
<td r>Mel.: „Supa klockan öfver tolf“.<br><small><sc>Bellman.</sc></small>
<td><poem>Utan buller, utan flärd
Sjunger jag min visa.
Jag förnöjd är med min verld,
Och vill glädjen prisa.
Jag vet ej hur det är fatt,
Jag tar lifvet lätt och gladt;
<tab>Lätt och gladt,
<tab>Lätt och gladt;
Kan dess sorg ej fatta,
Ha, ha, ha! men skratta.

<i>»Jorden är en jemmerdal!»</i>
Presterna predika.
Jag med deras fromma tal
Kan mig ej förlika.
Jag en annan åsigt har:
Jag tar jorden i försvar,
<tab>I försvar,
<tab>I försvar,
Mot de sidenhattar
Ha, ha, ha! och skrattar.

Lyckans gunst mig svika må!
Mången rik jag känner.
Afund jag ej kostar på
Mina rika vänner.
Jag är nöjd med dagligt bröd.
Åt kalas och öfverflöd,
<tab>Öfverflöd,
<tab>Öfverflöd,
Som så högt man skattar,
Ha, ha, ha! jag skrattar.

Enkelt är mitt lefnadssätt.
Mödan ej bedrager:
Flit gör kroppen frisk och lätt,
Lättjan har podager.
Ofta hon bedröfvad går,
Jag min åker kör och sår,
<tab>Kör och sår,
<tab>Kör och sår,
Gård och täppa krattar,
Ha, ha, ha! och skrattar.

Går mig verlden mot, välan!
Modet jag ej fäller.
Han, som bor deroppe, han
Nog till rätta ställer.
Himmelen är jordens vän:
Jag får nog så godt igen,
<tab>Godt igen,
<tab>Godt igen.
Nya tag jag fattar
Ha, ha, ha! och skrattar.

Ljuflig är naturens röst,
Landet är min lycka.
Lifvets glädje är min tröst,
Hvad vår prost må tycka.
Kommer han en vacker dag
Och predikar annat slag,
<tab>Annat slag,
<tab>Annat slag,
Jag pokalen fattar
Ha, ha, ha, och skrattar.</poem><td>
<td r><b>E. S–dt.</b>
<td c>––––––––
</table>
</chapter>



<chapter name="Slädpartiet">

<h2>Slädpartiet.</h2>
<table o>
<td 2 c><big>(<sp>Ur en notaries dagbok</sp>.)</big>
<td r>Mel.: „Jag helsar dig fredliga flagga“<br>eller någon annan mera passande.
<td><poem>Rätt opp i skyn steg röken
Mot vinterhimlens glans.
Jag bjöd en liten fröken
På slädparti och dans.
Till <i>Nackanäs</i> vi foro
Med bjällerklang och prakt.
Och hyggligt folk vi voro,
Tolf slädar, sammanlagdt.

Att rimfrost tyngde träden,
Kan nu er anförtros.</poem>
</table>
<table o>
<td><poem>Det gnisslade om släden,
Det rök ur hästens nos.
Vårt nät med breda fransen
Gaf glans åt fålens språng.
Af artighet var svansen
Ej knuten som chignon.

Pelsbrämad satt min fröken
Och <i>skön</i> naturen fann.
Jag mådde, såsom göken,
Fast jag ej gol som han.
Att neka vore orätt,
Att det i hjertat klack,
Så ofta fram ur floret
Sin purpurtipp hon stack.

Vi karameller sögo
Och hunno målet snart.
Det gick som om vi flögo,
Ty föret var så rart.
Trakterad blef hvar krake,
Det smakte, det tror jag,
Men oss bestods det lake
Och sherry öfver lag.

Med dans nu tiden nöttes
Och intet ben stod still.
Och instrumentet sköttes,
Så det stod herrligt till.
Det trumpna <i>gaf man åka</i>,
Det lustiga fick rå.
Sist hoppade vi <i>kråka</i>
Med alla fröknar små.

Men nu var tid att lanka:
Hvar släde körde fram.
Och månen som en anka
I blåa rymden sam.
Från månget hem steg röken
Så trefligt mot det blå.
Jag suckade, och fröken
Satt tyst och hörde på.

»O, stjernor! I som hvimlen!
Hur lumpen är vår jord!» — 
Jag var i sjunde himlen
Och hade smått om ord. — 
»O! den som vingar hade
Som alla foglar ha!»
Jag suckade.  Hon sade:
»Det vore mycket bra».

Jag yppade mitt hjerta,
Kanhända alltför fort.
Och med oändlig smärta
Jag höll vid hennes port.
Vi långa tal ej höllo,
Men sorglig blef min dag:
Gud vet hur orden föllo,
Men korgen — den fick jag.</poem>
<td r><b>E. S–dt.</b>
<td c>––––––––
</table>
</chapter>

<chapter name="Nya dieten">

<h2>Nya dieten.</h2>

<table o>
<td r><tab><tab><tab><tab><tab>Mel.:<br><tab><td>„När månen vandrar på himlen blå<br> Och tittar in genom rutan“.
<td 2><poem>Nu har jag börjat med Bantings kur,
Se’n jag har märkt att jag skralnat.
Var god och titta på min bonjour
Och se hur grufligt jag smalnat.
På kurens verkan jag inte klagar,
Ty tretton skålpund på fjorton dagar
<tab><tab>Jag sinat ur.

Jag var så tjock som den gröfsta stut
Och smälek led af de unga.
Det var en sorg, då jag skulle ut,
I droska skulle jag gunga.
Nu gå till fots jag mig ej besinnar,
Och benen flyga liksom trumpinnar
<tab><tab>Vid Bantings kur.

Att jag får hålla min mage kort,
Skall ingen oro mig vålla:
Jag smörgåsbordet fick lägga bort,
Men bränvinsbordet behålla.
Om rätt jag känner, cederar strupen
Långt hellre smöret, än <i>lilla supen</i>
<tab><tab>I Bantings kur.

Jag fisk får äta, men utan sås,
Och smörsås minst till min gädda.
Och té och kaffe och gök bestås,
Men utan socker och grädda.
Potatis får jag ej ha på faten:
Jag sill får äta, men ej <i>sallaten</i>
<tab><tab>I Bantings kur.

Med sneda ögon man ser min kropp,
Ju mera smärt han sig danat.
Kryddkrämarn ser att hvar sockertopp
Går inte åt, som han anat.
Klädshandlarn, ser jag, att det förtryter,
Och skräddarn svär och sin näfve knyter
<tab><tab>Åt Bantings kur.

Att vara mager blir snart ett mod:
Af fett vill ingen mer veta.
Väl hökarn står i sin hökarbod,
Men ingen köper det feta.
För öl och porter bli menskor skygga,
Och punsch det lönar sig knappt att brygga
<tab><tab>För Bantings kur.</poem>
</table>
<table o>
<td><poem>På tjocka menskor är verlden mätt,
Till sin fullkomning man skrider.
När menskoslägtet blir mera lätt,
Bli också lättare tider.
Snart all sin fetma man från sig sätter,
Och gubbar dansa liksom kadetter
<tab><tab>Vid Bantings kur.</poem>
<td r><b>E. S–dt.</b>
<td c>––––––––
</table>
</chapter>


<chapter name="Kalaset">

<h2>Kalaset.</h2>
<table o>
<td r>„Vi ä budna allihop.“<br><sc>Bellman</sc>.
<td><poem>Uppsträckt i frack, lorgnett och hvita handskar
Redan jag står fullfjädrad till supén.
Ännu en gång jag toaletten granskar,
Sätter min hatt försigtigt på tupén.
Qvällen är mörk, i vinden fläktar kappan,
Kölden är skarp och trottoaren hal.
Redan en mängd af glasskåp står vid trappan,
Full är tamburn med menniskofodral.

Salen är fylld med idel svarta frackar,
Kanske ett par med vasastjernan på.
Månans krachan i nästan alla nackar
Sprider sin glans för ögat då och då.
Lynnet är trögt, men värden känner smaken,
<i>Priffe</i>, han vet, är sällskapslifvets salt.
Ah, hvilken syn!  I innersta gemaken:
Punsch och cigarr och spelbord öfverallt!

Damerna qvaft och för sig sjelfva sitta:
Väl, att man är <i>supé-sirocco</i>-van!
En gör sin flit att på gravyrer titta,
En skär med grace en saftig astrakan.</poem>
</table>
<table o>
<td><poem>En sig förtjust vid ster’oskopet sätter
En tar en bok och slår den hop igen,
En tar notis om några tjog porträtter:
<i>Hvem är det här? – Jo, det är den och den.</i>

Känd uti stan som sjelfva elegansen.
Trippar en sprätt, för artighet i rop;
Läspar en stund om sista Innocensen,
Yppar att de haft snufva allihop.
Matta bli snart konversations-försöken,
Nu blir en bön förgäfves ej förspild:
Flygeln slås opp, och en barmhertig fröken
Sätter sig ned och sjunger <i>Rosens bild</i>.

Sången är slut — och <i>priffe</i> med detsamma.
Klockan, bevars, är snart treqvart till tolf.
Magen käns svång, och alla ögon flamma:
Skönt står ett bord med mat på salens golf.
Titta! Här finn’s gudsgåfvor till att välja.
Klang och gutår! Är det ej fint, så säg?
Kom låt oss gå! — Ja blott jag hinner svälja:
Nu har jag sväljt — nu kila vi vår väg!</poem>
<td r><b>E. S–dt.</b>
<td c>––––––––
</table>
</chapter>


<chapter name="En gubbes frieri">

<h2>En gubbes frieri.</h2>
<table o>
<td><poem>Se ej så på gubben, flicka!
Du ej vet hvad hända kan;
Ty det kunde så sig skicka,
Att du gubben fick till man.
Skalken bor i hvita lockar,
Amor, han är slipad han;
Och man vet att <i>»gamla bockar
Ha rätt starka horn»</i>, min sann!

Det gör intet att det snögat
Uti gubbens glesa lock.
Då han ser dig lugnt i ögat,
Kan hans hjerta svalla dock.
Gubbars trygghet kan förvilla,
Ulfvar spöka ibland lamm;
Oeh i <i>djupet som står stilla,
Gå de största fiskar fram.</i>

Ögonkasten, som dig följa,
Smugglar han så godt han kan.
Hosta är rätt svår att dölja,
Kärlek är ej bättre han.
Jag kan tyda tecken genast:
Nymunderad är hans häst,
Och hos skräddarn såg jag senast
Gubbens nya sammetsväst.

Det är lyckligt, att så fogar,
Om du gubben tar en gång:
Han har guld och gröna skogar,
Och af laxar stora fång.
Feta gäss i stora skockar,
Trafvare af bästa halt,
Kor och får och dito bockar
Hör man pingla öfver allt.</poem>
<td c><sp>En dag senare:</sp>
<td><poem>Jag har länge hört man glunkat
Om parti emellan er,</poem>
</table>
<table o>
<td><poem>Och jag sett att gubben lunkat
Oftare i ditt qvarter.
<i>Harens gång</i> man lyckats hitta,
Ryktet flyger som man vet:
<i>»Gubben friat!»</i> F-n besitta
Trodde jag ej det!</poem>
<td r><b>E. S–dt.</b>
<td c>––––––––
</table>
</chapter>


<chapter name="Till moster Carin på landet">

<h2>Till moster Carin på landet.</h2>
<table o>
<td><poem>Till svar och helsning,
Min snälla moster,
Jag vill dig egna
Mitt snillefoster.
Den <i>»svåra hostan»</i>
Jag visst beklagar,
Men den skall ge sig
Med solskensdagar.

Att <i>»gamla gikten
Hvar dag sig öker»</i>,
Det är ej annat
Än vårn som söker.
Med apteksburkar
Var ej för trogen;
Tro hellre göken
Som gal i skogen!

Att <i>»lad’gåln frodas»</i>
Kan djupt mig röra.
Att <i>»hönsen värpa»</i>
Är ljuft att höra.
Jag tänker redan,
Af fröjd betagen,
På gödkalfsteken
Midsommardagen.

Om <i>»lilla Mina»</i>
Må doktorn kälta,
Men hennes <i>bleksot</i>
Är bara <i>älta</i>.
Att ängslas moster
Visst ej behöfver:
Lägg lök på magen,
Så går det öfver.

Jag har ej mycket
Att just berätta.
Här ser man pigor
Som fönster tvätta.
Med landtutflyttning
Sig folket roar:
Det är en sjukdom
Bland Stockholmsboar.

Då ansas helsan
Bland berg och tufvor.
I små, små kyffen
Man trifs som dufvor.
Vid större samqväm
Man tätt sig slute:
Finns rum ej inne,
Så blir man ute.</poem>
</table>
<table o>
<td><poem>En del skall resa
För det är modet.
En del skall sqvalpa
Det tjocka blodet.
När vattendoktorn
Sin dom förkunnar,
Far hela högen
Till bad och brunnar.

Min sommarglädje
Vill moster öka.
Att mig infinna
Skall jag försöka.
Att det blir roligt
På gamla <i>Noruw</i>
Är mycket troligt – 
Hejbasalorum!</poem>
<td r><b>E. S–dt.</b>
<td c>––––––––
</table>
</chapter>



