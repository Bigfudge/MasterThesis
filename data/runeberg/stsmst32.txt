STOCKHOLMS STADS
SMÅSTUGEBYGGEN
<b>1932</b>

         



<b>1932 ÅRS SMÅSTUGOR</b>

Bostadsfrågan är alltid aktuell och särskilt i brydsamma tider pockar den på
sin lösning. Det gäller för den enskilde att inom en given kostnadsram söka
erhålla största möjliga valuta beträffande rymlighet, hygien och andra omständigheter, som skänka trevnad och tillfredsställelse med bostaden.

Den av Stockholms stad ledda småstugebyggnadsverksamheten, som nu pågått
sedan år 1927, giver envar möjlighet att erhålla en verkligt billig och ur alla
synpunkter sund bostad i stadens egna trädgårdsstäder, möjlighet att skapa sig
ett eget hem utan kapitalinsats och utan andra ekonomiska resurser än en 
blygsam årlig inkomst. Småstugebyggnadsverksamheten är nämligen så organiserad
att den nödvändiga insatsen kan göras i form av eget arbete, vilket ej erbjuder
någon större svårighet för den intresserade och duglige, då detta hans arbete,
förlagt till fritiden under en sommar, på allt sätt underlättas. Sålunda 
tillhandahåller staden all för bygget erforderlig materiel, som utvalts med tanke på
dess lätthanterlighet och som i största möjliga utsträckning iordningställts vid
fabrikerna. Särskilda instruktörer stå till förfogande och ge råd och anvisningar
i alla förekommande byggnadsdetaljer samt tillhandahålla de erforderliga ritningarna. 
Arbeten, som ej få utföras av den byggande själv såsom rörmokeri,
elektriska anläggningar m. m. ordnas av staden. Vid resningen av husstommen
erhålles viss hjälp av yrkeskunnig arbetare etc. I den mån den byggande ej
själv kan utföra övriga arbeten ankommer det dock på honom att anskaffa nödig
arbetshjälp. Över 1,000 småstugor, i storlek varierande från 2 till 4 rum och
kök äro redan på så sätt uppförda, de flesta av icke fackkunniga. 

Som regel ha de byggande ej kunnat utföra allt arbete men dock mer än
tillräckligt för att täcka den erforderliga insatsen.<footnote>Beräknar man exempelvis, att en stuga av medeltyp drager en kostnad av c:a 10,000 kr. i standardutförandet, och att den är belånad till 90 % d. v. s. 9,000 kr., så ankommer sålunda på den byggande att själv genom arbete insätta 1,000 kr. Då de totala arbetslönerna frånsett de entreprenadarbeten, som ordnas direkt av staden, uppgå till över 2,000 kr. så måste sålunda den byggande själv prestera icke fullt häften av byggnadsarbetet.</footnote> Det enda kontanta utlägget, som oundgängligen erfordras, är inbetalandet vid kontrakteringen av ett års avgäld för tomten samt vissa andra stadgade avgifter till ett sammanlagt belopp
av c:a 300 kr. Möjligheten att utan tillgång till kapital skapa sig ett eget hem
i en sund miljö är sålunda icke längre någon utopi utan rena verkligheten, som
träder var och en till mötes vid besök inom stadens småstugeområden Olofslund,
Åkeshof och Ängby i Bromma samt Enskede och Skarpnäck i Enskede församling. 

Som av det efterföljande torde komma att med all tydlighet framgå, måste
småstugan anses vara den billigaste bostadsform som f. n. existerar i Stockholm.
Numera sättes ju alltid bostadskostnaden i relation till bostadsutrymmet, vilket
är det enda rätta. Det visar sig då att man för en och samma kostnad får ända
till <i>dubbelt</i> så stora utrymmen i en småstuga som i även ett det allra billigaste
nybyggda bostadshus i den inre staden. I småstugan förekommer ej kok-, sov-
och matvråar utan rymliga kök och rum, där man med trevnad kan vistas och
känna sig hemma. Småstugan är en verklig familjebostad, där barnen få plats
och där man ej riskerar att störas av vägg i vägg boende grannar. Till stugan 
hör en egen tomt, som är både till nytta och nöje för familjemedlemmarna, i det
att sysslandet med densamma ger utbyte och är en lämplig motvikt mot enformigt
och slitande förvärvsarbete av ena eller andra slaget. Det torde sålunda för de
flesta vara väl värt att reflektera på möjligheten av att skapa sig ett eget hem
i en modernt utrustad småstuga. 

Enligt stadsfullmäktiges beslut får innevarande år uppföras 600 st. småstugor
av vilka cirka 300 st. skola förläggas till Enskede och Svedmyra småstugeområden 
samt lika många till Ängby småstugeområde. Belägenheten av samt kommunikationerna 
till dessa områden framgå av uppgifterna å sid. 4 och 5. 

För året komma att tillämpas fem olika stugtyper benämnda typ I, II, III, IV
och V. De variera i storlek från 2 till 4 rum och kök samt äro närmare beskrivna 
å sid. 8 till 12. Varje stuga förses med ledningar för gas, vatten, avlopp
och elektricitet ävensom med centralvärmeledning. I källaren är anordnad kombinerad 
tvätt- och badstuga, vilket visat sig erbjuda många fördelar. Badstugan
blir bland annat utrustad med vattenvärmare av koppar, vilken för en ringa
merkostnad med lätthet kan kompletteras så att den blir en modern tvättmaskin.
Varmvattnet till badet erhålles från nämnda vattenvärmare, som är bekvämt anordnad 
för gaseldning. I källaren finnes vidare, förutom pannrum och vanliga
ekonomiutrymmen, jämväl ett större utrymme, som kan användas som verkstadsrum eller eventuellt för en mindre tilläggskostnad inredas till garage därest terrängförhållandena 
å tomten det tillåter. W. c. förlägges i en del typer i källarvåningen
samt i en del typer i bottenvåningen. Ytterligare utrymmen kan vinnas genom
att jämväl utbygga källaren under kvisten eller blomsterrummet. 

Bottenvåningen inrymmer ett rymligt kök samt, beroende på typ, ett eller
två rum, tambur eller hall etc. Det är även möjligt att i samband med första
utbyggandet eller senare utöka bottenvåningen genom anordnande av ett särskilt
blomsterrum, vilket, vad beträffar typerna I, II och III, kan ske genom inglasning
av den öppna kvisten, som förekommer i dessa typer, och som är särskilt konstruerad 
för att sådan inglasning och vinterboning med lätthet skall kunna utföras.
Merkostnaden härför är jämförelsevis låg. Även typ IV förses ofta, ehuru kostnaden 
är större, med blomsterrum, som här kan anordnas med överliggande
altan. Blomsterrummet utbygges då endera i anslutning till stora rummet eller
till hallen å nedre botten, i vilket sistnämnda fall det lämpar sig särskilt väl
som matplats. Köket utrustas bland annat med gasspis och lämpliga diskbänks- 
och skåpinredningar. Väggarna klädas i köket helt samt i tambur och trappuppgång 
till brösthöjd med plywood. Ovan diskbänk och spis anbringas vita
plattor av kakel eller glas. Diskbänken, som i det vanliga utförandet ej innehåller
diskbassäng, förses med plåtbeslag av rostfritt stål. Varmvatteninstallation ingår
ej i det ordinarie programmet. 

Våningen en trappa upp inredes med ett rum och hall eller i de större
typerna med två rum och hall. Vad beträffar typ I inredes alltid övre våningen
från början. Typ II, III och IV behöva däremot icke på samma sätt inredas
i första utbyggnadsstadiet. För många är det nämligen vida fördelaktigare att ej
utbygga övre våningen från början utan hava detta utrymme så att säga i reserv
och först vid verkligt behov inreda detsamma. Inredningen kan då också ske
mera successivt, vilket givetvis ofta ställer sig förmånligt. Redan i första utbyggnadsstadiet ingolvas emellertid övre våningen och erforderliga rörledningar 
dragas upp så att inkopplingarna sedermera med lätthet kunna utföras. De som redan
från början vilja inreda övre våningen i typ II, III eller IV, erhålla byggnadslånet
ökat med ett belopp, som täcker materialkostnaden för denna inredning. 

Av vad som är anfört torde i stora drag framgå huru stugorna normalt 
utrustas (standardutförandet) samt en del förekommande extraanordningar. 
<b>Enskede och Svedmyra småstugeområden.</b>

<img>


Enskede och Svedmyra småstugeområden äro båda belägna i Enskede församling. 
De betjänas av samma spårvägslinje, n:o 19. Enskedeområdet ligger
invid <i>Enskedefältets hållplats</i> och Svedmyraområdet invid hållplatsen, som
kommer därnäst, och som benämnes <i>Svedmyra hållplats</i>. Restiden är c:a 20
min, för färd från spårvägslinjens utgångsstation vid Slussen till de nämnda
hållplatserna. Avgiften är 20 öre med samt 25 öre utan kuponger. 
<b>Ängby småstugeområde.</b>

ST. ÄNGBY SMÅSTUGEOMRÅDE ./.

Ängby småstugeområde är beläget i Bromma församling.
Man färdas dit med busslinje n:o 62, som utgår från
Kungsbroplan och via Kungsholmsgatan, Drottningholmsvägen,
Tranebergsbro, Brommavågen och Alvik, leder ut till
Ängby småstugeområde, där linjen har sin slutstation vid
torget strax sedan den passerat Ängby skola. Restiden är
c:a 25 min, och avgiften 25 öre med samt 35 öre utan kuponger.
Även Ängbyområdet torde framdeles komma att förses med
spårkommunikationer. Sålunda är en förortsbana projekterad,
som, sedan den passerat den blivande högbron
vid Tranebergssund, fortsätter rakt väster ut och går fram
omedelbart söder om Ängby småstugeområde.
<i>1. Hela familjen är
   med om de första
   spadtagen.</i>
         
<i>2. Grundplattorna
   gjutas.</i>
         
<i>3. Grunden muras      
   upp.</i>
         
<i>4. Det standardiserade
   trämaterialet reses
   upp på några
   timmar (fönster o.
   dörrar äro insatta
   i väggblocken etc.).</i>
<i>5.  Skorstenen muras
    lätt av färdiga
    block.</i>
         
<i>6.  Köksinteriör från
    en småstuga av
    typ III.</i>
         
<i>7.  Småstuga av typ II.</i>
         
<i>8.  Småstuga av typ III.</i>
         
<i>9.  Småstuga av typ IV
    med utbyggt blomsterrum
    och altan.</i>
         
<i>10. Vy över Enskede
    småstugeområde.</i>
<img><b>TYP I</b></img>

<sp><i>TYP I</i></sp> är näst typ V den minsta 
förekommande stugtypen. <sp><i>Bottenvåningen</i></sp>
innehåller ett rymligt rum och kök m. m. 
Trappa leder från tamburen upp till övre
våningen samt från köket ned till källarvåningen. 
<sp><i>Övre våningen</i></sp>, som i denna
typ alltid utbygges redan i första utbyggnadsstadiet, 
inrymmer ett rum, hall, klädkammare
m. m. Utrymmena bliva här på grund av
takfallet ganska små men det hela ger ett
utomordentligt nätt intryck. <sp><i>Källarvåningen</i></sp>
innehåller bad- och tvättstuga,
pannrum, matkällare, verkstadsrum samt w. c.
Även garage kan anordnas men ej så lämpligt 
som i övriga typer, då utrymmena äro
väl knappa. Typen förekommer ej inom
Svedmyraområdet.

<table>
<td>Beräknad byggnadskostnad vid
standardutförande och med
inredd övre våning <td c>kr. <td r>10,200
<td>Högsta medgivna belåning <td c>» <td r>9,180

<td c><i>Beräknade årsomkostnader under:</i>

<td>Första fem åren <td>c:a kr. <td r>900
<td>Därpå följande 35 åren <td c>»  » <td r>800
<td>Därefter <td c>»  » <td r>300 
</table>

I årsomkostnaderna äro inberäknade utgifter 
för ränta och amortering å stadens lån,
tomträttsavgäld, skatt, försäkring, sotning,
renhållning och vatten men ej värme. Kostnaden 
för värme kan beräknas till c:a 100
kr. per år. 

<img>BOTTENPLAN.</img>

<img>ÖVRE PLAN</img>

<img>KÄLLARPLAN.</img>
<b>TYP II</b>
<img>

</i>TYP II</i> är den största förekommande stugtypen. 
<sp><i>Bottenvåningen</i></sp> innehåller två rum och kök, w. c. m. m. Från tamburen
leder trappa upp till övre våningen samt ned
till källarvåningen. Mellan rummen finnes
bred öppning, som stänges med pardörrar.
Från stora rummet leder ett par fönsterdörrar
ut till den öppna eller event. inglasade verandan. 
<sp><i>Övre våningen</i></sp> kan inredas med
två eller ett rum och hall, i sistnämnda fall
blir hallen synnerligen stor. Plats finnes
för rymliga garderober, toalettutrymme etc.
<sp><i>Källarvåningen</i></sp> innehåller de vanliga
ekonomiutrymmena samt ett verkstadsrum,
som med lätthet kan anordnas till garage.

<img>BOTTENPLAN.

<img>ÖVRE PLAN.

                              Utan inredd    Med inredd
                              övervåning     övervåning          
Beräknad byggnadskostnad 
vid standardutförande         kr. 11,500     kr. 13,000

Högsta medgivna bebelåning . .    10,350         11,050

<i>Beräknade årsomkostnader under:</i>
Första fem åren . .        c:a kr. 1,050  c:a kr. 1,100
Därpå följande 35 åren      »  »     900   »  »     950
Därefter                    »  »     350   »  »     350
         
I årsomkostnaderna äro inberäknade utgifter 
för ränta och amortering å stadens
lån, tomträttsavgäld, skatt, försäkring, sotning, 
renhållning och vatten men ej värme.
Kostnaden för värme kan beräknas till c:a
120 kr. pr år.


<img>KÄLLARPLAN.
<b>TYP III</b>
<img>

<sp><i>TYP III</i></sp> är en medeltyp, som är synnerligen 
god och därför också särdeles efterfrågad. 
<sp><i>Bottenvåningen</i></sp> innehåller ett
stort rum och ett mycket rymligt kök m. m.
Från tamburen leder trappa upp till övre
våningen samt ned till källarvåningen.
<sp><i>Övre våningen</i></sp> är ej fullt så rymlig som
motsvarande våning i typ II, men giver dock
möjlighet att inreda två rum och hall eller
vilket också är mycket vanligt, ett rum och
en stor hall. Rymliga garderober och 
toalettutrymme kan inredas. <sp><i>Källarvåningen</i></sp>,
som är synnerligen rymlig, innehåller de
vanliga ekonomiutrymmena samt ett verkstadsrum, 
vilket, liksom motsvarande utrymme 
i typ II, lätt kan anordnas till
garage.

<img>BOTTENPLAN.

<img>ÖVRE PLAN.


                           Utan inredd   Med inredd
                           Övervåning    övervåning
Beräknad byggnadskostnad 
vid standardutförande . .  kr. 10,000    kr. 11,400
Högsta medgivna belåning    »   9,000     »   9,690
         
<i>Beräknade årsomkostnader under:</i>
Första fem åren . .       c:a kr. 920   c:a kr. 980
Därpå följande 35 åren     »   »  800    »  »   850
Därefter                   »   »  300    »  »   300
         
I årsomkostnaderna äro inberäknade utgifter 
för ränta och amortering å stadens lån, 
tomträttsavgäld, skatt, försäkring, sotning, 
renhållning och vatten men ej värme.
Kostnaden för värme kan beräknas till c:a
100 kr. pr år.

<img>KÄLLARPLAN.
<b>TYP IV</b>
<img>

<i>TYP IV</i> är småstugan i två fulla våningar.
Den har något mindre grundyta än typ III
men erbjuder dock stor rymlighet, emedan
övre våningen ej inkräktas av takfallet.
<sp><i>Bottenvåningen</i></sp> innehåller ett rum, hall,
kök m. m. Från hallen leder trappa upp
till övre våningen samt från ett särskilt
vindfång leder trappa ned till källarvåningen,
Ett extra blomsterrum med tillhörande altan
kan utbyggas i anslutning till rummet eller
till hallen å nedre botten. <sp><i>Övre våningen</i></sp>
inredes som regel med två rum, hall och erforderliga 
garderober etc. Standardiserade
byggnadsdelar till mellanväggar etc. för
denna inredning finnas att tillgå. <sp><i>Källarvåningen</i></sp>, 
som inrymmer de vanliga ekonomiutrymmena, 
kan inredas med garage.

<img>BOTTENPLAN.

<img>ÖVRE PLAN.
                              Utan inredd    Med inredd
                              övervåning     övervåning
Beräknad byggnadskostnad 
vid standardutförande.        kr. 10,900     kr. 12,100
Högsta medgivna belåning       »   9,810      »  10,280

<i>Beräknade årsomkostnader under:</i>
Första fem åren . .        c:a kr. 1,000  c:a kr. 1,040
Därpå följande 35 åren      »   »    880   »   »    900
Därefter                    »   »    340   »   »    340
         
I årsomkostnaderna äro inberäknade utgifter 
för ränta och amortering å stadens
lån, tomträttsavgäld, skatt, försäkring, sotning,
renhållning och vatten men ej värme. 
Kostnaden för värme kan beräknas till 
c:a 120 kr. pr år.
         

<img>KÄLLARPLAN.
<b>TYP V.</b>
<img>

SMÅSTUGA TYP V.
         
<img>BOTTENPLAN.

<img>KÄLLARPLAN.        
          
         
<sp><i>TYP V</i></sp> är den minsta förekommande och billigaste 
stugtypen. Den är uppförd i endast en våning,
vilket medför ett synnerligen nätt och trevligt utseende. 
Stugan utrustas lika modernt som alla
övriga typer. <sp><i>Bottenvåningen</i></sp> innehåller två
rum och kök, som äro icke oväsentligt rymligare
än exempelvis motsvarande utrymmen i bottenvåningen 
för typ II. Dessutom finnes i bottenvåningen 
tambur, garderober och w. c. Trappa leder
ned till källarvåningen från ett utrymme mellan
köket och lilla rummet. <sp><i>Källarvåningen</i></sp> behöver 
här ej utbyggas under hela huset då goda
utrymmen ändå erhålles för badstuga, matkällare,
pannrum m. m.

Beräknad byggnadskostnad vid standardutförande      kr. 9,200
Högsta medgivna belåning                             »  8,280

<i>Beräknade årsomkostnader under:</i>

Första fem åren                                   c:a kr. 820
Därpå följande 35 åren                             »   »  720
Därefter                                           »   »  260

I årsomkostnaderna äro inberäknade utgifter för
ränta och amortering å stadens lån, tomrättsavgäld, 
skatt, försäkring, sotning, renhållning och
vatten men ej värme. Kostnaden för värme kan beräknas 
till c:a 80 kr. pr år.

Denna stugtyp är föreslagen att dels placeras på tomter av vanlig 
storlek om c:a 500 kvm, och dels på mindre tomter om c;a 350 kvm., 
som effektivt avskärmas från varandra. Detta ernås bl. a. genom
att stugorna ej förses med gavelfönster och placeras med den ena 
gaveln i tomtgränsen. Stugorna äro i modell avbildade å titelsidan.
         
              STOCKHOLMS STADS FASTIGHETSKONTOR
                        <b>SMÅSTUGEBYRÅN</b>
ADR.:  STADSHUSET, STOCKHOLM.       TEL.:  NAMNANROP »STADSHUSET».

                              -
               Sthlm, K. L. Beckmans Boktr. 1932
                           204 32         
