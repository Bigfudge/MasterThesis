
<img>JAPANESISKA SAGOR
<b><big><big>MOMOTARO</big></big></b>
På svenska af Konni Zilliacus.</img>
<table o>
<td c><b>Wentzel Hagelstams Förlag</b><br><b>Helsingfors</b>
<td c><img><b>T. HASEGAWA'S TRYCKERI</b>
<sp>10 HIYOSHICHO,</sp>
<big>TOKYO.</big></img>
</table>
<chapter name="Momotaro">

<h2>MOMOTARO.</h2>
<img></img>
<img></img>
<img l></img>

FÖR några hundra år sedan
lefde där i närheten af en
flod i Japan en gammal vedhuggare
och hans hustru. De voro barnlösa,
ehuru de alltid önskat sig en son
<img></img>
och ofta bedt gudarna skänka sig
barn. En morgon, då vedhuggaren
gått till skogen hände det att hans
hustru begaf sig ned till floden att
tvätta byke och medan hon höll på
därmed såg hon en persika komma
flytande med strömmen. Hon drog
den vackra frukten till sig med en
<img></img>

<img></img>
bambukäpp och tog den med sig
hem för att bjuda den åt sin man,
då han kom hem från skogen. Kort
därpå återvände vedhuggaren och
hustrun välkomnade honom med
persikan. Men just då han stod i
begrepp att taga frukten sprack den
itu och fram kom ett litet gossebarn,
som skrek med full hals. De båda
gamla blefvo mycket glada och
beslöto genast att upptaga gossen
såsom egen son. Och emedan han
blifvit född af en persika kallade de
honom “Momotaro,” hvilket
betyder “det lilla persikebarnet.”

Momotaro växte hastigt, blef
stor, stark och tapper och begynte
uppgöra allehanda planer för
framtiden. Slutligen sade han en dag till
sina föräldrar: “nu är jag gammal
<img></img>
nog att uträtta något i världen och
ämnar draga till trollens ö att eröfra
deras skatter. Hafven därför
godheten att baka mig några hirsbullar
till vägkost." De båda gamla kände
<img></img>

<img></img>
sig visst mycket sorgsna öfver att
Momotaro ville draga bort, men
gjorde dock såsom han bad. De
malade hirs till mjöl och bakade
bullar, hvarpå Momotaro tog afsked
och med friskt mod begaf sig åstad.

Han hade inte färdats långt
innan han mötte en apa, som frågade:
“hvart är du på väg Momotaro?”
<img></img>
“Till trollens ö att eröfra deras
skatter,” svarade Momotaro. “Hvad
har du i påsen vid din gördel?”
frågade apan vidare. “De bästa
hirsbullar i hela Japan,” sade
Momotaro. “Gif mig en så följer jag med
och hjälper dig” bad apan och sedan
han fått en bulle följde han med på
färden för att hjälpa Momotaro.

Litet längre fram mötte de en
fasan, som ropade: “hvart gäller
resan, Momotaro?” Han svarade
såsom förut, hvarpå fasanen bad
om samt erhöll en hirsbulle och
likaledes inträdde i Momotaros tjänst.

Ännu lite längre fram mötte
de en hund, som frågade: “hvarthän
herr Momotaro?” “Till trollens ö
att vinna deras sakatter,” lydde svaret.
“Om du vill gifva mig en af dina goda
hirsbullar så följer jag också med,”
sade hunden. “Hjärtans gärna,”
svarade Momotaro och sedan
<img></img>

<img></img>
hunden fått sin bulle tågade han vidare,
följd af apan, fasanen och hunden,
som alla voro ifriga att hjälpa i
striden mot trollen.

Då de komma fram till
trollslottet flög fasanen öfver porten och
<img></img>
apan klättrade öfver muren, hvarpå
de öppnade porten så att Momotaro
och hunden sluppo in på
slottsgården. Där möttes de dock af
trollen, som ingalunda ville uppgifva
sina skatter utan strid. Men
Momotaro och hans vänner kämpade så
tappert att de snart vunno
öfverhanden och drefvo trollen till baka,
hvarpå de togo själfva trollkungen
till fånga. Då underkastade sig
trollen den tappra Momotaro och
deras kung lät hemta fram alla
skatter han samlat under oräkneliga
år. Där funnos hättor och kåpor,
som gjorde sina bärare osynliga;
juveler, som regerade hafvets ebb
<img></img>
och flod; rara koraller, mysk,
smaragder och sköldpaddskal och både
guld och silfver i hopar. Allt gåfvo
trollen åt Momotaro, som i gengäld
frigaf deras kung, hvarpå han drog
hem med sina rikedomar. Där
lefde han sedan i frid och lycka under
återstoden af sitt lif tillsamman med
sina goda fosterföräldrar och sina tre
vänner, apan, fasanen och hunden.
<img></img>

<img></img>
</chapter>

<img></img>
