<table o>
<td c><h1>III</h1>
<td c><h1>ET HIDTIL UTRYKT ARBEJDE VEDRØRENDE</h1>
<td c><h1>TØRVEMOSER AF JAPETUS STEENSTRUP</h1>
<td c><b>UDGIVELSEN BESØRGET</b>
<td c><b>AF</b>
<td c><h2>K. RØRDAM</h2>
</table>

<chapter name="Inledning af K. Rørdam">

<big><big><big>I</big></big></big> sin Afhandling »Geognostisk-geologisk Undersøgelse af Skovmoserne Vidnesdam
og Lillemose« (trykt 1842) omtaler <sc>J. Steenstrup</sc>, at faa Dage efter at han i 1837
havde erfaret d. kgl. d. Videnskabernes Selskabs Bedømmelse af nævnte Arbejde »blev det
mig efter det kgl. Rentekammers Indstilling, allernaadigst forundt offentlig Understøttelse
til at foretage en Reise i det nordlige Jylland for at undersøge Tørvemosernes Tilstand i
denne Provinds« (anf. Afh. S. 22—23). Steenstrups Beretning til Rentekammeret, der er
dateret d. 6te Juni 1839, lige før han for samme Regeringsmyndighed skulde rejse til Island,
findes noteret som indgaaet i »Journal for de kongelige Domaine-Skove i Danmark Litr. A.
20de Sept. 1838—1ste Marts 1840« (Rigsarkivet). Indførelsen er sket 17de Aug. 1839
som Nr. 1139, og senere er tilført Bemærkningen: »Tørvepakken«. I Protokollens
Register findes Steenstrups Navn kun anført ved denne ene Sag. Nævnte »Torvepakke«
i Rigsarkivet er mærket »Forst. Domænekontor XV 31. Nr. 25. <sp>Tørvepakken</sp>
1831—1865«. Heri findes i særskilt Omslag Steenstrups Skrivelse 24-4-1837 til
Konferentsraad <sc>J. Collin</sc>, Deputeret i Rentekamret, om Rejsens Formaal og Ansøgning om
Rejseunderstøttelse, et anbefalende Brev af 11-5-1837 fra <sc>Forchhammer</sc> til Collin i samme
Anledning, og et »aabent Brev« fra Generalpostdirektoratet<footnote>D. v. s. Concepten til Brevet. Originalen findes i det Steenstrupske Arkiv.</footnote> om, »at Candidat
Steenstrup paa sin Rejse i Jylland har Ret til at benytte Befordring uden for
Vognmandslaugene«. Desuden findes forskellige andre Cancelliskrivelser om Udbetalingen af
Rejsepenge til Steenstrup. Fra 9de Sept. 1837 findes fra Steenstrup en sex Foliosider stor
»Foreløbig Rapport om de ved Rejsen erholdte Resultater og under samme anstillede
Iagttagelser« samt Regnskab for Anvendelsen af de bevilgede 150 Rbd. Fra 5te April
1838 foreligger (dat. »Regensen 2den Gang Nr. 2«) Ansøgning fra Steenstrup om et
yderligere Bidrag paa 30 Rhdl., da Arbejdet og Bearbejdelsen af de indsamlede Prøver har
taget længere Tid end beregnet. Endelig skulde selve Beretningen komme, da den iflg.
Domæne-Journalan, som nævnt, er indført d. 17de Aug. 1839. Men den fandtes ikke.
Derimod var den mærkeligt nok opbevaret i den kgl. Veterinær- og Landbohøjskoles
Manuskriptsamling. At det er selve Originalberetningen, fremgaar bl. a. af, at den er
forsynet med Mrk. »Dom. Journal A. Nr. 1190« i Overensstemmelse med Noteringen i
nævnte Journal. Hvorledes den er havnet paa sit nuværende Sted, har det ikke været
muligt at faa oplyst, da det er sket førend den Tid, hvor der blev ført Register over nævnte
Manuskriptsamling. Beretningen bestaar af 73 tæt beskrevne Kvartsider, 58 Sider er
skrevet med Stp.s egen Haand, medens den sidste Rest er renskrevet af en anden. Stp.
har næppe havt Lejlighed til at gennemse dette Stykke efter Renskrivningen, og
Beretningen er indsendt, efter at Steenstrup havde begivet sig paa Vej til Island, hvortil han
allerede sidst i Maj 1839 fik Opfordring af Rentekamret<footnote>Smgl. ogsaa Stp.: »Geolog.-geogn. Unders, af Skovmoserne Vidnesdam- og Lillemose« (1842)
S. 23, hvor Stp. hentyder til, at han paa Grund af den islandske Rejse blev forhindret i
Gennemsynet ogsaa af Beret, til Rentekamret, og »for hvilken jeg endnu er i det høje Collegiums Gjeld«.</footnote>. Heri maa upaatvivlelig ogsaa
søges Grunden til, at Steenstrup ikke har udført den Inddeling af Beretningen i fire
forskellige Afsnit, som han omtaler i Indledningen. Man kan dog næppe opfatte denne blot
som det første Afsnit<footnote>Skønt der vistnok i Rentekamret er noteret »1ste Afsnit« uden paa Manuskriptet.</footnote>, da han heri ogsaa medtager adskilligt, der efter Indledningen
maatte henregnes til de tre andre Afsnit. I alt Fald tør det betragtes som sikkert, at
Rentekamret ikke fik nogen Fortsættelse. I Domænejournalen findes, som nævnt, ikke
opført nogen saadan, og den er heller ikke blevet afkrævet Steenstrup. Ligeledes findes
heller ikke i det Steenstrupske Arkiv, som Prof. <sc>Joh. Steenstrup</sc> velvilligst har tilladt
mig at gennemgaa, nogen Fortsættelse, hvorimod der findes et delvis Udkast til denne
Beretning og en interessant Arbejdsjournal »<sp>Løbende Bemærkninger over
Naturhistoriske Gjenstande Danmarks i Særdeleshed</sp>« af Japetus Steenstrup,
paabegyndt i Efteraaret 1835. Heri findes foruden adskilligt andet<footnote>Saaledes Iagttagelserne over Flintflækkers Forekomst ved <sp>Skelum</sp> sammen med
Muslingeskaller (Aug. 1836), og over Forekomsten ved <sp>Havnø</sp> af Skaller, Flintflækker og »haandelige
Kampesten«, der var stillet sammen i en Kreds, samt Brudstykker af to Menneskeskeletter (Aug. 1836).</footnote> alle de originale
Iagttagelser over Moserne, hvorefter den omhandlede Beretning er udarbejdet.

At Steenstrup i en Alder af 24 Aar <sp>blev udvalgt</sp> til at foretage denne
Undersøgelses-Rejse »efter kongelig Befaling« af de høje Herrer i Rentekamret, fremgaar af hans
Ansøgning om Rejsepenge, som nedenfor skal gengives. Han var en uformuende jysk
Præstesøn, en ung Student, der uden helt at kunne fæste sig til et bestemt Brødstudium
boede paa Regensen og senere paa Eiers Kollegium. Han havde, da han kom til
København, ingen fine Forbindelser eller mægtige Beskyttere at stole paa, kun sin egen
Dygtighed. Det maa forekomme ret mærkeligt, at saa ung en Mand i beskedne Forhold blev
udvalgt af Frederik den 6te's i høj Grad bureaukratiske Embedsmænd i Rentekamret til at
foretage et saa ansvarsfuldt Hverv, hvis man ikke havde Beviser for, at Steenstrup
allerede to—tre Aar i Forvejen som Rus og Toaaring havde haft Lejlighed til at yde den
geologiske Videnskab saa store Tjenester ved sit indgaaende Kendskab til det nordlige
Jyllands geologiske Forhold, at <sc>Forchhammer</sc> fandt sig beføjet til at nævne ham som
sin gode Hjælper i et Festskrift fra Universitetet<footnote><sc>J. G. Forchhammer</sc>: »Danmarks geognostiske Forhold«. Universitetsprogram. Nov. 1835,
S. 44 og 88.</footnote>. <sc>Forchhammer</sc> støttede ogsaa
Steenstrup ved sin før omtalte nedenfor gengivne Skrivelse til Rentekamret i Steenstrups
Ansøgning om Rejsepenge. Bidraget, han fik, maa siges at være beskedent: 150 Rdl.
til de langstrakte den Gang meget dyre Rejser og 30 Rdl. senere til Hjælp ved
Bearbejdelsen af Rejsens Resultater. Steenstrups Ansøgning, der er stilet til Konferentsraad
<sc>J. Collin</sc>, Deputeret i Rentekamret, lyder saaledes:

»Opfordret af Deres Høivelbaarenhed til at fremlægge et Overslag over den Tid
og de Hjelpemidler, som vilde udfordres til en Reise, hvis Øiemed maatte være en
igjentaget Undersøgelse af Tørvemoserne i det nordlige Jylland, fornemlig med Hensyn til
en senere Bearbeidelse af og nye Bidrags Indsamling til det <sp>Dauske Manuskript</sp>
af en Journal, holdt paa en Reise til Tørvemosernes Undersøgelse i Aaret 1830<footnote><sc>I. H. C. Dau</sc> havde i 1828 for Rentekamret berejst Sjælland og undersøgt Tørvemoserne,
hvorover han i 1829 udgav en paa Tysk affattet Beretning. Denne blev med Rette paa visse
Punkter noget stærkt kritiseret af Forchhammer (Dansk Litteratur-Tidende Kbhvn. 1829, S 777
& fig.). I 1830 berejste Dau Hjørring og Aalborg Amter for Rentakamret. I Maj 1831 døde han
for sin egen Haand. I det kgl. danske Landhusholdnings-Selskabs Arkiv findes adskillige
Aktstykker, der nærmere oplyser Dau's Moseundersøgelser.</footnote> — tager
jeg mig den ærbødige Frihed at meddele Deres Høivelbaarenhed nedenstaaende
Bemærkninger efter at have nogenledes gjort mig bekjendt meddel nævnte Manuskript. For ikke at
misforstaae eller miskjende Hr. Dau og hans Arbeide og for at sætte sig aldeles ind i den
Dauske Anskuelses- og Betegnelsesmaade, foreslaaes at netop en Deel af de af Dau beskrevne
og undersøgte Moser maatte paa ny besøges og undersøges f. Ex. den mindre, S. f.
Liimfjorden liggende, Vildmose. (Den større, af Dau ikke besøgte Mose, Store-Vildmose,
maatte vel være et af de fornemste Undersøgelsespunkter).

Da enhver Egn har flere Arter af Moser og enhver Art fordrer sin egen
Behandlingsmaade, maatte vel en grundig Undersøgelse af et færre Antal af disse vare at foretrække
for en hurtigere Overskuen af flere, for bedre derved at blive istand til at opfatte det
techniske saavel som det geognostisk-geologiske Vigtige. Saaledes burde maaskee den
østlige Halvdeel af Jylland fra Nordspidsen indtil Mariagerfjorden være et tilstrækkeligt
Terrain at undersøge i indeværende Sommer. Hvad Tiden angaaer, som vilde udfordres
til en saadan Undersøgelsesreise, da haaber jeg der ikke vil medgaae over to Maaneder,
saameget mere, som jeg allerede hist og her troer mig lidt bekjendt ned dem. De
pecuniære Hjelpemidler derimod tør jeg ikke give noget Overslag over, da jeg er aldeles
ubekjendt med de Udgivter, som kunne medgaae f. Ex. til Gravninger i de fleste Moser,
til at transportere Reisetøiet og et Par Instrumenter fra den ene Egn til den anden (thi
de egentlige Undersøgelsestoure maa skes til Fods) og til at bringe enkelte Stykker af
Tørvemassen til Undersøgerens Station i Omegnen (da den vaade Torvejords
Bestanddele ikke indtil Paalidelighed kunne bestemmes paa Stedet) samt til lignende tildeels
ubestemmelige Arbeider; men hvis det kongelige Rentekammer vilde bestemme een
eller anden Summa til disse Undersøgelser f. Ex. 150 Rdr., saa skal del være en
samvittighedsfuld Bestræbelse for mig at virke saa meget og saa nyttigt for denne Sum,
som det er mig muligt, og tillige skal jeg aflægge for Deres Høivelbaarenhed Regnskab
for Anvendelsen af den, saasnart jeg er vendt tilbage.

Det være mig her tilladt at gjøre opmærksom paa at min Fader, Pastor Steenstrup
til Scheelund, som efter det kongelige Landhuusholdningsselskabs Opmuntring har
arbeidet paa en Beskrivelse over Thisteds Amt, haaber at erholde en Maaneds Fritagelse fra
sine præstelige Forretninger, for at igennemreise den Deel af dette Amt, som det ved hans
Forflyttelse blev nægtet at undersøge nøiere. Da han har ønsket, at jeg kunde ledsage
ham paa denne Reise, for at være ham lidt behjelpelig med den physiske Deel af
Arbeidet, haaber jeg derved at kunne udstrække Iagttagelserne over Tørvemoserne til de
af Dau ikke bereiste Egne: Thy, Mors og Hanherred.

Ifald de i disse Linier indeholdte Anskuelser skulde finde Deres Høivelbaarenheds
Bifald, vilde jeg giøre det ærbødige Forslag at Reisen maatte foretages i Slutningen af Mai
eller i de første Dage af Juni, for at jeg kunde undersøge een eller flere af de større Moser
S. for Liimfjorden førend jeg i Forening med min Fader reiste til Thy, og siden forfølge
Rækken af Tørvemoserne igjennem Vendsyssel forat ende med Undersøgelserne over
Martørven i den allernordligste Deel af Jylland«.

Kbhvn. 26-4-37.<tab><tab><tab><tab><tab><tab>Ærbødigst

<tab><tab><tab><tab><tab><tab>J. Japetus S. Steenstrup.

<tab><tab><tab><tab><tab><tab>Studiosus zool. et geol.

Forchhammers Anbefalingsbrev til Collin er ogsaa ret karakteristisk og kan
gengives her:

»Hr. Gonferentsraaden har ønsket, at jeg skulde udvikle, hvorfor jeg troer at en
nøiagtig naturhistorisk og technisk Undersøgelse af vore Tørvemoser vilde være af stor
Vigtighed, og jeg griber gjerne denne Leilighed for at bidrage min Deel til disse
Undersøgelser.

Jeg behøver ikke at gjøre Hr. Conferentsraaden opmærksom paa, at det kraftigste
og bedste Middel til at befordre Cultur, Industri og selve Folkets Velværen, er
Kundskabernes Udbredelse og at vi først og fremmest maa kjende vore naturlige Rigdomskilder
og studere deres Forhold i alle Retninger, den meest videnskabelige ikke udelukket, da
ogsaa dens Indflydelse paa Praktiken er meget stor eller kan blive det. Nu er der maaskee
ingen Deel af vore raae Naturproduktioner, der har en mere afgjørende Indflydelse paa
Industri og Kultur end Brændsel, og for os ere store Strækninger af Landet indskrænkede
til Brugen af Tørv.

En Undersøgelse over Tørvens Beskaffenhed og om Forraadet af dette
Brændemateriale i de forskjellige Dele af Landet er derfor ganske uundværlig for enhver, der vil
gjøre sig bekjendt med Landets Hjelpekilder. Til denne Undersøgelse slutter sig
umiddelbart Efterforskninger om Størrelsen og Beskaffenheden af Eftervexten og paa disse
igjen maae de Midler være byggede, hvormed man vil gjøre det muligt at benytte det
nuværende Forraad af Tørv uden at forhindre Vexten af Moserne. Regne vi hertil, at
Mosernes Undersøgelse allerede have leveret mange interessante Fakta med Hensyn
til Geognosien og Landets ældre Historie, troer jeg at Hr. Conferentsraaden vil være
enig med mig at det i høi Grad er Regjeringen værdig at understøtte disse Forskninger.

Hr. J.Steenstrups Kundskaber i alle Grene af Naturhistorien, hans Sandhedskærlighed
og Iagttagelsesevne, saavelsom hans utrættelige Iver for disse Studier gjør ham efter
min Mening udmærket godt skikket til disse Iagttagelser.«

27-4-37.<tab><tab><tab><tab><tab><tab>Ærb.

<tab><tab><tab><tab><tab><tab>G. Forchhammer.

Rentekamret bevilgede Steenstrups Andragende om Rejsepenge, og han begav sig
afsted. Fuld Arbejdsfred til Opgavens Løsning fik han dog ikke, da der allerede d. 29.
Aug. 1837 fra Rentekamret udgik Ordre til Steenstrup om at undersøge <sp>Livø</sp>. Denne
Ø hørte under Bjørnsholms Gods, der tilhørte »den kgl. Kasse«. I Instruksen til
Steenstrup anføres: »Livø ønskes undersøgt med Hensyn paa, om sammesteds maade findes
nogen Jordart, som i teknisk Henseende kunde ansees at være af særdeles Vigtighed«
(Rentekamrets Skrivelse af 29-8-1837 i Stp. Ark.).

Ønsket om at undersøge Livø motiveres ikke nærmere, men man tager ossppe Fejl,
naar det antages at hænge sammen med da Formodninger om Stenkulforekomster ved
Limfjorden, som allerede i 1809 havde ledet Rentekamret til at anstille ret vidtløftige
Og kostbare Eftersøgninger, blandt andre Steder paa Fur<footnote>Smgl. <sc>J. G. Forchhammer</sc>:  Anf. Std. S. 87–88.</footnote>. Der fandtes dog hverken
den Gang eller senere noget, der kunde bestyrke denne Tanke, endsige brugelige
Stenkullag. Som efterfølgende Originalafhandling uf Steenstrup viser, kom han dog trods
Afbrydelserne vidt omkring og fik i den korte Tid undersøgt mange Moser. De to
følgende Vintre var han beskæftiget med at bearbejde sine Resultater, dels fra denne Rejse
dels fra Undersøgelserne paa Sjælland, men fik heller ikke Lov til at gøre dette Arbejde
færdig i Ro, da han, som nævnt, sidst i Maj 1839 af Rentekamret fik Ordre til at rejse
til Island og derved kom ind paa helt ny Undersøgelsesomraader, som der fra anden
Side vil blive givet Beretning om.

Den foreliggende Indberetning til Rentekamret om Undersøgelsen af Moserne
overholder af en eller anden Grund ikke den geografiske Orden, hvori Moserne blev
undersøgt, saa at i Beskrivelsen Moser beliggende Nord og Syd for Limfjorden følger ind mellem
hverandre, men Udgiveren har ment det rigtigst ikke at foretage nogen Forandring i saa
Henseende, skønt Steenstrup ganske utvivlsomt vilde have ordnet Beskrivelsen af de
enkelte Moser med Hensyn til deres Beliggenhed, hvis han selv havde besørget Udgivelsen
af Manuskriptet. Dette er iøvrigt i enhver Henseende gengivet bogstavret i det
efterfølgende; kun ganske faa Ords Tydning kan der være Tvivl om, og hvor dette er Tilfældet,
er der gjort opmærksom derpaa. Det bør maaske tilføjes, at en Del af, hvad der i
Manuskriptet er anført om den store og den lille Vildmose, af Steenstrup blev benyttet i den
store Moseafhandling fra 1842, men det er dog anset for rigtigst ikke at foretage nogen
Udeladelse af den Grund i det, der findes anført i Beretningen til Rentekamret. Dette
vilde ogsaa vanskelig lade sig gøre uden at omarbejde den og derved betage den
Originalens Karakter.

Juli 1913.<tab><tab><tab><tab><tab><tab>K. Rørdam.

</chapter>
<table o>
<td c><h2>Underdanigst Indberetning</h2>
<td c>til det høie kongelige Rentekammer om  en efter kongelig Befaling foretaget Reise
til Undersøgelse af Tørvmoserne i den nordøstlige Deel af Jylland.
<td c>Ved
<td c><sc>Johannes Japetus Smith Steenstrup</sc>.
<td c>1839.
</table>



<chapter name="Indledning">
<h2>Indledning.</h2>

*

<b>I</b> <sc>det</sc> Undertegnede i dybeste Underdanighed herved aflægger Beretning om Udfaldet
af den Reise, som det ifølge det kongelige Rentekammers Indstilling naadigt befaledes
ham at foretage i afvigte Sommer 1837 til Undersøgelse af Tørvmoserne i det nordlige
og nordøstlige Jylland, tager han sig den underdanige Frihed at forudskikke følgende
Bemærkninger.

Af en foreløbig, strax efter Reisens Fuldendelse underdanigst indsendt, meget kort
Rapport til det kongelige Rentekammer, vil dette høie Kollegium være underrettet om
den historiske Deel af Reisen; med de mig allernaadigst tilstaaede 150 Rd. havde jeg
gennemreist den østlige Sidedeel af Jylland, fra Randersfjorden til Skagen, og undersøgt
mangfoldige i denne lange Strækning liggende Moser. Til disse Undersøgelser var der
medgaaet en Tid af 2 Maaneder, dog ikke sammenhængende men adskilt ved et
Tidsrum af 3—4 Uger, i hvilke jeg ledsagede min Fader, Pastor Steenstrup til Skelum, paa
en Reise gennem Thy, Hanherrederne etc. for at være ham behjælpelig med
Udarbeidelse af en landoeconomisk Beskrivelse af dette Amt, og derved bleve mine Undersøgelser
af Tørvmoserne i Jylland ogsaa udstrakte over saameget af den vestlige Sidedeel, som
ligger i Liimfjorden eller <sp>Norden</sp> for samme. Alt hvad der blot har med det historiske
og oeconomiske ved Reisen at gjøre, troer jeg derfor her at burde forbigaae og strax at
gaae over til de nærmere  Forholde  ved Tørvmoserne i  denne  Egn af  Landet.

Det kongelige Rentekammer søger igjennem altomfattende naturhistoriske
Undersøgelser at komme til den nøiagtigste Kundskab om Landets Beskaffenhed, dets
nyttigste Frembringelser og disses Afbenyttelse. Tørvdannelserne maa ansees for een
af de vigtigste Naturfrembringelser for et Land, som Danmark, hvis fornemste
Brændselart Tørv er og i lang Tid maa blive; deres Undersøgelse lover i statshuusholderisk
Henseende et ligesaa vigtigt Udbytte, som den i videnskabelig Henseende er interessant,
fornemlig for Geologien og Historien.

Der vil ingen Tvivl være om at jo det kongelige Rentekammer vil lade Tørvmoserne
Undersøge i saavidt muligt alle Egne af Landet, for at der af alle de samlede Materialier
kunde opstilles en fuldstændig Bygning.    Herværende Indberetning har jeg derfor
afdeelt i flere større Afsnit efter de Afdelinger, som jeg tænkte mig Denne vilde faae, og i
hvilke jeg tænkte mig mine og Andres Iagttagelser om samme Hovedgjenstand vilde
blive optagne.

I et første Afsnit har jeg <sp>beskrevet en Deel Moser</sp>, fornemlig de vigtigere
i een eller anden Henseende; om andre har jeg blot meddeelt beskrivende Bemærkninger
om et eller andet stedfindende Forhold, Tilstanden f. Ex. eller Andet. Meget vil i dette
Afsnit forekomme uden al Interesse for Øieblikket, og maaskee ogsaa for Eftertiden;
men da det meget ofte var Tilfældet med mig, at jeg ved Undersøgelsen af en Mose,
fornemlig ved Spørgsmaalet om en saadan Moses Varighed under en vis Medfart, eller
om den mulige Reproduktion, som deri skulde have fundet Sted (de sangvinske
Forhaabninger om en Reproduktion synes at være det mest ruinerende Princip i Landboernes
Tørvvæsen) o. s. v. var mig af en væsenlig Vigtighed at have faaet en eller anden sikker
Meddelelse om Mosen fra en noget forudgaaende Tid, saa har jeg ikke villet udelade
af denne underdanige Indberetning nogensomhelst Optegnelse af min Dagbog, som
kunde have Udseende af en Gang i een eller anden Henseende at kunne komme til Nytte
— skjøndt det oprindelig var min Bestemmelse kun at meddele det Kongelige
Rentekammer Resultaterne af mine Undersøgelser under næste Afsnit. Det andet Afsnit gaaer
derfor allerede ud paa en Sammenstilling af hvad de gennemreiste Egne frembød
angaaende <sp>een</sp> Gjenstand; det omfatter <sp>saavel Tørvmassens som Tørvmosernes
Behandling</sp>.

I et 3die Afsnit, som jeg anseer for at være det vigtigste, har jeg søgt at
sammenstille hvad jeg selv har tænkt og seet angaaende <sp>Gjenvexten af</sp> <b>Tørv</b><sp>massen</sp>
(Reproduktionen) saavel paa denne Reise, som under tidligere og senere Studier af denne
interessante Gjenstand; fremstiller jeg endog Resultater i denne Henseende, der maatte
være mindre trøstende med Hensyn til den Afbenyttelse, som vore Efterkommere kunne
vente sig af Tørvmoserne, saa haaber jeg dog de ville fra en anden Side være meget
kjærkomne, da de formentligen ville komme Sandheden langt nærmere end mine Forgængeres.

Da det endvidere i det Kongelige Rentekammers Brev til mig af 30. Mai 1837 var
mig befalet, at indkomme med »Vink eller Forslag« til Tørvmosernes Afbenyttelse, saa
har jeg i et fjerde Afsnit taget mig den underdanige Frihed at fremsætte nogle saadanne.
<table>
<td>Elers Coll: Nr. 10. 6. Juni 1839.<td><tab><td c>underdanigst<br>Japetus Steenstrup.
</table>
</chapter>
<chapter name="Den store Vildmose">
<h2>Den store Vildmose,</h2>
ligger deels i Aalborg deels i Hjørring Amt, dog har det førstnævnte Amt størst Part
i den saavel hvad Overfladen angaaer som med Hensyn til den deriværende Masse af
Brændemateriale, da Mosens største Dybde findes i dens sydlige Deel. Denne Mose
frembyder en uhyre lyngklædt Flade (omtrent 13000 Td. Land stor) der imod S. er
begrændset af de høie Banker ved Biersted og Aabye, paa de 3 andre Sider derimod er
omgivet af store Engstrækninger, hvis frodige Plantedække danner en grøn og levende
Indfatning om den brune og døde Mose, og hvis Overflade ialm. ligger noget høiere
end Mosens Bund. Disse Enge anslaaes til 3000 Td. Land, tilhøre Sognene Aabye,
Jetsmark, Saltum, Ingstrup, Vrensted, Tolstrup, og gjennemstrømmes af den fra Øster
kommende Ryeaae, der i faa hundrede Alens Distance stedse følger Mosens Omkreds, og
danner mere end en Halvbue omkring den og leder en Deel af dens overflødige
Vandmasse ud i Liimfjorden. Engbeltet er imod V. meget bredt, den sydvestligere og
nordligere Deel lidt smalere, paa det første Sted indknebet ved den store Sandbakke, som
ligger tæt ved Toftegaardene, og som bærer efter Udtalen Navnet: Sandelshøi, og paa
det sidste Punkt begrændset af de N. for Hammelmosegaarden liggende høie
Tisebakker. Engene gaae efterhaanden mod V. over i det temmelig sandede, svagt
bølgende Agerland, som udgjør Jetsmarks Sogn, og som, afskaaret ved Mosedrag og Sande,
strækker sig lige til det 2 Miil derfra fjernede Vesterhav. Imod Ø. begrændses Mosen
tildeels af den Lavstrækning, hvorigjennem den saakaldte Lindholmsaae løber, og som
synes at ligge langt lavere end Aaeleiet for Ryeaae, hvorfor sikkert Vildmosens Bund vil
findes at have end mindre Heldning til dette end til Lindholmsaaen, idetmindste hvad den
sydøstlige og sydlige Deel af den angaaer. Da Høiden af begge disse Aaers Overflade vil
indflyde væsenligen paa en tilkommende stærkere Udtørring af Vildmosen, maa jeg her
anføre Hovedpunkterne af Hr. Landinspecteur Birchs omhyggelige Nivellering af Ryeaa
i hele dens Løb og af nogle Punkter af Lindholmsaaen og dens Omgivelser.

Med Hensyn til Vandstanden i Lindholmsaae bemærker Landinspecteuren
udttrykkeligen at zz er Høiden af Vandets Overflade paa den Tid da Nivelleringen blev
foretaget, men at det netop stod en Deel høiere end det sædvanligen pleiede. Vildmosens
hele Plantedække nærmet sig meest til en fugtig Lynghede, og bestaar deels af den

<table o>
<td 3v c><big>Nivellerede Punkter</big><br><small>(litteræ paa Situationskortet)</small> <td c>Relative <br>Høider, Punkt<br>til Punkt <td c>Virkelige<br>Høider over<br>Punktet a. <td c>Aaens Længde<br>fra Punkt<br>til Punkt <td c>Aaens hele<br>Længde fra<br>Udløbet til<br>ethvert Punkt

<td 2v l>a. Vandets Overflade ved Udløbet i Veilen<br>(almindelig Sommerhøide) ..................................... <td l><big><big><big>}</big></big></big>  <td c>0 Duod.″ <td c>0 Duod.″ <td c>0 Alne <td c>0 Alne

<td 2v l>b. Ved Aaebybroe ................................................... <td l> <td c>8″ <td c>8″ <td c>15,771 <td c>15,771

<td v2>f. S.<br>g. N. <td v2><big><big><big>}</big></big></big>Toftegaardene ............................................ <td v2><big><big><big>{</big></big></big> <td c>8½″ <td c>16½″ <td c>9,103 <td c>24,734
<td c>5½″ <td c>22″ <td c>1,306 <td c>26,040

<td 2v l>i. Ved Amtsskjellet ................................................. <td l> <td c>30½″ <td c>52½″ <td c>3,884 <td c>29,924

<td 2v l>r. Vandrendens Bund under Hammelmose<br>Mølles Vandhjul (det høieste Maal af Bagvand,<br>som taales uden Ulempe) ....................................... <td l><big><big><big>}</big></big></big> <td c>50½″ <td c>103″ <td c>12,762 <td c>42,806


<td 2v l>s. Den største Høide i Mølledammen, hvortil<br>Vandet med de nuværende Dæmninger kan holdes       <td l><big><big><big>}</big></big></big> <td c>66¼″ <td c>169¼″ <td c>120 <td c>42,806

<td 2v l>oo. Tornbouet*) i Hvilshøi Enge ............................ <td l> <td c>213¾″ <td c>383″ <td c>35,672 <td c>78,478

<td 2v l>zz. Lindholmsaae i Landeveis Linien fra Tornbouet    <td l> <td c>÷93″ <td c>290" <td c> <td c>
</table>
<tab><tab><tab><tab><tab>*) I Manuskriptet staar vistnok Tornbouet; hvad der menes hermed er ikke klart. Udg.

almindelige Lyng, Calluna vulgaris, deels af Klokke- eller Moselyngen, Erica tetralix;
de temmelig sammenhængende Strækninger som disse tvende Planter ifølge deres
selskabelige Natur indtage, omgive hyppigen større og vidtløftigere Partier af Mosesiv
Limnochloa cæspitosa og Eriophorum angustifolium, smalbladet Kjæruld, idet disse
snart mere enkeltstaaende, snart i tættere Buske og Tuer dække den hele Overflade.
Lyngvegetationen er isærdeleshed meget stærk ved Randen af Mosen (omtrent 1
Fjerdingvej ud i Mosen), hvor den beklæder de saakaldte Tuer, der i et Par Fods Høide staae
op af den bløde, næsten vellingartede Undergrund. Saavel Tuernes Størrelse som deres
Udstrækning ind i Mosen afhænger alene af den ringere eller betydeligere Afstand fra
een af de omliggende større Herregaarde, hvorfra dagligen hele Sommeren igjennem de
store Flokke af Stude drives ud i Mosen, deels for at finde større Kølighed i den varmere
Deel af Dagen, deels for at finde nogen Føde i de enkelte Mosesiv, Kjæruld, og Stararter,
som staae blandt Lyngen; da Kreaturerne ikke kunne bæres af det svage Mosetæppe,
synke de ideligen igjennem og optræde paa denne Maade i Tuer den hele Strækning,
hvor de have deres Gang. Saaledes fandtes ved Biersted, i den sydligste Deel af Mosen,
kun ubetydelige Tuer, fordi Kreaturerne derfra sjeldnere drives ud i Vildmosen.
Derimod vare Tuerne ved Hjermisløvgaard høie og gik over en Fjerdingvej ind i Mosen ligetil
de saakaldte »Gaaseluner«, og ved Hammelmosegaard vare de endnu større (over 2 Fod),
og i hele Strækningen saa aldeles dækkede af det sværeste Lyng, at derved dannedes
ligesom et Tag over dem, hvilket dog ikke var stærkt nok til at bære Mennesker, og idet
det undrog Tuerne for Vandrerens Øine, gjorde Gangen derover ligesaa besværlig som
farlig.

Imidlertid staaer der paa de fleste Punkter kun Lyngbuske paa Toppen af Tuerne;
paa den øverste Deel af Tuernes Sider have Multebærplantene (Rubus chamæmorus)

1) At Tuerne allene fremkomme ved Udtrædningen sees, foruden af utallige Overgange, ogsaa
deraf, at et meget jevnt Engstykke (af de saakaldte Reebsenge til Hjermisløvgaard) blev for 3 Aar
siden indtaget til Studedrivten, og er nu ligesaa tuet som Moseranden.
regelmæssigen deres Plads, saa de ligesom bekrandse disse; imellem Tuerne, især hvor
disse ere mere aabne, slynge gjerne Tranebærbuskene (Oxycoccus palustris) deres lange
Traadstængler i et tæt Fildt over Sphagnumstæppet. I Tuebeltet eller lidt inden for
dette i den vildere Deel af Mosen, findes flere større eller mindre Aabninger i Tørvemassen
eller Mosepytter, nogle større andre mindre; alle have de Vandet meget plumret og til
alle Sider omgivet af den lodrette Tørvemassevæg; man kan neppe antage at der er Fisk
i nogen af dem, selv i den største, de saakaldte »Gaaseluner«, som er den eneste der i
meget tørre Somre ikke er udsat for at udtørre; i denne voxede en Deel gule Aakander
(Nuphar luteum), og i dens Omkreds var ogsaa Vegetationen noget forskellig fra den øvrige
Moserands og Moses (Eriophorum vaginatum. Saxifraga hirculus, Agrostis stolonifera,
Arctostaphylos officinalis, Salix repens og tillige smaae Buske af El og duunhaarede Birk,
Betula alba).

Har man nu naaet den indre Rand af denne Indfatning, som saaatsige omgiver
hele Vildmosen, kommer man til den midtere Deel eller egenlige Skive af Mosen; her
ophører Lyngen ialm. at være fremherskende; den almindelige Sphagnum danner
derimod et sammenhængende Tæppe, hvorpaa hist og her findes enkelte Holme af Lyng,
sjeldnere af Pors (Myrica gale). I det fugtige Sphagnumsmos voxe Drosera longifolia,
Dr. rotundifolia (Soldug), Tranebær (Oxycoccus palustris), Rensdyrmos (Cetraria
rangiferina); hvor Sphagnumsmosset er aldeles paa Heldingen og begynder at gaa ud:
Andromeda poliifolia, Carex limosa (Dyndstar), og er den allerede paa Overfladen forvandlet
til en sort dyndagtig Masse, danner som saadanne store uregelmæssige Pletter mellem
den øvrige Vegetation, da er Næbfrø (Rhynchospora alba) den karakteristiske Plante. Fra
denne Tilstand gaaer nu Høimosevegetationen over i det mellemste Stadium, Mosesivets
og Kjæruldens (Limnochloa cæspitosa og Eriophorum angustifolium), og derfra gaaer
den igjennem Erica tetralix (Moselyngen) som Forbindelsesled over til den fuldkomne
Lynghede, Erica (Calluna) vulgaris, med dens efter Fugtighedsgraden og andre ydre
Betingelser meer eller mindre troe Ledsager Porsen (Myrica gale), Mosebøllen (Vaccinium
uliginosum), Kræklingen (Empetrum nigrum), Meelbær (Arctostaphylos officinalis),
Multebærbusken (Rubus chamæmorus) og den  krybende  Piil (Salix  repens).

Et betydeligt Drag, bestaaende alene af Sphagnum og saa fugtigt, at man kun med
megen Forsigtighed og Fodraphed kunde komme over det eller forbi det, fandtes i den
sydlige Side af Mosen, omtrent <sup><small>1</small></sup>/<sub><small>6</small></sub> mil fra Biersted, men indenfor dette Drag blev Mosen
igjen fastere indtil man naaede den Grøft, som skal skille Stamhusets Eiendom fra
Kongens, hvor Fugtigheden og den skjære Sphagnummasse atter tiltog stærkt. I den
vestlige Halvpart af Mosen var unægteligen en større Eensartethed i Plantebedækningen,
idet et Tæppe i midterste Stadium gjennemvævet med sparsomt Lyng strakte sig lige
fra Toftegaarden til »Birkebuskene«, saaledes kaldtes en lille Plet af en haardere Overflade,
som var bevoxet med 1—2 Alen høie dunede Birk, og ansaaes for at ligge ½ Miil ude
i Mosen fra Toftegaardene. Men fra Birkebuskene af imod N. V. i Retningen omtrent
af Hammelmosegaarden bleve de store sorte Næbfrø-Pletter (bevoxede med
Rhynchospora alba) overmaade almindelige og udbredte, saa man allerede træffer dem fra den
modsatte Side, inden man fra Hammelmosegaarden er kommen ¼ Miil ud i Mosen.

Vi finde altsaa flere Stadier i Vildmosens nuværende Vegetation (Bevoxning), hvoraf
det ene er fulgt og følges af det andet, og hvoraf Sphagnumvegetationen er den ældste,
og Sphagnumtæppet, som danner den hele store gyngende Grund, hvorpaa i Tidens
Løb de andre Vegetationer have udviklet sig, strækker sig nu nedad i en Dybde, der næsten
overalt er lig Mosens. De 7—8 øverste Quarteer af dette Sphagnumlag bestaaer af
aldeles korte, seige, gjennemfildtede Mosstængler, der ere hvide og ligesom friske og
synes neppe at have begyndt at undergaae nogen Fortørvning; under dette ufortørvede
Moslag kommer en af opløst og mørkbrunfarvet Sphagnummos bestaaende vellingartet
Masse, der er saa tynd og flydende, at næsten intet deraf vilde følge med det ellers godt
indrettede Boer til Overfladen; paa mange Steder viste Boret, at denne flydende Masse
hvilede paa den sandede Mosebund, der kun var dækket med nogle Tommer Tørv som
indeholdt mange Blade af større Græsvæxter og af Flæg (Iris pseudacorus og Sparganium)
og saaledes bar en forskjellig Karakteer fra de øvrige Vegetationer, ved hvilke Vildmosen
efterhaanden var dannet som den nu er.

Som en Følge af ovenstaaende Beskrivelse af Tørvemassen maae den øverste Deel
ved Tørvgravningen bortkastes som ubrugbar da den bestaaer kun af det friske Mos
og er saa seig at ikke den skarpeste Spade kan gjennemskjære den, hvorfor den ogsaa
i en Tykkelse af 3, 4, 5 Qvartere <sp>paa eengang</sp> afskjæres; den mellemste Deel giver
vel en meget løs og fuset Tørv, men den er dog til Nød brugbar, og er i Regelen den
hvormed Omegnen i de fleste Tilfælde maa lade sig nøie; den nederste Deel derimod giver
en fortrinlig Tørv, men i Almindelighed kun <sp>een eneste</sp> Tørv, da der kun er saa meget
af denne gode Masse, som hin brune og tynde Velling ved Vandets Bortledning og ved
Sammentrykning kan give. Til disse kommer <sp>undertiden</sp> som allernederste Tørv
endnu en brugbar Tørv af den med Græsblade og Flæg gennemvævede Masse. Fra
denne almindelige Beskaffenhed af Vildmosen gjøre imidlertid enkelte Punkter
Afvigelser, og det navnligen ved Randen af Mosen; saaledes fandtes ved Biersted, ved den
sydligere Side af Mosen, Tørvmassen heelt til Bunden at være Sphagnummasse, hvoraf
den nederste Halvdeel var en jævn god Høimosetørv, medens ved Toftegaard den hele
Masse var af en bedre Bonitet og ofte tillod, at man grov <sp>3 Tørv</sp> af det brunere og bedre
Lag (de eneste Tørv man kan bruge af Vildmosen til Brødbagning, hvorfor de ogsaa
benævnes »Bagetørv«); ved Hjermitsløvgaard var dette Lag i Regelen endog 2 Tørv
tykt. —

Saavel ved Toftegaarden, som ved Hammelmosegaarden og ved Hjermitsløvgaard
i de større Tørvegrave, som i en længere Strækning tillod at iagttage Bunden af Mosen,
viste det sig at i den med Græsblade blandede nederste Tørv (Flægtørv) stode
Birkestammer paa deres Rødder ganske tæt ved Siden af hinanden, uden at sende deres Rødder
igjennem Tørvemassen ned i Sandet. Denne Birkevegetations Levninger kunde jeg
spore i Tørven endog en god Fjerdingvej ud i Mosen fra den nordlige Side af
(Hjermitsløvgaardsiden), saa der er al Rimelighed for at en Birkeskov tidligere dækkede den hele
Flade, hvorpaa Vildmosen senere er leiret, og det saa meget mere som endnu ved Randen
og i »Birkebuskene«, som ligger en halv Miil omtrent fra Toftegaardene, Birketræerne have
holdt sig igjennem Aarhundreder, rigtig nok i deres buskede og duunhaarede Form. —
Dog traf jeg den ikke med Boret under de talrigen anstillede Forsøg fra flere forskjellige
Punkter. Mosens Underlag er overalt grovt Strandsand i et Lag, hvis Tykkelse neppe paa
noget Sted overstiger 2 Fod; dets Overflade er ingenlunde jevn, men nærmer sig nu og da
mere til Mosens Overflade; ved Hjermitsløvgaard viste de parallele Tørvegrave at disse
høiere Strækninger af Bunden gik nøiagtigen i Retningen fra S. til N. og saaledes
dannede »Rimmer«.

Under Sandet ligger en blaalig Sandmergel, overmaade rig paa Skaller af
Saltvandsbløddyr: Littorina littorea, Turritella, Natica, Lutraria, Mya, Cardium og fl., et
umiskjendeligt Tegn paa, at den hele Strækning i sin Tid var en Vig af Vesterhavet og Liimfjorden.

Af saadanne Natur- eller Kunstgjenstande, som kunde kaste noget Lys over Mosens
Ælde, er der aldrig fundet Noget, hverken i Underlaget eller i selve Tørven, uagtet
Tørvgrøfterne indtage en Linie af 3—4 Miil idetmindste. Kun skal der een eneste Gang være
fundet Stykker af en Hjortetak i Nærheden af Hjermitsløvgaard.

Vildmosen maa naturligen dele det Phenomen, at Randen ligger lavere end Midten af
Mosen, med de øvrige Høimoser; men at den skulde danne et Mosebjerg, eller at 
Convexiteten af dens Overflade skulde vedblive at tiltage lige ind imod Midten, eller at den midterste
Flade skulde være den høieste Deel af Mosen finder jeg megen Grund til at betvivle. Naar
man fra Omkredsen af Mosen gik ind i den, var det øiensynligt at Overfladen hævede
sig betydeligen — betydeligst ide første 700 Skridt fra Randen, mindre betydeligen i de
derpaa næste 300 Skridt; indenfor et Belte af denne Bredde forekom mig Mosens
Overflade at være omtrent horizontal (i enkelte Strækninger snarere maaskee concav end
convex) og naar jeg efter en Radius var gaaet omtrent 2000 Alne ind i Mosen kunde
jeg formedelst Overfladens Hvælving ikke see de mandshøie Tørveskruer, som stode
ved Landingen (f. ex. ved Biersted); jeg ansætter derfor den Høide, som den mere
hvælvede Deel har over det lavere  Randpartie, for at være omtrent lig  <sp>10 Fod</sp>, og jeg
antager at denne Hvælving skyldes <sp>ligesaamege</sp>t den Sammensynkning og (om endog
kun svage) Udtørring, som Tørvegravningen langs med Landingen, hvor
uhensigtmæssigen den endog indtil de sidste Aar har været, har foraarsaget,<footnote>Da det ikke blot  har megen videnskabelig Interesse at vide om Høimoserne virkeligen
have en hvælvet Overflade, og denne Hvælvings Beskaffenhed, men da det ogsaa  m. H.  til den hundredaarlige Gjenvæxt og Beregningen af en Moses Indhold af Brændsel vil i praktisk
Henseende blive et væsentligt Moment at tage Hensyn til, var det meget at ønske at Rentekammeret
vilde engang lade een af vore store Høimoser nivellere.</footnote> som  den er en Følge
af den oprindelige Bugning, hvilken man af forskjellige Grunde tillægger den i et vist
Stadium sig befindende Høimosetæppe.

Vildmosens Dybde, saadan som den fremgaaer af nedenstaaende Undersøgelser, er
sikkert langt ringere end man hidtil havde anseet den, da man stedse havde antaget
at den blev dybere mod Midten, en Forestilling, som var meget naturlig, naar man
sammenlignede den med andre, men mindre Moser, og som i sin Oprindelse vistnok staaer
i Sammenhæng med Anskuelsen om en rig og ejendommelig Planteverden i dens Indre,
hvilken Anskuelse paa det følsomste vilde skuffe den Vandrende, der dagligen i nogen
Tid forlader det frodige Engbelte, og det Liv og den travle Virksomhed, som den
almindelige Høslæt fremkalder blandt de 1000der af Bønder, der i den Tid færdes paa
Engene — og gjør en Dagsrejse ind i Mosen, hvor snart den hele muntre Omgivelse
forsvinder for ham, hvor han ikke engang er istand til at orientere sig efter Omegnens høje
Bakkestrækninger, Kirker, gamle Herregaarde etc., fordi Lysbrydningen af den over
Vildmosen stedse svævende disige Luft gjør dem alle ukjendelige, og alle eens, idet den
hæver dem høit op i Luften og paasætter dem ligesom gothiske Former. Den
eensformige, sørgmodigt-udseende Vegetation, den fuldkomneste Stilhed (thi intet Dyr sees
eller høres) og Faren for at blive siddende i det gyngende Tæppe, ere de eneste troe
Ledsagere under Vandringen. Men lader os komme tilbage til Randen; her synes det just
at man har Mosens dybeste Punkter og at man for Øjeblikket graver Tørv paa dem
alle. Naar man fra Hammelmosegaarden sætter ud i Mosen og gaaer i en Linie fra N. N. Ø.
til S. S. V. træffer man Tørvemassen i de mindre Tørvegrave 5¼ Fod dyb, og idet jeg
for omtrent hver 200 Alen undersøgte Massen og Dybden med Boret fandt jeg den ved
Boringen b hele 6 Fod dyb—(c) 7¼ Fod—(d) 8 Fod—(e) 8¾ Fod—(f) 9 Fod—(g) 8¾
Fod—(h) 8 Fod—(i) 8 Fod og saaledes vedbliver det i denne Retning i en Linie, som
udgjør over <sup><small>1</small></sup>/<sub><small>6</small></sub> Miil i Længden.

Ved Hjermitsløvgaard, i den nordøstlige Side af Mosen er Dybden langt, fra saa
betydelig, men Tørvemassen bedre og mere eensformig; indtil Gaaselunerne, som ligger
en god halv Miil inde i Mosen fra Nordsiden af, synes ikke nogen større Dybde at
forekomme end 5—6 Fod, og den almindelige Dybde var 4—4½ Fod. Fra Toftegaarden
til Birkebuskene og lidt paa den østlige Side af samme, en Linie fra V. S. V. til Ø. N. Ø.,
som anslaaes at være næsten ½ Miil, fandtes ved 11 Boringer i Linien, foruden en Deel
uden for samme, Dybden af Tørvemassen at tiltage paa følgende Maade: (se næste Side)

Imellem de 3 første Boringer var der omtrent 150 Alne, imellem de 3 derpaa
følgende omtr. 200 Alne; imellem g og l vare Distancerne derimod meget større; for at
overbevise mig om, at jeg ikke var stødt paa Rimme eller i Fordybninger, boredes der ved

<table o>
<td l>a. <sp>...</sp> <td r>9 <td c>Fod <td><tab> <td l>e. <sp>...</sp> <td r>12 <td c>Fod <td><tab> <td l>i. <sp>...</sp> <td r>9 <td c>Fod

<td l>b. <sp>...</sp> <td r>10½ <td c>— <td><tab> <td l>f. <sp>...</sp> <td r>14 <td c>— <td><tab><td l>k. <sp>...</sp>   <td r>9 <td c>—


<td l>c. <sp>...</sp> <td r>9¾ <td c>—   <td><tab><td l>g. <sp>...</sp>  <td r>9 <td c>—  <td><tab><td l>l. <sp>...</sp>  <td r>9 <td c>—

<td l>d. <sp>...</sp>  <td r>12½ <td c>—  <td><tab><td l>h. <sp>...</sp>  <td r>9 <td c>—
</table>

hvert Punkt flere Gange, i nogle Favnes Afstand fra hinanden, men det viste sig altid
at være den almindelige Mosebund, jeg havde truffet.

Fra den sydlige Side af Mosen, fra Biersted, hvor vi allerede have seet, at Tørven
var dyb og var Sphagnummasse ligetil Bunden, foretoges en lignende Undersøgelse med
Boret. a var omtrent 100 Alen fra Randen.

<table o>
<td l>a.  <sp>...</sp> <td c> <td r>100 <td c>Alne <td l><sp>...</sp>   <td r>11½ <td c>Fod  <td><tab> <td l>d. <sp>...</sp>   <td c>circ. <td r>250 <td c>Alne <td l><sp>...</sp>   <td r>13 <td c>Fod

<td l>b.  <sp>...</sp>  <td c>circ. <td r>200 <td c>—  <td l><sp>...</sp>  <td r>11¼   <td c>— <td><tab> <td l>e. <sp>...</sp>    <td c>— <td r>250   <td c>—  <td l><sp>...</sp>   <td r>13   <td c>—

<td l>c.  <sp><sp>...</sp></sp>  <td c>— <td r>200   <td c>—  <td l><sp>...</sp>   <td l>11  <td c>—  <td><tab> <td 5v l>f. <sp>...........................</sp> <td r>13   <td c>—
</table>

Det Boer, jeg den Dag brugte var kun lidet over 6 Alne langt, hvorfor jeg ikke altid
fik noget af selve Underlaget med op, men derimod medbragte Boret stedse noget af
en dyndblandet Tørvejord, som jeg fra Tørvegrøfterne og Boringerne nærmest
Landingen let kunde erkjende for den underste Tørv.

Sammenstille vi nu disse Dybdeforhold med hvad vi have sluttet os til om
Overfladens Hvælvning, hvilken jeg efter en bestemt Iagttagelse nær Landingen (ved
Toftegaarden) har seet at kunne beløbe sig til 2½ Alne paa 100 Alnes Længde, saa fremgaaer
det som ganske sikkert, at Vildmosen hviler paa en Bakke, rigtignok kun en svagt
hvælvet Bakke, og deraf forklares det da let at Vandet har Afløb fra Vildmosen til
<sp>alle</sp> Sider, ligesom ogsaa dette Forhold staaer i nøie Forbindelse med Ryaaes næsten
¾ cirkelformige Løb om Vildmosen. Et Gjennemsnit af Mosen fra Biersted til
Hammelmosegaarden, eller omtrent fra N. til S., vil da have følgende Udseende.

<img></img>

Vildmosen vil da efter denne Bygning hverken høre til de meget dybe eller de
uopskjærlige Tørvemoser, og en ikke vanskelig Beregning af den ene (eller de 2) Bagetørvs
Brændeværdie ligesom af den løsere Mostørvs, vil give os Vildmosens Eqvivalent i
Bøge- eller Elleskov.

<img l></img>
Allerede for lang Tid siden vilde Vildmosen have været utilgængelig for en stor
Deel af dens Afbenyttere, fordi de med smaa Pytter havde saa aldeles opgravet det
nærmest Randen liggende Belte, at hverken Heste eller Mennesker uden Fare kunde
færdes der, heller ikke havde de den ringeste Plads tilbage at sprede deres store fusede
Tørv paa, hvis ikke Stamhuset Birkelse havde væsenligen grebet ind i Maaden hvorpaa
Benyttelsen skete og tvunget de omboende Bønder at grave paa bestemte Steder og
i bestemte Linier. Det er i Særdeleshed Stamhusets Forvalter Hr. C. Mørup, der har
sørget for disse Forandringer, saa at nu næsten den hele Tørvemasse kan benyttes, paa
de Steder, hvor der graves, medens der i det Belte, som før var under Behandling kun
kunde regnes <sup><small>1</small></sup>/<sub><small>8</small></sub> af Massen som afbenyttet; thi hver Bonde grov sine Grøfter, hvor han
fandt for godt, uden al Orden, gjorde idetmindste een og meget ofte 2 Tørvgrave om
Dagen, og forøgede endmeere
Overfladens Ujevnhed og
Uskikkethed til
Tørvespredning ved at opkaste og lade
ligge det øverste ubrugelige
Lag af løst Sphagnum eller
Mos. Da det forhen
fornemligen har været
Vandmængden, som har forhindret den
rette Benyttelse af Vildmosens
Tørvejord, saa var det Hr. M.s
Plan at sørge paa eengang for
Vandets Afledning og
Tørvemassens regelmæssige Afgravning, hvilket sidste det falder meget vanskeligt at faae
Bønderne til at udføre. For at skaffe den Deel af Mosen, hvori han vilde de skulde
grave nogenlunde tilgængelig, lod han fra Ryaae grave 2de Grøfter over Engene indtil
Mosen. Disse lod han forlænge ind i Mosen som 2de parallele Kanaler, 50 Favne fra
hinanden (C. C.), heelt forbi det gamle Tørveskjær (D); i en bredere Kanal, som skulde forene
de tvende andre, lod han det første Aar Bønderne grave deres Tørv (A); men
da den store Fugtighed neppe tillod dem at grave Tørven end sige at faae den tørret,
og der ingen Udsigter vare til at de Kanaler, som allerede vare, skulde kunne udtørre
Pladsen nogenlunde, fordi den som en Svamp indsugede Vandet fra den omgivne Masse,
forlængedes C. C. Kanalen endnu længere ind i Mosen (C′. C′.) og forbandtes da atter
med en Tørvgrøft (A′) som løb ≠ med A, hvorved det til Tørvegravning bestemte Stykke
afsondredes aldeles fra den omgivende fugtige Masse. Ogsaa kan man ikke andet end at
stadfæste, at dette Stykke er betydelig tørrere end den øvrige Mose, og at Tørvmassen
deri er sunket mere sammen, og har erholdt et noget bedre Udseende, skjondt det kun
er 3 Aar siden dette Foretagende begyndte. Den gode Virkning deraf vil da sikkert
ikke udeblive, naar længere Tid er bortgaaet, og det Samme gjentager sig paa flere Steder,
og iaar er der allerede begyndt paa den samme Fremgangsmaade i den Deel af Mosen,
som af Stamhuset er udviist (under samme Forvalters Opsigt) til Tørvskjær for Saltum
Sogn.

Da disse mange Kanaler koster Stamhuset ikke ubetydeligt at lade udføre, maa
hver Bonde betale en liden Erkjendelse for det derved beredte og forbedrede Stykke,
som han aarligen opgraver, og denne Summa er i Regelen 7 [mark] for en »Græt« eller
»Daggræt«, det  vil sige saa meget som en Mand eller en Spade i een Dag kan oplægge.

Med Hensyn til den Masse, der aarligen bortgraves af Vildmosen kan der nu, da der
mere regelmæssigen graves, anstilles følgende almindeligere Oversigt. Ved at beregne
omtrentligen Overfladen af alle de Grøfter og Grave, som de sidste Aar igjennem vare gjorte
paa de forskjellige Steder, langs med Vildmosens Rand, og sammenlægge disse smaae
Summer og deraf uddrage et Middeltal, fandt jeg at man kunde ansætte det Areal, som
paa de nuværende Tørvskjærpunkter bortgravedes aarligen, til lidt over 10 Tønder Land;
antage vi nu, at til Veje etc. idetmindste man afgiver <sup><small>1</small></sup>/<sub><small>12</small></sub> af det Areal, man aarligen
bortskjærer, saa vil det ikke være langt fra det Rigtige, naar vi anslaae den Overflade
af Vildmosen, som hvert Aar bliver benyttet til 11 Td. Land, eller til <sup><small>1</small></sup>/<sub><small>1200</small></sub> omtr. af
Vildmosens hele Areal, efter Opmaalingerne = 13,000 Tdr. Land, og altsaa ogsaa den
bortgravede Tørvemængde til <sup><small>1</small></sup>/<sub><small>1200</small></sub> af Vildmosens oprindelige Tørvmasse, hvis ikke ved hele
Aarhundreders skjødesløse Behandling et ikke ubetydeligt Belte, hele Randen rundt
omtrent, havde aldeles tabt sin Værdi til Tørveskjær, og endog er til stor Hinder ved
den øvrige Masses bedre Afbenyttelse, og hvis Mosens Dybde overalt havde været
ligestor, saa at Midten havde haft lige saa dyb Tørv som Randen; dog kommer her ogsaa
en meget væsenlig Ting at bringe med i Overslaget, at Tørven fra Midten af Mosen skulde
tillige være ligesaa god som den nærmere Landingen. Da nu Boringerne havde viist
os, at Randen overalt er meget dybere end den midtere Skive af Mosen, at det er dennes
dybe vellingartede brune Masse, som ved Sammentrykningen bliver til Landsidens 1
eller 2 gode Bagetørv, og da selve Beskuelsen siger os at saavel Vegetationen er i Midten
et eller tvende Stadier mindre fremrykket end Randbeltets, som ogsaa dens ude
af al Vegetation værende Masse baade er løsere og lysere, saa vil ingen nægte mig, at
det er højt anslaaet, naar jeg formedelst disse Bestemmelser kun fraregner <sup><small>1</small></sup>/<sub><small>3</small></sub> af den Tid,
hvori denne Mose efter de ovenanførte Forudsætninger maatte antages at kunne være,
og altsaa ansætter Varetiden til 800 Aar; hvilket isandhed er et meget langt Tidsrum;
men slet saa længe vil den heller ikke slaae til; Forbruget deraf skulde da vedblive at
være det samme: men dertil haaber man ikke, at der skal blive nogen Udsigt, thi selv
om man ikke vilde tage Hensyn til det forøgede Antal af Forbrugere som Vildmosen
aarligen faaer, deels fordi Nabosognene havde naturlig Mangel paa Tørv, deels fordi de
ved en alt for rask Behandling ere komne i Tørvemangel, og i begge Tilfælde maae tage
deres Tilflugt til Vildmosen, vil dog den Forøgelse, som Forbrugernes Antal i de til
Tørvskjær i Vildmosen oprindeligen berettigede Sogne bekomme, ingenlunde blive ubetydelig,
da de nærliggende Heder og frugtbare Enges Opdyrkelse og Udstykning vil være
Folkeformerelsen overmaade gunstig. Med Forbrugernes Antal pleie ogsaa Forbrugets
Størrelse for hver Enkelt at ville tiltage; og med en stigende Kultur og Fordringer paa større
Bequemmeligheder følger fornemligen et stigende Forbrug af Ildebrændsel; inden faa
Decennier vilde, efter de senere Aartieres fremskridende Forhold, vist nok Forbrugernes
Antal være steget til det Doppelte; og hvad Forbrugets Tiltagen angaaer, saa kan man
allerede i de respektive Lodder se den Forskjæl, som et Par i de senere Aar nær
Vildmosen anlagte Teglværker gjøre i Tørveskjæret. Ville disse Progressioner være rigtige,
anseer jeg ikke Vildmosen for at kunne svare til et saadant Forbrug i mere end 4
Aarhundreder; og det maatte vist nok ansees for et godt Tidernes Tegn, om til den Tid
Vildmosen ikke var mere.
</chapter>

<chapter name="Den mindre Vildmose">
<h2>Den mindre Vildmose</h2>
maa vel i Størrelse vige noget for den foregaaende »Store Vildmose«, men med Hensyn
til interessante Forhold ved dens Dannelse i Tiden og Rummet staaer den ved Siden
af om ikke langt over denne, og med Hensyn til sin Vigtighed for den nærmeste Omegn
og derved for hele Landet turde den maaskee have en ligesaa stor om ikke større Betydning.

I en betydelig Lavstrækning, som i en Bredde af 2 Miil omtrent gaaer langs med
Kattegattet ligefra Liimfjordens Udløb indtil Hurup, altsaa i en Længde af 3 Miil, ligger
denne Vildmose, der ligesom en Deel af dens nærmere Omgivelser er dækket med en
tæt Hedevegetation, idet mindste paa mangfoldige Punkter; uagtet de øvrige hedeklædte
Strækninger oftere ere sammenhængende med Vildmosen, indbefattes de dog ikke under
dette Navn, som allene bruges om den gyngende Høimose eller Sphagnum-Mose, der
indtager den sydligere Deel af Lavstrækningen, den Deel nemlig, der ligesom en dyb og
breed Vig gaaer ind imellem og omsluttes af de høiere Bakkestrækninger ved Kongslev,
Kongstedlund, Dragsgaard, Lillebrøndum og Tofte, og kun fra Kattegattet er adskilt
ved en mod Syden bredere og temmeligt lav mod Norden derimod meget smal og
temmeligt høi Sandstrækning. Paa den nordlige Deel af denne Sandstrækning ligger de høie
saakaldte Mulbjerge eller Dokkedalsbakker, der ere Botanikerne nok som bekjendte
formedelst deres noget eindommelige Vegetation. I mod Nord og i Særdeleshed i mod
N. V. er Vildmosen begrændset af andre Mosepartier, hvilke vi siden ved Sumpmoserne
ville komme til at omtale, og hvis Hedeklædning vi allerede have berørt; de højere Bakker,
som begrænse Mosen mod V., S. og S. Ø. staae alle med temmelig bratte Skrænter
ligeved Mosen, og have i Grunden formodenlig fast Skrivekridt.

Naar man fra Vestsidens Bakker kaster et Blik ud over denne uhyre Slette, kan
man neppe overskue den; den synes eensformig overalt og ligesom indhyllet i en Taage;
under Bakkerne seer man i en betydelig Deel af Længden løbe en lille Aae, som bortleder
saa meget af Vandet fra de Partier, den løber igjennem, at Mosen i nogle Favnes
Afstand paa begge Sider af den er temmelig tør. Saasnart man, f. Ex. fra Lille Brøndum
Bakker, gaaer ud i Mosen og er kommen over den smale Strækning, hvorigjennem Aaen
løber, og som er hist og her besaaet med smaae Ellebuske, træffer man, faa Favne
hinsides Aaen, paa et Belte af høie Tuer, der ligge i en svampet, deels optraadt og udrørt
Sphagnummasse, deels i en Masse der endnu nær Overfladen har nogen Sammenhæng
ved Hjælp af de enkelte endnu voxende Planter. Nærmest Landingen eller Landranden
ere disse Tuer højst, ofte 1½—2 Fod over Sphagnumsmassen; jo længere man kommer
ud, des bredere og lavere blive de, indtil de forsvinde aldeles mellem Sphagnumsmossets
Polstre. Paa Toppen af dem voxte især Mosesivet (Limnochloa caespitosa), Moselyngen
(Erica tetralix) og Kræklingen (Empetrum nigrum); paa de højere og tørrere voxte
Rensdyrmosset (Cladonia rangiferina) og den alm. Lyng (Calluna vulgaris) og Kræklingen
maatte da vige. <sp>Paa Randen</sp> af dem havde Multebærplanten<footnote>Da jeg aldrig fandt Multebærbusken, Chamæmorus vulgaris, uden paa Tuerne (idet mindste
ikke i en Tilstand, at den bar eller havde baaret Frugter) saa den altsaa kan siges at være bunden
til disse, saa falder let det Spørgsmaal Een i Tankerne, ere Multebærplanterne først komne i
Vildmoserne efter at de større Herregaarde i Nærheden af dem vare byggede og deres Kreaturer
ved daglige Vandringer i Mosen havde dannet Tuerne?</footnote> sit eneste Voxested, medens
Tranebærbusken (Oxycoccus vulgaris) i alle Retninger løb <sp>imellem</sp> Tuerne over det
kobberrøde Sphagnum. Et Par Buske af Betula pubescens hævede sig op af Tuerne,
og deres Toppe vare de eneste Øjemærker, hvorefter vi kunne rette vor Tilbagemarsch;
Birkenes Stammer vare kun 1½ Tomme i Diameter og af et ungdommeligt Udseende
formedelst den Laadenhed som beklæder alle deres Organer. Har man tilbagelagt ¼
af Mosens Bredde, hvilket her kun er omtr. 3 Fjerdingvej, ere allerede alle Tuerne
forsvundne, fordi de aabenbart kun ere opstaaede ved Qvægets Gang paa et Tæppe, der
er saa blødt, at det ved hvert Skridt nedtrædes 2—3 Qvarteer. Over hele det Indre
af Mosen gaaer et rødligt Skjær over et lysere, grønnere Grundfarve, hvilke Farveskygger
hidrøre fra den overalt fremherskende Sphagnum, hvis ujevne Overflade snart i mindre
Partier hæver sig, som smaa Puder, snart i større, ved sort hendød Masse eller klart
Vand adskilte, Strækninger, Holme. Alenhøie Kjæruld (Eriophorum alpinum) ere
de eneste Planter, som, yderst spredte, række synderligt op over Holmenes Mostæppe,
der i utvungne Former, ej ulig engelske Blomsterbede, ere prydede med den ziirlige
Andromedabusk (Andromeda poliifolia); i de sorte Gange mellem disse Buske har
Næbfrøet (Rhynchospora alba) sit ejendommelige Voxested, i Forening med dets troe
Ledsager, den spæde Carex limosa; til en Afvexling finde vi nu og da mellem dem begge
Arter af Soldug (Drosera longifolia og Drosera rotundifolia, især den første. Igjennem
en saa tarvelig og ensformig Vegetation — der kun hidlokker et enkelt levende Væsen
og allermindst, som Almuen ofte høres forsikkre, er det rette Hjem for større og mindre
Vildt (Raadyr, Hjorte, Harer, Urhøns, hvoraf kun de sidste i Tuerne vilde finde Læ,
og i Bærrene Føde, hvorfor der virkeligen ogsaa findes enkelte Flokke af dem) —
fortsætter man nu sin Vandring omtrent en halv Miil, men er da nærved den modsatte,
østlige Landbred og Tuerne begynde igjen at vise sig omtrent under de samme Forhold,
som ved den vestlige, kun forekom det mig at denne hele Side var af en lidt tørrere Natur;
selve Tuerne ere fastere og mindre høie; Lyngen er frodigere og stærkere, og
Tranebærbuskenes traaddannede og sammenslyngende Stængler dannede et forbausende tæt og
stærkt Fildt især paa Bredderne af Toftesøen, et af de mærkværdige Huller i Tørvmassen,
hvoraf der gives flere i den østlige og sydlige Deel af Mosen; en af disse smaa Søer var
omtrent 20—30 Skridt lang og bevoxet med den hvide Aakande (Nymphæa alba), hvis
Blade var rigeligen oversaaede med Planorbis albus og Planorbis complanatus (den
sammentrykte og den hvide Skivesnegl); men for Fisk, sagde man mig, at Vandet var
utaaleligt, hvilket er rimeligt, da det var temmeligt plumret.

Søer af selvsamme Beskaffenhed have ogsaa forhen de Strækninger været, som nu
udgjøre Vildmosegaardens eneste Marker og Enge. For 80 Aar siden lod nemlig den
forrige Ejer af Lindenborg 4 Søer udtørre ved betydelige Kanaler, hvoraf den ene
forbandt Kattegattet med den nærmestliggende og største Søe, Møllesøen, som derved blev
saa tør, at en stor Gaard, den ovennævnte Vildmosegaard, kunne bygges derpaa; denne
Kanal fortsattes senere til Birkesøen og igjennem denne til den mindre Toftesøe; en
anden Kanal forbandt den nordligere liggende Lillesøe med Birkesøen, saa det Areal,
der nu anvendes til Agerdyrkning og Græsgang fra den før stillestaaende, ubenyttede
Vandbedækning, beløb sig til omtr. 600 Td. Land.

I Afledningskanalerne seer man tydeligen, at det Lag, som danner Søernes Bund er
det samme som det store almindelige Underlag under Mosen, og at det bestaar af Sand,
grovere og finere, og under dette er Sandmergel med en Mængde af saadanne Havdyr,
som endnu opkastes hyppigen paa Kattegattets Bredder, eller i Mængde leve nær disse.
Hvor Kanalerne gaae igjennem Tørvemassen ere de omtrent skaarne 4 Fod ned i Sandet,
og hvor de gaae igjennem Søerne seer man Søbunden ialm. staae ligesaa højt over
Vandspeilet i Kanalerne, saa man nok tør antage, at det fælles Underlag ikke har viist store
Ujævnheder paa dets Overflade. Dog gaaer der igjennem nogle af Søerne en lidt høiere
Ryg, en saakaldt Rim, som kan spores at skjære Lillesøen, Birkesøen og Toftesøen i
en Retning af S. V.—S. S. V. til N. O.—N. N. O.; og i Møllesøen, hvor selve Gaarden
ligger, findes flere smaae, bølgende Partier (Punkter) hvoraf især det ene var mærkeligt,
thi det var blevet gjennemskaaret, fordi Gaardens Forbrug af Sand der var taget,
og nu saae man en halv Alen under Sandet en hvælvet, rund Steensætning, sat af
Haandsteen, de fleste af et Gaaseægs Størrelse; under Stensætningen laae deels brændte og
forkullede Knokler, deels Aske, deels Levninger af Urner, saa der ingen Tvivl kunde
være om at det var en aldeles urørt Begravelse fra Hedenold (Brændalderen) vi havde
for os. Et Gjennemsnit af Mosen over dette interressante Punkt vil omtrent
fremtræde saaledes, hvor a er Kattegattet, b Landstrækningen mellem dette og Mosen, c
Tørvemassen, som til alle Sider med næsten lodrette Vægge omgiver Møllesøen (d); e
Underlaget, og f Steensætningen.

<img></img>

Forpagteren af Vildmosegaarden gjorde mig ved dette mærkelige Fund af
Antiquiteter opmærksom paa, at det var meget almindeligt at finde Skaar af Urner paa
Gaardens Marker. Ved at gaae over et Stykke Pløieland overbevistes jeg om, at Hr.
Ravnsborgs Ord var sande, og de flere Brudstykker af Urner, jeg fandt paa Furerne, røbede,
at der maa have været flere af disse smaae Steensætninger, maaske endog i alle hine
Sandbølger. Da Kjendsgjerningen, at en Steensætning var paa Søbunden og, at Søbunden
er den samme som Mosens Bund, og altsaa paa samme Tid maa have været dækket med
Vand eller været tør og beboelig samtidigen med denne, er af stor Vigtighed for Læren
om Mosernes Oprindelse og Alder, kan man ikke være Hr. Ravnsborg forbunden nok
for enhver Oplysning, han med Hensyn til disse Steensætningers Forhold til
Omgivelsen eller deres Indhold af Kunstprodukter seer sig i Stand til at meddele.

Overalt omkring ved Randen af Søerne stod Tørvmassen som en næsten lodret
Væg af 3—4 Fods Højde, f. Ex. ved Møllesøen; ved den længere inde i Mosen liggende
Birkesøe var den 4—5 og paa enkelte Punkter 6 Fod, men sjeldent. I Væggene,
ligesaavel som i de godt anlagte lige Tørvegrøfter viste sig Tørvemassen fornemlig at være
Højmosetørv; paa det sandede Underlag laae en sandblandet Tørv med Rødder af El,
Birk og Piil, og undertiden af Eeg; derpaa kom en sortbrun og god, 1—1½ Fod tyk,
Tørvmasse, der indeholdt en Mængde Tranebærstængler etc., og i dens nederste Deel
var overmaade bladet; derfra og op til Overfladen  var Massen  kun  Mostørv (af
Sphagnum): næsten 4 Fod mægtig, med Striber af de til  Traade og Trevler opløste Sivplanter:
Scirpus cæspitosus, Mosesiv, og Eriophorum.

Daus Angivelser stemme temmelig med mine; han anfører (Msc. p. 183), at i det større
Afstik ved Møllesøen var Tørvemassen 4 Fod tyk og smudsiggul, altsaa meget umoden,
ja en stor Deel af den var reen [?] Mostørv: nedad gik Massen over i en dunkelbrun, halv
moden Tørv med Oxycoccos (Pag. 184). Dau angiver ogsaa at Mosens Overflade kun
var 5 Fod over <sp>Engenes</sp> mellem Tofte- og Birkesøen, og der fandtes ogsaa umiddelbart
under den  levende Vegetation en brun Tørv. (mon naturligt?); han antager at Massen
ved Randen af Mosen, som nu kun er 3 Fod tyk, oprindeligen har været i det mindste
6 Fod (p. 186) og at den tiltager i Dybde imod Midten af Mosen.

Et andet Punkt i denne Vildmose, hvor Tørv graves i betydelig Mængde, og i langt
større end ved Vildmosegaarden, er Gudumlund, forbi hvis Kalk- og Teglbrænderi den
2 Miil lange Kanal fører fra Liimfjorden af lige ind i Vildmosen, der netop ved sin
Højmosevegetation adskiller sig ved første Blik fra de omliggende store Kjærmosestrækninger,
som ligeledes gjennemskjæres af Kanalen. Uagtet den synlige Deel af Vildmosen her
bærer Højmosens Udseende og Natur, saa er det dog rigtigt, at den største Deel af den
Tørv, som skjæres og benyttes, er Sumptørv, som her stedse udgjør den nederste Masse;
saaledes fandt jeg i Tørvegravene de 7 nederste Tørv skjærelige og gode, men de 5—6
øverste bleve i Reglen bortkastede, 1—4 fordi de vare saa svampede at de ikke kunde
skjæres, og 5—6 fordi de vare af en saa skjør og sprød Masse at de ikkun ved Æltning
kunde gjøres brugbare. Med den 6te Tørv syntes Vegetationen at have forandret sig,
thi ovenfor samme fandtes El, Pors og Vidier indblandede, og rimeligen skyldtes
Massens sprøde Tilstand disse Træers og Buskes Rødder.

Tørven afgravedes i store Flader, af indtil 10 Favnes Længde, hvilke i hele Kanalens
Løb laae tæt ved Siden af hinanden og lodrette paa selve Kanalen; de vare nu i den Grad
udgravede, at jeg i hele den Strækning, som var taget under Behandling, ikke kunde
anslaae mere end <sup><small>1</small></sup>/<sub><small>10</small></sub> af den oprindelige Masse at være endnu tilbage; der manglede
derfor overalt Spredepladse, saa den skaarne Tørv vanskeligen tørredes. Uagtet kun 1 eller
idethøieste 2 Tørv bleve siddende paa Bunden, kan man dog ikke nægte at en heel
Deel under Behandlingen gik tilspilde; den øverste Masse nedkastedes altid, men den
blev ikke altid udjævnet; i sidste Tilfælde optoges Tørvskjærefladerne til Agerbrug, et
Øiemed, hvortil man maatte ønske at alle udgravede Tørvstrækninger bleve benyttede,
saafremt de dertil vare beqvemme. Langs med Kanalen gaaer en Halvager, som er dannet
af den af Kanalen opkastede store Mængde Sand og Leer; den var besaaet med Havre.
Jammerskade var det at paa de store afgravede qvadratiske Flader den ikke-udjevnede
Masse af Husmændenes græssende Køer blev nedtraadt og nedæltet i Underlaget; thi
de enkelte Græs- eller Lyngpile, som Køerne der kunde finde, vare kun en ringe
Erstatning for at Fladen senere bliver dobbelt saa vanskelig at behandle, ifald man vil
indtage den til Korndyrkning (og dertil maatte de enkelte dyrkede Pletter give de bedste
Opmuntringer) og for at den for Øjeblikket mindre gode og brugbare Tørvemasse bliver
gjort uskikket til nogensinde at kunne bruges som Brændemateriale.

Til Værkets Forbrug var der denne Sommer skaaret 1,800,000 Tørv, men i andre
Aaringer havde Forbruget været langt større, hvilket jeg ogsaa finder anført hos Dau
for Aaret 1830 og foregaaende Aar; henved 3 Millioner Tørv synes at have været
Middeltallet af den Mængde, som var fornøden for Fabrikken allene, ikke tillige for de 30
ved samme arbejdende Familier.    Der brændes nemlig blot af Kalk imellem 4,000 og
6,000 Tdr. aarligen, og hver Tønde fordrer omtrent 500 Tørv. Tusinde tørrede Tørv
kommer Fabrikken paa 2 [mark]; en Tønde Kalk har før indbragt 8 [mark]. Da Tørven, der
anvendes, er, som ovenfor anførtes, temmelig løs, regner Dau 4000 Tørv paa en Favn Brænde.
I den smale Strimmel af Mosen, som laae vesten for den omtalte Aae, imellem Aaen og
de høje Bakker, var unægteligen Tørvmassen betydelig dybere, og havde saavel i dens
indre Structur, som i dens Vegetation langt mere Overeensstemmelse med den
nordvestlige Sumpmose ved Gudumlund end ved den egenlige, indenfor Aaen liggende
Vildmose, til hvilken jeg altsaa ikke regner denne Strimmel.

I daglig Tale indbefattes ikke den sydlige Deel under Navnet Vildmose, fordi den
»ikke hører Grevskabet til« men Byerne Hurup; maaskee har ogsaa den noget forandrede
Vegetation, man træffer i Hurupmosen, givet Anledning til Adskillelsen; thi nærmest
Byerne og Landingen finder man et udstrakt Engdrag, hvorpaa staae hist og her
Partier af smaae El, og længere inde ere mangfoldige Punkter tætbevoxede med høi Lyng,
Pors, Mosepiil ug Duunbirken. Nærmest Randen grov man kun 3 Qvarteer dybt, inde
i Mosen var den største Dybde 2 Alne, uagtet en gammel Mand forsikkrede mig at der
var omtrent 5 Alne til Sandet (Underlaget) paa sine Steder. Den stærkt indtrængende
Vandmasse forhindrede dem fra at grave dybere. Massen var en rødguul umoden
Mostørv, med en lidt bedre Masse i Midten (af 2—3 Tørvs Tykkelse); nedenfor denne blev
den atter meget svampet og lysere, og gjennemvævet af mangfoldige Flæg- og
Sivblade. Elle og Birketræer fandtes hist og her. Den øverste ubrugbare Deel nedkastedes
i Gravene kun for at give bedre Fodfæste under Tørvegravningen, der undertiden var
meget besværlig formedelst den vandrige og bløde Grund. For at kunde oplægge saa
meget muligt i den korteste Tid graves Tørvene af en usædvanlig Størrelse (12″, 6″, 4″),
hvilket netop her var mindre hensigtsmæssigt, da Spredepladsene vare meget fugtige
og den løse svampede Masse let trak al den Fugtighed til sig, som den kom i Berøring
med. Af disse store Tørv regnedes 25 Snese ialm. paa et Læs, og en Karl ansaaes for
at kunne oplægge 4 gode Læs om Dagen, naar en Dreng eller Pige bortkjørte dem til
Spredepladsene. Reisning og Skruening kan regnes her, som andre Steder, til halvt
Arbejde.  Et Læs Tørv havde i Egnen en Værdi af 3 [mark].

I ældre Grave var hist og her en begyndende Vegetation af en spæd Chara-Art,
en Carex og Potamogeton natans; i endnu ældre var den nævnte Potamogeton aldeles
fremherskende. I Grave, der vare 20 Aar gamle, stod endnu 3 Qvarteer Vand over de
frodigt voxende Eqviseta.
</chapter>

<chapter name="Elling og Jerupmose. (Vendsyssel)">
<h2>Elling og Jerupmose. (Vendsyssel).</h2>

Mosen bærer fornemlig Navn efter Byerne Jerup og Elling, beliggende Nord for
Frederikshavn, til hvilken den største Deel af den hører; den øvrige, mindre, Andeel
eier deels Raaberg Sogn, deels enkelte Gaarde i Mosberg.    Med Hensyn til indre Forhold
danner denne Mose en naturlig Overgang fra de foregaaende Høimoser til de saakaldte
Skovmoser.

Mosens Længdeudstrækning gaaer fra S. til N., ligesom de igjennem selve Mosen
gaaende mærkværdige <sp>Rimme</sp>, hvilke ere 3—6 Fod høie Sandrygge, der med en Bredde
af 8—16 Fod ligge (≠) ved Siden af hinanden og bestaae af en mere finkornet Sandmasse,
som hviler paa en grovere Strandsand. De høiere Punkter af Rimmene ere bevoxede
med alm. Lyng (Erica vulgaris), de lavere med Moselyngen (Erica tetralix), og forresten
med Arbutus uva ursi, Euphrasia minor, Populus tremula (en duunhaaret Form med
overordentlige store Blade), Pyrus malus, Myrica gale etc. De lavere Strækninger, som
ligge mellem Rimmene og altsaa gaae i samme Retning som disse, kaldes <sp>Dopper</sp>, og
hvile ligesom Rimmene paa en grovsandet Bund. Disse Dopper ere tildeels fyldte med
Tørvmasse — en Masse der paa mange Steder har hævet sig til den Højde og Modenhed,
at den bærer samme Vegetation som Rimmene; men de fremherskende Planter derpaa
ere dog Eriophorum angustifolium og Scirpus cæspitosus, hvilken sidste jeg oftere har
kunnet spore, som sammensættende Deel af Massen, ligetil den nederste Tørv, og som
altsaa karakteriserer de Punkter, hvor den forekommer, som fuldkomne
Højmosedannelser. Dopperne og Rimmene begynde lige ved Kattegattets Havstok, og løbe
fuldkommen ≠ med den; de Rimme, der ligge den nærmest, altsaa de østligere, ere i
Reglen de høiere, medens de Dopper, der adskille dem, ere mindre dybe end i den
vestlige og sydlige Deel af Mosen, hvor netop Rimmene tabe sig betydeligen, og paa mange
Steder knapt hæve sig over Doppernes eller Mosens Overflade. Af disse Rygge og Skier [?]<footnote>Ordet er vanskelig at læse. Udg. Anm.</footnote>
findes der efter Hr. Landinspecteur Justitsraad Juuls Kort omtrent 40, og de kunne
forfølges i en Strækning af 3 Fjerdingvei i Længden, indtil de nemlig forsvinde, som
det synes under Raaberg Klitter; det falder derfor naturligt at betragte Jerup og
Ellingmosen som en Mængde ved Siden af hinanden liggende, kun faae Favne brede, men over
½ Miil lange, Moser. Ved Hjælp af en Grøft, som til Vandets Afledning var ført over
en Deel af disse Moser, saae jeg mig istand til at afgjøre, hvad flere Boringer lode
formode, at Dopperne og Rimmene laae paa en fælles Masse, det grovere Sand. Ved et
flygtigt Blik paa Egnen kunde man let antage, at Rimmene var Flyvesandslinier, der
havde leiret sig over en stor Mose. Et Gjennemsnit tvert over en Deel af Dopperne
og Rimmene viser sig omtrent saaledes:
<img></img>
hvor a er Rimmene, b Dopperne og c det fælles Underlag.

De østlige Dopper ere ikke fyldte med Tørvjord ialmindelighed (dog fandt jeg i
Halvdoppen [?] og Fælledsdoppen flere Qvarteer Tørv) men derimod med en dyndagtig
Masse, som er klædt med et rigt Græsteppe; de kaldes »Englodderne« og blive benyttede
til Græsning eller til Græstørv, men lide i begge Tilfælde meget og blive overfyldte med
temmelig store Tuer. De vestlige Dopper udgiøre den egentlige Mose; den nordvestlige
Deel af den hører Raaberg til, Elling har derimod sin Part i den sydlige. Godheden
og Dybden er yderst forskjellig. Den første gaaer paa den ene Side fra den daarligste
Mostørv (af Sphagnummos allene) til den bedste Tørv, nogen Høimose kan opvise;
ialmindelighed ere de østlige Mosedopper fusede i en høi Grad, hvilket ogsaa er Tilfældet
med de nordlige Ender af de fleste Dopper; de sydligere Ender have derimod en god
sortbrun Tørv næsten hele Dybden igjennem. Paa den anden Side see vi Tørvmassen gaae
fra den almindelige fusede Mostørv i enkelte Dopper over til en fuldkommen Sumptørv,
under hvis Dannelse især de forskjellige Græsarter have spillet en Hovedrolle; begge
Arter finder vi paa mangfoldige Punkter at antage noget af Skovmosernes Natur, idet
der i deres nederste Deel, men dog sædvanligere i deres midterste Deel, findes et Lag,
der fortrinsviis og paa mange Steder udelukkende er dannet allene af Grene og Løv af
Birkebusken og Bævreaspen (Populus tremula) samt Pors og Bølle etc.; dette Lag kaldes
overalt i Egnen »Pindetørv«, er ½—1 Fod tykt, og især i Raaberganpart af Interresse
formedelst den Lighed, det har med enkelte af Martørvlagene, hvilke senere skulle
beskrives. Forskjellen i Godheden af Tørvmassen ligger altsaa langt mere i de enkelte
Doppers Natur, end i Forskjelligheden af Lag i hver Doppe, og det er overhovedet meget
paafaldende at see, selv i den indre Deel af Mosen, at af 2 langs med hinanden løbende
Dopper, kun ved en Sandvæg af faae Alnes Bredde skilte fra hinanden, kan den ene have
en god og dyb Tørv, medens den anden kan med en ringere eller større Dybde frembyde
en saa los og fuset Tørv, at Beboerne ikke ansaa det for Umagen værdt at benytte den.
Den almindelige Dybde synes at kunne regnes for 9 Tørv, og »Grættet« paa et Punkt
af denne Dybde ansees for at have været meget godt; 5—6 Tørv giver kun et »daarligt
Græt« men 11—12 Tørv ansees for et usædvanlig godt; der gives dog Punkter hvor Massen
kun er 4 Tørv dyb. I Østsiden af »Mosen«, i een af de yderste Dopper fandt jeg 7 Tørv;
hvoraf de fleste havde et hvidt Overflug (Gips); de 4 nederste vare de bedste; i andre
af Jerups Dopperne saae jeg regelmæssigen de 3—4 øverste stedse at blive bortkastede,
medens kun de 2—3 nederste bleve (eller kunde blive) afbenyttede. Ved
Krageskovgaarden (imod S. V.) var Tørven 2½ Alen dyb, men kunde dog formedelst Vand ikke
endnu afbenyttes lige til Bunden; den svampede Tilstand var saa meget tilbagetrængt,
og kun 1 Tørv i alm. blev bortkastet; de øvrige vare meget gode. I Raabjerg Sogns
Anpart (den nordvestlige Deel) blev der sædvanligen gravet 10 Torv dybt, og et Par
af dem idetmindste blev bortkastet.

Behandlingen af Tørven saavel som af Mosen er daarlig og bør forandres, om det
er muligt, selv hvis det kun kan skee ved Indskærpelse fra høiere Autoriteter. For uden
det at megen Masse gaaer tilspilde ved mindre passende Redskaber (Tørvegaffel;
Anvendelse af en Spade allene) medtages Mosen især ved den Maade, hvorpaa Gravene
gjøres. Hver Arbeider gjør nemlig om Dagen 2 saakaldte »Græt« ɔ [skrupel, gammal längd- el. viktenhet]: graver hver Dag
af 2 Tørvegrave, hverpaa 12 Bænke og hver Bænk igjen paa l0 Tørv (i Bredden). En
Arbeider vil altsaa dagligen omtrent skjære 2000 Tørv, naar man antager at han graver i en
Middeldybde af 7—8 Tørv (thi enten Massen er 5 eller 11 Tørv graver han kun 2 Græt, da
Graven vilde løbe <sp>aldeles fuld</sp> af Vand medens han om Middagen nød sit Maaltid eller
hvilede sig) og altsaa i 3 halve Dage 3000 Tørv; Reisning, Skruening og Stækning
regnes her paa Grund af disse Omstændigheder til <sup><small>1</small></sup>/<sub><small>3</small></sub> af Skjæretiden, saa de 3000 Tørv
altsaa staae færdige til Hjemkjørsel efter 2 hele Dages Arbeide af <sp>een</sp> Mand, og for en
Udbetaling af Bonden af 3 [mark], thi en Tørvskjærer faaer af Bønderne 16 β [skilling] med Kost eller
1 [mark] 8 β [skilling] uden Kost om Dagen. Den eneste By, hvortil Jerupbeboerne have Afsætning af
deres Tørv, er Frederikshavn, hvor et Læs, lig 30 Snese, til hver Tid betales dem
med 3—4 [mark], eller med 2 β [skilling] Snesen. 3000 Tørv er 150 Snese eller 5 Læs, der til høieste
Pris indbringe 20 [mark], men da skal det ogsaa være lutter gode og sorte Tørv, hvoraf vi
nu vide at der er en mindre Mængde; tager han derfor nogle gode og nogle af Middelgodhed
(thi den daarligere fusede Tørv vil man i Byen slet ikke have) er det godt betalt, naar
han for sine 5 Læs Tørv faaer 3 Rd.; derfra gaaer nu Bondens udlagte 3 [mark] i Arbejdsløn
til Tørvskjæreren, og for de 15 øvrige Mark kjører nu Bonden (Eieren) 5 Gange fra
sit Hjem til det ½ Miil derfra liggende Tørvskjær, og 5 Gange den samme Vei tilbage
med fuldt Læs; desuden 5 Gange med fuldt Læs ad de mest ufremkommelige Veie til
Byen Frederikshavn, der er over 1 Miil borte fra hans Hjem ɔ [skrupel, gammal längd- el. viktenhet]: i 15 Mark skal han finde
sit og Hestenes Arbejde samt Føde betalt, i de 5 Dage, der medgaae, og desuden
fraregne noget for Slid paa Vogne og Redskaber og for Tørvemassens egen Værdie, hvilken
sidste neppe her kan blive større end at være Midlet, hvorved der sættes Værdie i hans,
Folkenes og Hestenes Arbejde paa en Tid, da de kunne lettere undværes fra Agerbruget.
Forsaavidt som denne Billighed i Anskaffelse af Brændmateriale kommer andre
Statsborgere tilgode, kan man ikke sige, at den egenlige raa Tørvmasse ikke her havde nogen
selvstændig Værdie, da denne bliver overført fra at være Bondens til at blive Kjøberens.
Dette kan man derimod ikke antage om den Masse, som ved en skjødesløs Behandling
bliver, for en Tid eller for stedse, gjort ubrugelig og utilgængelig i selve Mosen.

Den Uskik at nedgrave sig 2 Gange om Dagen har for Øieblikket sin Nødvendighed
deri, at der ikke kan graves meer end een Gang i en Grav, fordi den i faae Timer staaer
aldeles fyldt med Vand. Denne Ulæmpe maatte man unægteligen allerførst sørge for at
faae afhjulpen, og det synes mig at de mange i een Retning løbende smaa Moser netop
vilde lette Arbejdet meget; man maatte da grave en stor og temmelig dyb Kanal
eller Grøft (igjennem) tvers over dem; uagtet deres forskjellige Dybde vilde den let kunne
føre Vandet fra dem alle, og dens Længde behøvedes kun at være meget ubetydelig;
man kunde vel ogsaa blive enig om at grave i <sp>een</sp> Doppe, da vilde den snart kunde blive
til en stor og god Tverkanal, som vilde være af Vigtighed, da saa mange Dopper
anastomosere, snart her, snart der, og da alle Skifter gaae igjennem alle Dopperne. En
Bæk, som i den østlige Halvpart af Mosen løber i Retning med Rimmene og siden fra
dem ud i Kattegattet, vilde, ifald den blev lidt opryddet og ved et Par almindelige gode
Grøfter sat i Forbindelse med nogle af de nærmeste Dopper, allerede gjøre større Tjeneste
end de mange smaa Render, hvorigjennem Enhver søger at bortlede ikke Mosens
overflødige men overflydende Vandmasse.

At Tørvgravenes Antal paa denne Maade er temmeligt stort, vil let indsees, selv
om man paa enkelte Steder træffer flere, som ligesom foroven smelte sammen. Imellem
hver 2de Tørvgrave maa afsættes en Mellembænk, der idetmindste udgjorde ¼ af den
Masse, der var bortskaaret i Gravene, da disse vare meget smaae og Mellembænkene maatte
være temmelig tykke for ikke øieblikkeligen at indlade Vandet. Paa Mosens Bund bliver
i den bedre Deel siddende een eller 2 Tørv, og i den dybere og bedste Deel af Mosen
idetmindste 3 Tørv, hvilke formedelst det indpiblende Vand ikke kunne skjæres, og som
i det mindste udgjøre <sup><small>1</small></sup>/<sub><small>8</small></sub> eller <sup><small>1</small></sup>/<sub><small>6</small></sub> Deel af Massen, og en langt større Deel af den egenlige
Brændselværdi, fordi det er den bedre Masse. Betænkes nu at i Jerup- og Ellingandeel
idetmindste 2—3 Tørv, som bestaaende af frisk Mos saaatsige, bortkastes enten ved
Siden af Gravene for endmere at gjøre Overfladen ujævn og uskikket til
Tørvspredning, eller i selve Gravene, hvor de imidlertid ikke udjævnes, saa kan man sikkert ikke
indrømme at Beboerne have Nytte af mere end Halvparten af det Terrain de gjennemgrave
og om ikke Hælvten af den Halvpart, der blev tilbage, gjøres ubrugelig for dem i Fremtiden.

I Raaberg Andeel af Mosen er Behandlingen for saa vidt værre, som Gravene
ikke lægges ved Siden af hinanden, men spredte over hele Mosen.

Af Beboerne mærkede jeg tydeligen, at der i  Egnen ikke var nogen Troe til at en
Mose nogensinde kunde opskjæres, og at det var een af Hovedgrundene, hvorfor man
omgikkes saa lidt skaansomt med dem; men at selv Elling og Jerup snart, vil føleligen
kunne overbevises derom, skjøndt de ansees for at være, og er det virkeligen, usædvanlig
rigeligen forsynede med Tørvskjær, vil en kort Beregning, der vel her er paa sit Sted,
tilstrækkeligen vise. En Gaard paa 2 Tdr. Hartkorn, største Lodseiergaard i Jerup, har
en Lod i Mosen, som efter Udskiftningskortet af Hr. Justitsraad Juul er 2400 Alne
lang og 200 Alne bred, i Kvadratmaal altsaa 480,000 Kvadrat-Alne; derfra maae vi
formedelst Rimmene regne idetmindste ¼, og altsaa antage vi Overfladen af Tørvmassen
i denne Lod at være 360,000 Kvadrat-Alne; i een Doppe allene udgjorde Overfladen af
Tørvpytterne eller de smaa Grave (efter an Beregning jeg gjorde paa selve Stedet) 7,920
Kvadrat-Alne (180 Alne i Længden og 44 i Bredden) og i de andre Dopper tilsammen
var der saavel efter mit Skjøn som efter Eierens Angivelse gravet omtrent ligesaa meget;
ialt omtrent 16,000 Kvadrat-Alne, eller over <sup><small>1</small></sup>/<sub><small>23</small></sub> af den oprindelige Overflade. Men alt
dette er bortgravet siden Udskiftningen 1821, altsaa i 16 Aar, og derfor maatte man
vente at Mosen endnu maatte holde ud i 22 × 16 Aar eller omtrent i 350 Aar, i hvilket
Tilfælde der vilde være overmaade gode Udsigter. Herved er nu at gjøre disse vigtige
Bemærkninger, <sp>at</sp> der, hvor tarveligen man end omgaaes med en Mose, dog gaaer meget
bort, som man ikke kan komme til at benytte, hvilket endnu i en høiere Grad maa blive
Tilfældet med denne Mose, der allerede er saa forgravet iforvejen, saa vi sikkert anslaae
det dobbelt for lavt, naar vi for Fremtiden vilde antage at en <sup><small>1</small></sup>/<sub><small>7</small></sub> eller <sup><small>1</small></sup>/<sub><small>8</small></sub> blev allene
ubenyttet eller ubenytteligt, hvorved Mosen endnu vilde strække til i 300 Aar; fremdeles
<sp>at</sp> den her til Exempel valgte Lod netop er den største Lodseiers og hører til en Gaard
paa 2 Tdr. Hartkorn, altsaa en dobbelt saa stor som Lodderne til de andre Gaarde paa
1 Tde. Hartkorn, hvilke Lodder altsaa ere dobbelt saa stærkt medtagne, da en
Bondefamilies Forbrug paa en større eller mindre Gaard omtrent blive den samme, saalænge
Talen er om Brændsel i selve Huset, og sælges der fra begge Steder Ildebrændsel, viser
Exemplet at det oftest er det mindre Sted, der sælger meest. Denne eneste tilbageblevne
større Gaard fik 1836 Tilladelse til at udparcelleres i 2 lige Dele; Tørvelodden bliver altsaa
ogsaa fra nu af paa lige Maade benyttet af begge Familier, hvorimellem den deles,  ɔ [skrupel, gammal längd- el. viktenhet]: den
bliver sat fuldkommen i Lighed med de andre Lodders, og varer nu naturligen kun den
halve Tid, eller 150 Aar, forudsat at en Bondefamilies Beqvemmeligheder, hvortil
Ildebrændsel er nødvendig, i dette Tidsrum ikke synderligen tiltage; at Frederikshavns
aarlige Opkomst ikke skulde medføre langt større Forbrug af Tørv, end for Øieblikket,
og forudsat at Folkemassen og Udskiftningen i de paagældende Byer i den lange Tid
skulde staae stille — ikke at tale om at der ikke, saaledes som nu ofte skeer, maatte
afhændes smaae Parceller paa 10, 20, 60 Rdl. til Udenbyes, som lade det bortskjære til
Sælgetørv, lutter Forudsætninger, som man af høiere Grunde maatte ønske at finde Sted. —

Forresten er denne interessante Mose ikke det eneste Sted, hvor jeg fandt Rimme
og Dopper; thi sønden for Liimfjorden mellem Mou og de saakaldte Dokkedalsbjerge,
ligeledes langs med Kattegattet, traf jeg mangfoldige Rimme liggende ved Siden af
hinanden og bevoxede med en overordenlig stærk Hedevegetation; Mellemrummene
mellem dem vare ogsaa fyldte med Tørvmasse, men der var ikke begyndt at grave der
endnu; de vare ogsaa, skjødnt temmelig fugtige, bevoxede med Lyng, men især med Pors
og andre smaae Buske, saa <sp>der</sp> med Tiden vil danne sig et godt Lag af »Pindetørv«. Ogsaa
her var det tydeligt at Rimmene vare de paa hinanden følgende Havstokke, som
Kattegattet efterhaanden opkaster og trækker sig tilbage fra. Jeg har al Grund til at formode,
at det samme Phenomen kan iagttages i det lave Land N. for Liimfjorden f. Ex. ved
Sæby, men det var mig ikke muligt at lægge min Reise derhen.
</chapter>

<chapter name="Lennestedmose">
<h2>Lennestedmose.</h2>

Med denne Mose gaae vi over til de egentlige Skovmoser, saadanne som aabenbart
skylde en meget stor Deel af deres Masse til en tæt Trævegetation som for det meste
baade har voxet i og <sp>omkring</sp> den Fordybning, hvori Tørven har dannet sig.

Denne Mose ligger i Vreilev Sogn, i den Forlængelse af dette Sogn som gaaer ind
i den højere Hedeegn; den ligner fuldkommen de almindelige Hede-Skovmoser, hvorom
man nu ikke længere finder nogen Skovvegetation; den er temmelig smal og er rig paa
Træer: El, Birk (der udgjøre Flertallet, saavidt Forholdet kan undersøges i den blottede
Deel af Mosen og Egetræer; disse sidste af en ikke ringe Størrelse. Da intetsteds var
gravet tilbunds, lader sig intet sige med Vished om Fyrretræernes Forekomst. En
Deel Birk laae fra Landingen eller Randen indad i Mosen; ellers saa jeg ikke Træerne
at ligge i nogen almindelig Retning. Mosen er meget dyb, men ikke i dens hele Dybde
lige god eller ensdannet sammensat.   Den øverste Skorpe, som gaaer 2—3 Qvarter dybt,
er en ubrugbar løs Fustørv, der enten kastes til Side eller nedkastes i de forladte
Tørvgrave; under denne kommer en sort og god Tørvmasse, som giver en fortrinlig Tørvkul,
og som idetmindste er 2 Alne dyb, men desværre er allerede saa at sige bortskaaret.

<sp>1. Boring</sp>. For nøjere at undersøge den oprindelige Tørvmængde, boredes i den
nordlige Side af Mosen, tæt ved Randen, ligeoverfor det nærliggende »Slemhuus«, paa
et lille Stykke, hvor endnu den naturlige Overflade var tilstæde. Den hele Dybde var
her kun <tab>.  <footnote>I Manuskriptet mangler Tallene.   Efter Dagbogen skal der staa 2 Alen.  Udg.</footnote> Qvarteer fra Overfladen begyndte de ovenfor tydelige Plantelevninger
at forsvinde, og Tørvmassen forblev god lige til de nederste 1½—2 Tommer, der vare
svampede og bestod af lange traaddannede Sphagnumstængler.

Over Mosen førte en Tørvvej til fælleds Afbenyttelse for alle Lodseierne; denne
laae tildeels i den naturlige Overflade af Mosen, og var flere Fod over den Flade, til hvilken
man havde bortskaaret Tørvmassen; her saae man altsaa, hvor høit Mosejorden
oprindeligen havde gaaet. Paa en blottet Tørvvæg af over 2de Alnes Høide laae under
den øverste fusede Masse (der her var lidt forskjellig fra den ovenanførte ved Randen)
en meget god Tørvemasse, der var over 3 Qvarteer tyk og ligesom spækket med
Birketræer, og desuden fandtes en endnu bedre sortbrun Tørvmasse, som i sit Brud viste sig
at være en Blanding af Sump- og Skovtørv.

2den <sp>Boring</sp> foretoges omtrent midt i Mosen fra den Flade, hvortil Mosen var
bortgravet, og hvorover der paa dette Punkt havde ligget 4 Fod eller 2 Alne god Tørvmasse;
desuagtet kunde man endnu grave gode Tørv indtil en Dybde af<tab> <footnote>I Manuskriptet mangler Tallet.  Udg.</footnote> under denne Flade.

Forhen er der vel gravet mindre hensigtmæssigen,  man  kunde sige  uordenligen;
men da man nu bortskjærer hele Lag af Mosen paa een Gang, idet man begynder fra Midten
og graver ud til alle Sider, saa gaaer der kun lidt af Tørvmassen tilspilde. — Eengang har
man borttaget et Lag over hele Mosen, og anden Gang er man allerede gaaet halvt over
den; paa enkelte Punkter er der begyndt  paa en 3die Overgang; man maa derfor ifølge
Boringerne, Mosens Tilstand og Massens Beskaffenhed antage, ut <sup><small>2</small></sup>/<sub><small>5</small></sub> af den oprindelige
Brændselsmængde er  borttaget. Underlaget er Hedegrus med mange Smaasteen og
deriblandt hyppigen Flintstykker.

Tørvene, de øverste undtagne, som kaldes Huusholdningstørv, benyttes til Tørvkul,
der virkeligen ere meget gode; de graves derfor meget lange og smale, 13″—14″ lange
og 2¾″ i Fiirkant.

Et Læs Tørv regnes til 40 Snese, men man sælger dem sjælden uden som Kul; man
faaer fra 2 indtil 2½ Tønde Tørvkul af et Læs. —

Naturligst bliver det nu at tage de øvrige »Kulmoser« i Vendsyssel, da de foruden
i Sammensætning og Bygning staae meget nær ved foregaaende Mose, tillige benyttes
til samme Øiemed. Det er især Sognene Torslev og Jerslev, som ere rige paa Moser
af denne Natur.
</chapter>

<chapter name="Sortemose">
<h2>Sortemose</h2>
ligger i Torslev Sogn, er meget lille, kun omtr. 10 Td. Land; den har været aldeles
beklædt med Høimosevegetation, hvoraf den har faaet sit Navn, der hyppigen bliver
anvendt som et Klassenavn, ligesom »Lyngmoser«. Birketræer finder man i hele Massen,
saa at sige; Fyrretræerne, der her benævnes Tyrrepinde c: tjæreholdige Pinde, findes
hyppigt ved Randen og staae alle paa Roden; enkelte findes ogsaa midt i Mosen;
Stammerne og Rødderne er vredne i alle Retninger og kun faae af dem naae en Størrelse af
et Qvarteers Gjennemsnit; da de ere saa smaae, seer man dem ogsaa mange Gange staae
meget tæt sammen; Høiden har neppe overgaaet faae Fod. Hele Mosen var paa lidet
nær opskaaren; kun <sup><small>1</small></sup>/<sub><small>60</small></sub> af den antog jeg endnu at være tilbage; ved den ene Side stod
nemlig endnu en uopskaaret Tørvbrink; Massen var her dyb; deraf bortkastedes de 3
øverste Tørv, og 7de og 8de Tørv var endnu svampet. Birkestammer gjennemkrydsede
Massen. Paa enkelte Punkter laae endnu et Par tynde Tørv over Underlaget, der deels
var almindelig Hedegrus, deels var en leragtig Masse, lig den omtrent, som findes
allernederst i de sjællandske Skovmoser ved Rudersdal etc. De tvende endnu hist og her
tilbageværende tynde Tørv vare af den ægte sorte Hedetørvmasse, som allene er dannet
af de fine Blade af Græs- og Halvgræsarter i den Tid da Mosesiven (Limnochloa
caespitosa) var aldeles fremherskende; man seer endnu mange af denne Plantes Blade og
bladdannede Stængler at gaae i en næsten lodret Stilling igjennem Massen, hvilket paa
mange Punkter giver Tørven Udseende af at være straalet eller traadet i Bruddet, medens
det paa andre Punkter gjør den pibet. I hele den udgravede Mose finder man en Mængde
lyngklædte tuedannede Smaahøie, som man ikke ret godt kan antage for at have ligget
oprindeligen der førend Mosens Dannelse; de synes snarere at være Levninger af
Mellembænke og Afrydninger, hvilke samme ere overføgne med Sand og Tørvesmuler.
</chapter>

<chapter name="Langmose">
<h2>Langmose.</h2>

Denne Mose ligger lige S. for foregaaende, med hvis øverste Lag den synes at have
en stor Overeenstemmelse; maaskee har den ogsaa en tilsvarende Beskaffenhed i Dybden,
men derom tillod Behandlingsmaaden mig ikke at erholde nogen Vished. Dybden var
ifølge Boringer 4 Alne 2 Qvarteer i Midten af Mosen, nærmere Randen derimod kun 3
Alne. Det øverste Lag, som gaar 1 Alen dybt, er en meget fuset Sphagnumtørv
hvorunder ligger en temmelig god og sort Tørv. Mere end een Trediedeel af Overfladen er
allerede bortskaaren, dog kan man regne at midt i Mosen sidder endnu den halve Deel
af den oprindelige Brændselsmængde. Mosen hører deels til Skjæve, deels til de udenfor
dette Sogn liggende Gaarde: Dybvad, Kjølskegaard og Hjermitsløvgaard<footnote>Rettet efter Dagbogen.   Udg.</footnote> m. fl. Tørven
blev ikke anvendt til Kul.
</chapter>

<chapter name="Sømose">
<h2>Sømose</h2>
hører kun den ene lille Gaard, Sø, til, og burde derfor heller ikke være stærkt medtaget,
hvilket den dog er, naar man ikke tager dens betydelige Dybde i Betragtning. Den
deles ved en »Rim« eller en høiere Ryg i Bunden i tvende Halvdele, hvoraf den, der laae
Gaarden nærmest, var omtrent 4 Alne dyb, medens Dybden i den anden Halvdeel fandtes
at være over 8½ Alen.

Tørvmassen der var af den ikke just faste Hedemosetørv, gav grove og løse Kul,
af hvilke man kunde faae 4 Td. af eet Læs Tørv.

De i Mosen fundne Fyrretræer vare temmelig store og næsten alle knækkede.
</chapter>

<chapter name="Daarebakmose">
<h2>Daarebakmose.</h2>

Af samme Hedemosenatur, som foregaaende og ligeledes med en Mængde
Fyrretræer. Massen gav fastere og bedre Tørv og disse igjen bedre Kul, som forholdt sig
til dem fra Sømosen som 2 : 1., da man i Smedierne regner 1 Td. af de første = 2 Skjepper
Steenkul og 1 Td. af de sidste = 1 Skjeppe Steenkul.

En Tørvestak tager 1½ Læs Tørv og deraf brændes 6 Tdr. Kul, hvoraf hver kommer
paa 24 <i>β</i> [skilling], naar de sælges, altsaa ialt 9 [mark] for Kullene af 1½ Læs Tørv. En saadan Stak
(paa 1½ Læs) var 20 Qvarteer lang, 8¾ Qvarteer høi; ved Foden 1½ Qvarteer bred
og ved Toppen 1 Tørvlængde (omtrent 9 Tommer) bred.
</chapter>

<chapter name="Jerslev Kulmoser">
<h2>Jerslev Kulmoser.</h2>

Mange, men i de fleste Tilfælde meget smaae, Hedeskovmoser ligge i Jerslev Sogn;
de ere alle af en betydelig Dybde, der hos mange gaae indtil 6—7 Alne; desuagtet er der
en Mængde, hvori der ikke længere kan graves nogen Tørv; i enkelte kan man træffe
1/5 eller ¼ af Massen tilbage; i andre derimod finder man endnu 3 til 4 Alne overordentlig
god Tørvmasse paa Bunden af de allerede forladte Moser.

Der graves desværre meget uordenligen, saa at over en Fjerdedeel af den Masse,
som bortskjæres, bliver ubenyttet; en stor Deel deraf nedkastes sædvanligen i Tørvegravene,
men udjevnes ikke, som det burde, for senere bedre at kunne sammenæltes med den
øvrige Masse. En anden Fjerdedeel staar tildeels i Mellembænkene. Spredepladser
(Læggepladser) mangle aldeles; for at forskaffe sig nogenlunde beqvemme Pladser hertil
pleie Beboerne at afskrælle det øverste med stor og tæt Lyng bevoxede Lag, hvilket
nedkastes i de allerfleste Tørvgruber.

Æltning kendes ikke, skjøndt den vilde være af megen Nytte; for at spare den Tid
som det tager at afstikke de enkelte Tørv baade efter Længden og Bredden, afstikkes de
blot i den sidste Retning og Spaden, hvormed Tørven oplægges, er forsynet med en
opstaaende Vinge, der selv afskjærer Tørven efter Længden.

Tørvene vare af en eiendommelig Form, som jeg allene fandt i Omegnens
Hedeskovmoser; med en Længde af 10″ havde 3″ og 2½″ i Fiirkant (i Bredde og Tykkelse).
Den ene af disse Moser havde formedelst det større Antal Trælevninger, som der fandtes,
faaet Navn af Pindemose.

Hvad der giver de jydske Hedemoser saa megen Overenstemmelse med hinanden
er, foruden den meer eller mindre fremherskende Skovmosekarakteer, især den vigtige
Rolle, som Mosesiven, Limnochloa, har spillet paa mangfoldige Punkter, hvorfor denne
Plante meget har betinget Tørvmassens Godhed.

Jeg vil nu anføre nogle lignende Moser fra en anden Kant af Landet.
</chapter>

<chapter name="Store Ardenmose">
<h2>Store Ardenmose.</h2>

I Nærheden af store Arden, S. Liimfjorden i Hindsted Herred, Viborg Stift, ligger
mange smaae Moser, saa Byen har meer end Tørvskjær nok, som det synes; imidlertid
kan Tørven i den Mose, som laae nærmest ved Byen, ikke siges at være god, da den var
yderst svampet i dens øverste Halvpart, først længere nede frembød sig 2—3 ret gode
Tørv af en sortbrun Farve, og paa Bunden laa atter en løs (lys og bladet) Tørvmasse,
over 2 Tørv tyk, og denne var ikke engang saa god at brænde som den øverste. Sjeldent
har man gravet 12 almindelige Tørv dybt uden at naae Bunden, som var Sand. Mosen
er ved Tørvskjæringen bleven skrækkeligen forhutlet og er nu forladt; en lille Søe med
en Aalekiste laae ved den eller i den ene Ende af den og maaskee var der i Anledning af
dette Fiskerie en eller anden Dæmning, som stemmede Vandet saaledes ind i Mosen
at man neppe kunne komme ind  i den for at undersøge den end sige grave Tørv i den.
</chapter>

<chapter name="Rold">
<h2>Rold.</h2>

Til denne By var det største Tørvskjær i en Mose, som kaldtes Taaremose, og som
laae inde i Skoven; ialm. graves kun 10 Tørv dybt, men man forsikrede mig at man
paa sine Steder ikke naaede Bunden med 24 Tørv.
</chapter>
<chapter name="Nørlunds Sortemose">
<h2>Nørlunds Sortemose</h2>
fortjener her fornemligen at mærkes formedelst dens Dybde; det er denne Mose, som
i de sidste Aaringer forsyner det paa Nørlund oprettede Glasværk med Brændsel, istedet
for at man før allene dertil har taget Brænde af Skoven; Værkets aarlige Forbrug af Tørv
er 2400 Cubikfavn; iaar var imidlertid kun ¼ af »Aargangen« skaaret formedelst Mangel
paa Arbejdere, hvilke under Tørvskjæringen fik 24 β [skilling] til 2 [mark] om Dagen. Massen var
en særdeles god Sphagnumtørv, der ogsaa blev bortskaaret meget regelmæssigen.
Bestyreren af Glasværket Hr. Ginnerup havde fundet en <sp>Flintpiilspids</sp> i Tørven, paa et
Punkt som jeg maalte og fandt nøjagtigen <sp>at være 3 Alne under Overfladen i den
allerbedste Masse</sp>, der endnu vedblev at fortsætte sig nedad i en Dybde af 7—8 Alne;
derunder (ifølge Hr. G.s Boring og Beretning) og da er det den dybeste Mose jeg har seet.
</chapter>

<chapter name="Smaamoser i Sydthy">
<h2>Smaamoser i Sydthy.</h2>

Til Skovmoserne høre endnu de temmelig dybe Moser, som findes i den sydlige
Deel af Thisted Amt, og som levere den gode Tørv, hvormed Thisted, Egnens Købstad,
fortriinsvis forsynes; de ere sjelden ret store, begrændsede paa de fleste Steder af Bakker
eller høie Skrænter; naar de ligger paa jevnere Hedestrækninger, ere de oftest ovale, men
ligger de i bakkede Egne snoe de sig gjerne ind imellem Bakkerne, eller omkring dem.
Underlaget fandt jeg stedse at være Hedegrus. Træer saa jeg i de fleste; f. Ex. i Sjørring
Bundkjær ikke faae Egetræer; ligesaa fandt jeg den samme Træart i smaae Moser ved
Hæstrup, og <sp>der</sp> stod de ialmindelighed paa Roden.
</chapter>

<chapter name="Borremose">
<h2>Borremose.</h2>

Denne Mose som i Skikkelse er næsten retvinklet, ligger paa Thyholm; den er
omgivet af meget høie, temmelig bratte lyngklædte Bakker, og gjennemstrømmes af en
Aae, som løber omtrent midt i den. Tørvmassen er omtrent 3 Alne dyb, sort, men stærk
overfløiet, naar den er tør, med en hvid Masse, som endogsaa er krystallinsk, og i en ikke
ringe Skorpe bedækker Vægene af Tørvgravene, hvor den imidlertid oftest er overdraget
med tynd brunlig Hinde. I største Mængde udblomstrer dette Stof (<sp>Gips</sp>) paa den
opadvendte Side af de spredte Tørv og paa den østlige og sydlige Side af Tørvskruerne,
hvorpaa disse ere ganske hvide. I Tørvmassen var El og Birk meget hyppige, Og Egen
var ikke sjelden; i Ellebarken sad ofte Gipsen udkrystaliseret i meget smukke
naaledannede Krystaller.

I den vestlige Side af den sydlige Deel af Mosen gik Tørven og Sandet, som laae oven
over, bølgende ind i hinanden, hvilket Phenomen kun kan være frembragt ved
Nedskylling fra den dominerende Bakke, som laae lige over den og ved Siden af den [se Fig.].
<img l></img>
NB. Nogle Metalringe (Arm- og Halsringe), der for 4 Aar siden var fundne i denne
Mose, vakte Forhaabninger for mig om at kunne her erholde et godt historisk Bidrag
til Tørvmassens Ælde, men desværre ikke saa nøjagtigen
kunde jeg faae Findepletten angivet, som jeg ønskede det.
Efter Finderens eget <sp>Udsigende</sp> og <sp>Udvisende</sp> laae de
»3 Greblag« nede i Massen, og denne var paa dette Punkt
en overmaade blød, af Flæg, Blade og Rødder
gjennemskudt Tørv, der her altsaa har mest Karakter af Sumptørv, som overalt langs med Aaen.
Da Mosen endnu var overmaade vaad og da det gik i Folkemunde at det hele krummede
Mosedrag havde været dækket af Vand (og sandsynligen i tidligere Tider været en Viig af
Fjorden), er det rimeligt ikke allene, at Ringene ere tabte eller paa anden Maade
komne i Mosen, medens Vandbedækningen endnu var der, men ogsaa at de ved deres
egen betydelige Vægt ere sunkne noget dybere i den bløde omgivende Masse, end de
oprindeligen ved Tabet eller Faldet havde været.

Tørven <sp>æltes</sp> med <sp>Greb</sp> og <sp>Skovl</sp> og sælges for 20 <i>β</i> [skilling] cour. Læsset.
</chapter>

<chapter name="Jegeby Mose">
<h2>Jegeby Mose</h2>
ligger ligeledes paa Thyholm, og gaaer lodret paa Stranden ind i Landet, deri fandtes
mangfoldige Egetræer (hvoraf formodenligen Byen har sit Navn) <sp>der alle laa udad
i Mosen fra begge Sider</sp>. Den var ligesaa uordenligen taget under Spaden, som
den var daarligen (udtørret) udgrøftet.
</chapter>

<chapter name="Strandmosen">
<h2>Strandmosen.</h2>

Dette Navn giver jeg til en Mose, som laae tæt ved Hindsels paa Thyholm, i det
flade Belte mellem Fjorden og Strandbakkerne, og som var dækket af 5 Qvarteer Sand
og Gruus, hvilket Fjorden i en fjern Tid har opkastet nedenfor de høie Bakker, og hvilket
den nu atter arbeider paa at borttage, saa den altsaa efterhaanden vil blotte den
undenliggende Tørv. Tørvmassen giver en ret god Tørv, men var kun 1½—2 Greblag dyb;
den blev optaget, ligesom Martørven, ved Sandets Bortgravning i smaa 4-kantede Pytter;
saa ubetydeligt Tørvelaget var, udgravedes dog deraf, den Dag jeg var der, <sp>et meget
stort og rankt Fyrretræe af 1½ Fods Diameter</sp>. Harpixet deri var
forvandlet til Mosetælle.

Samme Dag fik jeg Underretning om at lignende store gode Fyrretræer findes paa
den modsatte Side af Liimfjorden, saa snart man kommer over den, navnligen i
Harsyssel imellem Piil i Ørgaards Mose og ved Kjersgaard-Mølle (auctore Kjer).
</chapter>
<chapter name="Hedemoser mellem Randers og Viborg">
<h2>Hedemoser mellem Randers og Viborg.</h2>

Paa den grusede lyngklædte Høiryg af Landet findes hyppigen de meget smaae,
men i Almindelighed gode Hedemoser; de indeslutte meget almindeligen en Mængde
<sp>Fyrretræer</sp>, som her bestandigen nævnes »<sp>Gran</sp>«, og som efter Beboernes Udsigende
ikke findes i Selskab med Egetræer uden paa nogle enkelte Steder, saaledes i det
mindste i <sp>Saxmosen</sp> inde i Skoven ved <sp>Løvskalle</sp>, og i <sp>Tyre</sp>- og <sp>By</sp>mosen fandt jeg dem
staaende paa Roden med afknækkede Stammer. I det store Mosedrag, som gaaer langs
med de Egnen gjennemskjærende <sp>Nørre</sp>- og <sp>Skjern</sp> Aaer forsikkrede man mig at
intet Træe var fundet.
</chapter>

<chapter name="Klostergaards-mose i Vest Thy">
<h2>Klostergaards-mose i Vest Thy.</h2>

Denne lille Mose danner en Overgang fra de gyngende Sphagnummoser til
Kjær- eller Sumpmoserne. Den nederste Tørv var nemlig en god og sort Sumptørv; en brunere
Tørvmasse laae over den; Hængesækken var paa de naturlige, ikke-tilgroede (c: ikke
udgravede) Steder omtrent 1 Alen dyb, og viste tydeligen paa de vaadere, af Vand næsten
dækkede, Punkter Plantefølgen fra Sphagnum til Oxycoccos, og paa de tørrere Punkter
de hinanden afløsende Planter fra Hypericum cordifolium indtil Erica tetralix. Paa de
udgravede Steder, der ikke vare ret dybe, fordi man i Regelen kun grov den løsere
og slettere Tørv oven af, voxte en spæd Chara og en Equisetum. Her synes altsaa
nærmest en Kjærmose at ville have dannet sig efter Sphagnummassens eller Hængesækkens
Bortskjæring.
</chapter>

<chapter name="Vedum Mose">
<h2>Vedum Mose.</h2>

Tilhører Vedum By, Porsgaardene og Visborggaard; den er temmelig stor og dyb,
men slet behandlet, dog er der sørget lidt bedre for Vandafledningen i de senere Aar.
Ialmindelighed graves 8 à 12 Tørv dybt, hvilket udgjør 4—5 Qvarteer, og til denne
Dybde har man bortgravet over Halvparten, <sup><small>3</small></sup>/<sub><small>5</small></sub> omtrent, af hele Mosens Overflade i
Form af Pytter, som ligger uregelmæssigen mellem hinanden; derved er der lagt store
Hindringer for Tørvens Spredning og Tørring. Selv i Vestsiden, som er den lavere Deel
af Mosen, og meget nær ved Landevejen, gaaer Tørvmosen endnu 5 Qvarteer dybere.
Efter en Tørvgravers bestemte Erklæring ligger herunder et hvidblaat Leerlag, meget
fedtet at føle paa, hvilket  uden al Tvivl er en Ferskvandskalk.    Længere ude i  Mosen
er Tørven dobbelt saa dyb og endnu bedre; Tørven graves i et meget stort Format,
sædvanlig 3½″, 8″, 10½″ = 294 Kubik″. Et Læs Tørv skattes = 4 [mark], naar det er af den
bedste Part, og saa meget som et Par Heste kan trække, lig 5 [mark].   Den bedre Tørv
angives at hvile paa et Sandlag.

Nogle af de udgravede Steder begyndte at voxe til igjen, men man lod vel være
at tænke paa at grave Tørv der saa snart igjen. Med Hensyn til de Planter som hertil
vare mest bidragende, bemærkede jeg at paa de mindre lave Steder først forekom en
Conferva og senere mellem denne enkelte Chara; hvor Vandet derimod stod lavere, var
der en Myriophyllum. Senere fulgtes de begge af Hydrocharis morsus ranae og Lemma
trisulca, ja enkelte Steder af en Pot. natans.

Mellemstadiet i Vegetationen indtog Equisetum fluviatile og en Sphagnum.

Slutningen (ɔ: saavidt som Tilvæxten var kommen i denne Mose) dannede Comarum
palustre, Eriophorum angustifolium og E. vaginatum.
</chapter>

<chapter name="Mosedrag ved Skjernaa">
<h2>Mosedrag ved Skjernaa.</h2>

Overalt langs med den store Gudenaa og dens Biaaer Nørre- eller Skjernaae findes
en bredere eller smallere Strækning af Tørvmose, hvilket i den lavere Deel af Draget,
hvori det ligger, nemlig nær Randers By og dens Omgivelser, kun benyttes til Eierens
Forbrug, medens den høiere oppe leverer en betydelig Mængde Tørv tilsalg, idet de paa
Kaage nedbringes ad Aaen til Randers. I den hele Strækning, jeg bereiste, nemlig fra
Randers til V. Velling og derfra til Aalum og Løvskalle, blev der gravet meget
uregelmæssigen, og saavidt jeg kunne indhente Oplysninger længere oppe fra, var det samme
ogsaa Tilfældet der; der gravedes nemlig i meget smaa Pytter, og selv ,naar disse vare
større, kun til en meget ubetydelig Dybde, saa at neppe den øvre løsere og mindre gode
Mose blev gjennemskaaret og benyttet, medens den bedre Deel blev tilbage. Faa Steder
kjendte man noget til Tørvmosens Mægtighed, men overalt var 10 Tørv den største,
og 7 Tørv den almindelige Dybde, hvortil man gik. Den øverste og næststørste Tørv,
som endnu dannede Engskorpe, bleve lagte tilside, for at nedlægges i Graven, naar
Arbeiderne forlod den, saaledes at de vegeterende Planter vendte opad og dannede et
Græstæppe. Dette skete i den Tanke derved at befordre Eftervæxten. Thi baade her og
i Omegnen var det en almindelig Mening, at Tørvmassen dannede sig meget let, og at
en 10 til 20 Aar var tilstrækkelige for at lade en ny Tørvemasse opvoxe og graves paa
Steder, hvor man før havde gravet. Denne Mening delte selv Mænd, som var noget
naturkyndige, og de mente, at have Erfaringen for sig. Hvad der var det Værste ved
denne Mening, var, at Erfaringen skulde have stadfæstet, at den ved anden Gravning
paa samme Sted forskaffede Tørv skulle være meget bedre end den ved den første. Med
Hensyn til en temmelig fast Engskorpes Dannelse i den Tid kan det have sin Rigtighed,
især naar den hele Skorpe med Væxtbeklædning lægges uforstyrret ned i Graven, thi
dette synes de sjelden at forglemme. Ved Undersøgelse paa flere Steder i forskjellige
Moser, f. Ex. i den saakaldte Tyremose ved Terp og i Bymosen sammesteds, i en Mose
ved Vasehuset nær Udkanten af Fussengeskov og flere Steder, overbeviste jeg mig
om, at med denne Mening vare store Vildfarelser forbundne. Vel saae jeg undertiden
f. Ex. ved Terp Bymose, der var af en god og dyb Natur, at der i de dybere Grave var en
virkelig  Opfyldning  af  (levende gyngende eller svømmende) Sphagnum og 
Potamogeton, hvoraf der med Tiden kunde tænkes at danne sig ny Tørvemasse, men hvoraf
der endnu ikke, skjøndt en lang Række af Aar var bortgaaet var dannet en tæt, ikke
fortørvet Væv. I disse Pytter eller i andre af en lignende Natur var det imidlertid ikke,
at man paastod at Regenerationen var foregaaet; derimod paa de Steder, hvor der omtrent
var gravet en 7—10 Tørv dybt og hvor Bunden atter var belagt med Soitørven<footnote>Soi eller Søi. Dige- eller Soitørv (bruges i Thy) Vid. S. Ordbog. Udg.</footnote>, troede
man at Høslet kunde finde Sted inden 4 Aar (det jeg og saae udført, men kun til ringe
Fordeel), og at et nyt Tørvskjær var muligt inden 10—20 Aar. Meningen om en slig
hurtig Gjenvæxt støttedes paa den Omstændighed, at en saadan udgravet og paany
belagt Tørvgrav, hvis Overflade laa altsaa 7—10 Tørv dybere end den angivne Moses
eller Engs, efterhaanden Aar for Aar hævede sig op til denne; men hertil var netop en
anden Aarsag ved Eftervæxten; thi tænker vi os netop det løsere Tørvedække bortskjæres
omtrent lige til Niveau med den gjennemstrømmende Aa— en Dybde de formedelst
Vandets Indstrømning kan naae til — og at netop i denne Dybde en sortere mindre
sammenhængende Masse begynder, saa vil let den Tanke indsnige sig, at for det første denne
blødere og fugtigere Masse, befriet fra det borttagne, overliggende, 1½ Alen mægtige
Lag, nu hæver sig og fylder Graven, — Noget man meget let overbeviser sig om, ved i en
større Grøftestrækning, som til forskjellige Tider var gravet, at sammenligne den Dybde,
hvortil den oprindeligen var gravet, med den, hvori nu den nederste Flade af de nedlagde
Græstørv befinder dig.   Desuden var det Tilfældet i de store Grave, at Randene antoge
en heldende Stilling indad  imod Grøften,  fordi  de der vare mindre  understøttede, og
saaledes nærmede sig de 2 Niveauer mere til hinanden ɔ: deres Afstand blev mindre,
og de syntes at ligge næsten i en Flade. Endelig har jeg oftere gjennemskjaaret en
saadan, som det syntes, udfyldt Grav og fundet, at øverst ligger ganske rigtigt 1—2 Tørv
løs, engskorpagtig Masse, men lige derunder en sort og overmaade god Tørvemasse, som
jeg antager for at være skudt ivejret, og saaledes forklares det paa eengang ret godt,
at man nu formedelst Vand kan paany komme til Tørv, og at denne Tørv kan være meget
bedre end den bortgravede.

Et andet Spørgsmaal bliver det stedse, hvorvidt der gjøres ret i at nedlægge den
daarlige Engskorpe i Graven, for at befordre Græsvegetationen; thi for det første er det
ofte Planter der voxe i Skorpen, som slet ikke finde sig i at voxe under 1 Alen Vand,
eller saa omtrent, og for det andet er det til Foder meget daarlige Halvgræs Carex
caespitosa etc.
</chapter>

<chapter name="Kaastrup Nordkjær">
<h2>Kaastrup Nordkjær</h2>
i Thy i Hillerslev Sogn, en stor Fladestrækning, som uden al Tvivl har hørt Fjordens
Bund til for nogle Aartusinder siden. Planen hvorpaa den ligger er vel over 1 Kvadrat
Miil, og Tørvemassen mere eller mindre udbredt paa den; først siden Udskiftningen er
den bleven behandlet som Skovtørvmose, da Vandet til den Tid kun tillod at benytte
det som et Kjær. Midt i den ligger »den store Vold« hvorpaa Hillerslev Slot laa i
Dronning Magrethes Tid — et endnu stærkere Bevis for, at denne Strækning i sin Tid har
været seilbar, idetmindste gjennem Aaen. Det er en reen Sumptørvmasse, som udgraves
i Pytter, der gaar omtrent 15 Tørv dybt, paa enkelte Steder endog 17—18 Tørv; Massen
er ret god i den nederste Deel, foroven er den løsere; iøvrigt er det en »Soitørv«. Den
bedste Tørvmasse forekommer Nord for Aaen. I den senere Tid spores nogen mindre
Skjødesløshed og Ligegyldighed for at bortlede Vandet og for at give større Tørvepytter,
dog er her endnu overmaade meget at gjøre.

Ved at iagttage Pytterne i deres forskjellige Grader af Tilvoxning, fandt jeg
følgende Stadier i Vegetationen.

a.<tab>Chara og en smalbladet Potamogeton (Pot. obtusifolius).

b.<tab>Potamogeton natans og Nymphaea alba, begge bedækkende Vandfladen.

c.<tab>Carex acuta i tuedannende Grupper og Eriophorum angustifolium
enkeltstaaende, men hyppige og til Slutning Arundo phragmites.

d.<tab>Carex cæspitosa og Scirpus palustris med en derimellem indtrængende og
tilsidst Dannelsen sluttende Menyanthes trifoliata og Pedicularis palustris.

Med Hensyn til Fixeringen af disse Grader til et bestemt Tidsrum kan her tilføies,
at Chara var endnu i en Grav, som var 20 Aar gammel, men at Arundo fandtes
i samme Grav og for Øjet var fremherskende, endskjøndt de ikke stod tæt. Sphagnum
var stærkt tilbagetrængt og fandtes kun paa enkelte Steder fornemmelig kun i saadanne
Grave, hvori Nymphæa og Potamogeton vare. Jeg har fra Barns Been af kjendt en
dygtig Mand der i Sognet, Laurids Bidsgaard, som allerede var 60 Aar gammel og født
det Aar, da Udskiftningen af denne Deel af Mosen fandt Sted; en Karl som tjente i hans
Faders Gaard, skar Tørv i Mosen den Dag Manden blev født, blev hentet fra sit Arbejde,
for at hente Gjordemoderen; da han kom tilbage var han lidt fortumlet, gjorde en Grøft
tvert over et Skjel mellem 2 Lodder, og saaledes characteriserer sig denne Grøft
evindeligen, som ligegammel med Udskiftningen, altsaa 60 Aar. Forudsat, at der var gravet
lige til Bunden første Gang, hvilket vi rigtignok ikke kunne antage, da vi vide, hvor
meget Vandet maa have generet dem dengang frem for nu, saa var der i den Tid kommen
en Masse = 4 Tørv høi, foruden Græstæppet, men det var en usammenhængende og
blød Masse, og den øverste Tørv var ikke engang en god fast Fildtmasse; det Hele saa
forneden ud til at være en sammenæltet Masse af Brokker af de ubrugelige Tørvstumper
og af det tilbageblevne; paa Stedet antog jeg, at omtrent 1 Tørvs Tykkelse kunde skyldes
den senere Vegetation, men det var en underlig løs Masse i Udseende, netop fordi
Rødderne af Rørerne vare fremherskende i den. Graven var nu næsten tilgroet og laa kun
lidet under Omgivelserne. Randen hældede ned mod den, dens Vegetation var Smaarør,
Menyanthes trifoliata, med mange Scirpus palustris, som mest af alle hjælper til at danne
<sp>Soien</sp> [Soine?]; under Massen ½ Fod Færskvandskalk og derunder igjen Strandsand med
Card. ed.

<sp>Skjærtørv</sp> betegnes her overalt ved <sp>Skudtørv</sp>, i Modsætning til Æltetørv, som
tilberedes i det sydlige Thy. En Karl graver 2 Læs, naar han graver som Huusmand, eller
han graver tilhalvs i de andre Mænds Lodder; men til Stadighed kan regnes 4 Læs af
4 Folk (1 Graver 1 Stikker, og 2 Udkjørere) og 70 Snese regnes paa hvert Læs: ½ Deel
af Arbejdet regnes paa at vende, reise og skrue Tørven. 1 [mark] 8 β [skilling] vilde være Betaling
for hver af de nødvendige 4 Folk i 1½ Dag til 4 Læs Tørvs Gravning. Resten bliver
altsaa at regne for Tørvjorden og Enggræsset.
</chapter>

<chapter name="Hundesøen">
<h2>Hundesøen</h2>
ligger i det nordligste Sogn paa Mors og har i den østre og søndre Side en Mængde
Egetræer, hvoraf en Deel opfiskes. Vandet staaer saaledes over dem, at man paa de
daarlige Baade, som kunde haves ved Søen, ikke kunde iagttage deres Retning, selv om de
vare mindre begravede i Dyndet. Vist er det at de kun laae ved Landingen og i flere
Retninger (i Nørre Draaby Mose skulle de derimod alle ligge i N. V.).
</chapter>

<chapter name="Nørrekjær paa Mors">
<h2>Nørrekjær paa Mors.</h2>

En Blanding af en Kjær- og Ellemose som støder mod Nord imod Hundesøen; den
har i sin hele Masse en Mængde Ellelevninger og er saa dyb, at den tager en Karl til
Axelhulheden. Tørvene æltes her som paa de fleste Steder paa Mors, og Gravene ere gjerne
lige og lange, saa at de kunne tjene til Vandledningskanaler tillige. Tørven er indvendig
mørkebrun naar den er tørret, udvendig overdragen med et hvidt Flug. Man angiver
at en Mand ælter 3 Læs om Dagen.
</chapter>

<chapter name="Ullerupmosen">
<h2>Ullerupmosen.</h2>

Til Herregaarden Ullerup hører en stor Kjærmose, hvor hele Gaardens  Forbrug
graves i store, brede Bænke, som stedse bortskjæres i samme Side  af en og samme store
Grav. Mosen var

a.<tab>Lag 1.

b.<tab>graabrun 3, 4.

c.<tab>fast Tørv 1.

d.<tab>Sivtørv paa Bunden 1.

Alle disse, den øverste og den nederste maaskee undtagne, vare ret gode; der fandtes ingen
Træer i Mosen, Underlaget er deels Sand, deels Klæg. Da Mosen, idet hele taget, ligger
temmeligt lavt, da hele den ikke tørvgravede Deel bærer rigelig Afgrøde og er vigtig
til Høslet, er der i Grunden Mangel paa Spredeplads, og Godseieren bruger derfor at
opkjøre den vaade Tørv paa Vogne og udsprede dem paa Markskrænten, hvorved
undgaaes en dobbelt Fare: den, i vaade Aaringer, at Tørven ikke bliver tør, og den, at man
ikke med Vogn kan komme til at hjemkjøre den, og desuden beholder Mosen uoptraadt
af Hestene og Vognsporene. Bunden af de bortgravede Steder udjevnes omhyggeligen,
og efter et Par Aars Forløb begynde at vise sig enkelte Græsplanter, og ret snart kan
noget Hø samles derpaa.
</chapter>

<chapter name="Fanderupmose">
<h2>Fanderupmose</h2>
i Sydthy. Her havde Eieren vist samme Omhu med Hensyn til Tørvmosens Besparelse
og senere Behandling til Eng; da der uafbrudt var gaaet frem i den samme Retning
i samme Grav, saa kunde man her efter en Række af 20 Aars Forløb let see de
successive Fremskridt i Tilvoxningen, hvor dog de ældste Græsarter ei gav en tæt Skorpe.
</chapter>

<chapter name="Visse- og Dal-Moser">
<h2>Visse- og Dal-Moser</h2>
danne en stor Udstrækning, som tydeligen erkjendes for at være en Viig af Liimfjorden,
som kun har haft et meget smalt Udløb igjennem den saakaldte Teglgaards-Aa, thi paa
begge Sider af den, nærmest Byen Aalborg, ligge Blaaleer og Blaamergel med de
sædvanlige Forsteninger af Saltvandsbløddyr. Da i nogen Distance fra Byen denne Viig
er dybest, nærmest Østsidens bratte Kridtbanker, medens den er lavbundet og flad ved
de svagere sig tabende og afrundede Bakker af Kridt mod Vesten, som er kun <sup><small>1</small></sup>/<sub><small>10</small></sub>
(maaske kun endog <small><sup>1</sup></small>/<sub><small>15</small></sub>) af denne oprindelig Viig fyldt med en Tørvemasse, som er skikket
til at graves, men den største Deel er endog fra Eng gaaet over i Agerland (Raps etc.)
Tørvmassen er paa mange Steder ret god, men kun i enkelte Lag; der graves
almindeligen 12 Tørv dybt, paa enkelte Steder endogsaa 15, men af disse maa bortkastes den
øverste (Soien) og desuden de tvende næstøverste, paa hvilke udblomstre det hvide
Støv; ogsaa ere disse hvide indvendigen, saa formodentlig nogle Konchylier dertil have
afgivet deres Kalk. Paa disse følge nu 2 à 3 gode, faste eller sortbrune Tørv, som hede
overordentlig stærkt, og hvis Aske let kan blive schlakket. Det øvrige underliggende
er Svamp- eller Sivtørv (af Flæg, Rør og Eqvisetum).

Fra denne Mose sælges en stor Deel Tørv til Byen og tvende Kalkbrænderier, ved
Scheelsminde og ved Visse, forsynes derfra. Hr. Hansen bruger ei meer end 30000 Tørv
til at brænde 150 Tdr. Kalk. For et Læs gode Tørv og udsøgte gives 5 [mark], for et Læs
af den almindelige 4 [mark]. Da Hr. Hansen kjøbte, maatte han give 1 Rdl. for 1000 Tørv
eller 50 Snese.

Hvad Tilvæxten angaaer, da bruger man den her som Eng, og befordrer den ved at
nedlægge de 4 øverste Tørv, og jevner det med temmelig Omhyggelighed. De gaae i
meget lange Strimler eller Grave, hvor da Tilvoxningens Grad lettere sees. Efter
Bortgravningen voxer i 5te Aar Typha latifolia, enkelte Sparganium ramosum, ikke faa
Equisetum palustre og Mannagræsset, i betydelig Mængde, slutter Rækken i dette Studium.
Juncus acutifloris indfandt sig derpaa og blev fremherskende, og derimellem Aira
caespitosa. Senere fra (10 Aar og over) var det tættere, og til Høslet ret gode, Græstæppe
Aira caespitosa, Eriophorum angustifolium, Carex flava og Pedicularis palustris.

Originalen til Ovenstaaende »Indberetning« er nu afleveret til Rigsarkivet. <i>Udg.</i>

*

</chapter>

