<img><b>Vid kaffekoppen</b>
——
Samspråk
af
M. N.</img>
<table o>
<td c>KRONOBY,<br>Finl. Sv. Nykterhetsförbunds Exp.
</table>

<table o>
<td c><sp>Gamlakarleby</sp>,<br>Aktieb. Österbottningens tryckeri,<br>1906.
</table>
<chapter name="Vid kaffekoppen">
<img></img>

RUSTH.-MOR. God dag, god dag.
Kommer man olägligt så här på
lördagseftermiddagen?

JOH.-SKAN. Åh, kors,
rusthållsvärdinnan! Ingalunda kommer Ni
olägligt, jag har redan gjort undan
lördagssysslorna. »Morgonstund har
guld i mund», säger ordspråket, och
det är nog sant det. Jag skurade
förstugugolfvet, innan de andra stego
upp, och då gick det som en dans,
när man fick stå vid det hela tiden.
Sedan, då alla vakna, är det ett
sådant springande ut och in: man
måste passa upp gubben och gesällerna
med kaffe, så att det inte blir annat
än småsysslor då. På förmiddagen
tvättade jag fönsterna, ty gubben vill
alltid hafva så klara rutor. Han
säger, att då Guds klara dag slipper in
genom rena fönsterrutor, så är det,
som om Guds sol skulle skina rätt
in i hjärtat på en. Nu har jag diskat 
undan middagsdiskningen, så att
det är riktigt god tid att dricka
kaffe nu, när allt är färdigt att taga
emot helgen.

RUSTH.-MOR.  Helgdagslikt har 
ni det också både ute och inne. Jag
fäste mig strax vid det friska
granriset framför trappan.

JOH.-SKAN. Det skulle inte gå
utan granris, när lärgossarna springa
ut och in. Johansson är noga med,
att det skall vara snyggt och rent.
Han säger alltid: »Har man som en
svinstia i hemmet, går man på krogen 
och blir själf ett svin, så att man
passar till stian».

RUSTH.-MOR. Johansson har alltid 
varit en ordentlig karl, därför
har han kommit sig så bra upp. Nu
sitter han här i staden med egen
verkstad, gesäller och lärgossar; och
jag minnes så väl, när han under
fattigåret sökte sig till oss som
vallgosse. Andra året kom han i lära
hos snickar Björk. Nu har han skött
sig så väl, att han skaffat sig egen
verkstad; och Björkens egen pojke,
som fick hela stora verkstaden och
så mycket virke och penningar i arf,
han skall väl i dagarna få göra
konkurs och gå från alltsammans.

JOH.-SKAN. Det är då inte att
undra på, så som han de här senare
åren börjat supa och slarfva. Nog
har det, Gud vare lof, gått bra för
Johansson, men, som mor sade, är
han också nykter och ordentlig.

RUSTH.-MOR. Så har han fått
sig en ordentlig gumma och det gör
också sitt till hemmets välbestånd.
Mannen mister lätt lusten att arbeta, 
när han ser, att hustrun inte tager
vara på hans arbetsförtjänst, och ej
sköter väl om hemmet, som han
kanske med mycken möda ställt i
ordning åt honne.

JOH.-SKAN. Det är lätt att
sköta hemmet, när man har en så
duglig man som Johansson. Han aktar
själf och håller efter sitt folk, så att
de hafva städadt och själfva äro
ordentliga. Men tvi! om jag skulle
hafva en sådan suput som Björken!
Jag skulle inte idas så mycket som
röra vid en skurtrasa i det hemmet.

RUSTH.-MOR. Så tyckes
Björkskan också tänka. Oj, oj, så där ser
ut. Jag var där inne i förra veckan.
Golfvet var så smutsigt och eländigt,
att man måste akta kjolfållarna,
liksom när man går midt i höstslasket.
Diskämbaret stod så fullt, att det
droppade öfver, och ett af småbarnen
smorde omkring på stolarna med
en grötslef, som det skrapat i grytan
med. Och ett sådant lif där var!
Björken kom in halffull, medan jag
var där. När han såg mig, tycktes
han skämmas för huru de hade det,
ty han började svära och gräla öfver
hustrun.

JOH.-SKAN. Björkskan brukar just
inte vara svarslös. Hon har nog mun
att gifva tillbaka.

RUSTH.-MOR. Det gjorde hon
också. Det var sådana svordomar
och skällsord, att man riktigt ryste
in i själen, när man hörde det.

JOH.-SKAN. Herre Gud, ett sådant
lefverne, som om de aldrig skulle
tänka på, att Gud hör alla do onda
orden.

RUSTH.-MOR. Det var hiskeligt.
Slutligen gick Björken in i
kammaren och slog till dörren efter sig, så
att det ekade! Sedan hörde vi
huru han kastade sig på sängen som
han gick och stod, fast stöflarna
voro leriga högt uppe på skaftet.

JOH.-SKAN. Det är som jag säger,
hvem skulle orka städa efter en sådan
osnygg fylltratt?

RUST.-MOR. Men vet du, jag tänkte
just då på, att det var synd med
Björken.

JOH.-SKAN. Nå allt annat! Hvem
skulle tycka det vara synd om en
supare?

RUST.-MOR. Det var när jag såg
huru illtyckt han var, att jag skulle
se deras elände. Det var synd att
han skulle behöfva skämmas för sitt
hem. Jag tänkte på huru städadt och
fint hans föräldrar, gamla Björkens,
alltid hade det.

JOH.-SKAN. Det hade de visst det,
och nog var Björken den tiden lika
nykter och ordentlig som Johansson:
de voro ju båda gesäller hos gamla
Björkens.

RUST.-MOR. Men Johanna har
alltid varit mera fjäskig och slamsig, och
isynnerhet när hon hade små barn
lämnade hon allt i hemmet sä grymt
värdslöst och otrefligt.

JOH.-SKAN. Det är nog sant det;
Johansson bodde där hela året, innan
vi gifte oss; och han sade många
gånger, att han längtade att komma
därifrån, emedan där var så vårdslöst.
Ibland stod sängen ouppbäddad hela
dagen, maten kom aldrig i tid på
bordet, barnen skreko, och Johanna
gnällde öfver allt bråk och elände som hon
hade.

RUST.-MOR. Då var det ej
underligt, att Björken hällre gick ut, än att
blifva sittande i ett sådant otrefligt
hem.

JOH.-SKAN. Om han nu också gick
ut, så kunde han ju gå och hälsa på till
bekanta och inte hänga på krogen.

RUST.-MOR. Kanske tyckte han det
var skam att alltid gå och hänga hos
bekanta, isynnerhet när han ej kunde
bjuda dem till sitt otrefliga hem. Så
kommer man dessutom så lätt
samman med krogkunderna, hvilka alltid
ströfva kring gatorna.

JOH.-SKAN. Om han nu då också
gick till krogen och tog sig ett glas,
så behöfde han ändå inte supa sig
full.

RUST.-MOR. Det lär gå så lätt, att
man ej själf märker det. Man dricker
en sup, och så tycker man medan
man sitter där och pratar, att en till
inte kan skada. Så blir det den ena
efter den andra, och snart har man
ingen reda med sig.

JOH.-SKAN. Om man engång då
råkade i olyckan, så borde man
åtminstone hafva så mycket förstånd,
att man aktar sig en annan gång.
Jag tänker Johanna nog sjöng sådana
visor för Björken, att han bort mista
lusten till en annan gång.

RUST.-MQR. Det gjorde hon väl
nog, men det hade hon kunnat låta
vara; ty däraf blef han säkert bara ond
och gick ut och spädde på mera.

JOH.-SKAN. Ingalunda skulle man
vara tyst och hålla till godo, då
mannen kommer drucken hem.

RUST.-MOR. Hvad tjänar det till
att munhuggas med en drucken
människa, han har ju mindre förstånd än
ett oskäligt djur. Inte står du heller
och käbblar med Backas arga oxe,
utan du motar den ined lämpor in i
fägården.

JOH.-SKAN. Ni är rolig, mor
Greta, menar Ni att man med
lämpor skall mota in gubbarna i
nykterheten.

RUSTH.-MOR. Just så. Det
tjänar ingenting till att gräla med en
drucken, och inte är det heller värdt
att andra dagen bråka och suras, ty
då är gubben ännu ruskig och
olustig efter ruset, som ju förstör
människan för flere dagar. Börjar man
då tala med honom om hans
supande, så blir han förargad och går ut
igen. Nog är det bäst, då mannen
kommer hem drucken, att inte tala
om sakenminen då får man inte lämna
saken, utan tala allvarligt och vänligt
med honom. Det skulle vara lika
orätt att låtsa om ingenting, som det
är att ställa till strid medan han
ännu är drucken, ty ser mannen, att
hustrun ej tycker att det skadar, om
han ibland tager sig litet för mycket
till bästa, så kan det också hända,
att han så ofta upprepar saken att
det blir en vana, och han blir en
supare. Mest tror jag ändå det
beror på att hustrun gör hemmet
trefligt i alla stycken, både snyggt och
ordentligt, med god mat och
hemtrefnad och glädje.

JOH.-SKAN. Det är godt att
säga det, men hvar tager man
penningar till god mat och allt annat, när
mannen super.

RUSTH.-MOR. Kanske mannen
inte söp då de gifte sig, men
började, då hustrun inte rätt skötte
hemmet.

JOH.-SKAN. Det är rakt som om
rusthållaremor skulle mena, att det
bara är hustrurnas fel att männen
supa.

RUSTH.-MOR, Det är så, att man
på gamla dagar, när man inte mera
orkar arbeta hela dagen, får god tid
att sitta och tänka. Då har det ofta
kommit för mig den där goda
liknelsen om grandet i nästans öga och
bjälken i ens eget. Man har ju
hunnit se ett och annat i världen, då
man lefvat så länge som jag, och jag
har kommit att tänka på huru
många hustrur som skrika och beskärma
sig öfver att mannen super, men
aldrig hafva de tänkt på att det
kunde vara något fel hos dem själfva,
fast de också vetat, att han varit
nykter som ungkarl. De tycka bara,
att han råkat ut för dåliga kamrater
och tänka aldrig på att felet kiunde
vara, att han ej trifves i hemmet.

JOH.-SKAN. Inte är det ändå att
bara skylla på hustrurna, nog ser
man ju att många karlar supa, fast
deras hustrur äro sårifvande
ordentliga, att hemmet riktigt glänser.

RUSTH.-MOR. Det är väl inte
alltid sagdt, att det är hustrurnas fel,
men nog tror jag det oftast, är så,
då mannen varit nykter förr än han
blef gift. Så är det också det, att
inte är det bara en slamsig hustru,
som kan göra hemmet otrefligt, nog
kan en ordentlig hustru också
förstöra hemmets trefnad, om hon är så
ordentlig, att hon grälar och gnatar,
så snart mannen bara kommer på
tröskeln med en våt stöfvel eller
råkar spilla litet aska från
papyrossen på det hvita golfvet.

JOH.-SKAN. Inte är det bra när
man är oordentlig, och inte är det
bra när man är ordentlig heller,
huru skulle man då kunna ställa sig?

RUSTH.-MOR. Ja, vet du, det är
just det jag har märkt att det ena
kan vara lika galet som det andra,
och så har jag tänkt att det kanske
är en skillnad att hålla huset i stånd
eller att ställa om ett hem åt sin
man.

JOH.-SKAN. Det skall väl nu
komma på ett ut det.

RUSTH.-MOR. Nej, det gör det
ej. Jag tänker nu till exempel bara
på så många flickor, som varit i
tjänst i fina, förnäma hus, och så
gifta sig med en enkel arbetare. Hon
städar upp på byrån och borden
med allt möjligt krimskrams och
grannlåter, som hon fått medan hon
varit i tjänst, och på soffan och
stolarna hänger hon sedan alla möjliga
utsydda lappar och spetsar. När
mannen kommer in trött från
arbetet och kastar hatten ifrån sig på
byrån, så skriker hon till att han
skall akta hennes grannlåter, vill han
sätta sig i soffan blir det ett
»hallå» om det fina öfvertyget och alla
de granna lapparna, och så kan det
hända att mannen ej finner sig till
rätta i sitt eget hem, utan söker sig
ut bland främmande, isynnerhet, som
det kanske ännu därtill händer, att
hustrun bara talar om huru fint hon
hade det där hon var i tjänst.

JOH.-SKAN. Det måtte väl
aldrig skada att mannen litet får höra
huru hustrun varit van, så bjuder
han till att ställa det lika bra för
henne i hemmet också.

RUSTH.-MOR. Då skall hustrun
se till att mannen också har det lika
bra som han haft det förut. Ser du,
det är just det jag menar, att när
mannen ställt upp ett hem för dem
båda och gärna vill arbeta för att få
det vackert och fint åt hustrun, så
skall hustrun komma ihåg, att hon
inte bara skall ställa det efter sitt
tycke, utan framför allt ställa så, att
mannen har det bra där. Att
mannen har det bra och trifves i
hemmet skali vara hennes första tanke,
och inte att ställa huset bara efter
sitt eget tycke, eller kanske för att
det skall se fint ut för främmand.

JOH.-SKAN\ Det kan väl så vara
första tiden, men när barnen komma,
har man inte stor tid att tänka på
mannen.

RUSTH.-MOR. Nog skulle man
hinna, om man bara alltid tänkte på
att man lofvat att vara hvarandra
till hjälp och stöd och hålla samman
i ljuft och ledt. Hustrun skall tänka,
att hon bör vara mannen en hjälp
att stå emot frestelsen, inte en
domare och straffare, när han råkat i
olyckan.

JOH.-SKAN. Inte kan man nu
väl heller hålla till godo med att han
super och sedan är osnygg och otäck
som ett kräk?

RUSTH.-MOR. Inte hålla till godo,
men förlåta, om mannen någon gång
kommit på orätt väg, och icke draga
sig ifrån honom, utan söka hjälpa
och hålla honom i hemmet, så att
han ej igen råkar ut för frestelse.

JOH.-SKAN. Nog bruka ju en
del gummor springa efter sina män
till krogen, men inte tror jag sådant
hjälper.

RUSTH.-MOR. Inte stort, ty
vanligen är karlen redan drucken, när
hustrun kommer. Men hon kan
ställa så, att han ej söker sig till krogen.
När hon ser att mannen emellanåt
har lust att språka med främmande,
kan hon bjuda hans kamrater till
honom och då ställa det trefligt med
kaffe och annat godt, som hon
kanske har: ty någon njutning vill
människan hafva; och skall man taga bort
något som en människa tycker om,
går det lättast, om man kan gifva
något annat godt i stället.

JOH.-SKAN. Det kan hjälpa en
gång, men en annan gång bär det
igen af till krogen.

RUSTH.-MOR. Det är ändå en
gång mindre och om bara hustrun
inte tröttnar, börjar nog mannen
småningom inse, att han har det bättre,
då han sitter i eget hem med sina
kamrater.

JOH.-SKAN. Men huru skall man
inte tröttna, om man har det som
Johanna? Mannen ser inte en
nykter sol och nu tyckes det som om
pojkarna skulle gå samma väg. Visst
har hon varit en vårdslös hustru,
men nog har hon också fått straff
för det. Nu är hon så utfaren och
slut, att hon inte orkar med
någonting.

RUSTH.-MOR. Ja. ja, nog är hon
väl nu slut. Men nu tänker jag på
en annan sak. Skriften säger, att vi
skola hjälpa våra medmänniskor. Tänk
om ni andra hustrur kunde hjälpa
Johanna.

JOH.-SKAN. Nej, tack, det aktar
man sig nog för; det duger inte
annat än att hålla henne ifrån sig, ty
annars springer hon och lånar hos
en från morgon till kväll.

RUSTH.-MOR. Det är visst
tråkigt det, men när man tänker på
Björkens många små barn, så är det
ändå mera skada på dom än på
några såar och ugnspadar och sådant,
som Johanna brukar springa och
låna.

JOH.-SKAN. Och hvad skulle man
nu just kunna hjälpa?

RUSTH.-MOR. Jag tänker bara
att om Johanna ser, att ni äro
vänliga mot henne och inte draga er
undan henne utan ibland skulle titta in
till henne, och hon emellanåt riktigt
kunde få lätta sitt hjärta och tala
med någon om sina sorger, så
kanse hon igen kunde få litet mera
lust att sköta sitt hem.

JOH.-SKAN. Visst är det sannt
att alla sky det hemmet, emedan
man är rädd för Johannas låningar
och inte vill höra Björkens
svordomar. Nog vet jag att Johanna
också sörjer öfver, att ingen mera bryr
sig om henne.

RUSTH.-MOR. Så tänker jag, att
ni skulle bjuda Björken till er allt
emellanåt, isynnerhet på sådana tider
då han mera är i frestelse att gå till
krogen. Kanske han också skulle
komma till besinning, när han är med
hyggligt folk. Det är just det, att
allt hyggligt folk genast lämnar
sådana där stackars slarfvar, och så
komma de allt mera in på villovägar.
Men det är klart att den, som har
fäste, måste hålla dem, som glida
ned; inte kan en, som själf glider
ned, hålla en annan.

JOH.-SKAN. Det är nog sannt,
att vi alltför mycket glömma att
hjälpa hvarandra här i lifvet. Och
isynnerhet måste man ju tänka på
barnen. Är det inte underligt ändå,
att barnen också skola börja supa,
likasom fadren. – Men kors, där
kommer doktorinnan, nu måste jag
fort sätta fram ett par rena koppar,
hon är så vänlig och språksam, så
nog sitter hon ned en stund.

DOKT.-NAN. God dag, snälla
madam Johansson, jag blef så törstig på
vägen, att jag måste titta in till
madam, för att få ett glas friskt
vatten.

JOH.-SKAN. Det skall
doktorinnan genast få, men är inte
doktorinnan vänlig och sitter ned, vi hafva
just kaffepannan framme; det skulle
vara så kärt, om doktorinnan ville
dricka en tår.

DOKT.-NAN. Tack, som bjuder,
det säger jag visst inte nej till. Och
där hafva vi ju rusthållaremor. Ni
sutto väl helt trefligt och språkade
med hvarandra; låt nu inte mig
hindra.

RUSTH.-MOR. Åh nej, åh nej,
det blir nu riktigt bra att få höra
hvad doktorinnan menar. Vi talade
om Björkens och undrade huru det
kan komma, att Björkens pojkar
också tyckas börja supa, alldeles som
om de fått arf efter fadren.

DOKT.-NAN. Så är det också.
Liksom anletsdragen, röst och
åthäfvor gå i arf, så går också sinnelag
och själsegenskaper i arf: det borde
man tänka på mera än man gör och
noga besinna sig, innan man gifter
sig med en drinkare, och sedan
kanske föder barn till världen, som skall
dragas med ett så förfärligt arf. Och
vet ni, att inte allenast barnen få i
arf lusten att dricka, de blifva ofta
andesvaga, få fallandesot eller andra
svåra åkommor. Till ett sådant arf
behöfver fadern ej alltid heller vara
drinkare; men kvinnorna borde
aldrig gifva sig i lag med en drucken
karl.

JOH.-SKAN. Oj, oj, huru vet
doktorinnan allt sådant där.

DOKT.-NAN. Jo, det har jag hört
af min man, som så många gånger
talat om huru tungt det är att se de
stackars små oskyldiga barnen få lida
så svårt för faderns synd och
moderns tanklöshet.

RUSTH.-MOR. Ja, ja, när man
inte vet att sådant kan vara farligt
för barnen. En kan aldrig
tillräckligt tänka på huru stort ansvar man
tager på sig, då man sätter bo.

DOKT.-NAN. Man borde från
första stund man stiger öfver det unga
hemmets tröskel tänka, att där
skola nya släkten fostras och växa
upp på det unga hjonelagets ansvar,
då skulle man genast se till att
hemmet blefve rent och godt, och ej
dryckenskap och ofrid finge råda
där.

JOH.-SKAN. Det måste vara tungt
att hafva barn som man vet att
skola blifva drinkare, att ingenting
hjälper, då de hafva ett så svårt arf.

DOKT.-NAN. Nej så tung börda
har Gud inte lagt på någon moder;
böjelse för dryckenskap har barnet
fått som ett svårt arf efter fadern,
men en moders kärlek och allvarliga
omsorg förmår så mycket.
Visserligen måste hon dock mycket
omsorgsfullare vaka öFver sådana barn: men
För resten borde ingen mor
underlåta att i afseende på dryckenskapen
göra allt att skydda sina söner: ty
de må hafva ett sorgligt arf eller ej,
så äro de utsatta för så svåra
frestelser, att det nog behöfves hela en
god uppfostrans makt för att kunna
stå emot.

JOH-SKAN. Ja, hvad kan man
nu stort göra till den saken?

RUSTH.-MÔR. En sak som nu
redan en olärd bondkvinna borde
begripa är att inte låta pojkarna följa
med fadern. Det har så många
gånger svidit i själen på mig, när jag
sett huru mödrarna skicka 9—10
års pojkar till staden med fadern,
och tycka att det likasom skall vara
något styre på fadern; men aldrig
tänka de på hvad pojkstackarn får
se och lära på sådana resor.

DOKT.-NAN. Så borde mor
aldrig hålla några rusdrycker i
hemmet och framför allt inte, om det
också gällde hvad, tillåta fadern att
gifva barnet spirituosa, lika litet som
någon mor någonsin bör gifva sitt
barn brännvin och öl.

JOH.-SKAN. Det är sä svårt att
låta bli, små barn vilja gärna hafva
något, då de stora dricka.

DOKT.-NAN. De stora behöfva
ej heller dricka, men i hvarje fall
kan åtminstone barnen få saft och
vatten, lingon med socker, äppel eller
dyl. Allt sådant som mor får lägga
in åt sig till vintern, emedan all slags
frukt skall vara så bra att taga bort
längtan efter spritdrycker. Kanske
hon då också ibland kan locka
fadern att äta ett äpple i stället för att
taga en sup.

RUSTH-MOR. Så tycker jäg
också, att man inte borde låta de där
halfvuxna pojkarna drifva kring
vägar och stigar dagen lång, när de ej
äro i skolan. »Fåfäng gå lärer
mycket ondt», säger ju ordspråket.

DOKT.-NAN. Det är då riktigt
sannt det. Värdinnan har nog sina
tankar med sig. Mödrarna borde
aldrig tillåta gossarna att drifva kring
gatorna, där den ena och den andra
lockar, och gossarna sjalfva tycka att
det är så »bussigt» att visa sig lika
som de fullvuxna.

JOH.-SKAN. Men man vet nu
aldrig hvart man skall göra af med
de där pojkarna, de gå bara i
fötterna på en hemma.

RUSTH.-MOR. De kunna ju
hjälpa att hugga ved och bära in
vatten och ett och annat.

JOH.-SKAN. Inte kunna de bara
arbeta, de måste ju få roa sig
också.

DOKT.-NAN. Köp åt dem en boll,
en färglåda eller något spel, såsom
Halma, Salta, Dam och dyl., det
svider mindre i mors börs, än det
svider i mors hjärta, om gossen i en
framtid kommer på villovägar. Låt
honom sedan ibland hafva några
kamrater hemma hos sig, så leka de
där under mors uppsikt; och om det
också är litet bullersamt för mor, så
vet jag att hon har sin gosse så kär,
att hon gärna tål det, då hon
därmed kan bevara honom för
farligheter.

JOH.-SKAN. Jag tycker också,
att det är illa att pojkarna få
springa och köpa med sina små slantar
än ett, än ett annat, först köpa de
papyrosser, när de inte äro mer än
kanske sju eller åtta är, och då
räcker det inte många år, innan supen
kommer efter.

RU8TH.-MOE. Det är nog bra
för de unga att lära sig taga vara
på sina slantar. Jag brukade alltid
locka dem att spara ibland till ett
par nya stöflar, eller till någon
vacker bok, eller någon leksak eller
sådant, och dâ blefvo de hushållsaktiga
med sina slantar.

DOKT.-NAN. Ja. vet ni
därigenom lär gossen sig också att lägga
band på sig själf, ty naturligtvis
måste han öfvervinna mången lust att
köpa snask och ett och annat, för
att kunna spara ihop sina slantar.
Det är en god sak, då man blir
äldre, att hafva lärt sig att behärska
sin lust, då följer man inte sedan
hvarje böjelse, som uppstår i ens
sinne.

RUSTH.-MOR. Vi äldre hushåll
borde också ställa så till att de unga
kunde hafva sina dansnöjen och
lekstugor inom hemmen, så vore de
bättre i förvar för frestelser.

DOKT.-NAN. Och då kunde de
gamla vara med till stöd och skydd
för de unga.

JOH.-SKAN. Åh, jag tror de
unga äro glada att inte hafva oss med.

RUSTH.-MOR. Säg inte det. När
de veta huru innerligt gärna vi
unna dem deras glädje, så hafva de oss
nog gärna med.

JOH.-SKAN. Det är ett bra stort
ansvar, som ligger på oss husmödrar.

DOKT.-NAN. Det är det visst det
När vi tänka, att det är alla de unga
som nu växa upp, som efter oss
utgöra vårt folk, så beror det ju helt
och hållet på mödrarna, huru folket
blir. Lära vi våra unga att blifva
sedliga och nyktra och söka skydda
dem för de fel vi själfva begått, så
blir vårt folk i en framtid sedligt
och nyktert och går framåt mot det
goda. Men låta vi alla våra fel och
laster gå i arf till barnen, så blir
vårt folk allt sämre och sämre och
råkar slutligen helt och hållet på
förfall. Det är på mödrarna hela ett
lands framtid beror. Därför hållas
ju också i alla land mödrarna något
i ära. Större heder kan heller ingen
kvinna få, än dåman säger, att hon
varit en god moder och husmoder.

RUSTH.-MOR. Det är så, och stort
ansvar har man, därför tycker jag
också, att huru vi nu talat och
funderat, så hafva vi glömt det
förnämsta. Jag menar att allt vårt
styrande och ställande båtar till intet utan
Guds hjälp. Om vi alltid blott
skulle komma ihåg, att Gud ser våra
tankar och våra gärningar och hjälper
oss, blott vi lita på honom, och om
vi kunde lära våra barn att hålla
fast därvid, skulle månget hem se
annorlunda ut. Hafva vi ej Gud
med oss i hemmet, blir ingen lycka
bofast där.

DOKT.-NAN. Ja mor, det var ett
sannt ord. Ja, det tror jag förvisst
att minnet af mors: »Gud ser dig»,
bäst bevarar den unge mannen, då
han kommer ut i världens frestelser.
Gifve då Gud åt hvarje husmoder i
vårt land kraft att vårda sitt hem
och sitt husfolk så, att Gud hvarje
stund må kunna med glädje blicka
in i dess doldaste vrå. Gud
beskydde våra älskade hem och bevare dem
för dryckenskapens och osedlighetens
alla faror!

<img></img>
</chapter>



<table b>
<td c><table b>
<td c><tab>Pris: 25 penni.<tab>
</table>
</table>
