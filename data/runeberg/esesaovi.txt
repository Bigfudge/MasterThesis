<img><sc><big>Elias Sehlstedts Sånger</big> och <big>Visor</big>.</sc>
<big><sc>i urval utgifna af Carl Snoilsky.</sc></big>
<big><sc>illustrerade af carl larsson.</sc></big>
</img>









<img></img>


*

<h1>ELIAS SEHLSTEDTS</h1>

<h2>SÅNGER OCH VISOR.</h2>

*




<img></img>
<img></img>

<h1>ELIAS SEHLSTEDTS</h1>

<h2>SÅNGER OCH VISOR</h2>

*

<table o>
<td c>I URVAL UTGIFNA
<td c><sc>af</sc>
<td c><big>CARL SNOILSKY</big>
<td c>*
<td c><big>Illustrerade af CARL LARSSON</big>
</table>

*

<table o>
<td c>STOCKHOLM.<br><sc>albert bonniers förlag.</sc>
</table>





<sc>Stockholm. Alb. Bonniers boktryckeri 1893.</sc>

<chapter name="Elias Sehlstedt av Carl Snoilsky">
<h2><i>Elias Sehlstedt.</i></h2>

*

<b>T</b>änk er en liten ö, så där en 8
mil ute i Stockholms skärgård — 
icke grön och lummig och skyddad
som vid Skuru — men belägen ytterst i
hafsbandet, omspolad af det salta stänket
och kringtjuten af stormarne; en ö af bara
sand och klippor med litet ljung bland
skrefvorna och några tunnland gles
barrskog, urblekt och utsugen af hafsvinden.
Den fåtaliga befolkningen — lotsar och
fiskare — lefver ett hårdt och sträfsamt
lif ute på sjön — värre blir det, då
sjöfarten för året upphör och isen hvarken
bär eller brister. Förbindelsen med
fastlandet är stundom afbruten i veckotal,
och tillika möjligheten att proviantera.
Stackare den, som ej i tid för hela
vintern kunnat fylla sitt visthus! Då kan
lefnaden ibland vara rätt eländig, såsom
skalden säger:

<poem>
Hjälplös och arm får befolkningen dö,
Läkare finns ej, och ej <i>Fru Nödvändig</i>,
Två  mil till presten längst bort på en ö.
</poem>

Detta är i största korthet beskrifningen 
på lots- och tullstationen <sp>Sandhamn</sp>,
sådan den tedde sig ännu för en 30 eller
40 år sedan. Efter den tiden har den
tilltagande välmågan spridt sig äfven till
detta yttersta hörn af Sveriges landamären.
Hvarje sommar ditför talrika Stockholmsgäster, 
för hvilkas räkning nätta villor
uppväxa bland de röda stugorna från
gamla dagar, ställets egna resurser hafva
på mångfaldigt sätt utvecklat sig, och tack
vare isbrytare och elektrisk telegraf kan
man ej mera vintertiden blifva så afstängd
från den omgifvande världen som förut.

Men, som sagdt, det är ej det moderna
Sandhamn som vi nu tänka på; det är
till 1840—50-talets »vinterlurfviga,
ramsugande Sandhamn» vi här vilja försätta
oss, det Sandhamn, om hvilket med någon
skymt af sanning kunde påstås, att

<poem>
Den bör bo här, som har röfvat posten
Och slagit hjäl både far och mor.
</poem>

Genom ödets sällsamma skickelse
fastlästes vid detta ödsliga ställe, denna hårda
natur, för 17 långa år en lefnadsfrisk man,
en äkta sångaresjäl med ett hjärta känsligt 
och törstande efter skönhet — icke
den tragiskt storartade, som talar i
stormens rytande, utan den blida och fagra,
som doftar i ängens blommor, sorlar i
skogens vårbäckar och strålar ur lyckliga,
sorglösa människoögon. Ödet befallde
skaldenaturen att gömma sig i en tullinspektörs
skepelse och fullgöra hans prosaiska värf 

i ständig färd med brådskande sjökaptener
och grofhuggare. Då vintern förunnade
ett afbrott i göromål, kom hvilan i form
af isolering, med en lefnadsordning där
salt strömming allt för ofta utgjorde
hufvudrätten, och till ämne för de ledigvordna
tankarne kom en oförvållad penningskuld,
att troget följa nästan hela lifvet igenom.

Hvad kunde skaldenaturen under
sådana förhållanden utveckla sig till?
Sannolikast hade den lilla gnistan slocknat i
köld, mörker och umbäranden, eller
åtminstone öfvergått från blidhet till
bitterhet, från harmoni till missljud och
pessimistiska utgjutelser.

Den som utskiftar lifvets bördor
fogade det annorlunda. Fick den poetiske
tullinspektoren sig tilldelt en lott, som de
flesta skulle kallat hård, undfick han
tillika i sin karaktärs innersta kärna den
sällsynta egenskapen, att i alla skiften
<i>hålla färgen</i>, och detta i så hög grad,
att icke den mest pröfvade, väderbitne
lots kunnat göra det bättre. Tack vare
denna egenskap, vardt han alldeles ingen
pessimist, han vardt <i>Elias Sehlstedt</i>.

Namnet behöfver blott uttalas, för att
öfver allt i Sveriges land tusentals anleten
skola ljusna — hvilken vän af sången har
icke honom att tacka för någon stund af
harmlös glädje, af oskyldigt skämt — för
mången sann och lefvande tafla från land
och sjö? Äfven i detta sistnämnda fall
har Sehlstedt gifvit prof på poesiens
segrande makt; ty liksom hans glada humor
och ljusa förnöjsamhet icke af några yttre
förhållanden kunde betvingas, så förstod
han äfven att af Sandhamns ofruktbara
klippor och kulna haf skapa ett helt litet
skönhetsrike. Endast ett i botten kärleksfullt 
sinne förmår detta. Han älskade
naturen: i brist på annan, den fattiga vrå
af svenska jorden dit han blifvit försatt — 
och allt blef vackert i den belysning, som
gick ut från honom själf. Ännu förmår
han oss att med samma ögon betrakta
det som vi eljest skulle finna kargt och
fult. Sandhamn, sedan Sehlstedt sjungit
därom, är en privilegierad plats på
Sveriges poetiska landkarta, långt mera än andra
af naturen mera gynnade ställen, hvilka
ännu vänta på en värdig sångare. När
vi stå vid den gamla utkiken, hvarifrån
Sehlstedt så ofta iakttagit molnens färger
och vattnets skiftningar eller måsarnes
snabba flygt, finna äfven vi något alldeles
särskildt tilldragande i dessa enkla
fenomener, och rätt som det är, öfverraska vi
oss själfva med att i tankarne upprepa
ett af dessa kärvordna citat ur de
Sehlstedtska visorna. Kunde vi blott blifva
lika förtrogna med hela vårt lands
vexlande naturscenerier, som Sehlstedt gjort
oss med denna en gång så förbisedda vrå!

Då nu Sehlstedt i denna nya drägt
åter framträder för den allmänhet som
älskat hans sånger och ännu i tacksamt
minne bevarar hans namn, skall en enkel
teckning af hans lefnad äfven finna
välvilliga läsare. Några märkliga vexlingar
erbjöd, såsom bekant, denna lefnad icke,
och är jämväl i sina hufvuddrag redan
känd och framställd. Man hör ändock
gärna åter talas om en <i>god vän</i>, och
som en god vän betrakta vi den gamle
sångaren Elias, hvars lifsbild så väl
illustrerar den enkla, sunda filosofi hans visor
så ofta gifvit uttryck åt:

<poem>Fyll din pligt i alla väder,
I hvad, ödet satt dig till, — 
Är du född att garfva läder,
Eller dömd att strypa sill —</poem>


<poem>En gång skyfflas stoftets öden
Uti grafven om hvarann;
Att bli vän och bror med döden,
<i>Gör så godt du kan</i>.</poem>

Vår skald såg dagen den 8 december
1808 i Hernösand, där fadern, Abraham
Sehlstedt, var handlande. Här genomgick
han skola och gymnasium. Sina
ungdomsminnen från »det ångermanländska
stöperiet för framtidens snilleljus» har han själf
lifligt tecknat uti en skizz, kallad »Ett
stycke minne från skolan och gymnasium
i Hernösand». Glanspunkten är
skildringen af de tre årliga gymnasistbalerna, då
de unga alumnerna med håret lockigt
friseradt »à la Carl Johan» förde stadens
döttrar i dansen, i täflan med balens lejon,
löjtnanterna vid Jämtlands fältjägare med
förgylda jägarhorn på de gröna
frackskörten. Mellan danserna åto herrarne
och damerna smörgåsar. Spritdrycker
förekommo icke, allt var gemytligt och
framför allt billigt, så att ingen hade skäl
till klagan »att tockna baler göra vår
ruin».

Vid sin norrländska hembygd förblef
Sehlstedt troget fäst, fastän han efter ödets
lagar i framliden sländigt skulle få nedslå
sina bopålar i sydligare trakter:

<poem>Är man född i Haparanda,
Skall man dö i Falsterbo,</poem>

säger han sjelf humoristiskt. Tanken på
den oförgätna hembygden bröt dock oftare
fram som en mollton, t. ex. i det vackra
stycke <i>Norrländningens hemlängtan</i>,
där han tillika på ett rörande sätt dröjer
vid sin faders minne:

<poem>Väl sofver min fader — det sjungande haf
Vid grönskande strand honom sofver,
Och björkarne gro kring den älskades graf
Och fläta sitt skugghvalf däröfver.</poem>

Sehlstedt blef student i Upsala 1829,
men fick snart börja att försörja sig själf,
sedan hans fader aflidit utan att
efterlämna tillgångar. Den unge studenten
konditionerade nu såsom informator i flera
hus, bland andra hos den gamle
girigbuken och cynikern J. J. von Scheven på
Siggesta, hvars bekantskap skulle blifva
så ödesdiger för C. J. L. Almqvist.
Intrycken från den tid då Sehlstedt skötte
andras undervisning synas icke hafva hört
till de angenämaste, att döma af den bild
han gifver oss af <i>Informatorn</i>, denna
förbisedda personlighet, som »står i rang
näst intill familjens katta», och som i
känslan af sin ringhet befinnes vara

<poem>Blyg till den grad, att han går
I farstun ut, då han sig snyter.</poem>

Lifvets motigheter började Sehlstedt
redan tidigt att sjunga bort. Allt ifrån
gymnasietiden hade han sysslat med rim
och meter — sagan »Byxorna» lär vara
hans äldsta i tryck bevarade alster. Vid
universitetet började den poetiska ådran
att flöda rikare och snart påträffade man
både i »Upsala-korrespondenten» och
Stockholmstidningar signaturen — <i>dt</i> under små
stycken, i hvilka det för den fullfärdige
skalden utmärkande skaplynnet redan kan
spåras. 1832 samlade han ett urval af
dessa förstlingar uti ett litet häfte
»<i>Norrlandsblommor</i>», hvilket emottogs välvilligt.

Sommaren 1834 — koleraåret —
befann sig Sehlstedt — då för tiden en liten
mager och späd student, såsom han själf
beskrifver sig — på besök bos en god vän,
disponenten Smith på Kummelnäs, en
egendom på Värmdön. Sehlstedt lefde lyckliga
dagar hos denne afhållne vän, en stor
jägare och kraftman, hvilken, då Sehlstedt
var rädd att smutsa sina skor på den
rägnblöta marken, utan möda bar den
lille studenten på sina axlar en halftimmes
väg fram till prostgården, dit de skulle.
Sehlstedts afsigt hade ursprungligen varit
att från Stockholm begifva sig tillbaka till
Upsala för att återupptaga studierna, men
då den i anledning af farsoten påbjudna
karantänen lade hinder i vägen härför,
mottog han Smiths inbjudning att tills
vidare stanna på Kummelnäs.

Denna rubbning i hans närmaste
planer blef utaf afgörande betydelse för hela
hans lefnad, och det i mer än ett afseende.
Dels mognade härute på landet tanken att
lämna studievägen för en praktisk
verksamhet, dels var del här — på Velamsund —
som han skulle göra första bekantskapen
med sin blifvande hustru och hennes familj
— för att icke tala om, att en gång i
framtiden en son till Smith och en dotter
till Sehlstedt skulle blifva ett par och bebo
Kummelnäs.

Från vistelsen på Värmdön har
Sehlstedt antecknat ett litet lustigt äfventyr,
infördt i hans skrifter under namnet
<i>Skogsbruden</i>, angående en då för tiden i
skärgården gängse egendomlig sedvänja, hvaraf
nu väl intet spår finnes.

Sedan Sehlstedt bestämdt slagit Upsala
och förlängd akademisk kurs ur hågen,
beslöt han sig 1836 för inträde i
tullverkets tjenst. Kunde det för Bellman gå
ihop med poesien att vara i
Nummerlotteriet, går det an för mig att vara i
tullen, menade Sehlstedt — och framtiden
visade, att poesien icke blef lidande därpå.

Efter några års tjenstgöring inom
verket erhöll han 1842 platsen som
tulluppsyningsman vid Mems station i
Östergötland. Medan nästa år stod bostället i
ordning att mottaga en ung husfru.
Augusta Ekman hette Sehlstedts brud, dotter
till major Ekman. Det nygifta paret måste
lära sig hushålla väl — löneinkomsterna
uppgingo blott till 500 kr. — men det
gick ändå ihop, och de trifdes förträffligt
i detta första hem —:

<poem>Min Gud, så trefligt! Fyra rum
Och kök — och allt nyrepareradt,
Och fönsterrutor nitton tum,
Just herrskapslikt och väl rangeradt.
Här i sängkammarn får du lof
Att se hur vänligt solen skiner.
Ack titta! — Hvilken söt alkov
Med tryckta nettelduksgardiner!</poem>

Lycka och glädje voro ständigt
bofasta hos de båda makarne, som passade
sällsynt väl för hvarandra. Den unga
frun var ett mönster för en omtänksam
husmoder, och därtill i besittning af samma
friska humör som hennes man, hvars
optimism sålunda i henne fick ett säkert
stöd, då de mulna dagarne inställde sig.

På Mem fick Sehlstedts poetiska
farkost först vind i seglen. Hans <i>Knäppar
på lyran</i>, som utkommo 1844 under hans
eget namn, innehålla några af hans
populäraste stycken. Flera bland dikterna sattes
i musik och sjöngos i vida kretsar. Den
ingalunda lätt tillfredsställde P. Wieselgren
yttrade i <i>Sveriges sköna literatur:</i>
»Sehlstedt synes ha en framtid». Öfverhufvud
taget voro de 5 år, Sehlstedt tillbragte på
Mem, en solskensperiod i hans lif. Ännu
efter många år, då han under en
kanalresa återsett stället, klingar den gamla
tillgifvenheten till mötes ur den strof,
hvarmed han i sin poetiska reseskildring helsar
det forna hemmet:

<poem>Här är packhus, här är tullen,
Här är herresätet Mem,</poem>

<poem>Där i  huset uppå  kullen
Har jag haft mitt hem.
Här jag pysslat om kaptener,
Här jag först min lager skar.
Ännu kvar
Ser jag syrener,
Som jag visst planterat har.</poem>

År 1847 erhöll Sehlstedt en ny plats
med »förbättrade löneförmåner». Han
utnämndes till reseinspektor, med station vid
Hornstull, utanför Stockholm. Det visade
sig tyvärr snart att förmånen af större
lön mera än uppvägdes af de tjensten
åtföljande onera. För reseinspektoren gällde
det nämligen,

<poem>Att hästar och åkdon och dräng skall han ha,
Och pengar därtill uti molnena ta.

Och kan han ej pengar i molnena ta,
Så är det Guds lycka om allting går bra.</poem>

Synnerligt bra gick det icke heller.
För anskaffande af ofvannämnda för den
»rörliga tullbevakningen» föreskrifna
rekvisita, togo de tre inspektorerna vid
tullarne tillsammans ett amorteringslån,
men Sehlstedts kolleger voro opålitliga
slarfvar, som inom kort cederade bonis
och lämnade åt honom att ensam ansvara
för skulden. Vår skald gjorde allt hvad
i hans förmåga stod för att draga denna
dryga, opåräknade börda; men det ville
icke förslå. Tullhästarne, mindre
förnöjsamma än pegasen, höllo dessutom på att
alldeles uppsluka sin herre, utan att akta
på hans poetiska föreställningar, att

<poem>Äta vi behöfva så väl som ni.</poem>

Sehlstedt var slutligen glad att få
utbyta anställningen i Stockholm emot den
sämre betalda platsen på Sandhamn, där
han åtminstone slapp de välsignade hästarne.
Men skadan var redan skedd — den skuld
han så oförskyldt råkat uti, hade en gång
för alla gett knäcken åt hans ekonomiska
ställning, och nu skulle penningebekymmer
tära på hans lugn ända till de fyra sista
åren han lefde. Men han nedböjdes icke
däraf. Sådant <i>kan</i> bäras, mente han.
Det var endast ett slags sorg han ville
erkänna — sorgen att förlora sina närmaste.

Det friska lefnadsmodet, den glada
förtröstan sattes visserligen mången gång
på prof därute på ön i skärgården, dit
han nu utflyttade, men hemmets molnfria
lycka förmörkades icke och sångens källa
utsinade icke. Man kan tvärtom säga att
det just var förflyttningen till Sandhamn,
som kom den rikligt äkta Sehlstedt —
skalden nämligen — att träda i dagen.
Naturen därute i all sin entoniga karghet,
den af stadslifvets nivellering oberörda
lotsbefolkningen, ja själfva strandens och
böljans fauna, torskar och fiskmåsar, blefvo
lika många nya insatser i hans poetiska
bildförråd. Ögat skärptes för det
karaktäristiska hos alla omgifvande föremål,
ödsligheten och enformigheten gjorde
känslan mottagligare, hvarje liten glad
omvexling som förunnades fick en prägel af
festlighet, — poesien, som förut kommit
som en gäst på lediga stunder, slog sig
nu ner riktigt på allvar och följde
tullinspektoren på alla vandringar längs de
saltstänkta klipporna, hviskande i hans
öra nya upptäckter på detta hittills
obekanta territorium —; så måste Robinson
Crusoe varit till mods, då han uppdagade
något nytt godt eller användbart på sin ö.

De 17 år (1852-68) som Sehlstedt
bebodde Sandhamn, omfatta hans rikaste
och bästa poetiska produktion. Kalendrarne
<i>Fiskmåsen, Utkiken och Telegrafen</i> 


angifva redan genom namnen sitt
Sandhamnska ursprung, liksom han äfven här började
utgifva sina dikter i en samlad upplaga.
Det som ger den egendomliga grundtonen
åt alla dessa samlingar är just de lefvande,
originela lokalmålningar som Sehlstedt
aldrig tröttnade att utströ och allmänheten
att läsa och älska. För alla årstidernas
vexlande fysionomier har hans lyra strängar;
än målar han huru

<poem>Hafvet sig mornar i vårsolena brand
Liggor på rygg med sin spegel i hand
<tab>Och molnen de segla
Som långskepp förbi
<tab>Och stolta sig spegla
<tab><tab>Däri.</poem>

Än åter:

<poem>Ensam på kullriga klippan jag står
Och ser huru böljorna brusa,
Vindarne spela i rockskört och hår
Och kråkan på strandhugg sig slår.
Skyarne tjockna och tallarna susa.
In mellan skären holländaren går
Och klyvarn i vändningen slår.
Stum är knipornas sommarsång,
Och hafvet som speglade skyar ljusa
Välter sig nu uti grus och tång
Med böljor som Trebackarlång.</poem>

Hand i hand med de skiftande
naturscenerierna, äro de åskådliga taflorna ur
skärgårdens djurlif. Med förkärlek
porträtterar han den ständigt hungrige
fiskmåsen:

<poem>I snöhvit skjorta rätt och slätt
Står måsen på sitt grund
Och gör sin morgontoalett
Och sköljer sig i mund.
Sitt visthus har han näst intill —
Ack den som vore mås!
Han spisar gratis, när han vill,
Fast strömming mest, gunås.</poem>

Äfven sälen är föremål för samma
säkra penselföring:

<poem>Våren har ännu ej isarne smält,
Lapptals de kommit från Bottniska viken.
Sälarne, ledsna vid fiskarnes riken,
Segla på dem som kaptener så snällt.
Solskenet vänligt de bestarne söfver,
Ungarna leka med mödrarna gladt.
Spräckliga hafsörnar sväfva däröfver,
Äntra ibland deras våta fregatt.</poem>

Skalden kan ej kväfva en suck vid
tanken på sin egen sångarlott, då han
sjunger till den lilla fågeln på Grönskär:

<poem>Lugn du sitter, lyssnar ej därpå,
Fastän stormen i ditt strängspel griper.
Ack, du sjunger lika gladt ändå...
Lycklig du, som ingenting begriper.</poem>

Men vemodet hinner aldrig slå rot i
skaldens lynne. Han kan konsten att
umbära, lika bra som de tåliga, härdiga
människor, bland hvilka han lefver. Han,
om någon, är värdig att besjunga detta
präktiga skärgårdsfolk: den pligttrogne
lotsen, som i den stormdigra höstkvällen
måste lämna sin varma stuga, för att
krämarn skall få skutan i hamn —

<poem>Hvit som en isbjörn, står han vid ratten,
Oviss om kursen är lif eller död.</poem>

Skärgårdstösen, Jerkers fästmö, är icke
sämre:

<poem>Oförskräckt hon lägger sina nät,
Blir hon våt, så dör hon ej för det.
<tab>Trygg när hafvet vräker,
<tab>Lugn till lands, och säker
Hemma som ett utanlås.</poem>

Själfva själasörjaren i trakten kan
gifva sina sockenbor sådant föredöme i
försakelse, att skalden måste ömka sig
öfver <i>Komministern i Möja</i> och hans
mer än torftiga hushållning:<poem>Så ynklig jag aldrig har anat
En prestgård — se här min attest.
En ö, som naturen har danat
Att riktigt utsvälta en prest.
Kan någon med litet sig nöja,
Det är komministern i Möja.</poem>

I jämförelse med denne andans man
hade Sehlstedt för resten rätt prydligt i
det hvita tullhuset på Sandhamn. I dess
lilla trädgård ligger ett lusthus — det finns
ännu kvar — där mången bål blifvit brygd
och många glada visor afsjungna, under
de tider, då seglare gingo ut och in —
både ostindiefarare och lustkuttrar.
Sjökaptener, som alla kallade den föga äldre
lotsinspektoren <i>farbror</i> och bragte honom
en liten gärd af apelsiner direkt från
Messina eller någon annan delikatess, goda
vänner från Stockholm, som varit ute på
fisketur i skärgården, äfven författare och
litteratörer, nyfikna att göra bekantskap
med den populäre skalden, aflöste
hvarandra som besökande och gäster samt
slöto ofta krets omkring hans rödlätta,
fryntliga lilla fysionomi med skalken i
ögonvrån under den gråsprängda, sirligt
upplagda tupén. Någon öfverdrift i
sällskapsnöjet, än mindre någon utsväfning kom
dock aldrig i fråga. Sehlstedt iakttog
alltid decorum. Liksom det låg <i>oskuld</i> på
botten af hans tankar, äfven i hans
uppsluppna stycken, så höll han noga på
vården om sin person och uppträdde
aldrig, äfven i hemmets intima krets, med
»poetisk vårdslöshet» i det yttre. Det låg
ej heller det minsta för honom att spela
<i>vitter</i> eller antaga litterära åthäfvor och
högtrafvande manér. Han sjöng endast
när han inte kunde låta bli —

<poem>Gud vare tack, att jag är en liten fågel jag
Och kan få gunga glad på min kvist, —</poem>

Det var summan af hans estetik. Han
kunde aldrig begripa att man fann något
märkvärdigt i hans visor och var helt
öfverraskad och tacksam att man så gärna
höll till godo med dem —

<poem>Den som läser denna sång
Tackar jag ödmjukast.</poem>

Detta var visserligen ett ärligt ord
ur Sehlstedts hjärta. Också producerade
han med ofantlig lätthet. Nästan aldrig
sågo hans närmaste när han skref. Han
var lika tidigt uppe som den af honom
besjungna tuppen Apollo, eller vid
soluppgången. Snart satt också hans
förträffliga fru vid spinnrocken och höll sin man
sällskap, under det han, i afvaktan på
att tjenstgöringstimmen skulle slå,
vandrade smågnolande fram och tillbaka på
golfvet. Det var nu som en sång växte
färdig i hans hufvud. Sedan, om aftonen,
då han efter slutade göromål för dagen,
satt hemtrefligt vid lampan hos de sina,
frågade han helt skälmaktigt: »Skulle
herrskapet vilja höra en visa?» — Så fick
den lyckliga familjekretsen, före någon
annan, lyssna till mången af dessa
älskvärda sånger, hvilka burna af musiken,
skulle lefva på folkets läppar kanske mera
än någon annan samtida svensk skalds.
Innan de upptogos i hans egna
diktsamlingar, delade han dem gärna med sig åt
kalendrar och tidningar. I synnerhet
<i>Illustrerad tidning</i> fick under en följd af år
glädja sin läsekrets med många Sehlstedtska
visor. Vid sina stockholmsbesök brukade
skalden ofta titta upp på redaktionen, och
på tillfrågan af sina vänner August Blanche
eller Harald Wieselgren, om han icke
hade med sig något, halft förlägen
framtaga sina nyaste bitar. När redaktörernasedan honorerade bidragen med en eller
annan tia per stycke — det var den tidens
pris! tyckte Sehlstedt att det var
alldeles för mycket.

Vid sidan af diktkonsten tog sig
Sehlstedts skönhelssinne uttryck i landskaps-
och marinmålning, för hvilken genre han
hade medfödda anlag, fastän förhållandena
här hindrade honom att höja sig öfver
dilettantens ståndpunkt. Sådana taflorna
nu voro, föllo de hans goda vänner
sjökaptenerna särdeles väl i smaken och
honorerades betydligt högre än visorna.
Ännu sitter på väggen i mången kajuta
eller sjömanshem en liten oljefärgstafla,
som den väderbitne egaren ofta skänker
en blick, hvars vänliga uttryck innebär
ett stötte erkännande, än eftervärlden
består mera fulländade konstverk.<footnote>Flera af de i närvarande upplaga förekommande illustrationer grunda sig på original, teckningar eller
målningar, gjorda af skalden själf, nämligen de på sid 57, 130, 227, 229, 413 och 418 förekommande, hvilka
välvilligt blifvit till artisten Carl Larsson meddelade af skaldens efterlefvande dotter, fru Smith.</footnote> 

Den egentliga pröfvotiden för
Sandhamnssångaren inträdde med sjöfartens
upphörande för året. Då isen låg blank
omkring ön, kunde det gå för sig att göra
en slädtur in till Stockholm emellanåt och
förnya visthusets förråder, men detta ville
sig ej alltid så väl. Långa tider var man
alldeles afskuren från yttervärlden:

<poem>Nu är jag stängd som fisken i en kil.
Till fasta Jändel har jag tvänne mil
Och närmsta grannen mellan mig och mån'
Är ryska kejsarn, öster härifrån,</poem>

sjunger Sehlstedt vid sådant tillfälle om
sin isolerade belägenhet. Den lilla
husmodern hade mycket bekymmer som hon
icke fick låtsa om, när visthuset började
blifva läns och ingen utväg fanns till ny
tillförsel. Ett år — vintern 1860—61 —
räckte denna isolering mer än vanligt
länge. När posten ändtligen kom,
medförde densamma den sex veckor gamla
underrättelsen om änkedrottning Desiderias
död. »Det är något sent att anlägga
hofsorg,» sade Sehlstedt.

För att hushålla med
tidningsnyheterna försökte han, liksom det berättas
om kommendanten på Vardöhus, till
hvilken posten kom 2 gånger på året, att
blott läsa ett nummer åt gången, men
nyfikenheten slutade alltid med att taga
ut sin rätt. Värst var det, som sagdt.
med provisionerna. En middag, då
husmor på bordet framsatte salt strömming
och potatis, skedde det under den
bedröfliga förklaringen: jag är rädd för att vi
under 8 dagar få hålla samma diet. I
detsamma blef tullinspektoren utkallad.
Då han åter kom in, frågade han: »vill
du taga emot en inackordering, mamma?»
Frun ville ej tro det var allvar — men
det var verkligen allvar. En mäklares
agent hade lyckats praktisera sig ut till
Sandhamn, för att vara den första på
platsen, då hafvet snart skulle gå upp och
fartygen börja komma. För att under
tiden lifnära sig, hade han ingen annan
tillflygt än tullinspektoren. På fruns
förskräckta protester försäkrade Sehlstedt att
han alllid märkt att hon hade något i
reserv, när det skulle hetas vara slut — och
mäklaren stannade. När nöden är störst,
är hjälpen närmast. Rätt som det var,
fick man genom salsfönstren se en båt.
som arbetat sig fram från Harön, och
medförde diverse ätbara saker. Nu var
situationen räddad och Sehlstedt, den
oföränderlige optimisten, hade åter fått rätt.

Så gledo åren fram sin lugna gång,
utan att bjuda på märkligare afbrott.
Någon gång skedde dock ombyten i det
jämna hvardagslifvet, då Sehlstedt fick slå
igen sin dammiga tulljournal och för en
eller annan vecka på permission företaga
kortare eller längre utflygter inom
fäderneslandet. Hvarje gång våren löste isarne
som fängslat honom på hans ö, sjöd hans
hjärta af vandringslust, af åtrå att gunga
ut på lekande böljor och lyssna till deras
trolska musik —

<poem>Kula i, lilla vind,
Knuffa på, lilla våg!
Jag blir varm om min kind,
Jag blir glad i min håg,
Då det hviner i tåg —</poem>

En sådan naturskald borde väl
emellanåt få se annat än kobbar och skär.
Hur mycket han än förstod att kasta ett
poetiskt skimmer öfver de grå klipporna,
sparades ändock hans vackraste toner åt
den idylliska skönheten. Utom Bellman
har ingen skald sjungit bättre om
Mälarstaden, om det rörliga lifvet på dess
Skeppsbro, om feststämningen på dess
folkvimlande Djurgård, eller om ett muntert lag
i någon af dess förtrollande omgifningar,
då sexan är uppdukad i gröngräset, och
hängbjörken kastar sin fina, darrande
silhuett öfver den snöhvita duken, medan

<poem><tab>Värden trakterar,
<tab>Telegraferar
Glad med pokalen åt gammal och ung.</poem>

Men vandringshågen drager vår skald
längre och längre — icke till främmande
land, dit han aldrig längtat, utan vidare
ut i de svenska bygderna. Hvilken fröjd
att utan någon bestämd plan gå ombord
på första bästa Mälar- eller kanalbåt:

<poem>Jag sorglöst mig sträcker på hyttens tak
Och röker min lilla cigarr med smak.
Jag ser huru solen med guldkrona står,
Jag ser hur hvart moln uti djupet går,
Allt glindrar så solklart och sommarljust —
Jag blossar och njuter, förtjust, förtjust.</poem>

Beskrifningarna på sådana utflygter utgöra
en hel grupp i Sehlstedts skrifter. Oftast
inlägger han inom en ram af humoristisk
prosa intagande små versbitar på
omvexlande meter; ibland är det någon kostlig
medpassagerare som, utan att ana det, får
skyldra i hans poetiska camera, ibland
är det en stads- eller landskapsbild han
ger oss, frisk och ögonblicklig — han
målar lika lefvande sin vandring i
Gripsholms torntrappor eller på Mariefreds
solheta, knaggliga stenläggning, som
återseendet af sin ungdoms gamla bekanta,
niporna utmed den mörkblå, skummande
Ångermanälfven, där stockarne ila framåt
och laxarne springa alnshögt upp ur
hvirflarne i forsen.

De senare åren hade Sehlstedt till
följeslagerska på dessa utfärder sin dotter.
Hvart våra resande kommo, funno de
kända och okända, som voro förtjusta
att visa dem vänlighet och gästfrihet.
Snart voro sådana vackra sommardagar
ett minne, snart satt åter Sehlstedt på
sitt Sandhamn, vid sin tulljournal eller
sitt staffli, medan uti tankarne rimmets
små ostyriga bytingar alldeles själfmant
gåfvo form åt intrycken från senaste
vandring.

Men allting skall se sin sista dag —
vår tullinspektor hade omsider uppnåttden ålder, då han kunde pensionerad få
bjuda farväl både åt tulltjensten och
Sandhamn:

<poem>Jag sköljt mig uti sjutton år
I detta vilda haf,
Så färgen gått utur mitt hår.
Hvad som ej blåst utaf.</poem>

År 1868 lämnade han sin ö och uppslog
sina bopålar i Stockholms närmaste
grannskap, på den Djurgård, hvars skönhet
alltid utöfvat en sådan dragningskraft på
honom. De år han fick tillbringa här,
voro de lyckligaste och bekymmerfriaste
han på länge haft. Hans ekonomi hade
så småningom förbättrats — hans skuld
var nu betald. Af det anslag, som Svenska
Akademien eger att fördela till understöd
åt vittra författare, erhöll Sehlstedt årligen
ett belopp af 500 kronor. Det var icke
mycket, men Sehlstedt själf tyckte att det
var hederligt, och med detta bidrag fann
han sig vara rikligt på grön kvist.

Sorgen — familjesorgen nämligen, ty
någon annan ville ju den gamle optimisten
icke erkänna — hade ändock icke
förgätit Sehlstedt; hon hade endast uppskjutit
sin påhälsning till det sista året han lefde.
Det ena af hans båda barn, den hoppfulle
24-årige sonen bortrycktes vid jultiden
1873. Sehlstedt utbröt icke i klagan; för
smärtan hade han aldrig ord eller toner
- men den inre lifsnerven brast. Tyst.
tala inte om <i>det</i> — jag kommer snart
efter! sade han till en deltagande vän,
suin vidrörde denna stora förlust. Och så
vardt det äfven. Den skald, hvars lif och
diktning varit en fortsatt gärd åt harmlös
glädje, tacksam belåtenhet med en ljus
och vacker värld, förmådde ej att i sitt
bröst herbergera den mörka, ovanliga
gästen. Skenbart var han alltid lika jämn
till sinnet, lika fryntlig och nöjd som förut,
men ett hjärtlidande, hvars tillvaro var en
hemlighet för honom själf — endast den
trogna makan hade af läkaren undfått
förtroende därom — utvecklade sig hastigt.
För att förströ honom, tog en vän honom
med sig på en ångbåtsresa till Petersburg.
Sehlstedt visade sig som vanligt intresserad,
och beskref både på vers och prosa —
lika lekande som förut — allt det ovanliga
som mött hans ögon i den stora,
främmande staden.

Från denna resa berättas, att då
ångbåten med Sehlstedt ombord passerade
Sandhamn, ville man på lotsstationen hissa
flaggan, för att hedra den gamle sångaren;
men det egendomliga hände, att flaggan
icke gick upp, utan stannade på <i>half stång</i>.

Redan några veckor efter hemkomsten
från denna resa var oljan slut i Sehlstedts
lefnadslampa. Han insjuknade, som man
antog, helt lindrigt, — då döden infann
sig, plötsligt och plågfritt, den 22 juni 1874.

Hans stoft hvilar på Nya kyrkogården,
där sedan 1875 en minnesvård, tillkommen
genom bidrag från när och fjärran, för
kommande slägten vittnar om samtidens
tack och farväl till Elias Sehlstedt.

*

Två decennier hafva nu i det närmaste
förflutit sedan Sehlstedt lämnade det
jordiska och tiden torde vara inne för att
opartiskt bedöma hans författarskap, sedan
det slags bifall, som möjligen betingats af
samtidens smak eller af andra mera
tillfälliga omständigheter, lämnat rum för en
eftervärlds objektivare kritik. Den fråga,
som härvid af mången torde framställas
är denna: var då Sehlstedt verkligen en
<i>stor</i> skald?
Kallar man endast de skalder <i>stora</i>,
hvilka under generationer skola stråla som
ledstjärnor, och i hvilkas arbeten man
alltjämt finner nya synpunkter, ny näring för
tanke och känsla, har Sehlstedt visserligen
intet anspråk att räknas till sådana
sällsynta utvalda.

Men själfva frågan är öfver hufvud taget
orättvis. Storheten är och förblifver ett
relativt begrepp, en uppskattning gjord i
förhållande till andra. Låt oss hellre, för
att slippa ifrån dessa vanskliga jämförelser,
ställa frågan så: var han en <i>äkta</i> skald
— en skald som i öfvervägande grad var
lik sig själf och ingen annan — och
enhvar som i poesi har sinne för det
naturliga, det oförfalskade, skall utan ett
ögonblicks tvekan svara <i>ja</i>.

Han var sig själf. Sällan eller aldrig
gick han i sin dikt utanför sin medfödda
begåfnings gränser. Det uppstyltade,
afsigtligt storartade undvek han med säker
takt. Idyllen och naturmålningen,
vanligen i visans tonart, den humoristiska
betraktelsen, där någon allmän sanning, t. ex.
ett ordspråk, belyses i en följd af slående
bilder eller tillspetsas i en kvick pointe —
äfven understundom den rena burlesken —
det var Sehlstedts rätta fält, och där var han
mästare. Hvad han älskade i lifvet, älskade
han också i dikten: hafvet och vårbäcken,
naturmänniskan och sångfågeln, det sunda,
måttfulla och glädtiga — det oskyldiga
sällskapsskämtet kring ett godt bord och
ett godt glas. I alla hans sånger kommer
liksom med öppna armar emot oss hans
egna fryntliga personlighet, hans välvilliga,
förnöjsamma sinnelag, främmande för all
flärd, allt konstladt sken.

Vidare var han ett barn af sin tid
och blir äfven därigenom värd att
skärskådas af literaturhistorikern, som önskar
se ett visst tidslynne afspegladt i dess dikt
och sång. Det var en lycklig tid, de första
decennierna af innevarande halfsekel. De
djupa motsatser, som uppröra vara dagar
och bringa söndring såväl i individens
eget hjärta, som mellan hela klasser och
folk, hade då ännu knappt vaknat, eller
åtminstone fördes deras strid icke så bittert
och skoningslöst. Det gick en hoppfull
flägt genom världen — alla svårigheter,
som stodo i vägen för mänsklighetens
harmoniska utveckling, syntes möjliga att lösa
— ett våldets Sebastopol föll i ruiner, en
Garibaldi behöfde blott visa sig, och
sekelgamla bojor lossnade i samma ögonblick.
I vårt goda gamla Sverige hade man just
ingen känning af några sekelgamla
orättvisor eller värre olyckor än en liten
penningkris emellanåt; men hur var man
inte liberal, hur klappade man inte bifall
åt framåtskridandets segrar på världsteatern,
medan man själf satt en trygg åskådare
på parterren! Det kan med skäl sägas
att Sehlstedt hos oss är 1850—60-talets
karaktäristiska skald, såsom tolk för den
känsla af godmodig belåtenhet, som då
gick igenom breda lager af den svenska
nationen — särskildt dess medelklass.
Tidens naiva optimism, som så innerligt
väl öfverensstämde med hans egen, talar
ur de många årsrevyer, m. fl. liknande
stycken, hvaruti han anspelar på dagens
ställningar och förhållanden. Politisk poesi
i egentlig mening skref han likväl aldrig.

Betrakta vi Sehlstedt såsom poetisk
<i>stilist</i>, gäller om honom, att han skref
ibland bättre, ibland sämre. Detta är mer
eller mindre fallet med alla andra skalder;
men — hvad man däremot icke kan säga
om många — äfven hans svagare produkter
äro präglade af det för honom
egendomliga i ton och uttryckssätt. Visserligen
var han olärd i konstens formella mysterier:
fel mot grammatika och meter förekomma
stundom, men hans medfödda förmåga af
versifikation och språkbehandling är icke
desmindre utomordentlig. Hans penna
träffar osökt det betecknande ordet, det
betecknande rimmet - man vet, hvilken
makt just rimmet utöfvar, framför allt i
komisk poesi, och Sehlstedt åstadkommer
härigenom den lyckligaste effekt. Man
måste gå tillbaka till Anna Maria Lenngren
och Bellman för att i vår litteratur finna
motstycken. Hans musikaliska öra gör
tillika hans vers ytterst sångbar; dess
lättflytande melodi ledsagar oafbrutet hans
otvungna, naturligt lediga satsbyggnad.

En af Sehlstedts egenheter är vanan
att i parodiskt syfte, späcka sina dikter
med citat ur andra författare, icke för att
förlöjliga dessa, men för att åstadkomma
en komisk verkan genom citatens
användande i en annan mening än den
ursprungliga. Nämnda vana är stundom
något tröttsam, ehuru icke kan nekas att
dessa oförargliga parodier ofta nog äro i
hög grad roliga.

Till sist några ord om de synpunkter,
som blifvit följda vid urvalet af de i
närvarande upplaga intagna sånger och visor.

Sehlstedt egde, såsom vi känna, icke
många strängar att spela på, fastän han
med aldrig utsinande friskhet förstod att
uppfinna variationer på sina
älsklingsämnen. Månget stycke bär sålunda dragen
af den äkta Sehlstedt och kunde, taget
ensamt för sig, vara ett godt prof på hans
sång: – men de äro alltför talrika, dessa
stycken af samma klass, och stå hvarandra
i ljuset. Man ser slutligen icke skogen
för bara träd. Jag har därför sökt att
efter bästa förmåga utvälja de för hvarje
ämne eller tonart mest betecknande.

Af de många årsrevyerna och
tillfällighetsstyckena, hvilka naturligt nog
förlorat sin bästa egenskap med aktualitetens
intresse, hafva ej flera upptagits än som
var erforderligt för att i detta afseende
karaktärisera Sehlstedts manér.

Ett eller annat svagare stycke,
företrädesvis inom den komiska genren —
till och med underlägset flera bättre som
uteslutits, — har likväl fått plats i
samlingen, när detsamma, stundom blott till
följe af någon särdeles väl funnen strof,
råkat blifva en favorit hos allmänheten,
och sålunda icke bort saknas här.

Äfven många af Sehlstedts aldra
förträffligaste visor innehålla här och där
små formela ojämnheter, som det varit en
lätt sak att med ett penndrag afhjälpa.
Jag har dock af princip uraktlåtit detta,
ehuru det varit frestande. Hufvudsaken
är ju dock att själfva poesien är äkta.
Sehlstedt blir icke mindre därför att dessa
små ojämnheter stå kvar, eller större genom
att de tagas bort.

Och nu, gamle afhållne sångare Elias
Sehlstedt, må du tala för dig själf, bättre
än din utgifvare förmått framställa dig!
Fastän saxen här och där afkvistat trädet,
är där kvar mera än tillräckligt af den
friska, gröna löfkronan, för att till oss
återbringa doften från din diktarvår. Huru
mycket än tiden och tidslynnet må hafva
förändrat sig, skall, hoppas vi, det folk
för hvilket du sjungit, hos dig alltid
igenkänna några af de egenskaper, hvarigenom
det själf är älskvärdt — och lyckligt.

<tab><tab><tab><tab><i>Carl Snoilsky.</i>
</chapter>

<chapter name="Sångmön och författaren">
<img></img>




<img></img>

<h2><sc>Sångmön och Författaren.</sc></h2>

*
<table o>
<td c><sc>författaren.</sc>
<td><b>N</b>åå! ska vi börja nu?
<td>
<td c><sc>sångmön.</sc>
<td>Jaha!
<td>
<td c><sc>författaren.</sc>
<td>Är det ingenting som hindrar?
<td>
<td c><sc>sångmön.</sc>
<td>Nehej!
</table>

*

</chapter>








<chapter name="Se glad ut!">
<img><big><b><sc>Se glad ut!</sc></b></big></img>

<table o>
<td r><tab><tab><tab><tab><tab>»Se, Movitz! hvi står du och gråter.»
<td><poem><b>M</b>an bör väl tro allt som är skrifvet?
Ja visst, om det rimlighet har.
Att <i>sorgen är skuggan af lifvet,</i>
Det tror jag man vet något hvar.
Då bör man väl unna sitt hjerta
Hvar solglimt i skuggornas dal.
<i>Se glad ut!</i> och fyll din pokal,
<tab>Och skingra din smärta.

På fröjdernas njugghet man klagar,
Fast orsaken aldrig betänks:
Gör man sig ej roliga dagar,
Nog slipper man få dem till skänks.
Att nektar af surkål begära,
Dertill ingen rimlighet ges.
<i>Se glad ut!</i> det är min katkes,
<tab>Min lag och min lära.

Och vore jag prestman tillika
Med krage och långkappa bak,
Jag skulle i templet predika
Så glädjen stod högt uti tak.
Jag skulle ej vattna, som dessa,
Med tårar er andliga växt:
<i>Se glad ut!</i> det blefve min text,
<tab>Min sång och min messa.</poem>
</table>

<img></img>



<img></img>
<table o>
<td><poem>Och vore jag född att regera,
Då skulle jag styra mitt land
Allvarligt, men äfven rangera,
Att folket fick roligt ibland.
Den smaken är gammalt inbiten,
Kung Gustaf, han visste det, han.
<i>Se glad ut!</i> det gör hvad det kan,
<tab>Och stärker krediten.

De glada, dem vill jag försvara,
De trumpna förtjena sin graf,
Och vore jag mästerman bara,
Jag högg deras dumhufvun af.
Om ödet sig anmäla låter
Och kanske din olycka vill,
<i>Se glad ut!</i> så skäms det slå till,
<tab>Och vänder nog åter.

Må jordiska sorgerna pressa,
Blott hoppet i putten ej går.
Må tiden fritt snöga min hjessa,
Blott hjertat har blommande vår.
Och ropas jag oförtänkt redan
Af döden, så säger jag än:
<i>Se glad ut!</i> min himmelska vän,
<tab>Så följas vi sedan!</poem>
</table>

</chapter>




<chapter name="Den utestängda äkta mannen. Vinterstycke">
<img><big><sc><b>Den utestängda äkta mannen.
Vinterstycke</b></sc></big></img>
<table o>
<td><poem><b>N</b>å, men har man sett på så befängdt-san,
Ljuset har hon släckt och porten stängt-san,
<tab>Jag ej vågar bulta,
<tab>Får väl gå och stulta
Hela natten, fastän det är strängt-san.

Snö och blåst utaf den bistra sort-san,
Västen tunn och fracken något kort-san,
<tab>Hur jag jemkar kragen,
<tab>Fryser ända magen:
Öfverrocken har jag spelat bort-san.

Vore min Barbara mera öm-san,
Men nu är hon som en furie gröm-san,
<tab>Säkert hon mig strypte,
<tab>Blå och gul mig nypte,
Om jag störde hennes ljufva dröm-san.

Magen svider, jag kan ej stå rak-san.
Snön går in som i ett sprucket tak-san,
<tab>Genom tån och klacken;
<tab>Skörtet utaf fracken
Kan ej räcka både fram och bak-san!

Husch! nej, nu jag måste bulta på-san:
Älskade Barbara! öppna då-san!
<tab>Jag skall aldrig vara
<tab>Borta, hemma bara,
In i bleka döden stå på tå-san!

Vore godt att nu ha rygg af sten-san:
Jag hör hennes stämma allaren-san,
<tab>Jag hör toffeln knarra,
<tab>Alla lemmar darra,
Jag kan netto stå på mina ben-san!</poem>
</table>

*

</chapter>










<chapter name="I det gröna">
<img><big><sc><b>I det gröna.</b></sc></big></img>
<table o>
<td><poem><b>N</b>är våren kommer, då vakna sippor
Och lärkan drillar sin sång i sky,
Och rosor växa i stora knippor
Liksom romaner af Eugène Sue.
Och  björken grönskar så högt på branten,
Om bromsen spelar på myggans bal,
Och svinen beta på dikeskanten,
Och orren spelar och göken gal.

Då strömmar folk utom alla tullar,
Att sommarns fröjder till mötes gå.
Men också är det helt andra bullar
Än hvad som vintern oss bjuder på:
I snö och väta jemt upp<footnote><i>opp</i> i Sånger och Visor, I, 1861</footnote> till hakan
Är Bores glädje vid vargars tjut!
Då drar man hop sina sängsparrlakan<footnote><i>sängsparlakan</i> i Sånger och Visor, I, 1861</footnote>
Och törs ej sätta sin nästipp ut.</poem>
</table>

<img></img>
<table o>
<td><poem>Men vintern flyktar, den ryss-kossacken,
Och våren svänger sin blomsterstaf.
Då petar solen oss uti nacken,
Och ber oss titta kring land och haf.
Hvad herrlig<footnote><i>härlig</i> i Sånger och Visor, I, 1861</footnote> tafla, hvad lek och löjen!
Uthus och lador på tusen sätt
Utpyntas präktigt till <i>sommarnöjen</i>,
Ocli sämsta skrubb blir ett kabinett.

Jag hyrt ett sådant, som förr var lada,
Nu är det fint som ett schweitzeri,
Så nära sjön att man der kan bada:
Man öppnar fönstret och hoppar i.
Der har jag dälder och blomsterkullar,
Der har jag riktigt ett paradis.
Som Adam ligger jag sjelf och rullar
I solens sken som en liten gris.

Man nöjs med litet och har så roligt,
Man bryr sig ej om charcuteri't.
Man klappar mor litet smått förtroligt,
Och tittar in uti skafferi't.
Man litet kraffs uti korgen makar,
Tar några vänner i gladt förbund —
Och Herre Gud, hvad den sexan smakar
Med lilla supen i grönan lund!

Ja, skål för våren och landet, bröder
Ja skål, I blommor och gröna trän!
Ännu en skål, medan solen glöder,
Snart kommer hösten och kör oss hän.
Då skall man flytta till stan tillbaka
Och köpa talgljus och <i>ta opp ved</i>,
Och klä sig fint och hvar dag sig raka,
Och vara stel i hvarenda led.</poem>
</table>

*

</chapter>





<img>



<chapter name="Höstsång i skärgården">
<img><big><sc><b>Höstsång i skärgården.</b></sc></big></img>
<table o>
<td><poem><b>F</b>örgäfves i rymden jag forskar
Att se utaf solen en flik;
Farväl, I svartryggade torskar,
Aborrar och flundror och sik!
Försvunnen är sommarn, den ljufva
Och öde stå himmel och sjö.
Si så ja! nu kommer det snö,
<tab>Galoscher och snufva.

Ja, hösten han larmar och gormar,
Så uppblåst, att man kan bli sjuk.
Man kan ej gå upprätt för stormar,
Och frostbiten är min peruk.
Förskräckt flyttar svalan ur muren,
Och måsen på Rom-resa far —
Ja, inte en broms får bli qvar
<tab>I öde naturen.</poem>
</table>






<img><sc>Yxhammar-Gubben.</sc> <i>Kaxholmsfjärden</i></img>
<table o>
<td><poem>Märkvärdigt, att slikt får passera:
Ett väder för varg och för räf!
Hvad gör man med solhatt nu mera,
Och byxor af bolstervars-väf?
Förminskad är himmelska polen,
Af dagsljus man slätt icke vet:
Ponera! <i>Donatis</i> komet
<tab>Tog månan och solen.

Man kan väl ej annat begripa,
Än att vår planet är förvänd.
Jag tror att jag stoppar min pipa
Och sveper min nattrock kring länd.
Likgodt! låt det storma och yra,
Jag mår ju som perla i gull:
Jag värmer min lilla kastrull,
<tab>Och stämmer min lyra.</poem>
</table>

*

</chapter>



<chapter name="Höst och rusk">
<img><sc><big><b>Höst</b></big> och <big><b>Rusk</b></big></sc></img>
<table o>
<td><poem><b>K</b>öld och nordanväder,
Mörkt kring dal och fjäll,
Skinn och ytterkläder,
Maglapp af flanell;
Kind af frosten biten,
Blick som stelna vill.
Näsan, stackars liten,
Vet att hon är till.

Alla svårt sig grufva:
Hosta vid hvart steg;
Reumatism och snufva
Håll och senapsdeg.
Burkar och doktorer,
Notifikation!
Liktal af pastorer,
Kringlor och cession!

Dyra rum och hyror,
Ondt om pengar än;
Hufvu't fullt mod myror
Uppå riksdagsmän;
Bönder och baroner
Inom skål och vägg;
Kif om millioner,
Gräl om påfvens skägg!

Jernvägslån och fester,
Foderbrist och kor:
Religion och prester,
Faen och hans mor!
Värst ända mig qväljer,
Utaf alltihop:
Mina tombuteljer
Och mitt spruckna stop.

Är det värdt att sjunga?
Nej, för tusan, nej!
Höst och dimmor tunga
Lifva skalden ej!
Rimmen äro flydda,
Sjelf jag somnar af . . .
<i>Mossbelupen hvilan,
Kors på Idas graf!</i></poem>
</table>

</chapter>







<chapter name="Åkarkampen (Vinterstycke)">
<img><big><sc><b>Åkarkampen</b> (Vinterstycke.)</sc></big></img>
<table o>
<td><poem><b>A</b>rma krake, der du står
Svettig med din draf i tunnan,
Det syns nog att det gått unnan:
Piskan röjs i hull och hår.

Lokan trång och illa spänd,
Och i femton graders kyla
Ej ett täcke, som kan skyla
Blödande och sårig länd.

Trasig hösäck, fodret vått,
Och på gatan töm och tygel:
Herre Gud, hvad lite prygel
Skulle göra husbond godt!

Han till krogen sig begett.
Kommen mangrannt och bekiken.
Till upplysning för trafiken
Står på slädan: N:o 1.

Föga är med lag bevändt,
Ni kan sjelfva se bevisen:
Slädan står bredvid polisen,
Liksom — <i>»ingenting har händt!»</i></poem>
</table>

*

</chapter>






<chapter name="Sjung! (Svar på ett bref)">
<img><big><b>SJUNG !</b></big><small><sc>(Svar på ett bref)</sc></small></img>
<table o>
<td><poem><b>A</b>ck ja! om blott jag kunde
Och rätt förstod mig på,
Jag gerna eder unde
En visa då och då.
När skoj och buller störa,
Flyr sångmön, ett tu tre.
Hvad tusan vill man göra,
Min <i>allasötate?</i>

Om dagen hör jag staten,
Om natten sömnen till.
Att nödigt sluka maten
Jag knappt får sitta still.
Och böljorna och stormen
Ge föga tid till skämt:
Lifflänningar och norrmän
De slitas om mig jemt.

Bäst min pegas hörs stampa,
Och uppåt flöja vill,
Från Ryssland kommer hampa,
Från Norge kommer sill.
Och sången, »gudastrålen»,
Flyr bort med lyrans gull
För skånska alkoholen
Och stenkols-os från Hull.</poem>
</table>


<img></img>
<table o>
<td><poem>En herrlig plats just denna
Att sätta skalder på!
Här finns för bläck och penna
Ej minsta fnask att få.
Jo, skepp och ryska flugor,
Kaptener ut och in.
Och torsk och röda stugor,
Och get- och killing-skinn!

Hur vill jag, arme, sjunga!
Du ser ju sjelf reson.
Mig fängsla bojor tunga:
Skall jag ta permission?
Nyss kom en last från Rio
Och fan är lös igen. —
Sandhamn, år femtinio:
Adjö, min glada vän!</poem>
</table>

*

</chapter>


<chapter name="Sjömans-Visa">
<img><b><big>Sjömans-Visa</big></b></img>
<table o>
<td><poem><b>O</b>ch far min, salig, han var en skeppare, han, han,
Han var, besitta, den axelbredaste man, man.
Han gick i tröja, och kalfskinnshandskar han hade,
Och ganska ofta han vid mitt öra dem lade.

Jag var då pojke och <i>lätt matros</i> uppå skutan,
Utkik på toppen liksom <i>pass-opp</i> i kajutan.
Jag sof på däcket och ankartåget var kojen,
Och focken täcket, och hufvudgärd ankarbojen.

Till sjös får man just ej vara klen, då det gäller,
Och far min var just ej bland de blöta, han heller.
Då stormen hven, så det blåste tvärs genom kroppen,
Då föll det gubben just in att se mig på toppen.

På gubbens lynne vardt man just aldrig bedragen.
I soluppgången jag tog mitt märke för dagen:
Då jag i trappan och kajutdörrn hörde smällen,
Då var jag säker att <i>daggen</i> föll innan qvällen.

Men blåste vinden, så skummet yrde kring bogen,
Och vägen plöjdes liksom en fåra för plogen,
Då tog han <i>snuggan</i>, och helt förnöjsam till sinnes,
Han satt och talte rätt mången strof, som jag minnes:</poem>
</table>

<img></img>
<table o>
<td><poem>»En sjöman, pojke! bör vara qvick uppå vågen,
Som en aborre, och som en sparf opp i tågen;
Qvicktänkt och snarvänd, ty annars går han och vankar,
En redlös skuta förutan roder och ankar.»

»Sin egen kraft bör man ta ombord uppå skutan:
Skrik ej på hjelp, då du kan dig hjelpa förutan.
Lit ej på andra, tv huru usel och lumpen
Är ej den skuta, som jemt skall lättas med pumpen!»

»Var oförfärad, se faran stinnt uti synen,
Då hafvets herre drar barsk ihop ögonbrynen.
Var jemt beredd till att möta döden och domen,
Ty båda komma helt oförtänkt liksom <i>bommen</i>.»

Så talte gubben — och detta var bland det sista,
Hans lefnadsankar, hur starkt det var, måste brista;
Af döden lät han sig in i hamnen bogsera, —
Och skutan fick jag i arf af honom, med mera.

Men sjömansyrket det fick i botten jag lära,
Och främst af allt <i>veta hut</i>, och sen manövrera.
Och säkert är, att jag än i dag derförutan
Ännu ej varit min egen herre på skutan.</poem>
</table>

*

</chapter>

<chapter name="Visa på förstuqvisten">
<img><big><sc><b>Visa på förstuqvisten.</b></sc></big></img>
<table o>
<td><poem><b>J</b>ag sjunger <i>hi!</i> och jag sjunger <i>hej!</i>
Ty jag vill lustiger vara,
Och sjunger visor för annat ej,
Än för att sjunga dem bara.
Och frågar någon mig hvarför det,
Så svarar jag blott, att Gud han vet
Hvarför en liten fågel sjunger.

När Stockholmsbon kallar landet <i>trist</i>,
Och kan dess fröjd ej begripa,
Då sitter jag på min förstuqvist,
Och röker fryntligt min pipa,
Och tror, att landet är fuller bäst,
Att trefnan är uti stan blott gäst,
Men har sin fastighet på landet.

I staden nödgas man vara sprätt,
Och hufvudsakligt utvändigt,
Se till att kläderna sitta slätt
Och gno och borsta beständigt.
Men här på landet gör man ej så:
Här är min nattrock min <i>paletå</i>,
Och friheten vårt bästa smycke.</poem>
</table>

<img></img>
<table o>
<td><poem>Jag har ej skatter, jag har ej guld,
Och ända har jag ej ringa,
Ty jag har födan och ingen skuld
Och inga björnar som springa.
Den lilla landtgård jag har, är min,
Och vänner har jag som <i>titta in</i>,
Och gästfri är min lilla stuga.

Jag lefver glad och jag lefver fri,
Ty jag kan skämta och sjunga.
Och fanns i lifvet ej raljeri,
Så blefvo dagarna tunga.
Men om bekymren ock stöta till,
Så tar jag lyran och slår en drill,
Och så är hela sorgen öfver.</poem>
</table>

*

</chapter>



<chapter name="En Bättre Verld">
<img><big><sc>En Bättre Verld.</sc></big></img>
<table o>
<td><poem><b>N</b>ågonstädes gumman Lenngren säger,
Att vår verld i all sin skröplighet
Är ända »<i>den bästa verld man äger</i>» —
Och hon har förbannadt rätt i det.
Men då tiden trasslar in sig bara,
Jorden dränks i öfverdåd och flärd, —
Kan det väl så underligt då vara,
Att man längtar till en bättre verld?

När man ser, hur drulliga kometer
Näsvist hota oss till arm och ben;
När man ör-lös blir för krigs-trumpeter,
Och Vesuv ej skäms att kasta sten;
När man jemt för fattigdomens fara
Darrar som för ett Damokles-svärd, —
Kan det väl så underligt då vara,
Att man längtar till en bättre verld?

När maskiner göra menskor flata,
Väderleken gör oss spratt på spratt;
När en gränd ej skäms att heta gata,
Och när pigor börja gå i hatt;
När en prest vill visa och förklara
Att man ej är fyra styfver värd, —
Kan det väl så underligt då vara,
Att man längtar till en bättre verld?

När om saltsjöbad och nykterheten
Jemt predikas, så man kan bli trött;
När en doktor vill, för säkerheten,
Bränna opp oss, se'n vi en gång dött;
När diskont-lån bli alltmera rara,
Och Brikoll är stadd på hädanfärd, —
Kan det väl så underligt då vara,
Att man längtar till en annan verld?</poem>
</table>

<img></img>
<table o>
<td><poem>När krediten reser sina färde
Och tar med sig mycket smått och godt;
När vi ställas, i personligt värde,
<i>Under</i> suggan, af ett Lag-Utskott;
När det ständigt, om vi nagelfara,
<i>Osar katt</i> uppå vår lefnadsfärd, —
Kan det väl så underligt då vara,
Att man längtar till en bättre verld?</poem>
</table>

*

</chapter>

<chapter name="De olika knektarna">
<img><big><sc><b>De olika knektarna.</b></sc></big></img>

*

<table o>
<td><poem><b>E</b>n knekt helt nyss blef skickad
Till julklapp åt min far.
Med guld och silfver stickad
Den <i>stöfvelknekten</i> var.

En knekt fick också mamma.
»Det var», skrek gumman, »bra;
Ty för en gammal flamma
Bör man en <i>ljusknekt</i> ha.»

En knekt fick syster Malla,
Som ej var mindre rar.
Den var visst bäst af alla,
Ty han en <i>löjtnant</i> var.</poem>
</table>

*

</chapter>




<chapter name="Bref från en husmamsell på landet">
<img><big><sc><b>Från en husmamsell på landet.</b></sc></big></img>
<table o>
<td><poem><b>G</b>udskelof, att natten nu är slut,
Jag har fått en fristund, som mig gläder!
Söta du! alltsedan jag kom ut,
Har jag hållit på att dra ut kläder.

Herrskapet är adel, som du vet,
Fröken har nyss gått och läst för presten.
Frun är smärt, men brukspatron är fet,
Men ofantligt hyggliga för resten.

Gården skuggad är af ek och lönn,
Fast på vintern nu är allting fruset;
rrädgård, som går ända ner till sjön,
Och en stor anläggning bakom huset.

Strax bredvid logera helt förnöjdt,
I en byggning mellan höga lindar,
En bokhållare, som blåser flöjt,
Och en gammal inspektor, som vindar.

Så ha vi ett hyggligt presterskap:
Frun skall vara sjelfva hjertligheten.
Bruket har sin egen eskulap,
Stor och rund som solen i <i>Profeten</i>.

Jagt och landtbruk är hans hela lif,
Kläcka ägg och laga till komposter.
Karl'n är välment som ett laxativ,
Frun är skarp som ett janini-plåster.

Här kan ej beskrifvas på en dag
Allt som finns af hästar, får och galtar;
Tretti kor af Holsteins bästa slag,
Åtta pigor och en kusk som haltar.

Men af allt mitt rum är bäst ända,
Senapsgult och himmelsblå fasoner.
Soffan har madrass med skinntyg på,
Sängen två utskurna kupidoner.

Sängomhänget är af hvit musslin,
Taflor rundt kring alla väggar sitta.
Jag fick lof att skarfva rullgardin,
Se'n en qväll bokhållarn stod och titta.

Utanför jag har en bänk af torf.
Kors min Gud, hvad jag i vår skall njuta!
Det var sannt — jag skulle stoppa korf:
Söta du, förlåt! jag måste sluta.</poem>
</table>

*





<img></img>

</chapter>

<chapter name="Om hundra år">
<img><big><sc><b>Om hundra år.</b></sc></big></img>

*

<table o>
<td><poem><b>H</b>vasa? ja nog är tiden svår
<tab>För hög och låg.
Och värre än det flydda år
<tab>Man näppe såg.
Men om man tänker klart och sundt,
<tab>Som på ett hår
Är alltihopa bara strunt
<tab>Om hundra år.

Affärerna ha gått på tok,
<tab>Och gå hvar dag.
Och bank och börs och kassabok
<tab>Fått slag på slag.
Men tiden har sitt egna vis
<tab>Att läka sår:
Förgäten är vår penningkris
<tab>Om hundra år.

Bekymmer finnas på vårt klot
<tab>Till tusental.
Ett godt recept jag vet emot
<tab>Förtret och qval:
Hvad ödet gett dig eller glömt
<tab>Af sorg och tår,
Kom blott ihåg, att allt är glömdt
<tab>Om hundra år.</poem>
</table>

*

</chapter>





<chapter name="Resebeskrifning">
<img><big><b><i>Rese-beskrifning.</i></b></big></img>
<table o>
<td><poem><b>T</b>ill Riddarholmen vandrade jag glad,
Der ångfartygen ligga jemt och fräsa.
»Hvarthän?» skrek en bekant. »Till Telje stad,»
Jag svarte stolt och satte opp min näsa.

Vi Skinnarviken hade lemnat re'n,
Och mera landtlig och sublim blef scenen:
Uppå kommandobryggan stod kapten,
Och morgonsolen såg jag mellan benen.

Af utmärktheter såg jag, der jag satt,
En knotig diplomat med långa tänder,
En kontorist med Garibaldi-hatt,
Och tvänne gubbar utaf Rikets Ständer;

En patronessa med en liten brun
Förtjuserska med svans och fyra fötter.
Hon räckte tungan ut åt nådig frun,
Som såg mig ut att kunna knäppa nötter.

»Sjön suger!» Då är matsalongen bäst,
Och den vi gingo litet hvar att plundra.
Jag satt till bords bredvid en solbränd prest,
Som höll ett loftal öfver ugnstekt flundra.

I politiken kom han i extas
Och spilde sherry uppå äppelmosen.
Han drack men fälde tårar i sitt glas
För vännen uti Rom, som fått på nosen.

Men mangrannt gingo vi till slut på däck,
Prelaten, jag och lilla kontoristen.
Och Telje stad låg sommargrön och täck,
Fast något dåsig uppå middagsqvisten.</poem>
</table>
<img></img>
<table o>
<td><poem>Och brådskande, som elden varit lös,
Jag grep min packning: väskan och kavajen;
Tog höfligt afsked af <i>John Schwartz</i> och nös,
Just som jag hoppade i land på kajen.

Med pepparkakor utaf frejdad sort
Ett dussin käringar mig ville mätta.
Jag ber om ursäkt! resan var så kort,
Att jag har ingenting att mer berätta.</poem>
</table>

*

</chapter>



<chapter name="Våren">
<img><big><sc><b>Våren.</b></sc></big></img>
<table o>
<td><poem><b>V</b>åren är här,
Gladt är hans hof.
Fjärran och när
Hör jag hans lof.

Landet och stan
Gläds vid hans syn.
Lärkans sopran
Klingar i skyn.

Flammig syrén
Doftande står.
Göken på gren
Hostar och spår.

Sippan är täck,
Blyg står violn.
Fri liten häck
Nyser mot sol'n.

Nyss satt i skog
Stackarn som frös.
Nu hörs det nog
Att han är lös.</poem>
</table>
<img></img>
<table o>
<td><poem>Buller och bång,
Pojkstreck och spratt!
Frihetens sång
Sjunger han gladt.

Flora har fyllt
Korgen till rand.
Solen förgyllt
Vatten och land.

Nu måtte skam
Sitta här: Nej!
Böcker och dam
Passa mig ej.

Sunda förnuft,
Lägg dem igen!
Andas och känn:
Ah, hvilken luft!</poem>
</table>

*

</chapter>


<chapter name="Fyrtornet">
<img><big><sc><b>Fyrtornet</b></sc></big></img>
<table o>
<td><poem><b>Y</b>tterst på skärets rand,
Sköljd af hafvets svall,
Står du med lyktan i hand
Lugn i ditt väktarekall;
Spejar, med hjessan i skyn,
Vidt öfver hafvets bryn.

Liksom en menniskovän
Älskar du göra godt.
Så har du länge stått,
Så skall du länge än
Tända i seglarens bröst
Slocknande hopp och tröst.

Alltid lika på vakt
Vakar du dag och natt.
Gungar en stolt fregatt
Eller en Gotlands-jakt:
Lika för hög som låg
Trotsar du vind och våg.

Herdarne fordomtid
Gladdes vid stjernans syn.
Så, när stormarnas strid
Kämpas kring hafvets bryn —
Så uti natten än
Gläder du seglaren.

Kastad för vind och våg
Midt i bränningars dön,
O! huru brann hans bön —
Glad då han stjernan såg;
Såg, som i herdarnas natt,
Stjernan och följde gladt.

Omhvärfd af hafvets brus,
Stormens slitande skrän,
Släck ej ditt ledande ljus,
Lys genom sekler hän
Irrande seglarn in:
Trösta, berga och brinn!</poem>
</table>

*

</chapter>




<chapter name="Tullvaktmästarens sång på hamnvakten">
<img><big><sc>Tullvaktmästarens sång på hamnvakten.</sc></big></img>
<table o>
<td><poem><tab><b>N</b>u är det höst,
Stormande häfver sig hafvets bröst.»
Bäst är att hemta ur skrubben
<tab>Fårskinnstulubben.

<tab>Isbark och storm
Flyga i rymden och hålla ett gorm
Värre än bromsar i burkar,
<tab>Ryssar och turkar.

<tab>Ruskigt och kallt,
Snöglopp och mörker man har öfverallt:
Lyckligt, om aldrig han vore
<tab>Till, den der Bore!

<tab>Jemt desperat
Skakar han ner ett slags hemgjordt suckat!
Ber oss som sportler det taga,
<tab>Om vi behaga.

<tab>Förr vill han dö,
Än han vill sluta att tillverka snö.
Till <i>nederlag</i> här på jorden
<tab>Valde han norden.

<tab>Bäst vi här gå,
Sätter han lock uppå böljorna blå,
Låter oss se'n, tills de smälta,
<tab>Gå här och svälta.

<tab>Hade jag makt,
Skulle... men tyst, ty min förman har sagt:
»Aldrig får underbetjening
<tab>Ha någon mening.»

<tab>Tullkarlars vän,
Vårsol! välkommen snart till oss igen!
Gläd oss med skeppsfart och rika
<tab>Sportler tillika.

<tab>Kommer blott vår,
<i>Duggar</i> väl något, om också man får
Höra och tåla chikaner,
<tab>Heta »tulpaner».

<tab>»Nu är det höst,
Stormande hafver sig hafvets bröst».
Bäst är att hemta ur skrubben
<tab>Fårskinnstulubben.</poem>
</table>
<img>
</chapter>
<chapter name="Hopp och minne">
<img><big><b>HOPP</b></big> <sc>och</sc> <big><b>MINNE</b></big></img>
<table o>
<td><poem><b>H</b>oppet är ett vin, som tappas
För att drickas vid en helg.
Minnet är en dammig hylla
Med en tom champagne-butelj.

Hoppet är en morgonstjerna
Full af ljus och poesi.
Minnet är en sprucken lykta
Med en slocknad dank uti.

Hoppet är en lånad summa.
Som man tror skall ge profit.
Minnet är en hökarräkning
Efter vanlig årskredit.

Hoppet är en bjuden sexa,
Som man väntat hvar minut.
Minnet är blott hufvudvärken
Sedan dagens fest är slut.</poem>
</table>

*

</chapter>
<chapter name="Snösparfven">
<img><big><b>SNÖSPARFVEN.</b></big></img>
<table o>
<td><poem><b>K</b>om in, kom in, du lilla sparf, som hackar
På fönsterrutan: den kan gå i tu!
Hvad du är dum, som far omkring och flackar,
Då vintern är så sträng och kall som nu.</poem>
</table>
<img></img>
<table o>
<td><poem>Förgäfves hackar du på fönsterlisten:
Kom in, kom in! jag aftonbrasan tändt.
Flyg hörnet om, så ser du förstuqvisten,
Der har jag ställt min kammardörr på glänt.

Nå-nå, hvad nu: jag tål ej näsvisheter,
Flyg lagom! ja, forlät, jag talar rent.
Aha! du tittar pä min termometer,
Förlåt, förlåt: <i>var ej så illa ment!</i>

Sjung ut, om du är svång och öfvergifven,
Du ser mig just ej ut att vara blyg.
Hvar är ditt hem, hvar är du mantalsskrifven?
Förlåt jag frågar: har du prestbetyg?

Du fryser visst. Min Gud, du går ju bara
I sommarbyxor, denna årsens tid.
En tuting kanske? får det lof att vara?
Kom in, kom in, så få vi språkas vid!

Jag sitter här och skrifver poesier,
Du kunde hjelpa mig en liten smul:
Jag sätter ord, du sätter melodier —
Så ge vi ut — en liten bok till jul.</poem>
</table>

*

</chapter>


<chapter name="Norrland">
<img><big><b>NORRLAND</b></big></img>
<table o>
<td r><small><i><sc>"Jag minns ett land der tysta stjerneqvällen"</sc></i></small><br><small><i><sc>Grafström</sc></i></small>
<td><poem>
<b>J</b>ag mins ett land, der långa vinterqvällen
I mörkblå bournus stod så hemsk och kall,
Der molnen polkade på höga fjällen
Och nordan brottades med björk och tall.
Der man var glad att krypa under fällen,
Då Bore slog i knuten så det small;
Der isen låg tre alnar tjock på vågen,
Och drifvan stångades med himlabågen.

Jag mins en »ljuslätt» punsch, som värmde magen,
Då lappmudd emot kölden ej förslog,
Då solen tordes knappt på hela dagen
Sin näsa sticka öfver nordanskog,
Då ufven tjöt de »vemodsfulla slagen»
Och det var godt att träffa på en krog.
Der man till tröst vid brasan uppå hällen
Åt tunnbröd och surströmming hela qvällen.</poem>
</table>
<img></img>
<table o>
<td><poem>Jag mins det gamla Hernösand och dalen
Med Vårdkasberget i den södra vik.
O! står han qvar ännu den gamla salen
Hos Bäckströms med sin lockande butik?
Der mången gång jag såg uti pokalen,
Hur mitt förstånd sjönk under all kritik.
Man derifrån gick stundom oförmögen,
Men gick det bra, så gick man in på <i>Flögen</i>.

Jag mins de gamla krogar utan ände,
Dem nykterheten än ej skurit kring,
Man <i>Stenholms</i> kände och man <i>Roslings</i> kände:
Om <i>Wieselgren</i> man kände ingenting.
Hvartut jag sedan mig i verlden vände,
Var Norrlands-punschen bäst på jordens ring —
Kom, broder! kom dit bort till nordanlanden!
Der man kan få en ärlig tår på tanden.</poem>
</table>

*

</chapter>



<chapter name="Kossan">
<img><big><b>KOSSAN</b></big></img>
<table o>
<td><poem><b>S</b>kulle jag bland djuren välja,
Valde jag att vara ko;
Kan hon bara riktigt svälja,
Har hon lifvets högsta ro.
Aldrig hon behöfver tänka,
Aldrig kan hon blifva enka.

Öfverallt hon bergning finner,
Aldrig saknar hon ett bo.
Sämsta torparhustru spinner
För att köpa sig en ko,
Aldrig har hon minsta möda
Att på ärligt sätt sig föda.

Lefver fast hon ej arbetar,
Lugnt, der hon på ängen går.
Gräset, dagen om, hon betar,
Liknöjd, hvilken som består:
Kungar må det gerna vara
Grefvar, eller bönder bara.

Klagar hela verlden öfver
Penningbrist och dålig skörd,
Brist på timotej och klöfver,
Att en sten kan blifva rörd:
Aldrig tycks det kossan röra,
Hennes lugn kan ingen störa.

Längst i söder, högst i norden
Är hon hemma öfverallt —
Ja, hon är för hela jorden
En barmhertighetsanstalt.
Hvad hon gör, gör hon med allvar —
Mjölk och smör och ost och kalfvar.

Nobelt vet hon sig att skicka,
Ädel är dess själs natur.
Ögon har hon som en flicka,
Allt för goda åt en tjur.
Mången fröken, som vi tycka,
Skulle dermed göra lycka.</poem>
</table>
<img></img>
<table o>
<td><poem>Hvart man än må henne flytta,
Aldrig hör man hennes knot.
Medan hon gör verlden nytta,
Gör hon ej en mask emot.
Alla hon betjenar lika:
Både fattiga och rika.

Skada, då berömd hon blifver,
Att hon i min  bok så här
Ej kan läsa hvad jag skrifver,
Annars blef hon i mig kär.
Säkert skulle hon ej glömma
Att min poesi berömma.</poem>
</table>

*

</chapter>




<chapter name="Tuppen Apollos död">
<img><big><b>TUPPEN APOLLOS DÖD</b></big></img>
<table o>
<td><poem><b>A</b>pollo dog, som med sin sång
Mig väckt och gladt så mången gång.
Helt plötsligt tog hans bana slut,
Bedröfvad ser familjen ut,
Han biten blef utaf en hund,
Och dog i samma stund.

Han caput för familjen var,
En skada var det uppå karl.
Hans skick var så, att man blef flat,
En air som en aristokrat;
Och fostrad under Spaniens sol —
Det hördes när han gol.

Guldsmidd och rik var hans kostym:
Ett skaft som Jemtlands jägar-plym,
Och blodröd kam och dito krås,
Och artig var han, det förstås;
Man undrade också ej på,
Hvar höna stod på tå.

Och käck i <i>kärlek och kabal:</i>
Det var ej värdt för en rival
Att sticka dit. Då brann som kol
Hans blick, och sporren högg som stål.
På Karl den tolfte bråddes han:
<i>Han föll, om han ej vann.</i>

»Men bäst han sjöng, och bäst han brann».
För en lönmördare, som han,
Till jorden föll han blek och kall.
Och sen, hvad lär oss detta fall.
Om ej på denna jordens ö
Att tuppar också dö?

Han dör — men skall han ock uppstå?
Det tror jag gudskelof ej på.
Då vore himlens sällhet slut,
Man fick ej nattro en minut:
Vid evighetens morgonsol
Han också <i>evigt</i> gol.</poem>
</table>
<img></img>
<table o>
<td><poem>Alltså, Apollo-bror, farväl!
Du jovialiskt glada själ!
Du lefde — och du sjöng för mig,
Du dog — och då sjöng jag för dig.
När jag fått ditt och du fått mitt,
Så kan det vara qvitt.</poem>
</table>

*

</chapter>

<chapter name="Floden">
<img></img>

<h2><sc>Floden.</sc></h2>

*

<table o>
<td><poem><b>J</b>ag vet en flod,
Som brusar jemt och aldrig stilla stod.
Utaf Guds egen hand
Vid solens första brand,
Som öfver jorden sken
På blomstrens första skott,
Drogs dammen opp — och se'n
Har den i sekler gått,
Liksom den ännu går:
Den floden kallas <i>tid</i>, dess vågor kallas <i>år.</i></poem>
</table>

*

</chapter>


<chapter name="I en karantän-läkares minnesbok">
<img></img>

<h2><sc>J en Karantän-läkares Minnesbok</sc></h2>
<table o>
<td c>(<sc>Med min bild.</sc>)
<td c>*
<td><poem>Snart ifrån lotsar, tull och karantän
Du far din kos med pulver och lancetter,
Tag då ett minne med dig hän
Bland dina öfriga porträtter.

När så du dväljes, från vår hafs-ö skild
Och vännerna i tull- och lotskontoren,
Glöm icke, då du ser min bild,
Den knubbiga tullinspektoren!

Bland Esculapii söner sök ett namn,
Och följe lyckan dig, hvarhelst du landar!
Du har ett minne af <i>Sandhamn</i>,
Hvar gång du på recepter sandar.</poem>
</table>

*

<img>
</chapter>

<chapter name="Hvad är en informator?">
<img><big><b><sc>Hvad är en informator?</sc></b></big></img>
<table o>
<td><poem><b>E</b>n man af akademisk race,
Ett slags aptekare, som krossar
Små kunskaps-frön, som med karbas
Ges in åt våra söta gossar.

Det i familjen är en sed,
Att han skall till för pojken<footnote><i>pojkar</i> i Samlade Sånger och Visor, I, 1861.</footnote> vara;
Och derför får han vara med —
Som en nödvändig <i>smörj-burk</i> bara.

Salongens ton han ej förstår,
Fast han sin halsduk sirligt knyter —
Och blyg till den grad, att han går
I farstun ut, när han sig snyter.

I kunskap ofta sadelfast,
Han stundom tillhör de tafatta:
Men också är han vanligast
I rangen näst familjens katta.

Skall det en utfärd stundom bli,
Och han får vara med i svängen,
Då sitter pojken inuti,
Och informatorn bredvid drängen.

Hans kall är tungt på många vis,
Och stundom är så svårt att plugga
Latin i mammas <i>lilla gris</i>,
Som att få guds-ord i en sugga.

En informator, kära du!
Som till ett sådant kall är slagen,
Han bör ha tålamod som sju,
Och en <i>iskällare</i> i magen.</poem>
</table>

*

</chapter>




<chapter name="På Sandhamn">
<img><big><b><sc>På Sandhamn.</sc></b></big></img>
<table o>
<td><poem><b>P</b>å Sandhamn man har en och ann soiré;
Då kokas för syns skull en panna med thé.

Fruntimmerna dricka mot kylan en kopp:
Då börja de svettas i hela sin kropp.

Men herrarne tycka, att thé't är för lätt:
I koppen de hälla af konjak en sqvätt.

Man drager en spader och tar sig en whist.
För att få igen hvad man tappade sist.

En röker sin pipa, en annan cigarr.
En tar sig en pris, och en knäpper gitarr.

Se'n bullas det upp både oxstek och kalf;
Knappt <i>helan</i> man fått, förr'n man vill ha en <i>half</i>.</poem>
</table>
<img></img>
<table o>
<td><poem>Se'n niges och bockas till afsked i hast,
Och huset blir tomt, som det sopts med en qvast.

Men ute det blåser. — En Sandhamns-orkan
Ej blåser som folk, ty han blåser som fan.

Och bäst som man tror sig ha vägen för-ut,
Så blåser man ner emot krögarens knut.

I hörnet man får en ohyggelig by:
Fruntimmernas kjortlar de lyftas i sky.

Förargligt det är, ty det händer så snart
Att hufvudet höljs, men allt annat blir bart.

Så kommer man ändtligen hem under tak,
Rätt glad att man ej blåst i Östersjöns vak.</poem>
</table>

*

</chapter>


<chapter name="Visa (Litet bo jag sätta vill)">
<img><big><b><sc>Visa.</sc></b></big></img>
<table o>
<td><poem><b>L</b>itet bo jag sätta vill:
Gård med trädgårdstäppa till,
Liten åker till att grafva
Vill jag uppå landet hafva:
Huset utan vank och brist —
Fyra rum och förstu'qvist.

Ladugården lagom stor:
Åtta får och fyra kor;
Gris i stian, häst i stallet,
Liten qvarn vid vattenfallet,
Och vid bryggan ner vid strand
Liten båt att ro ibland.

Gröna ängar, gödda fält,
Allting så ordentligt stäldt,
Harfvad åker, raka diken,
Vacker utsigt ut åt viken;
Och så långt man skönja kan
Berg och holmar om hvarann.

Dito vill jag ha ännu
En för söt och hygglig fru;
Men hos flickorna jag tycker
Ej om flärd och bjefs och nycker,
Är hon flärdfull vill jag ha
Hellre korgen än få <i>ja.</i></poem>
</table>
<img></img>
<table o>
<td><poem>Frun bör vara, hör ni det,
Mera magerlagd än fet,
Glad och vänlig, from i seder:
Nådigt jag mig undanbeder
En, som schaffsar utan ro
Ut och in på kippad sko.

Ingen ödslighet får rå:
En grin-olle i hvar vrå
Önskar snart vid pappas sida
Vagn att åka, käpp att rida,
Pappershatt, trumpet och kort,
Tupp som värper immerfort.

Hvad skall mer jag hitta på?
Litet bokskåp i en vrå:
Mor om qvälln iordningställer
Aftonvard och läsning, eller
Sitter mor och jag i lag —
Liten visa sjunger jag.

Trefnad skall bli hvardagsgäst,
Lögn och sqvaller bli vår pest,
Öppen sanning föra ordet,
Varmt i hjertat, godt på bordet:
Dörren, öppen för hvar vän,
Stängs för flärdfull blott igen.

Sådant bo jag sätta vill
Bums — <i>när kassan räcker till</i>.
Men hur skall väl kassan ökas,
I hvad värf skall lyckan sökas?
Kanske sitter hon uti
Något utländskt lotteri?</poem>
</table>

*

</chapter>


<chapter name="Våren kommer">
<img><big><sc>Våren kommer.</sc></big></img>
<table o>
<td><poem><b>V</b>åren arbetar allt hvad han förmår:
Fyra par lärkor jag såg uti går;
<tab>Och sipporna trollas
<tab>Ur mossa och mull.
<tab>Och skyarna fållas
<tab><tab>Med gull.

Vårsolen löser beställsam och varm
Silfverblankt pansar från fjällarnas barm.
<tab>Och lyrorna knäppas
<tab>I björk och i tall,
<tab>Och bäckarna släppas
<tab><tab>I vall.

Trastarna skratta åt ekorrens språng,
Torndyflar gäspa vid myggornas sång,
<tab>Och myrorna pusta
<tab>I svettiga fjät,
<tab>Och spindlarna rusta
<tab><tab>Med nät.

Hafvet sig mornar i vårsolens brand,
Ligger på rygg med sin spegel i hand,
<tab>Och molnen de segla
<tab>Som <i>långskepp</i> förbi
<tab>Och stolta sig spegla
<tab><tab>Deri.

Fisken, som vintrat i djupaste dyn,
Tittar ur vågornas fönster mot skyn,
<tab>Och glada och trygga
<tab>De plaska vid strand
<tab>Och hugga en mvgga
<tab><tab>Ibland.

Måsarna komma från varmare bad,
Bleka om näbben och smala om vad.
<tab>Och löjorna sätta
<tab>De efter i ett,
<tab>Och aldrig jag mätta
<tab><tab>Dem sett.</poem>
</table>
<img></img>
<table o>
<td><poem>Maj och hans sköna, förträffliga fru,
Flora, ha mycket att pyssla med nu;
<tab>Ty jorden skall städas
<tab>Sen vintern har flytt,
<tab>Och blommorna klädas
<tab><tab>På nytt.

Men tiden har brådt, allt skall gå i galopp,
Och vårsolen kältar på blad och på knopp,
<tab>Damborste och viska
<tab>Tar zephyr i hand,
<tab>Och böljorna diska
<tab><tab>Vid strand.

Med Guds makt är vintern nu långt härifrån,
Och långnäst i Lappland står »Vindsvales son».
<tab>Och hafsörn och ärla
<tab>Och småkryp i mull —
<tab>Allt mår nu som perla
<tab><tab>I gull.

Välkommen du sköna, du herrliga vår
Med solsken och sång och med herdar och får!
<tab>Blif hos oss nu stadig
<tab>Och häfda ditt namn:
<tab>Kom, låt mig få ta dig
<tab><tab>I famn!</poem>
</table>

*

</chapter>


<chapter name="Näsan">
<img><big><i><b>NÄSAN.</b></i></big></img>
<table o>
<td><poem><b>A</b>f alla ledamöter, om
Man granskade, ponera casus!
Finns ingen så vanlottad som
Den ledamot, som kallas Nasus.

Född till försakelse och drift,
Mer än det öfriga sällskapet,
Som monumentet vid en grift
Står näsan uppställd bredvid gapet.

När munnen frossar då och då
Med gåspastej, champagne och tjäder,
Så får den arma näsan stå
Som Tantalus och sluka väder.

I glaset får han titta ner,
Der drufvan doftar liksom rosen;
Han lukta får — men vill han mer,
Då svaras honom: »ja, på nosen!»

Han utsatt är för tusen puts,
Den gamla hedersledamoten.
Hur ofta i den värsta smuts
Blir icke näsan femte foten!

Hans lott alltjemt i lifvet var
Att hånas, skrattas åt och frysa.
Men tyngre voro dock hans dar,
Om han ej snusa fick och nysa.</poem>
</table>
<img></img>
<table o>
<td><poem><i>En</i> ära finnes dock bestämdt
För näsor, långa eller korta:
Det är, <i>att ansigtet är skämdt,
I fall att Nasus vore borta.</i></poem>
</table>

*

</chapter>


<chapter name="Yrvädret">
<img><big><sc><i><b>Yrvädret.</b></i></sc></big></img>
<table o>
<td><poem><big><b>J</b></big>ag vill spå,
Snö vi få.
Rysning stygg
Känns på rygg.

Värk och sting
Ner i tån,
Och en ring
Omkring mån'.

Himlens pell,
Nyss så blå,
Hänger grå
Som en fäll.

Vargens tjut
Hörs på elf.
Katten sjelf
Vill ej ut.

Utåt ön,
Om ni ser,
Kors hur snön
Vräker ner!

Luften våt,
Kall och sträf,
Lagom åt
Varg och räf.</poem>
</table>
<img></img>
<table o>
<td><poem>Ej ett fjät
Vill jag gå:
Hunden må
Göra det!

Hellre tar
Jag en <i>klar</i>
Och en <i>gök</i>
På försök.

Se'n må snön
Bredas vildt
Öfver ön,
Som en filt.</poem>
</table>

*

</chapter>


<chapter name="Min förtröstan">
<img><big><b><sc>Min förtröstan</sc></b></big></img>
<table o>
<td><poem><b>J</b>ag tänker stundom, fast det sällan händer.
Då tidens böljor mot min farkost slå;
Då tänker jag det går en dag om sender,
Går det ej bra, så går det bra ända.

Och när mig lyckan stundom ryggen vänder,
Och jag dess onåd ej kan rätt förstå;
Då tänker jag: det går en dag om sender,
Går det ej bra, så går det bra ändå.

När för min blick sig hoppets stjerna tänder.
Blott en sekund och slocknar strax derpå:
Då tänker jag: det går en dag om sender,
Går det ej bra, så går det bra ändå.

Ty uti allt, hvad mig på jorden händer,
Jag tror och vet att Gud beslutat så.
Då tänker jag: det går en dag om sender,
Går det ej bra, så går det bra ända.</poem>
</table>

*

</chapter>





<chapter name="Reseminnen">
<img><big><b><sc>Reseminnen.</sc></b></big>

<small>»Sätt maskinen i gång, herr kapten!
Sätt maskinen i gång, herr kapten! — —
Vänner på stranden,
Som viften med handen?» —
»Och tocke der!«</small></img>

<b>J</b>ag mins mycket väl, att jag efter ett besök
på en bruksegendom hos en god vän och
patron, steg ombord i den goda staden X.
för att bege mig per ångbåt till Stockholm,
sedan jag ledsnat att guppa i de norrländska
farvattnen. Jag längtade till varmare trakter
och lummigare stränder, och ehuru resan var
bestämd att utsträckas längre norrut, tröttnade
jag vid den ständigt blåsiga och kalla
väderleken och beslöt att ändra kosa och satte i
största tvärhast kurs tillbaka till det
konungsliga Stockholm, för att bereda mig till någon
annan färd i något sydligare och varmare
luftstreck, sedan jag fått hvila upp min
sjötrötta lekamen.

Vädret var gement och hafvet ytterst
uppretadt. och skummande. »Non dubito fore
plerosque», som liksom jag, kommande från
ett lugnt och vackert herresäte, der jag mådde
<i>som perla i guld</i>, direkte ut på ett ödsligt haf,
skulle finna det högst fatalt och sorgligt. Ni
kan tänka, att jag åt kalkon och andra
läckerheter hvarenda dag hos min förträffliga vän
och drack den herrligaste sherrv hvarenda
middag, i stället för att jag sedan på ett
slingrande däck fick nöja mig med ett ständigt
duggande bittervatten ur den Bottniska böljan
eller baljan.

Ack! hvilken jemförelse! Ack! hvilket
ställe jag hade lemnat, saknadt äfven af min
sångmö, som i sin förtjusning efter en glad
middag i det gröna prisade med en sång
ställets fägring och lycka:

<poem>
Gerna jag här ville bygga och bo.
Här vore herrligt att slå sig i ro:
<tab><tab>Frodiga ängar,
<tab><tab><tab>Sängar,
</poem>

<img></img>
<poem>
Drifbänk, så ypper du nånsin kan tro.
<tab><tab>Susande skogar
<tab><tab>Saknas här ej;
<tab><tab>Tröskverk och plogar,
<tab><tab><tab>Logar,
Fulla med klöfver och fin timotej!

Här öfverallt hänger välmågans skylt,
Lyckan tycks här all rättfärdighet fyllt:
<tab><tab>Gäddor i viken,
<tab><tab><tab>Diken,
Backar med blifvande åkerbärs-sylt!
<tab><tab>Här ser man sprättar
<tab><tab>Af ungnöt och föl,
<tab><tab>Oxar som jättar,
<tab><tab><tab>Vättar,
Fiskbragd och såar med buska och öl.
</poem>

<img></img>
<poem>
Hamrarna bullra och qvarnarna gå,
Korna i frodiga hagarna stå,
<tab><tab>Magarna välta,
<tab><tab><tab>Smälta
Tyckas för dagen de mer ej förmå.
<tab><tab>Solen i qvällen
<tab><tab>Flammande sår
<tab><tab>Guld öfver fjällen,
<tab><tab><tab>Hällen
Svarar med eko små pinglande får.

Här finns ju allt hvad man önskar att få:
<i>Hanar och hönor och kycklingar små,</i>
<tab><tab>Stutar och tjurar,
<tab><tab><tab>Burar,
Fulla med ostar och numror uppå.
<tab><tab>Trädgård och krattor,
<tab><tab>Spånad och blår,
<tab><tab>Valpar på mattor,
<tab><tab><tab>Kattor,
Pigor charmanta med uppstruket hår.

Sutte jag här som en väldig patron,
Skulle jag matfrisk åt verlden ge ton,
<tab><tab>Middagen mumsa,
<tab><tab><tab>Plumsa
Näsan i sherry och smälta kalkon;
<tab><tab>Bergena bryta,
<tab><tab>Skeppa ut jern,
<tab><tab>Skogarna snyta,
<tab><tab><tab>Byta
Plankor mot vin och bli rik på affär'n.
</poem>

<img></img>
Farväl, farväl! troligen för alltid, du präktiga
hamn och bete för en permitterad vinddrifvare!

Vi voro nu på hafvet, som anses så
präktigt och storartadt. »Jag kan aldrig utan
vördnad,» — säger den älsklige Törneros, »nalkas
denna de jordiska tingens urgamla mormor.
Dess yta är orolig och vansklig som tiden,
medan dess anade djup är stumt, hvilande
och outgrundligt som evigheten.»

Jag tillstår, att jag kände, åtminstone
denna gången, ingen synnerlig vördnad för
»gamla mormor». Det fräste om gumman,
så arg och uppretad var hon. Jag tycker
inte om fräsande fruntimmer med hotande
åtbörder och fradgan kring läpparna. Vår
hederlige kapten försäkrade, att det väl blåste
friskt, men var ingen riktig storm. Nå, ja!
man måste väl tro hvad sjökaptener försäkra,
helst på ett element, der de ha sin födkrok.
Likväl vill jag minnas, att sjelfva fader Tegnér
varnar på något ställe:

<poem>
»Tro icke allt hvad skeppare förtälja
Om oerhörda ting, som de erfarit,
Om verldens gåta, ändtligt löst af dem,
Och om de vises sten, som de ha funnit.»
</poem>

Emellertid blåste det friskt, och som jag
tyekte, mycket friskare än det hade behöfts,
fruntimmerna höllo sig visligen i sina
respektive hytter; men hvad de hade för sig, är
för mig förborgadt. Herrarne på däck kikade
till höger och venster på de rullande vågorna
med oroliga blickar och kinder, gula som
dukater, ty det var i solnedgången. Under
sjögång ser det rätt komiskt ut, då man vill
se tvärsäker ut och promenera på däck, under
bemödande att bibehålla en värdig hållning.
Man vill alltid åt relingarne, huru man än
sträfvar att undvika kroklinier.

Qvällen var vacker och färden var
gungande. En prest var illa deran för den så
kallade sjösjukan. Han kom upp ur sin hytt
för att vädra sin herkuliska gestalt. Han var
som Polyfem hos Homerus.

<poem>
»Stor, förunderligt stor, han var till växten och föga
Lik brödätande män.»
</poem>

Han skulle bort att <i>profva</i>, som det heter,
men misströstade att någonsin komma
lefvande i land. Han satt sorgsen som »<i>Frithiof
på hafvet</i>», fast ej så hjeltemodig. Så här
ungefär var förhållandet:

<poem>
På skeppsdäck satt
I sommarnatt
Med väldig mage
En prest med krage
Men ömkligt sjuk
I hals och buk.
Förgäfves satte
Man fram en »<i>knatte</i>»:
Det stod ej till.
Han bjöds på sill,
Han strök sin haka
Och sköt tillbaka
Båd' vått och torrt:
»Tag bort, tag bort!
Det blott mig qväljer
Att se buteljer
Och mat och stop.»
Han föll ihop
Och <i>Ulrik</i> ropte
Och hatten sopte
Från hjessan kal,
Och under qval
Han fyllde botten
Uti kalotten.
</poem>

<img></img>
<poem>
»Jag mig begaf
Ut på ett haf,
Som jag ej kände
I dess elände.
Jag trodde godt
Om hafvets drott,
Men hela kroppen
Och hufvudknoppen
Förnämligast
Mig lärt i hast
Att stundom vågen
Har ondt i hågen,
Och vågor gå
Mot himlen så
Att på de hvita
Man ej kan lita.
Ty Neptuns lust,
Tyvärr, är just
Att menskor plåga
Och minst att fråga,
Om sjelfva fan
Tar en kaftan,
Om verlden mister
En komminister.»
</poem>

Han våndas erbarmligen och fortfar:

<poem>
»Hvad gör väl jag
Nu med <i>Förslag,</i>
Då döden lurar
Och stormen murar
Min våta graf
I <i>skummigt</i> haf,
Der kappan tvättas
Och lifvet sprättas
Ur kroppen opp,
Och fröjd och hopp
Och tron och pratet
Om pastoratet
Och val och prof
Som dödens rof
I vilda brotten
Gå ned till botten.»

*

Nu med ett hopp
Till presten lopp
Kapten, den glade,
Och log och sade:
»Haf tålamod,
Var from och god!
Var ej så bister,
Herr komminister!
Trots böljans svall
Ni ändå skall
Om sönda'n pröfva,
Hur än vi lofva
Och skutan far.
Men lycka var,
Att icke botten
Gick ur kalotten.»</poem>

*

<img></img>
<poem>
Men <i>sol gick opp
Bak fjällens topp</i>,
Och ångarn hoppar
På böljans toppar
Till närmsta stad,
Och presten qvad:
</poem>

(Sedan han kommit i land och tagit plats
på skjutskärra, för att fortsätta resan till
bestämmelseorten.)

<poem>
»Nu är min panna
Helbregda gjord.
Jag vill ej stanna
Hos er ombord.
Fritt äfventvra
Ni kropp och själ,
Jag fått min hyra,
Farväl, farväl!

»Du ångbåt långa
Tvåhundra fot!
Jag skyr din ånga
Och rök och sot.
Till hjul och skrufvar
Står ej min håg,
Och stora lufvar
Ä' storm och våg.

»Farväl, I kojar,
Salong och däck
Med gods och bojar,
Der jag blef läck
Och qväljts och yrat
Och gett upp mat,
Och äfventyrat
Mitt pastorat.

»Men länge töfvar
Det säkert än,
Förr än jag pröfvar
En färd igen.
Dock ångbåtshatet
Försvinner väl,
Om pastoratet
Jag får. Farväl!

»Bland skog och qvitter
Af foglar små,
<i>Rapphöna</i> sitter
jag redan på.
På rankig kärra
Jag yfs med skäl:
Hopp, gamla märra!
Farväl, farväl!»
</poem>

*

<img></img>

Resan fortsattes, sedan passagerare och
fraktgods aflemnars och nya figurer och effekter
blifvit intagna och vederbörligen instufvade.
Dagen var solig, men blåsten fortfor ännu,
ehuru rullningen var mindre. En och annan
passagerare, som ej varit synlig under den
stormiga qvällen, presenterade sig nu med
blekt ansigte på däck. Hela föregående dagen
hade jag betraktat en man i snusbrun
öfverrock, som aldrig ömsade plats, utan satt nästan
orörlig på ett och samma ställe, utan att fästa
sin uppmärksamhet vid något annat än sin
käpp, emot hvars krycka han lutade sig. Men
så snart matklockan ljöd, flög han upp, som
om han fått en elektrisk stöt, och med en
ifver som var otrolig, hastade ner i
matsalongen och till anrättningarna. Så gjorde
han äfven nu, då frukost-timmen var inne:

<poem>
»Trög Euthychides var, då han sprang på rännarebanan;
Mången förbi honom kom, mången med kortare ben.
Men när sedan han sprang till det festligt svigtande bordet,
Kunde man säga med skäl: vingar Euthychides har.»
</poem>

Han fortfor under hela resan med samma
orubbliga ordning, och det är alltid roligt att
se ordentligt folk.

Ännu en passagerare hade vi, som vi
kallade »<i>muntra Kassören</i>». Han var munter
till och med, då han var sjösjuk, och följande
sång återger ungefär hans monologer mellan
och under hans <i>sjöplågor</i>.

<poem>
<i>Svårare seglats man aldrig finner</i>
Än på en ångbåt i stormigt haf:
Knappt att få fast i en reling man hinner,
Innan det bär mot en annan af.
Uj! hvad det surrar i hjernan och brinner,
Värre ej straffas den argaste tjuf.
Lyckas det blott att jag landbacken hinner.
Fan ger jag skoflar och skorsten och skruf.

Doktorn och hin ha gifvit mig tanken,
Att jag för helsan så här skulle ut.
Ack! hvarför satt jag ej hellre i Banken,
Nitad vid kassan i bläckig syrtut?
Är <i>detta</i> helsan, doktorn mig spådde,
Gaf han sitt råd uppå nykter kaluf?
Himmel! om fast land en gång jag nådde.
Fan gaf jag skoflar och skorsten och skruf.

Hören, godt folk! Den som mig begrafver,
Ger jag min kassa och ur och peruk.
Slungen i hafvet mitt bankokadaver,
Död är jag hellre än pinad och sjuk.
Doktorns regime jag ej mera proberar,
Han som mig spådde en sjöluft så ljuf:
Hellre i hvalfiskens buk jag loverar,
Än på en ångbåt med hjul eller skruf!
</poem>

*

Hafvet blir enformigt i längden, man
blir sömnig, då man länge betraktar de
rullande vågorna. Nå ja! då kan man ju lägga
sig! Ja, visserligen! men ponera, man i hytten
intill hör skratt och kolorum, och man till
på köpet blir nyfiken att få veta anledningen,
så går man hellre dit och ser efter, i fall,
notabene, hytten tillhör bekanta, än man
<img></img>
lägger sig att sofva, då man ändå ej skulle
få sofva i fred. Jag gick derför in i den
muntra hytten. Der speltes kort. Jag satte
mig i ett born och såg på; men som jag ej
särdeles förstår mig på denna besynnerliga
konstgren, så blef jag allt sömnigare och
sömnigare, och förfogade mig slutligen in i
min egen nytt, under det jag tänkte på
Grafströms vackra och goda råd:

<poem>
»Gå ej på spelhus, tv förderfvet hinner
Dig der, ehvad du vinner eller tappar:
Förtviflan blir din vinst — ifall du tappar,
Och äran din förlust — ifall du vinner.»
</poem>

Jag lutade mig på soffan för att läsa, då
jag bland annat smått och godt fick veta: att
»menniskan består till fyra femtedelar af vatten;
och att hafvet har så mycket salt uti sig, att
om det samlades på Amerika, så skulle det
bilda ett berg öfver hela den verldsdelen af
minst 4,500 fots höjd; att norrsken är bara
ett magnetiskt oväder och stormarna
spasmodiska ryckningar af hafvet, samt att hafvets
vågor under storm hinna på sin höjd 20 á
25 fot under sin jemna gång.» Vacker
jemnhet! tänkte jag och insomnade. Jag vet ej,
huru länge jag sof, men jag vet så mycket
mer, huru jag vaknade. Hyttfönstret flög
upp med ett dån, som liknade ett skott, och
ett stycke af en förflugen svallvåg snurrade
in med förfärlig brådska och öfverspolade
min yrvakna fysionomi temligen oförsynt.
Jag blef fullkomligt vaken och mornad på en
gång, men fann mig föranlåten att göra min
toalett, hvarefter jag gick upp på däck. Der
strålade alla fysionomier af glädje och
belåtenhet, ty vi voro nu <i>inomskärs</i> och började
känna oss igen.

Furusund passerades, och man synade
med stor förnöjelse och förtjusning alla de
oräkneliga sommarställen, som på de senare
åren anlagts och växt upp till fromma för
naturens vänner, strandegare och
ångslups-rederier. Ju närmare man nalkas Stockholm,
ju vackrare blir det, och nu skulle vi snart
frälsas ifrån alla vedermödor.

<poem>
Vikingasäten, åldriga lundar,
Klippor, den eviga frihetens värn!
Präktiga skärgård! frälsningen stundar:
Du är gudomlig på längden och tvär'n.
Hafvet ej längre i örat oss ryter,
Gullgult i månsken <i>Trälhafvet</i> flyter,
Kölen dess yta så lätt genombryter,
Som med en knif man en julbulle skär.
Och på gaffeln hissas fanan,
Blå och gul med <i>sallaten</i> som hörnprydnad fäst,
Och mot ljusa stjernebanan
Pekar skorsten, allvarlig och svart som en prest.
Vår styrman, ljus och stor,
Rorgängarn vid sitt ror,
Maskinist — hvar och en är för oss nu en gud:
Låt oss klinga,
Låt oss bringa
Dem en tacksamhetsskål under tonernas ljud!
</poem>

*

Målet är snart hunnet, vi ha uppnått
Blockhustullen. Nu packar man ihop sina
reseffekter. Allt ställes ordentligt på ett ställe.
Man är nu i ordning och kan med lugn
öfverlemna sig åt den sköna anblick, som
vår konungastad erbjuder. Och då månen,
»<i>himlens silfvervårta</i>», kastar sin milda glans
öfver föremålen, så kan Gosselmans
beskrifning, på inseglingen i Newyork ha någon
tillämpning på vår insegling till Stockholm,
»<i>hvars husmassor, pallisaderade med oräkneliga
skeppsmaster, nu framskimrade i detta groteska
skuggspel, hvaruti månsken och afstånd tillhopa
försätta större objekter</i>.»

*

<img></img>

<h2><sc>Hymn till vår Kapten</sc></h2>

<poem>
Raggiga sjöbuss! omknäppt af äkta kommiss,
Stufvad i snörskor, skuggad af yfvig rothatt,
Står du, uppmärksam på maskin och kursen,
<tab><tab>Bredbent på <i>bryggan</i>.

Högt öfver alla står du i alla väder,
Spejar konungsligt från din tron och stundom
Tittar åt däcket, vimlande der vi gå som
<tab><tab>Sumpade torskar.

Säkert och kraftigt har du fört oss öfver
Bottniska böljan in i stockholmsskären.
Der som i tittskåp följer den ena villan
<tab><tab>Efter den andra.

Schweiziska hyddor täfla i schweiziskt stilprof.
Ljudande vallhorn härmas af ångbåtspipor,
Nordiska stormmoln resa i djerfva massor
<tab><tab>Skyhöga alper.

Der ses till venster Adelcrantzska domen,
Hvälfd majestätiskt öfver Sturens aska.
Der bort till höger Norrström, der kungaborgen
<tab><tab>Speglas i månsken.

Tackom och lofvom vår kapten som fraktat
Trettio själar genom storm och vådor!
Snart ibland vänner vi med famn och pussar
<tab><tab>Fägnas på kajen.</poem>

*

</chapter>


<chapter name="Hvad vill man göra?">
<img><big><b><sc>Hvad vill man göra?</sc></b></big>
<i>... men hvad sju tunnor tusan skall man göra?</i></img>
<table o>
<td><poem><b>A</b>tt verlden sorglig är, man nog får höra,
Att det är tungt, att nå'nsin hit man födts.
Men hvad sju tunnor tusan skall man göra?
Man kan väl icke sörja sig till döds!

Visst finns det mycket som vårt lugn kan störa,
Och ödet är rätt hårdhändt, som man vet.
Men hvad sju tunnor tusan skall man göra?
Man kan väl icke hänga sig för det!

Att vara mästerman och bilan föra,
Är kusligt nog på denna jordens ring.
Men hvad sju tunnor tusan skall man göra?
Det är väl bättre det, än ingenting!

Har man en rödsprängd näsa till att föra,
Då skriker man »fy tusan!» med full hals.
Men hvad sju tunnor tusan skall man göra?
Är det väl bättre, att ha ingen alls?

Har man rödt hår, så får man genast, höra,
Att det är högst fatalt och mindre fint.
Men hvad sju tunnor tusan skall man göra?
Det är väl bättre rödt, än gredelint!

Förtalet tränger skonlöst till vårt öra.
Och ofta nog man klandrar oss i allt.
Men hvad sju tunnor tusan skall man göra"
Bäst är att tiga och <i>ta saken kallt</i>.

Hur man sig ställer, får man tadel höra
För snålhet än, och än för öfverflöd.
Men hvad sju tunnor tusan skall man göra?
Man är ej riktigt bra — förr'n man är död.</poem>
</table>

*

</chapter>


<chapter name="Fågeln på Grönskär">
<img><big><b><sc>Fågeln på Grönskär.</sc></b></big></img>
<table o>
<td><poem><b>L</b>illa fågel! sjunger du ändå!
Fast du flugit vilse, kan jag tycka!
Inga lundar finnas här att få,
Gräs och blommor inga dalar smycka.

Öde rymder, haf och sand och sten
Ser du rundt omkring dig, der du sitter;
Stackars liten! ingen lummig gren,
Blott en naken flaggstång för ditt qvitter!

Måsar skria hela dagen lång,
Ingen lärksång klingar och förtjusar:
Vinden sjunger blott sin vilda sång,
Hafvets rullbas genom rymden brusar.

Lugn du sitter, lyssnar ej deråt,
Fastän stormen i ditt strängspel griper,
Ack! du sjunger lika gladt ändå —
Lycklig du som ingenting begriper!</poem>
</table>

*

</chapter>




<chapter name="I skogen">
<img><big><b>I SKOGEN.</b></big></img>
<table o>
<td><poem>
<b>J</b>ag vandrar i skogen bland blommor och barr
Och är så oändeligt kry;
Jag qväder min visa och röker cigarr,
Och språkar med solen i sky.
Och molnen sig kläda i purpur och gull,
Och skogen af lyror är full.

Och fri som en sparf i Guds gröna natur,
Jag flaxar och flyger och far.
Och vill jag mig ta en hejdundrande lur,
Jag »<i>hus i hvar buske</i>» ju har.
Man blir lite dammig och solbränna får —
Men, Herre min Gud, hvad man mår!

Du <i>bokmal</i>, som klagar dig krämpig och sjuk —
Det tror jag förbannadt så väl!
Ut med dig och vädra din gamla peruk,
Och lufta din dammiga själ!
Då skall du snart se, att du blir med hvar dag
En lefvande <i>»fyr»</i> liksom jag.

Jag satt hela vintern och läste och skref,
Och skum blef min håg och min syn.
Jag smälte ihop och bokstafligt jag blef
Som torkade nypon om hyn.
Men våren kom hastigt med blommor och sol,
Då flög jag från böcker och stol.

Nu går jag och rullar min kullriga kropp,
Och mår liksom perla i gull,
Jag trasslat mig in uti skogsfruns salopp
Och slår mig bland blommorna kull,
I berg och i backar visiter jag gör
Och raskt kullbytterar utför.</poem>
</table>
<img></img>


<img></img>
<table o>
<td><poem>
Och ser jag hur hafvet sig rullar mot hamn,
Då väckes min vikinga-håg.
Då önskar jag ta <i>»gamla mormor»</i> i famn,
Så kär har jag sjö och våg.
Omöjligt jag kan för mitt lif låta bli
Att sticka min nästipp deri.

I aftonens guld ligger ejdern förtöjd,
Och gungar på böljornas brant.
Och örnen han kretsar i svindlande höjd
Och syns som en sexstyfvers-slant.
Gud vet hvart han tänker så sent sig bege:
Han skall väl till soln på supé.

Men solen har slutat sin himmelska gång,
Och trött uti hafvet hon sänks.
Och bäckarna locka med lullande sång
De nickande blommor till sängs.
Naturen vill sofva, hvar fogel sig <i>»satt»</i> —
Sof godt, lilla sångmö, god natt!</poem>
</table>

*

</chapter>


<chapter name="Sommarqvällen">
<img><big><i><sc>Sommarqvällen</sc></i></big></img>
<table o>
<td><poem><b>S</b>ig aftonsvalkan sprider
Kring våra tysta tjäll.
Mot vester solen skrider,
Det skymmer och blir qväll.
Hur gyllne molnet flyter
Kring horisontens bryn!
Jag verldens guld ej byter
Mot detta guld i skyn.

Ty i min själ jag tänker,
Då jag dess klarhet ser:
Det mer än jorden skänker,
Det hoppets rikdom ger.
Allt guld, som efterfikes,
En vansklig lycka ger,
Mot hoppet om Guds rikes
Lycksalighet än mer.

I glans står himlens båge:
Det är uti dess ljus
Som om en skymt jag såge
Utaf »<i>Guds berg och hus</i>».
Jag lyfter mina händer,
Jag stämmer sångens ljud,
Och knäböjd ande sänder
Sin aftonsuck till Gud.</poem>
</table>

*

</chapter>



<chapter name="Den mäktigaste på jorden">
<img><big><b><sc>Den Mäktigaste på Jorden.</sc></b></big></img>
<table o>
<td><poem><b>V</b>år verld är just ett krigiskt fält,
Så långt som solen sprids.
Man här och der slår upp sitt tält
Och rustar sig till strids.
För hvad egentligt slåss vår ätt?
För magen kanske? Mycket rätt:
För den vi uti härnad dra,
Ty magen vill så ha.

För den vi gå i djupa led,
För den är menskan träl.
Och hur man pratar mot och med,
I vården om vårt väl
Står magens framför hufvudets:
Potatis mer än böcker sätts.
Det är, gudnås! visst ej så bra,
Men magen vill så ha.

Och kan man icke hemma ha
Allt möjligt godt till hands,
Så skriker han: »gå ut och ta,
Det finns nog utomlands!»
Och furan fälls bland snö och is,
Och skeppen rustas dussinvis
Till Rio, Cap och Panama,
Ty magen vill så ha.

För hans skull skall man liflös stå
För struts och elefant;
För apor oftast stå på tå
Uppå Gibraltars brant.
Hos ryssen man för väl ej far
För några skålpund kaviar.
Men man får tåla och fördra',
Ty magen vill så ha.</poem>
</table>
<img></img>
<table o>
<td><poem>Och sniken är han och gemen
Och nästan alltid <i>svång</i>.
Man får riskera arm och ben
Och halsen mången gång.
Ser han ett träd, som plommon bär,
Så ropar han: »ta ner det der!»
Och går det väl, så går det bra,
Men magen vill så ha.

Sjelf går han ej en enda bit,
Nej, ej ett steg, hoc est:
Han bäras skall båd' hit och dit,
Hvar han sig finner bäst.
Och derför blir det hat och gnat,
När man blott har två ben på stat,
Hans valspråk är: <i>håll i och dra!</i>
Ty magen vill så ha.

Tänk, om det unnadt blef en hvar
<i>Blott</i> hufvud ha och ben,
Så fick man se, hvad karl han var,
Och hur han stod sig se'n.
Men som den dagen aldrig gryr,
Och han är den, som verlden styr,
Så tror jag vi få verlden dra,
Ty magen vill så ha.</poem>
</table>

*

</chapter>


<chapter name="Segel-Sång">
<img><big><b><sc>Segel-Sång</sc></b></big></img>
<table o>
<td><poem><b>K</b>ula i, lilla vind!
Knuffa på, lilla våg!
Jag blir varm om min kind,
Jag blir glad i min håg,
Då det hviner i tåg.

Hör jag vindens konsert,
Blir jag uppskojad tvärt.
Jag blir ungdomligt frisk.
Jag blir riktigt en fisk
Uti hufvud och stjert.

Och hur innerligt väl
Mår ej hela min själ,
När som vågornas dopp
Duggar öfver min kropp –
Och kantinen slås opp!

Hvad är landet emot
Denna böljande fjärd.
Denna guppande färd
Uppå vänskaplig fot
I aborrarnas verld;
Då det stramar i skot,
Då det knakar i köl —
Lite upprymd och knöl?</poem>
</table>

<img></img>
<table o>
<td><poem>Det var rätt, <i>Kajsa, blås!</i>
Se god alton, herr Mås!
Stopp maskinen, förlåt,
Akta sprit på min båt!
<tab>Basilisk!
<tab>Du tar fisk,
Så det riktigt förslår —
Opp med korken, gutår!

Sjön har i sig bestämdt
Något sugande jemt.
Om man går för en schlör,
Eller ligger på svaj,
Blir man riktigt en haj
Efter hvetbröd och smör,
Efter fårbog och kalf,
<tab>Och en half.

Och små böljor de gå
Rundt omkring och se på,
Med sin ljufliga röst
Och små kullriga bröst.
Och jag rår icke för
Att jag gör, som jag gör:
Skål, förtjusande mör!

Hvar är gubben Neptun?
Han är nere hos frun
I sin himmelsblå sal.
Uti fullaste mått
Tömmer jag min pokal:
Klang för vågornas drott!

Blå är himlen och klar:
Sol och vänskap och sång,
Och en sherry så bon
<tab>Och så rar.
Båten gungar och går,
Bacchus purprat vår kind:
Skål, hvar susande vind!
Skål, I lekande böljor, gutår!</poem>
</table>

*

</chapter>


<chapter name="Hemvandringen">
<img><big><i><sc>Hemvandringen</sc></i></big></img>
<table o>
<td><poem><b>H</b>vad! Det snögar!
Se på hatten!
Stora högar!
Det var katten!
Usch! så'nt väder
Förstör kläder.

Utan näsa
Vore knuten!
Hjelper läsa?
Nej, håll truten.
Håll om magen,
Dra opp kragen.

Intet stoppar
Hatt och skyggen.
Nu det droppar
Nedåt ryggen.
Drifvor ökas,
Gator krökas.

Skall jag vända?
Död och pina!
Jag bor ända
I Katrina.
Kors hvad backar!
Svetten lackar.

Midt i djupa
Rännsten klef jag,
Hufvudstupa
Fyrbent blef jag.
Ligg och spotta!
Hit och skotta!

Jag anklagar
Bums polisen.
Finns ej lagar?
Jo, i spisen.
Låt bli snafva!
Opp och trafva!</poem>
</table>
<img></img>
<table o>
<td><poem>Kors, nu tror jag
Jag ser huset.
Jo, här bor jag,
Hit med ljuset!
Lys i trappan,
Tag mot kappan!

Aldrig maken
Fanns till väder.
Lägg på haken,
Hit med kläder!
Död och fasa!
Ved och brasa!

Bättre mår jag
Innesluten;
Aldrig går jag
Utom knuten.
Hör så'nt väder!
Sätt på fläder!

Hin må titta
Ut i yran
Bättre sitta
Här med lyran.
Lugnt och spela
<tab>»<i>Sela!</i>»</poem>
</table>

*

</chapter>


<chapter name="Vårknäpp">
<img><big><b><sc>Vårknäpp.</sc></b></big></img>
<table o>
<td><poem><b>V</b>älkommen våren alltid var
På landet som i stad,
Då lärkan nya visor har
Och solen varma bad.
Då vinden smeker kind och lock,
Och glad blir själ och kropp,
Då skuttar jag liksom en bock
Och hoppar tre tum opp.

Hvad lif och lust i solens sken
Af broms och kryp och knott,
Och allt det »<i>söta packets</i>» se'n,
Som hals och vingar fått!
Att fjerran här <i>Neruda</i> far,
Det gör mig föga qval:
Ännu ha vi Nerudor qvar
I skog och berg och dal.

Jag ytterst står vid hafvets kust,
Som nyss så stilla låg,
Och ser hur Eol med sin pust
Ger lif åt sjö och våg.
Och Ægirs barn kring skär och ö
De resa hufvudet
Och vicka uppå stjerten lätt
Och trippa <i>pö om pö</i>.

Och skeppen gå liksom en plog
Och rista hafvets bryn,
Och skummet står kring nos och bog
Och stänker upp mot skyn.</poem>
</table>
<img></img>
<table o>
<td><poem>I vinden, präktigt till att se,
Sig bugtar <i>klut vid klut</i>,
Och stolta magar sätta de
Som kyrkoherdar ut.

I snöhvit skjorta rätt och slätt
Står måsen på sitt grund
Och gör sin morgon-toilett
Och sköljer sig i mund.
Sitt visthus har han näst intill:
Ack, den som vore mås!
Han spisar gratis, när han vill,
Fast strömming mest, gunås!

Här sjunger jag om sol och vår
Och vet om ingenting,
Då ett tu tre jag omhvärfd står
Af getter rundtomkring.
Förlåt, godt folk! För denna gång
Jag lyran lägger ned:
Min sångmö täflar ej i sång,
Då getter bräka med.</poem>
</table>

*

</chapter>




<chapter name="Vår stad">
<img><big><b><sc>Vår stad.</sc></b></big></img>
<table o>
<td><poem><b>V</b>år stad, vår stad, vår hufvudstad!
Ljud högt, o dyra ord!
Ej finns ett land, en brunn, ett bad
På någon geografisk grad,
Så älsklig som på Svea jord
Vår hufvudstad i Nord.

Vår stad är treflig, skall så bli,
Om trefnad du begär.
Ej far en främling här förbi,
Han stannar, tänker, han som vi,
Att denna stad bland skog och skär
En <i>kuku</i>-stad dock är.

Hur älska vi ej Norrströms brus
Med gös och uttrars språng!
Vår <i>Strömparterr</i> med popplars sus,
Kaskader med elektriskt ljus,
Allt, allt finns här i punsch som sång,
Som rört oss mången gäng.

Här spörjs ej afund eller strid,
Här tycks hvar en ha nog.
Man pengar har och godt om tid.
Och ingen fäster sig ens vid,
Om man i samqväm som på krog
Töar mer än man fördrog.

Hvem täljde våra nöjens tal,
Som denna stad bestod?
Hvarenda dag middagar, bal,
Teatrar, vattenlednings-sqval,
Konserter, sexor, lust och mod
Och lejon — i hvar bod.

Och hvarje dag, som här förflöt,
Enformig aldrig var.
Än ses en skarpskytt med musköt.
Än en armé af Smålands-nöt,
Parader, lifgardist, husar,
Trumpinnar och standar.</poem>
</table>
<img></img>
<table o>
<td><poem>Här finns så mycket smått och godt,
Som lyckan oss beskärt.
Hvad ha vi ej för kongaslott!
Museer, stoder ha vi fått.
Värt <i>Opris</i> är beundransvärdt
Att vara dyrt — men kärt.

Ej finns ett folk i något land
Så skyddadt såsom här,
Tornväktarn med sin lur i hand
Bevarar oss för eld och brand,
Och ropar ut hvad klockan är,
Att lindra värt besvär.

Och fördes vi till månens glans
Att bo uti det blå,
Och bjödos vi till sol'n på dans,
Och ingen punsch och krog der fanns:
Vi skulle hit få brådtom då
Att hufvudstupa gå.

O stad på tvänne sjöars strand,
Som Birger Jarl har byggt!
Här fattas oss ej minsta grand.
Polisen har vårt väl om hand,
Och Drätselkommission ej skyggt
Att hålla rent och snyggt.

Du stad för både själ och kropp,
<i>Stå stark</i> i sekler mång'!
Du är mitt ljus, min fröjd, mitt hopp:
Tag ej min visa illa opp!
Jag <i>klyfver näbb</i> för sista gång,
Om du försmår min sång.</poem>
</table>

*

</chapter>


<chapter name="Vid hafvet">
<img><big><b><sc>Vid hafvet.</sc></b></big></img>
<table o>
<td><poem><b>Ö</b>fver gyllne fönsterbågen
Himlen drar gardin igen.
Solen sjunker tyst i vågen,
Natten kommer som en vän.

Jord och himmel vid hvarannan
Slumra efter dagens larm.
Och den höge lutar pannan
Stilla intill hafvets barm.

Frid och kärlek dem förena,
Deras slummer ingen stör.
Deras drömmar vet allena
Nattens stjerna ofvanför.

Ho är den, som böljan söfver?
Stormens örn, hvem band väl den?
Ack! Guds ande sväfvar öfver
Vattnets dunkla djup igen.

Och de klara stjernor brinna —
Himmel! min tillbedjan tag!
Verldens fröjd och glans försvinna,
Jag har sett Guds anletsdrag.</poem>
</table>

*

</chapter>



<chapter name="Salig farmor">
<img><big><b><sc>Salig Farmor.</sc></b></big></img>
<table o>
<td><poem><b>M</b>in salig farmor var så rar
Med sina många år på nacken.
Hon hade egna tänder qvar
Och eget hus i Pelarbacken;
Gift med en magistratsperson,
Då döden plötsligt skar af bandet,
Fick hundra banko i pension
Och bodde somrarna på landet.

Hon många kungar lefde ut
Och såg med krona omkring pannan.
Hon mindes Tredje Gustafs slut
Och grät dervid som ingen annan.
Hans glans och snille hon beskref
Och segern sjuttonhundranitti,
Och salig Thunbergs sats hon dref:
»<i>Att man den kungen sköt för bitti'</i>.»

Hon såg hans majestät stå lik
Och var mot adeln mäkta bister.
Hon tålde aldrig politik
Och ej en skymt af publicister.
Dem gaf hon ingen gång pardon
Och ville rakt ur verlden sopa,
I ty hon en gång fått den tron,
Att det var bofvar allihopa.

Förståndig i sitt lefnadssätt,
Till sällskapsdam hon hade katten.
Hon åt sig aldrig mer än mätt
Och drack för resten bara vatten;</poem>
</table>
<img></img>

<img></img>
<table o>
<td><poem>Var kry i gamla år ännu
Och återhållsam utan måtta;
Åt qväll hvar afton klockan sju
Och gick till sängs tre qvart till åtta.

Ap'tek hon ansåg rätt och slätt
Blott som en straffanstalt för magen;
Gick ständigt uti grön kaschett
Och varma tofflor hela dagen.
Hon var, om jag så säga får,
En praktupplaga bland naturer
Och lefde nära hundra år
Förutan doktor och mixturer.

Ännu i sina sista år
Hon stundom satt och spann vid rocken,
Och var, kort sagdt, med hull och hår
En dundergumma att <i>stå bocken</i>.
Men var man frågvis hur hon nått
Sin ålder, svarte hon de orden:
Att ålderdom är konsten blott
Att lefva länge här på jorden.

En qväll, då man om åldern stred
Och ville reda ha i saken,
Gaf hon ett raskt och klart besked,
Nyss ur en liten slummer vaken:
»Ja, herre Gud, hvad tiden går!»
Skrek gumman till och tog af ljusen,
»Jag fyller nittinie år —
Och fattas bara <i>ett</i> i tusen!»</poem>
</table>

*

</chapter>


<chapter name="Rese-intryck på isen mellan Sandhamn och Stockholm">
<img><big><b><sc>Rese-intryck på isen mellan Sand-
hamn och Stockholm</sc></b></big></img>
<table o>
<td><poem><b>V</b>id femti års ålder blef stugan mig trång
<tab>På min ensliga ö,
Att bara se getter blef dagen mig lång —
<tab>Och så kom det snö.
Från Lappland kom Nordan liksom en fantast
<tab>Och tog böljorna fast.
Och skärgården blef på ett märkvärdigt vis
<tab>Fanerad med is.

Då tog jag min respels, sibirisk karpus
<tab>Och piska och hatt,
Och nattsäck och kappsäck och kaggar och krus
<tab>Och skärp och kravatt.
Med snuggan i mund och med Brunte i traf
<tab>Förbi <i>kobbar</i> och haf
For jag fjärdar och sund förbi Djurö kapell
<tab>I min himmelsblå fäll.

Och Brunte i solskenet frusta' och fnös
<tab>Och lyfte på svans.
Och säkert det hördes en mil då han nös
<tab>I morgonens glans;
Och solen i isen tog af vårt porträtt
<tab>Så oändligen nätt.
Man hade ej kunnat mer lefvande bli
<tab>Uti fotografi.

Och lustigt och gladt, som en bullrande dans
<tab>Öfver böljan det bar.
I skogen var tyst, och i lunderna fanns
<tab>Ingen sångare qvar.</poem>
</table>
<img></img>
<table o>
<td><poem>Och Baggen låg blank, som han sopts med en qvast
<tab>Men förunderligt last.
Blott här och der låg liten hästl..rt på vik,
<tab>Som »<i>en frusen musik</i>».

Och månen klef opp i den mörkgröna skog
<tab>Uppå öfversta pinn:
Och Nacka jag såg: det var skada på krog
<tab>Att den skulle dras in.
O, drufvornas tempel! din tak-ås och fot
<tab>Ha fått fallande-sot,
Så grusas, o Bacchus! alltmer och alltmer
<tab>Dina <i>glada qvarter</i>.

Men Brunte, som hade en hörsel så fin,
<tab>Satte af i galopp,
Tog tömmen med svansen och gnodde som hin
<tab>Uppå <i>Nackanäs</i> opp.
Och hungrig och törstig jag ropte på mat,
<tab>Så att krögarn blef flat.
Han troligtvis aldrig sett, utom min häst.
<tab>En så glupande gäst.

Och Brunte han slök sin portion utaf hö,
<tab>Och jag tömmarna grep.
Och han nystade på öfver Hammarby sjö
<tab>Genom tulln, så det pep.
Och på gator och torg uti glädjen han sprang
<tab>Och vid bjellrornas klang
Trumpetade ut, att jag kommit till stan,
<tab>Så jag skämdes som fan.</poem>
</table>
<img></img>
<table o>
<td><poem>Och herberge fick jag i <i>Urvädersgränd</i>
<tab>Hos en gammal kokett.
Och dagen derpå gick jag oppsträckt och spänd
<tab>Uppå resandes sätt.
Och jag helsades flitigt med handslag och glas
<tab>Och små trefna kalas,
Och det gladde så innerligt brödernas själ,
<tab>Att jag mådde så väl.

Jag köpte cigarrer och fem skålpund snus
<tab>Och jamaika på krus,
Och vände en morgon helt bittida om
<tab>Samma väg som jag kom,
Och lyckligt och väl öfver villande sjö
<tab>Kom jag hem till min ö,
Och tänkte, som troligtvis också min häst:
<tab>Att — <i>hemma är bäst!</i></poem>
</table>

*

</chapter>


<chapter name="Slåtter-ölet">
<img><big><b><sc>Slåtter-ölet.</sc></b></big></img>
<table o>
<td><poem><b>I</b> solens sken, bland blommorna och gräsen,
Jag låg en afton rullande mitt väsen;
Lukulliskt mådde jag i solens strålar:
Det var ett slåtter-öl med sång och bålar.

Matronor sutto fryntliga och tjocka
Uti olympiskt lugn och drucko mocca.
Men vi, som gubbar voro, vi oss satte,
Som hade mer förstånd, omkring en »knatte».

Och gladt och muntert ungdomen sig roar,
Och bjudna voro många Stockholms-boar.
Der sprangs och sjöngs, det var ett lif i holmen,
Och skratt och spratt och kullringar i vålmen.

Och svetten lackar, sommarsolen gassar,
Och ungdomsskaran hjelper till och lassar;
Och öfverst sist sig hela flocken sätter,
Som på en kulle lefvande buketter.

Ni lätt kan tänka hvad vi gubbar mådde,
Och hvilken trefnad uti laget rådde;
Och skämtets pilar slungades och stucko:
Vi skrattade så att vi nästan sprucko.</poem>
</table>
<img></img>
<table o>
<td><poem>
Och många skålar drucko vi för staten,
För <i>samvetsfrihet, tullfrihet</i> på maten.
Då kom en prest, svartmuskig som en neger,
Just som vi drucko <i>tryckfrihetens</i> seger.

Herr pastorn ej om våra skålar tyckte,
Mot vår förtjusning han i härnad ryckte,
Och som vi drucko hvarje skål i botten,
Blef presten arg och riste på kalotten.

Och full af nit och koppar-röd som solen,
Han skrek, som om han stått på predikstolen,
Så väl mot första som mot sista skålen —
Men gudskelof, vi hade tömt ur bålen!

Om »Bacchi barn», de älskliga och fria,
Han messade till slut en litania.
Då utbröt skrattet, och det var naturligt
Att presten fick på nosen — men figurligt!

Och som hin håle varit med i spelet,
Tog glädjen hatten och gaf fan krakelet.
Och festen slöts med skålarna och faten,
Och ung och gammal skyllde på prelaten.</poem>
</table>

*

</chapter>


<chapter name="Min hembygd">
<img><big><i><b>Min hembygd.</b></i></big></img>
<table o>
<td><poem><b>E</b>tt litet lustigt skepp, med hvita segel,
Jag har vid strand, der mina timmar fly;
Det gungar lätt utöfver böljans spegel,
Det seglar kapp med molnen öfver sky.
Dess namn är Fantasi: en liten broder,
Som kallas Minne, sitter vid dess roder.

På det jag gungar till min hembygd ofta,
Der vakan hörs i sommarnatten slå,
Der bergen lyfta sig och dalar dofta,
Och norrskens-kronan flammar i det blå.
Ack! när jag tänker, hur Guds stjernor vaka
Kring dina fjell — då längtar jag tillbaka.</poem>
</table>
<img></img>
<table o>
<td><poem>
Jag älskar dig, och skönt står ock ditt minne,
En stjerna likt vid horisontens rand.
Hvad klart och sol-ljust finnes i mitt sinne,
Det är min kärlek till mitt barndomsland.
Hon är en blomma, som är född om våren,
Som trotsar hösten, växer till med åren.

En gång jag lekte glad på dina stränder,
Och lärde älska dina anletsdrag.
Min barndom bar du ömt på dina händer,
Och lifvet var en vänlig solskensdag;
Och forsens sång och sångerna i skogen —
Allt var mig kärt — och kärleken blef trogen.

Du sköna nordanbygd, du blomsterrika,
Med midnatts-solen och din blåa elf!
Tag mot min helsning, tag min sång tillika,
Fast den är enkel, konstlös som du sjelf!
I dina skogar sjöng jag många gånger;
Af dig jag lärde mina första sånger.</poem>
</table>

*

</chapter>


<chapter name="Kapten Ruff">
<img><big><b>KAPTEN RUFF</b></big></img>
<table o>
<td><poem><b>G</b>amle Ruff i själ och sinne
Var en grobian till sjös.
Bilden har jag i mitt minne,
Målad uti Lebensgröss'.

Som en skeppsbog var hans panna,
Näsan som ett dubbelt block,
Och på skuldran satt, förbanna!
Halsen som en <i>ankarstock</i>.

Kindens färg var buffel-läders,
Benen stodo jemt i <i>kryss;</i>
Håret stod alltjemt till väders,
Munnen som en tänd kabyss.

Gamle Ruffen, jemt begapad,
Var ett mål för skämt och gäck:
Magen som ett <i>lastrum</i> skapad,
Ryggen som ett <i>akterdäck</i>.

Riggen efter skrofvet passad —
Allt var styft och <i>bogen-opp</i>.
Bidevind var hatten brassad,
Spetsig som en <i>gaffeltopp</i>.</poem>
</table>
<img></img>
<table o>
<td><poem>Jemt och samt var näfven knuten,
Knopad som en sjömans-knut.
När han talte, utur truten
Sprang en djefvul hvar minut.

Rapp var gubben uti tågen,
Trifdes aldrig rätt i land,
Många år han plöjde vågen,
Förde skepp från Hernösand.

Men han gjorde sista åren
Ett och annat haveri,
Söp genever, och på våren
Sattes af af rederi.

Gubben Ruff, af gamla ullen,
Gaf sig ej vid första tag,
Köpte krogen bredvid tullen
Och slog upp en vacker dag.

Så af målar'n, känd i orten,
Innan staden visste af,
Hade Ruffen öfver porten
Skylten med <i>ett skepp i qvaf</i>.

Krogen döptes ej med vatten,
Ruffen hade bättre ton,
Drack i glädjen — och om natten
Stod han lik i mangelbo'n.</poem>
</table>

*

</chapter>

<chapter name="Skål för våren">
<img><big><b>SKÅL FÖR VÅREN.</b></big></img>
<table o>
<td><poem><tab><b>V</b>åren är kommen!
<tab>Tycker du om'en? —
<tab>Ack! ja, han är för söt.
<tab><tab>Pling, plang.
<tab>Glad och betagen,
<tab>Der bort i hagen,
<tab>Nyss jag en sippa bröt.
<tab><tab>Pling, plang.
Stormarna ej mera våga knytta,
Svanorna från södern hemåt flytta,
Lärkan sjunger, vårens sqvallerbytta.
<tab>Plingeli, klingeli, plingeli plang!</poem>
</table>

<img></img>
<table o>
<td><poem><tab>Der ängen sluttar,
<tab>Bäcken han skuttar
<tab>Liksom en geta-bock.
<tab><tab>Pling, plang.
<tab>»Bromsarna brumma»,
<tab>Vindarna ljumma
<tab>Leka kring kind och lock.
<tab><tab>Pling, plang.
Allt är lif och lust i skog och mossar,
Solen vinterns alla fästen krossar,
Står på himlens farstukvist och blossar.
<tab>Plingeli, klingeli, plingeli plang!

<tab>Skalbaggar tumla,
<tab>Fjäril och humla
<tab>Fjeska för ängs-violn.
<tab><tab>Pling, plang.
<tab>Qvick och nyfiken,
<tab>Löjan i viken
<tab>Leker »<i>tittut</i>» med sol'n.
<tab><tab>Pling, plang.
Björk och pil sig skynda att bekransa.
Mygg och harkrank kunna knappt sig sansa
Orren spelar, kor och kalfvar dansa.
<tab>Plingeli, klingeli, plingeli plang!

<tab>I furuskogen,
<tab>Sval och förtrogen,
<tab>Våren sitt tempel har.
<tab><tab>Pling, plang.
<tab>Tjädern orerar;
<tab>Härvid fungerar
<tab>Göken som klockar-far.
<tab><tab>Pling, plang.
Han har vårens lofsång på sin tunga,
Trast och hämpling stämma in i klunga.
<i>Olle Strandberg</i> kan ej bättre sjunga.
<tab>Plingeli, klingeli, plingeli plang!

<tab>Hurra för våren!
<tab>Torka bort tåren!
<tab>Klara ditt öga! njut!
<tab><tab>Pling, plang.
<tab>Kan du ej hoppas
<tab>När våren knoppas,
<tab>Borde du ha en stut.
<tab><tab>Pling, plang.
Ack! hur kan man nu om sorger drömma?
Kunna tårar nu på allvar strömma?
Nej! för våren låt oss glasen tömma
<tab>Plingeli, klingeli, plingeli plang!</poem>
</table>

*

</chapter>

<chapter name="Till min mage">
<img><big><i><sc>Till Min Mage</sc></i></big></img>
<table o>
<td><poem><b>M</b>in söta mage! det går aldrig an,
Du är ju redan som en liten trumma.
Att hålla dig med kläder nu minsann,
Det kostar ej så liten summa.
Med hvarje dag du växer tum för tum,
Och jemt despotiskt du på anslag pockar,
I mina byxor skriks: ge rum! ge rum!
Och dito dito skriks i mina rockar.

Hvem kan för din skull ändra jemt sin rock,
Det skulle kosta snart min hela kassa.
Jag undrar, hvem som bedt dig bli så tjock
Att inga bvxor mera kunna passa?
Du smörjer dig ur tallrikar och glas
Med frisk aptit: hur kan man då bli mager?
Du frågar icke, hvarfrån allt skall tas,
Du tänker blott som <i>Kajsa Warg:</i> »man tager»

Du ännu aldrig ett kalas försmått.
Du äter, dricker mer än du behöfver.
Ditt hufvudskäl är <i>att det smakar godt:</i>
Hvem undrar då att fettet pöser öfver?
Du klagar stundom med bedröflig min,
Att blodet känns så melankoliskt vandra:
Hvem fan har sagt att du skall dricka vin,
Du kan ju dricka vatten, du som andra!

Jag nästan skäms för ett så sällsamt rön,
Att man kan bli så tjock att man vill spricka,
Då, i betraktan af sin magra lön,
Man borde vara mager som en sticka.
Och frågar jag hvaraf du blir så fet,
Så blir du stött och svarar snäsigt bara:
<i>Man kan väl inte hänga sig för det,
Att man har råkat lite fetlagd vara!</i></poem>
</table>
<img></img>
<table o>
<td><poem>Och dermed får mitt sinne vara nöjdt:
Du blir ej magrare för att jag gormar.
Du till ett visst anseende dig höjt,
Och som ett berg du står mot alla stormar.
Välan! det är då bäst att göra fred,
Grannsämjan är ej rolig till att mista;
Alltså vi lägga våra vapen ned
Och aldrig mera om den saken tvista.</poem>
</table>

*

</chapter>

<chapter name="Den gamle lotsen">
<img></img>
<table o>
<td c><big><b><sc>Den gamle lotsen.</sc></b></big>
<td>
<td><poem><b>P</b>å den ödsliga håll
Satte ödet mitt tjäll
Mellan böljors och bränningars svall.
Nakna klipporna stå,
Och der gror knappt ett strå,
Och med nöd står den tvinande tall.

Här jag föddes, och här
Mellan »kobbar» och skär
Redan manade vindarnas rop.
Och den brusande våg
Var det första jag såg,
Och dess svall har bevittnat mitt dop.

Då blef hafvet mig kärt,
Hvad jag kan, har jag lärt
Af min fader, fast illa jag slet,
Och min skola blef sjön,
Och min lärdom blef bön,
Och dess tröst är den <i>enda</i> jag vet.

Uti faror och nöd,
Ofta nära min död,
Var jag mången gång illa till mods.
Men min ande har bedt,
Och jag trott och jag sett,
Att det ges ock en Gud för en lots.</poem>
</table>
<img></img>
<table o>
<td><poem>När det gapande haf
Öppnar graf efter graf,
Skall han ut, om ock döden han ser;
Och med blicken hemåt,
När han lossar sin båt,
Vet han ej om han fäster den mer.

Från sitt husliga tjäll
Mången stormdiger qväll
Rycks han plötsligt ur vännernas famn.
Hans försakan och strid
Fäster ingen sig vid,
Blott att krämarn får skutan i hamn.

Medan blodet är ungt,
Känns ej yrket så tungt,
Men det nalkas en dag, fastän gömd,
Och då brytes han röst,
Och då kommer hans höst —
Då är lotsen försliten och glömd.

Sjelf jag känner och ser
Hur mitt lif mer och mer
Mojnat ut, som det stillnande haf.
Ingen känner sin död:
Böljan gaf mig mitt bröd,
Kanske ger hon mig också en graf.</poem>
</table>

*

</chapter>


<chapter name="Adjunkten på landet">
<img><big><b><sc>Adjunkten på landet.</sc></b></big></img>
<table o>
<td><poem><b>F</b>y tusan! Bröder, hvad det är tungt,
Att till sitt yrke ha predikstolen!
Jag råder ingen att bli adjunkt,
Det är det sämsta inunder solen.
Hos skogens nalle
<tab>Jag hellre bodde;
<tab>Ja, som en <i>knalle</i>
<tab>Jag hellre gnodde
<tab>All verlden kring.

Det tror jag väl! Se'n man blifvit prost,
Då kan man äta och sofva bara,
Och gratis får man båd' smör och ost
Och dito skinkor, förbåldt så rara!
<tab>För hjorden slipper
<tab>Han sjelf arbeta —
<tab>Han bara <i>klipper</i>,
<tab>Då få vi streta,
<tab>Adjunkter små.

Och skall då prosten ibland för skam
Stå upp i <i>korgen</i> en gång om julen,
Då tar han flux ur sin fjerding fram
En gammal <i>näfver</i>, rätt <i>illa vulen</i>.
<tab>Dess damm, inbitet,
<tab>Han slår mot bordet,
<tab>Och jemkar litet
<tab>På <i>predikoordet</i> —
<tab>Och dermed punkt!

Men vi adjunkter — det är ej nog
Att som <i>vällärde</i> predika bara:
<i>Hjelpprester</i> heta vi ock med fog,
Ty först och sist skall magistern vara,</poem>
</table>
<img></img>
<table o>
<td><poem><tab>I dans, i leken,
<tab>I skämt och allvar
<tab>Och skära steken
<tab>Och <i>slå i halfvar</i>,
<tab>Och Gud vet allt!

Och går en skruf på gitarren trögt,
Då skall <i>magistern</i> den bums kurera;
Och finns en bok, skall han <i>läsa högt</i>
Och för mamsellerna deklamera
<tab>Tegnérs poemer
<tab>Och små noveller
<tab>Af mamsell Bremer
<tab>Och Bulwer, eller
<tab>Af fru Carlén.

Ja, embetsbröder! Så går det till...
Men skrämmens ej utaf detta pratet!
Ty längre jag nu ej sörja vill —
Med tiden kommer väl pastoratet.
<tab>Tänk om jag klefve
<tab>På ärans trappa,
<tab>Så att jag blefve
<tab>Er erkepappa
<tab>Helt oförtänkt!

Jag tror ni skulle... dock hellre, än
Att ha så <i>hiskliga</i> pretentioner,
Jag skaffar mig en prelat till vän
Och dito tanter med relationer.
<tab>Jag skall bli trägen
<tab>Att hos dem gästa,
<tab>Ty kjortelvägen
<tab>Den är den bästa
<tab>Nu, liksom förr.</poem>
</table>

*

</chapter>


<chapter name="Den gamla ungkarlen eller Ånger och försoning">
<img><big><b><sc>Den Gamla Ungkarlen <small>eller</small> Ånger och Försoning</sc></b></big></img>
<table o>
<td><poem><b>T</b>iden ilar. Hvem behåller
Jemt sitt unga vackra skinn?
Re'n i tidens protokoller
Skrifs jag såsom gammal in.
Från den muntra ungdomsscenen
Är jag redan hvisslad ut,
Gikten håller hus i benen,
Ryggen börjar gå i kut.

Ack! Jag sörjer derför svåra,
Tiden har så fasligt brådt!
Pannans hvalf har mången fåra,
Håret redan går i grått.
Lockar, hvaraf förr jag skrutit,
Mörka såsom nattens sky —
Ack! i hjessan, der de sutit,
Tittar ett förargligt ny.

Munnens ros är ej densamma,
Mången tand fått permission,
Blek mot förr är ögats flamma,
Kinden stöter på citron.
Ack! den sorg är djup och bitter,
Och den enda tröst jag har,
Är, att bland ruiner sitter
Näsan ograverad qvar.</poem>
</table>

<img></img>
<table o>
<td><poem>Nej besitta, om jag ljuger!
Jag vill blifva ung på nytt:
Ungkarlslifvet icke duger,
Man blir både lam och lytt.
Ack! jag kunnat längesedan
Fått en flicka skön och ung:
Pengar har jag allaredan
Samlat i en duktig pung.

Topp! jag vill peruken svärta,
Borsta opp min bästa frack.
Redan har jag mun och hjerta
Fulla utaf o! och ack!
Kärlek, kärlek vill jag söka:
Lifvets fröjd har vaknat opp,
Och som tomtegubbar spöka
»<i>Lefnadslust och mod och hopp</i>».

Länge har jag guldet vaktat
Helst af allt på jordens ring,
Kärlek som ett noll jag aktat,
Flickan som ett lumpet ting.
Ack! hur grymt att ångren röna
För de villor, man begått?
Unga, dyrkansvärda sköna!
Jag försona vill mitt brott.

Hvar är käppen, hvar är kappan?
Här är ord och inga svek!
Hufvudstupa utför trappan
Vill jag ut på friarlek.
Hur mitt hjertas längtan brinner,
Det kan ingen dödlig se;
Säkert är, så fort jag hinner,
Gifter jag mig ett-tu-tre!</poem>
</table>

*

</chapter>

<chapter name="Sandhamns inlopps-port">
<img><big><b><sc>Sandhamns inlopps-port.</sc></b></big></img>
<table o>
<td><poem><b>N</b>ovembersolen
Hänger sin urblekta kofta
Sorgligt ned öfver höfterna;
Söker i molnen gömslen,
För att lefva efter behag,
Osedd af alla,
På mormonernas vis

Luften darrar af frossa
Öfver böljornas branter.
Intet träd skäms för sin nakenhet,
Ty trän här äro sällsynta.
Och hvart än ögat skefvar
Åt ömse sidor,
Möter det öde sandsluttningar,
Hvita af höstnätters frost.

Trångt är passet vid Sandhamn
Mellan Östersjöns klippor.
En fyrbåk står der
Med foten på hafsbotten;
Följer med vaksamt öga
Vindarna och vågorna,
När de rasa, tjuta efter rof;
Står, lik en Christi apostel,
Midt i hedendomens mörker,
Kringhvärfd af stormen,
Öfverhöljd af dimmor;
Men står dock orubblig,
Lyser och varnar.

Detta är Sandhamns inlopps-port,
Porten till Stockholm.
Detta är porten,
Genom hvilken stadens skönheter
Få sina krinoliner,
Leja sitt krimskrams,
Gurmanderna sin gåslefver och sina viner,
Kaffesystrarna sitt lifs-elixir.</poem>
</table>

<img></img>
<table o>
<td><poem>Detta är porten, genom hvilken
Lyxen tränger in i landets hjerta,
För att suga dess lifskraft
Och sluka guldet
I bankens hvalf.

Detta är det dystra,
Mat- och glädjefattiga Sandhamn,
Af dof Liffländsk grundton,
Detta de torskätande folkens,
De eviga sydvästernas land;
Det ökenödsliga,
Det i evigt träde liggande
Sandhedarnes hem,
Flundrornas och måsarnas,
Getternas,
De korsande vindarnas;
Det kroniskt arma,
Insaltade och tysta,
Det i denna stund vinterlurfviga,
Frusna, ramsugande Sandhamn.</poem>
</table>

*

</chapter>

<chapter name="Innan man blir van">
<img><big><b>INNAN MAN BLIR VAN.</b></big></img>

*

<table o>
<td><poem><b>H</b>emskt är lifvet. Outsägligt
<tab>Vild dess ocean;
Menskolifvet är odrägligt,
<tab><i>Innan man blir van</i>.

Mörk dess farled — Gud skall veta —
<tab>Midt på ljusa dan:
Svår är vägen till att leta,
<tab><i>Innan man blir van</i>.

Tungt det är att otack skörda
<tab>På vår lefnadsban;
Tung är fattigdomens börda,
<tab><i>Innan man blir van</i>.

Falsk är lyckan. Vederstygglig
<tab>Ofta hennes plan.
Penningknipan är ohygglig,
<tab><i>Innan man blir van</i>.

Tungt är att betala borgen
<tab>För en fattig f-n.
Tro mig! tungt är att få korgen,
<tab><i>Innan man blir van</i>.

Alltså mellan strid och tummel.
<tab>Oro och chikan,
Går man som en riktig drummel
<tab><i>Innan man blir van</i>.</poem>
</table>

*

</chapter>


<chapter name="Loppan">
<img><big><b>LOPPAN.</b></big></img>
<table o>
<td><poem><b>L</b>oppan är ett litet djur,
Högst komikt till sin figur;
Svart hon är som en adjunkt,
Men dess lif är ej så tungt.

Ofta på en skönhets hals
Tar hon sig en liten vals,
Hoppar under flor och band
Kanske alltför långt ibland.

Ingen kan, som dessa små,
Känna folk från topp till tå.
Alltid drifva de sitt skämt,
Att man <i>stucken</i> blir alltjemt.

Loppans hela lefnadslopp
Är kuriöst och fullt af hopp, —
Hoppar med en liten knyck
Värre än herr Cattendyck.

Svart är alltid loppans drägt,
Just derför, att i dess slägt
Är det, enligt ödets lag,
Dödsfall både natt och dag.

Och när loppan en gång dör,
Går hon bort med stor honnör,
Njuter krigarns sköna lott
Att begrafvas under skott.</poem>
</table>

*

</chapter>

<chapter name="Oväderssång">
<img>
<poem>De tunga skyar så stolt marschera
I djupa led öfver skogens bryn
Och silfvervingade kullbyttera
De vilse-irrande barn ur skyn.
Hur vänligt gnabbas de ej och nicka,
Och tumla om med hvarann i kapp.
Som snälla sömmerskor gladt de sticka
På jordens täcke med lapp på lapp.

Naturn är hvit öfver hela kroppen
Och himlen pudrar min ö som bäst.
Och domherrn hackar på frusna knoppen,
Och skakar snön af sin röda väst.
Och räfven tittar i smyg kring slätten,
Och ufven känns på sin gamla ton.
Ur drifvan ser jag knappt bajonetten
Af hela gärdsgårdens bataljon.

Men ack! Guds himmel blir mörk som natten,
Jag tror det stundar till verldens slut.
Jag ser ej annat än snö och vatten,
Jag hör ej annat än larm och tjut.
Och hafvet kastar en våg så bitter
Med skum och dån mot min gamla mur,
Der sjelf jag raggig med lutan sitter,
En liten spår! i sin fogelbur.</poem>

<img>

<poem>Att sätta bo på <i>gråvacca-bergen</i>
Och hundsas jemt af ett knöligt haf,
Det frestar lynnet, det kostar märgen
Det är att mura sin egen graf.
Ur verlden skuffad, med salta kosten
Och ej en skymt af en Bacchi bror,
Den bör bo här, <i>som har röfvat posten
Och slagit hjäl både far och mor</i>.

Förlåt! men stormen mitt sinne retat,
Och dito Bore på samma vis.
Det finns ej glugg, der han ej har smetat
Sitt gamla murbruk af snö och is.
Min själ bedröfvas, sätt undan lutan,
Hon kan få gallsot, min gamle vän.
Jag ser ej mer genom frusna rutan:
Farväl, o verld, tills vi ses igen!</poem>
</chapter>
<chapter name="Jo jo, men">
<img>

<poem>Jag satt en dag uti mitt tjäll
Med ögat vattnadt utaf sorgen:
Jag Fikens <i>ja</i> fick tisdagsqväll,
Och onsdagsafton fick jag korgen.
Jag gick att klaga för en vän —
Han svarte endast: jo jo, men!

Jag lurad blef på flera håll:
En dag bestals jag på tulubben,
Galoscherna i Par Brikoll,
Och hatten da'n förut på klubben.
Jag gick som vanligt, till min vän —
Han svarte endast: jo jo, men!

En söndag i min tants salong
Vi dansade, förstås, och drucko.
Men plötsligt i en cotillon
Ohjelpligt mina byxor sprucko.
Jag talte om det för min vän —
Han svarte endast: jo jo, men!

Jag till förtviflan nästan tvangs
Utaf förlusterna och sorgen:
Qvartalet gick på préférence,
Och jag blef lagsökt för en borgen.
Jag gick som vanligt, till min vän —
Han svarte endast: jo jo, men!</poem>

<img>

<poem>Det är ett eget sätt att ömma
Vid andras sorg med: jo jo, men!
Om lyckans halvor på mig strömma,
Så får jag samma svar igen.
Hvad skall göra med en vän,
Som endast svarar: jo jo, men!</poem>
</chapter>
<chapter name="Vid gamla årets afresa">
<img>

<poem>Sitt opp, du gamle! Du skall ta farväl
Och ändtligt lyfta på den slitna hatten.
Sätt på dig pelsen och svep om dig väl,
Ty det blir svalt att rida midt i natten.
Tro ej du saknas på vår sköna jord,
Se'n du satt priset så enormt på födan.
Ödmjukatjenare! Med andra ord:
Jag skulle klå dig, om det lönte mödan.

Man knappt har kunnat få ett ärligt mål,
Se'n krigets fackla öfver verlden flammat.
Hvad godt ha vi utaf Sebastopol,
Som du nu skryter, att du har anammat?</poem>

<poem>Ha vi väl fått det allraminsta grand
Af mat och dryck af hela företaget?
Nej, <i>Finland</i>, gubbe! det är magens land
Och vore <i>kuku</i> just vid detta laget.</poem>

<img>

<poem>Hur herrligt vore icke lifvet då,
Och hvilket jubel ibland Sveriges söner!
Den dyra tiden skulle snart förgå
Och ingen klaga öfver knappa löner.
Ty om ock mången såg ett ondt deri,
Det skulle alltid glädja menskovännen,
Ty Finland skulle endast Sveriges bli,
<i>Blott för att delas mellan tjenstemännen.</i>

Det är ej lätt i hast att komma håg,
Hvad storverk du uträttat under året,
Jo, du har släppt ur landet all vår råg
Och satt opp priset på att klippa håret.
Guds hus du eldat, att vår frusna slägt
Mer komfortabelt kan vår Herre dyrka,
Och att odödlig bli som arkitekt,
Du skänkt en skorsten åt Sankt Jakobs kyrka.

Jag ville språka i förtrolighet
Ännu om andra små omständigheter;
Men natten flyr, och tiden, som du vet,
Är alltid kort och dyrbar för poeter.
Din efterträdare nu spiran tar
Och helsas skall i första morgon-väkten
Med en sprittny kantat. — Au revoir!
Sof som du börjat, helsa hem till slägten!</poem>
</chapter>
<chapter name="Just det samma">
<img>

<poem>Jag lifvets börda tänker tåligt bära.
Jag tror och icke tror på Darwins lära:
Om vi från menskor eller apor stamma,
Så kan det också vara just det samma.

Då vi till verlden en gång äro födda,
Är hufvudsaken att bli' hyggligt gödda.
Om oss grefvinnor eller kullor amma,
Så kan det också vara just det samma.

Är hemmet godt, så gör det föga huru
Vårt hus är bygdt, af mursten eller furu.
Om vi ha pigor, eller sjelfva damma,
Så kan det också vara just det samma.

Ej kommer lyckan af att mycket veta,
Man henne ändå kan få gå och leta.
Om vi ha bondvett eller snillets flamma,
Så kan det också vara just det samma.</poem>
<img>

<poem>Ett virrvarr lifvet är af fröjd och strider.
En humbug kanske alltihop omsider.
Och  hur vi tänka, tro och derom glamma,
Så kan det också vara just det samma.

Vårt hela lif är blott att gåtor gissa.
Att döden skall oss ta är nog det vissa.
Men vill han låta bli att oss anamma,
Så kan <i>det också</i> vara just det samma.</poem>
</chapter>

<chapter name="Sjömannens afsked">
<img>

<poem>O, adjö och farväl,
Alla krabbor i land!
Nu tar sjön mig om hand,
Och från Mälarens strand
Styr jag ut lite grand,
För att vädra min själ,
För att bada min kropp
Uti vågornas dopp.

Jag har legat här nog,
Och min dag har gått fram
Som ett skepp, som har vind,
När det frustar för bog.
Frisk och röd blef min kind
Hos en skepparmadam,
Som höll spisning och krog —
Men si, menniskan dog!

Det förstas, man skall dö,
Om man sträfvar på sjö
Eller rotar i land;
Om man traskar i snö
Eller, het som en brand,
Trampar öknarnas sand.

Är man arm eller rik,
Skall man en gång <i>stå lik</i>.
Generös eller njugg:
Det gör aldrig ett dugg.

Ser man ut som ett lam
Eller värre än skam;
Är man kung eller czar,
Är man fri eller slaf,
Har man alltid sin graf,
Fast man inte vet hvar —
Frid med »<i>Tuppens</i>» madam!</poem>

<img>

<poem>Nu välkommen, o vår,
Med din värme och sol!
Jag mår bättre i år
Än jag mådde i fjol,
Då jag kom hem till jul
Från en blidare zon,
Rik på pengar, men gul
Som en gammal citron,
Torr och skrumpen och ful.

Vintern gjorde mig godt,
Nu har hyra jag fått.
Jag är kry som en vind,
Jag är lätt som ett dun.
Jag är knubbig och trind
Om båd' mage och gump;
Jag är stark som en pump
<tab><tab>Och bardun.

Vi ha lastat på Hull
Vi ha fått proviant
Och klarerat i tull.
Och kapten heter Brandt,
Mycket snäll och galant,
Undersätsig och fast,
Och har ruff och respekt;
Håller snyggt som en qvast,
Annars snarlik i hast
Klöfverknekt. Om ursäkt!

Han har haft äfventyr,
Han som andra, gunås,
Som på verldshafvet styr!

Han blef gift, det förstås,
Med en engel så blyg.
Han var kär som en tok:
Hvad den kärleken är
För ett surr och besvär,
För ett helvetestyg,
Då man inte är klok —
Uj, det känner jag nog!
Jag ger kjortlarna hin.
Men att frun från sin man
Rymde bort med en ann'
Och i Petersburg dog —
<i>Hör ej hit, sa' Platin</i>.

Det är tjugu år se'n.
Tiden rullar med fart,
Som vi veta förut.
Men jag gillar kapten
I hans fasta beslut
Att ej — <i>gilja så snart</i>.

Nu är lotsflagg i topp,
Nu skall ankaret opp.
Det är just mitt humör!
Vi ha ångbåten för,
Som skall dra oss till sjös
Ifrån stadslif och gräl,
Ifrån <i>Stadsgård</i> och möss,
Ifrån krogar och stop.
Jag hör styrmannens rop:
<i>Kasta loss!</i> — O, farväl,
Alla <i>krabbor</i> på strand!
Nu tar sjön mig om hand.
O, farväl, sköna fädernesland!</poem>
</chapter>
<chapter name="Sommaren och vintern på Sandhamn">
<img>
(Ur en Tullkarls Minnesbok.)

<poem>Du frågar hvad jag gör Guds långa dag.
Ack! jag har göromål af många slag:
Hvar sommarmorgon, mulen eller klar,
Jag stiger opp, se'n först jag vaknat har.
I reglementet står: när tuppen gal,
Man damma skall sin gamla tull-journal.

Trafiken börjar under höjt och rop
Från skepp, som vind beskedligt blåst ihop.
Och i en blink, som fa'en och hans mor,
Af sjökaptener proppas mitt kontor;
Och sjelf jag står, vid sådan segelfart,
Som Karl den tolfte, <i>en mot tio</i>, snart.

Och hvad här bråkas, det kan aldrig tros:
Holländare, spanjorer och fransos
Med språk-förbistring som vid Babels torn.
Försöka kollra bort tullinspektorn.
Och engelsmän — gif akt, att stå på tå!
<i>I must speak english</i>, fast det kostar på.

Förnuftigt sitter jag med penn' i hand.
Utaf cigarr-rök syns jag ej ibland.
Och mellan skepparlögner, stoj och spring
Tuggbussar dansa som små troll omkring.
Och så går sommarn. Vintern kommer se'n.
Som mygg försvinna skepp och skeppskapten.</poem>

<img>

<poem>Då blir det lugnt och tyst som i en graf.
Ett silfverlock läggs på det djupa haf,
Och stora skälar gå, som man har sagt,
Med frakt af skältran i dess öde trakt.
Mer vet jag ej, oaktadt all min flit,
Ty denna tiden går jag aldrig dit.

Nu är jag stängd som fisken i en kil.
Till fasta landet har jag tvänne mil.
Och närmsta grannen mellan mig och mån'
Är ryska kejsarn, öster härifrån.
Jag kan deröfver just ej sorgsen bli,
Ty mellan oss fanns aldrig sympati.

Snart öfversnöadt står mitt lilla bo.
Som björn i ide ligger jag i ro.
Och hände, sommardags, för fjesk och språng,
Att äta, det fick bli en annan gång,
Så har jag nu så mycket mera skäl
Att äta opp qvartalet och må väl.

Och skulle jag nu leds det minsta grand,
I nacken slår Apollo mig ibland.
Och skockas moln omkring mig någon gång,
Då slår jag mig på strängaspel och sång,
Tills det blir solsken i mitt bröst igen.
Nu vet du hvad jag gör. Farväl, min vän!</poem>

*



<img></img>
</chapter>

<chapter name="Noach">
<img>NOACH.</img>

<poem>Jorden fostrar stora männer.
Utaf alla, som jag känner,
Gubben Noach <i>var en hedersman:</i>
<tab>Ja, det var visst han.
Gubben var sexhundra år vid lag,
Då han order fick en vacker dag;
<tab>Sålde guld och nipper,
<tab>Byggde sig en <i>klipper</i>
För okända vattendrag.

Man sig i hans ställe sätter!
Inom några dar och nätter
Jorden skulle uti mist och natt
<tab>Dränkas som en katt.
Upp med himlens fönster det befalls.
Regnets dån var som ett vattenfalls;
<tab>Springa undan tog ej,
<tab>Hålla upp förslog ej,
Paraply ej dugde alls.

Hvad af häfden man förnimmer,
Arken utaf bästa timmer
Hade ett ofanteligt omfång.
<tab>Hytter och salong.
Femti styfva alnar var han bred,
Tio famnar minst rätt upp och ned;
<tab>Längden var horribel;
<tab>Illustrerad bibel
Kan för resten ge besked.</poem>



<img>

<poem>Regnet ned i strömmar öste.
Noach hufvudstupa föste
Sin familj med mat och boskapshjord
<tab>Frukostdags ombord.
Kor och småkryp stå i alla hörn,
Lejonet med roparn står i förn,
<tab>Folk och fä förskräcker.
<tab>Elefanten räcker
Ut sin snabel att ta törn.

Gubben sjelf fick gå och plocka.
Sem och Ham och Japhet mocka.
Arken mellan grund och skär och ref
<tab>Låg pompös och dref.
Sjökort och kompass gaf gubben hin,
Ingen logg han hade af <i>Klintin</i>;
<tab>Men uti kajutan
<tab>Var ej gubben utan
Lilla tumlarn och kantin.

Fram och åter skutan vräkte,
Regnet genom fönstret läkte.
Gubben längtar efter eget torp,
<tab>Släppte ut en korp.
Han flög ut att pröfva jordens halt,
Men kom ej igen, som var befaldt;
<tab>Blef väl sjelf en torpar'!
<tab>Eget är att korpar
Slå sig bra ut öfverallt.

Gubben rådslog med sin gumma,
Hörde djur och menskor brumma,
Släppte genom dörrn till slut
<tab>Liten dufva ut.
Gladt hon flaxade af hjertans grund,
Kom tillbaka om en liten stund,
<tab>Flög omkring och kuttra,
<tab>Tröstande de buttra
Med en grön oliv i mund.</poem>

<img>

<poem>Solen gassar öfverdrifvet.
Gubben trött vid sjömanslifvet,
Gick i land och blef en vingårdsman
<tab><i>Detta gjorde han.</i>
Första drufvan fram i dagen sprang.
Gubben har bland oss en högre rang.
<tab>Han är allaredan
<tab>Död för längesedan:
Skål för gubben Noach, klang!</poem>
</chapter>
<chapter name="Stockholmsbild">
<img>

<poem>Våren öfver jorden andas.
<tab>Allehandas
Skeppsnotiser stå som förr i spalt.
Sommarnöjen, sjö- och gyttjekurer,
<tab>Ångbåtsturer
Annonseras öfverallt.

Det är lif i alla ändar:
<tab>Solen bländar
Och oss alla utom knuten drar.
Våren suger också, jo, var säker!
<tab>»<i>Allt som kräker</i>»
Törstande en solklunk tar.</poem>

<img>

<poem>Fraktgods hela Skeppsbron packas,
<tab>Kaffe stackas —
Buffelhudar och bokhållarspring!
Skepp och skutor, som till land sig närma,
<tab>Lustigt svärma
Mäklare som flugor kring.

Hamnkaptener och grossörer,
<tab>Kontrollörer,
Lotsbestyr om lästetal och fot!
Ångbåtspipor, rök och hvin i tågen,
<tab><i>Gamla vågen,</i>
Reisens portvin midt emot!
</poem>
<img>

<poem>Kettingskrammel, packhusherrar,
<tab>Häst och märrar,
Rodd och stadsbud och visitation!
Strömmingskorgar, hvita jungfrustubbar,
<tab><i>Dillströmsgubbar</i>,
Frat och dunst på fiskarbron!

Skräll och skrammel uti skissar,
<tab>Omnibussar,
Vinsch- och pumpspel hela hamnen rund;
Ålands-ostar trillas om och borras,
<tab><i>Skånska</i> skorras,
Knick och knack i bränvinssprund!

Luften gudaskönt man snusar:
<tab>Varmt han susar
Huldrikt öfver lifvets slägt.
Ja, Gud vet, om någon snus-sort heller
<tab>Tillfredsställer
Som en pris af vårens fläkt!

Mun och ögon opp nu spärren!
<tab><i>Strömparterren</i>
Nyss föryngrad utur böljan sprang.
Bacchi halfö fångat har publiken —
<tab>Och musiken, —
Är den ej gudomlig: Klang!

Gräset grönskar, varm är sunnan.
<tab>Det går unnan:
Myggan dansar öfver vågens bryn.
Det är Djurgåln, ni kan se den sjelfva:
<tab>Träden hvälfva
Vänligt kronorna i skyn.</poem>

<img>
</chapter>
<chapter name="Nyårsmorgonen 1870">
<img>

<poem><tab><tab><tab><i>»Jag spolar och jag dansar,
<tab><tab><tab>Jag sjunger ocn jag ler.»</i>

Det gamla året slutat
Sin mödosamma gång,
Och nya året tutat
Sin första morgonsång.
<tab>Det gamla for,
<tab>Det nya kom:
<tab>Det är, jag tror,
<tab>Alldeles som
<tab>Det bara
<tab>Skall vara,
Det kan jag tala om.

Jag bör ej tiga heller
Med hvad det gamla gjort,
Fast kanske mången gnäller
Att det ej väger stort.
<tab>Men deri ser
<tab>Jag inga skäl.
<tab>Att göra mer
<tab>Med kropp och själ
<tab>Det hann ej:
<tab>Man kan ej
Arbeta sig ihjel.

Jag kan ej annat finna
Än året varit godt.
Och häst och kor så stinna
Man sällan skåda fått.
<tab>Oss sjön försett
<tab>Med sill och lax,
<tab>Och jorden gett
<tab>Oss hö och ax,
<tab>Så lador
<tab>Och vador
Ha stått sig hittilldags.</poem>

<img>

<poem>Det säkraste beviset
Är just, att utomlands
Vår ost stått högt i priset
Och hafren gått med glans.
<tab>Mång tusen säck
<tab>I fullgodt skick
<tab>Inunder däck
<tab>Med <i>Duncan</i> gick;
<tab>För smöret
<tab>På öret
En <i>krigre</i> man fick.

Jag tager nu ett skutt i
Min sång ett litet grand
Och helsar Anno <i>Sjutti</i>,
Som spiran tar om hand.
<tab>Dess majestät
<tab>Ej börjat strängt,
<tab>Men skall, då det
<tab>Blir mera slängdt,
<tab>Kanhända
<tab>Fullända
Hvad gamla året tänkt.

Om nu I rätt mig fatten,
Förhåller det sig så:
Vår sjöfart vill ha vatten
Och minsta krokväg gå.
<tab>Trots kif och gräl
<tab>Och skrik och hot
<tab>Jag i min själ
<tab>Tror tvärtemot,
<tab>Att <i>Stäket</i>
<tab>Trots bräket
Får sina tjugu fot.

Kors, hvad min sångmö hoppar!
Men hvad rår jag för det?</poem>

<poem>Hon vill ha <i>hvitbetstoppar</i>
Och universitet.
<tab>Hon vill bli qvitt
<tab>Onödigt tvång,
<tab>Att ordet <i>fritt</i>
<tab>Skall hålla stång,
<tab>Men detta
<tab>Berätta
Skall hon en annan gång.</poem>

<img>

<poem><i>Ett godt nytt år</i> med samma
Jag eder önska vill.
Sankt Jakobs fönster flamma
Och folket strömmar till.
<tab>Det redan ringt:
<tab>Ursäkta då!
<tab>Min sångmö flinkt
<tab>Får raska på
<tab>Emedan
<tab>Jag sedan
Skall uti Ottan gå.</poem>

<img>
</chapter>
<chapter name="En söndagsmorgon i skogen">
<img>

<poem>Ja, jag hör, ja, jag hör,
Hur det susar i skog:
Det är vårvindens fläkt,
Sedan vårsolen log.
Och det porlar i berg
<tab>och i dal på en gång:
Det är vårbäckens säng.

Lärkan sjunger sin hvmn
Öfver dalar och fält,
Och i jublande lof
Under himmelens tält
Klingar trastarnas sång uti björk och i alm
<tab>Som i kyrkan en psalm.</poem>

<img>

<poem>Och ett tempel förvisst
Är naturen, som står
Majestätisk och hög
I den blommande vår.
Och dess öfversteprest i sin talarestol
<tab>Är den strålande sol.

Och den bok, hon slår opp
På sitt altarebord,
Än en evighetsskrift
Af Guds lefvande ord.
Och dess lära är hög, och hvar dogm, som hon har,
<tab>Är som stjernorna klar.

Hvad som skimrar i dal,
Kanske inte du vet,
Hvad som skiftar på äng,
Skall jag säga dig det:
I hvart strå, i hvar knopp, i hvar blomma, som ler,
<tab>Guds församling du ser.

Heligt visst är det rum,
Der du andaktsfull står;
Och den skugga du ser
Öfver ängarna går,
Och som går uti dag, som i sekler den gått,
<tab>Är Guds mantelfåll blott.

Allt är redo till bön,
Allt är helgadt till frid.
Sjelfva luften sig skilt
Ifrån oro till strid.
Allt är lugnt, allt är fritt ifrån agg, ifrån hat —
<tab>Låt oss hålla sabbat!</poem>
</chapter>
<chapter name="Min bostad">
<h1>Min  bostad.</h1>

<img></img>


Från mitt fönster ser jag hafvet brusa.
Uj! dess »skönhet» kan mig ej förtjusa,
Skvalpet tråkar ut båd' mod och håg.
Mager strömming är jag mätt att håfva
Och för måsar får jag inte sofva —
Gud välsigne skaldens »<i>sjö och våg</i>».

Hafvets »storhet» har jag hört berömmas.
Smak och tycke kunna ej fördömas:
Håll till godo, jag vill afstå, jag.
Egennyttig vill jag icke vara,
Låt oss göra opp affären bara,
<i>Skrabb</i> och <i>torsk</i> ni får i vederlag.

Hafvet blott min själ med häpnad fyller,
Jag ej sinne har för fiskidyller,
Måskonserter eller stim af sill. 

Jag har älskat berg och dal och sjöar,
Men i hafvet till att bo på öar,
Det hör fan och icke menskor till.

<img>

Är det boningar för menskor detta?
Vind och vågor skura jemt och tvätta
Strand och klippor, skalliga och grå.
Örnar sitta rufvande på toppen
Af hvar klippa.  Är man rädd om knoppen,
Är det vanskligt till att upprätt stå.

Nej! der blommor gro och skördar gunga,
Skogar dofta, näktergalar sjunga,
Det är annat, tror jag, eller hvad!
Står jag här och ser hur vågor brottas,
Midt i synen ett tu tre jag spottas
Af en ilsken, bittersalt najad.

Skeppen dyka opp och ned i vågen.
Ack! det kan visst leka uti hågen,
Och är vackert till att se ibland.
Men man ryser, ja, man hackar tänder,
Magen ut och in i hast sig vänder:
Man blir sjösjuk, fast man står på land.

Och hvad ser man? Lotsar med <i>sydvester</i>,
Skeppare med frakter och protester,
Skoj och sjöfolk, som svär bort sin själ.
Jag är trött att samma prosa höra,
Råd mig, hvad ni tycker jag bör göra —
Jag tror att jag dränker mig, farväl!

*
</chapter>

<chapter name="Liten Fogel.">
<img>

<poem>En liten fogel är jag, som sitter uppå qvist,
<tab>Naturen ger mig kläder och spis.
Fast ingenting jag eger, jag lider ingen brist,
<tab>Och lefver för ett sjungande pris.
Mitt lif är fritt och gladt under himmelens tak,
<tab>Och sängen min är löfrik och sval:
Min kammare är skogen och dalen mitt förmak,
<tab>Och ängen är min grönskande sal.

I första morgonväkten, då solen kör sitt spann,
<tab>Jag lyfter på min gröna gardin,
Jag sjunger mina sånger, så många som jag kan,
<tab>Och stämmer in med bromsar och bin.
Och tjädertuppen spelar sin basfiol så käck,
<tab>Och eko svarar trakt ifrån trakt,
Och oförvägen hoppar en liten silfverbäck
<tab>Och stupar kullerbytta i takt.

Och ängarna och träden de binda krans vid krans,
<tab>Och allt med guld och purpur är strödt.
Och vestanvinden läspar och bjuder opp till dans,
<tab>Och liten sippa niger så sött.
Från masken, der han kryper, till kon som går i bet,
<tab>Allt andas fröjd i vårsolens gull.
Men menniskan, det kräket, Guds afbild, som man vet,
<tab>Hon suckar jord och himmel blott full.

Gud vet hvad henne fattas — ja, himlens herre vet!
<tab>Men alltid som en tosing hon gått.
Jag är visst blott en fogel, men nog förstår jag det,
<tab>Att aldrig hon var nöjd med sin lott.
Nu har hon rest med ånga en tid med välbehag,
<tab>Men rättnu räcker ångan ej till;
Nu är hon obelåten, och <i>flyga</i> vill som jag;
<tab>Men gudskelof! jag tror hvad jag vill.

Tv skulle hon få vingar, Gud styrke då vårt hopp,
<tab>Om hon i luftens rike fick rå.</poem> 

<img>
<poem>
Då ref hon sönder solen, och månen åt hon opp,
<tab>Och vore lika misslynt ända.
Ty envis som den onde, hon ingen ro sig ger,
<tab>Om hon ej jemt har bråk och förtret;
Ja, om en engel stege i skor och strumpor ner,
<tab>Så blef hon aldrig bättre för det.

Att menniskan är häftig syns på fysionomin,
<tab>En konstig röst hon också har fått.
Hon ger ibland en hals, som om knifven satt uti'n,
<tab>Om henne minsta motgång har nått.
Då är förståndet borta. Om underverk hon ber,
<tab>Och blir i hast gudfruktig af tvång.
Men kommer då ej hjelpen i rappet alltid ner,
<tab>Så blifver hennes näsa så lång.

Hon måste vara född med en konstig fantasi,
<tab>Och underlig är ock hennes drägt,
Ty allt hvad trasor heter hon spökar ut sig i,
<tab>Att största oxe springer förskräckt.
Det lönar icke mödan att hålla några tal
<tab>Om nästet, som hon kallar för <i>stad</i>.
Der går hon melankolisk och skapar sjelf sitt qval,
<tab>Och aldrig ser hon ut riktigt glad.

Ja, stackars kräk, hon glömmer naturens enkla lag,
<tab>Och derför har hon sorger och brist.
Gud vare tack, att jag är en liten fogel jag
<tab>Och kan få gunga glad på min qvist.
Jag menskans flärd och dårskap rätt ofta skrattar åt,
<tab>Men ömkar mig också mången gång.
Mot hennes drömda lycka och hennes lumpna ståt
<tab>Jag byter ej min frihet och sång.
</poem>

*
</chapter>













<chapter name="Tröst">
<img>

<poem>Statt upp min själ! och fatta mod,
Och gråt ej tröstlös på ditt läger,
Ty sorgen skämmer bort vårt blod,
Så säkert som ett ordspråk säger:
<i>Att kringlan finns i bagarbod.</i>

Nog är väl kroppen stygg ibland,
Odrägligt svår och obelåten.
Men sörj ej öfver detta band,
<i>Ty har man tagit fan i båten,
Så bör man också ro'n i land.</i>

Du vet ju, att när kroppen blir
Jordfästad här i dödligheten,
förstörd af punsch och bäjerskt bier,
Så far du bums till evigheten
Liksom den snabbaste kurir.

Af dig är hvarje stjerna känd,
Fast du enfaldig här är vorden.
I himlen känner du hvar gränd,
Och derför längtar du från jorden,
Liksom du fått en broms i änd'.

Ja! kroppen snart förmultnad är,
Men uppå gyllne vingar fläktar
Du sjelf i himlens luft så skär,
Och lefver der af ljus och nektar,
Och ej af kabeljo som här.</poem>
</chapter>
<chapter name="Resan">
<img>

<poem>Det var vinter, min bror!
Och till Stockholm jag for.

Sjön var isande blå,
Jag tog skridskor uppå.

Fram gick vägen så rak,
Och en vind sköt på bak.

När jag kom till Djurhamn,
Tog jag pastorn i famn.

Toddy-vatten satts på —
Jag tror visst jag drack två.

Nu jag ansåg för bäst
Att ta släde och häst.

Öfver Wermdön jag for,
Öfver länsman jag svor.

Han bör af sin baron
Få en ny instruktion.

Den bör lyda helt kort
<i>Att ta backarna bort.</i>

Men det börja' bli sent:
Thorsbyfjärd är så gent.</poem>

<img>

<poem>Men jag hörde ett brak,
Såg på skjutsbond' min, bak.

Men der satt kära far,
Och oskyldig han var.

Men i hast blef han blek —
»Här är vaken!» han skrek.

Men jag tog mitt parti,
For en omväg förbi.

Jag ej ville ditåt,
För att slippa bli våt.

Men på Bethsede krog
En kopp kaffe jag tog.

Ekedahl for jag om
Och till Skuru jag kom.</poem>

<img>

<poem>Väl inbäddad i skinn,
Danviks tull kom jag in.

Allt var tyst, gudskelof!
Hela tulln låg och sof.

Det var mörkt i hvart hus,
Men på krogen brann ljus.

Och i rännstenens is
Stod på lur en polis.

Och han följde mig ner
Till mitt gamla qvarter.

Men han teg, och jag teg —
Och så gick han sin väg.</poem>
</chapter>
<chapter name="Höst">
<img>

<poem>Höstens ande sänker sig öfver jorden,
Svartgråa sväfva himmelens slitna skyar,
Som när jag hänger mina svarta byxor
<tab><tab>Ut för att vädras.

Vildt han kastar regn öfver dal och ängar;
Unnar oss gropar endast med lerigt vatten,
Som när en båtsman ger åt sin älskarinna
<tab><tab>Mustiga pussar.

Dyster och hjertlös med katarr och bröstvärk
Syftar han åt oss, att vårt lif förgöra;
Böjer despotiskt under paraplyer
<tab><tab>Suckande nackar.

Borta, försvunna äro skogens skalder,
Skapelsen ligger som en vän på bårer
Bleka naturen skådar jag igenom
<tab><tab>Kittade fönster.

Nordan trummar på min fönsterruta,
Solen har flyttat ur min mörka kammar.
Der i förbidan uppå bättre tider,
<tab><tab>Hänger jag lyran.</poem>

<img>
</chapter>

<chapter name="Vinter">
<img>
<poem>Vintern är älskad i den höga norden.
Sternorna gnistra och i trefna kamrar
Brasorna flamma och i köket ligga
<tab><tab>Frostiga hjerpar.

Ungdomen svärmar på de blåa fjärdar,
Klingande stålsko ristar blott glada runor;
Damernas fägring, gömd i krinoliner,
<tab><tab>Speglas i glansk-is.

Strålande kronor lysa dansens fester,
Ljufligt bland gubbar i förtroligt gille
Doftar emellan samspråk och <i>priffe</i>
<tab><tab>Sjudande toddyn.

Snöklädd hvilar lugn den mörkgröna skogen,
Älskande par i muffar och i sjubbskinn
Pröfva vid bjällror i gudomligt månsken
<tab><tab>Frustande fålar.

Lyran förstummas under frusna händer.
Solen är borta. Skalden i tunna rockskört
Sorgligt med näsan öfver termometern
<tab><tab>Forskar i gradtal.</poem>

<img>
</chapter>
<chapter name="Vår">
<img>

<poem>Menniskans pulsar hoppa som unga getter.
Själen sig mojar som en prest på landet.
Lärkorna sjunga i den blåa rymden:
<tab><tab>»Våren är kommen!»

Kitt och klister ryka ur öppna fönster.
Menniskans anlet strålar af idel godhet:
<i>Smulgråten</i> sjelf ser ut som han ville
<tab><tab>Bjuda på frukost.

Gårdar och stigar pyntas och sås och sandas,
Boningar vädras, spindeln körs på dörren.
Pigorna piska, grymma liksom profosser,
<tab><tab>Rykande mattor!

Fyrbenta fångar släppas ur qväfva <i>fängslet</i>,
Skyldra för solen med de krumma svansar,
Sparka i mullen, när de ängsligt varsna
<tab><tab>Bromsarna brumma.

Vågorna sjunga, vindarnas harpor spela.
Drömmande vandrar skalden i furuskogen:
Lockad af bäckens sorlande vatten,
<tab><tab>Sjunger hans sångmö.</poem>

<img>
</chapter>
<chapter name="Början, fortgång och slut">
<img>

<poem>Vi födas. Fåfängt vore det att klaga,
Att ingen frågar först, om vi behaga
Att blifva födda. Nej! till jordens zoner
Vi komma liksom skjutna ur kanoner;
Och presten läser öfver oss sin messa
Och en nattmössa sätts uppå vår hjessa.

Man, oåtsporda, oss på jorden ställer
Och lindar in oss liksom karameller.
Se'n växa vi, få kolt och skallra redan,
Och krypa, som små skaller-ormar sedan,
Se'n står man lull, blir stor, och många gånger
Vi längta att få skägg och polisonger.

Snart äro barndomslekarne försvunna,
Man yngling blir och tror sig allting kunna
Man läser Cicero, får lärda miner,
Att ej få snufva kläds man i bottiner.
Man kurtiserar, och förr'n man vet ordet,
Har man peruk och tur på nattduksbordet.</poem>

<img>
<poem>Man blir en <i>man i verken</i> och i staten,
Får lön, som räcker nätt och jemt till maten.
Man kan ej naken gå för vind och väder,
Hos skräddarn får man årskredit på kläder.
Man gör visiter, blir bekant i husen,
Får fästmö, se n man varit kär i tusen.

Man gifter sig, och tror sig nu vid målet
Af all lycksalighet. Då börjas skrålet
Af barnpig-sånger, skramlor och trumpeter;
Och svärfar gör konkurs, fast rik han heter.
Qvartalet räcker ej, man måste låna,
Och skägg och polisonger börja gråna.

Nu har man in i ålderdomen dragit.
Alltjemt har hoppet ljugit och bedragit;
Och skulle bättre inkomster nu dugga,
Så har man inga tänder till att tugga.
Till barndomsverlden man sin blick nu vänder,
Då man ej hade skägg, men bättre tänder.

Ej hjelper punsch och toddy mot podager
Och ej mot gikten, hur »<i>stor dos man tager</i>».
Man klår sig bakom örat och funderar,
Hvarföre lifvet oss så grymt handterar.
Och summan blir af allt hvad vi erfarit,
Att det har »<i>möda och arbete varit</i>».

Vi dö. Och fåfängt vore det att klaga,
Att ingen frågar först, om vi behaga
An dö. Nej! då vi minst det ana,
Vi visas ut från lifvets vädjobana
Och slutet blir, att ingen kan förklara,
Hvarfrån vi kommit, eller hvart vi fara.</poem>
</chapter>

<chapter name="Till en vän då han fick pastorat">
<img>

<poem><tab><tab>Så hvad det lider
<tab><tab>Får man omsider
Utaf Fortuna en önskelig släng.
<tab><tab>Länge du glade
<tab><tab>Gick här och hade
Gammaldags kapprock och lön som en dräng.
Uppå parnassen en gång så fager,
Frodig och modig tog du din lager.
Sen har du dragits, kutig och mager,
Stundtals med piller och dålig natur.
<tab><tab>Adjunkturen
<tab><tab>Bröt naturen:
Man kan tröttna på bättre, än vara adjunkt.
<tab><tab>Hals och lunga
<tab><tab>Blifva tunga:
Stockholmsluften förpestar ett blod, som är ungt.
<tab><tab>I Stockholm fan är lös.
<tab><tab>Om kroppen skall förströs,
Blir han bräcklig af nattvak, buteljer och mat.
<tab><tab>Bröst och vador
<tab><tab>Taga skador —
Du är lycklig, min bror som har fått pastorat.

*

<tab><tab>Tjensten var bister
<tab><tab>Som komminister.
Nu kan du hoppas en fredlig minut.
<tab><tab>Du slipper höra
<tab><tab>Bryggare köra,
Väja för åkare när du går ut.</poem>

<poem>Tryggt omkring fälten kan du spatsera,
Trådslitna byxor kunna passera,
Hakpung och bröstkorg börja florera,
Skilda från gatornas eviga pest.
<tab><tab>Damm och lera
<tab><tab>Ej genera:
Du ser sjelf om ditt landtbruk till  nöje och gagns,
<tab><tab>Stall och korna,
<tab><tab>Sockenbor'na
Lär du än evangelium, än préférence.
<tab><tab>Din tuting tar du lugnt
<tab><tab>Hvar qväll med din adjunkt,
Än vid brädspelets klang, än i skarp politik.
<tab><tab>I er båda
<tab><tab>Tycks man skåda
Englahufvu'n i moln utaf <i>Rettigs</i> fabrik.</poem>

<img>

<poem><tab><tab>Lyckliga dagar!
<tab><tab>Frodiga hagar!
<i>Hanar och hönor och kycklingar små!</i>
<tab><tab>Redan du vädrar
<tab><tab>Skogarnas tjädrar,
Lax och foreller i brusande å.
Allt på dig lyckan slösande öser,
Ren-ost och tunnbröd, färsk-öl, som pöser;
Bruna, bastanta norrländska töser
Slamra i väfstol och visthus och kök.
<tab><tab>Land och vatten,
<tab><tab>Sommarnatten,
Stå förgylda af solen vid himmelens bryn.
<tab><tab>Genom rutan
<tab><tab><i>Åreskutan</i>
Kan du se med dess snöiga hjessa i skyn.
<tab><tab>Hvad vill du mera ha?
<tab><tab>Du kan predika bra.
När du sjunger, så har du en ljufvelig röst.
<tab><tab>Om ej fanen
<tab><tab>Gjort kaftanen,
<i>Tändes stjernan af norden</i> väl snart på ditt bröst.</poem>
</chapter>
<chapter name="Vår-rim">
<img>

<poem>O! hvad kip, o! hvad pip
Uti skog, uti dal,
Uti björk, uti al!
Det är klang i hvar knopp,
En fiol i hvar topp.
Trast och siska har höjt
Hvar sin piccola-flöjt:
Och i granens karkas
Kuttrar orren sin bas.
Det är vår, det är vår!
I hvar åder det slår
Blott försoning och frid:
Det är kärlekens tid.
På hvar gungande gren,
Se, hur sött <i>liten-en</i>
Spetsar näpet sin mund
Med en ann' i förbund.
O! hvad pip,o! hvad kip!
Och en kyss, det är allt:
Ingen lysnings-anstalt,
Ingen bakelse-fest,
Ingen punsch, ingen prest.
Det är bröllop på stund,
Uti samma sekund,
Som man kysser på mund.
Ingen högvördig man
Nånsin klandra det kan:
<i>»Det går an. det går an!»</i>
O, du herrliga vår!
Ingenting öfvergår
Din förtrollande kraft.
Sodavatten och saft,
Punsch och kosteligt vin
Och likör superfin</poem>

<poem>Är ett fnask, är ett noll
Mot den enklaste fall,
Mot den ringaste bit
Af din gröna habit.</poem>

<img>

<poem>Kors! hvad du är gentil,
Hvad du har för en grace,
Om man ser din profil,
Eller ser dig en face!
Hvad är guld, hvad är namn,
Hvad är allt hvad jag drömt
Om allt stort och berömdt,
Mot den öppnade famn,
Som du räcker mig ömt?
Låt mig hvila en stund
Just så här vid din barm,
Låt mig pussa på mund,
Låt mig drömma mig varm
Här på blommande strand,
Låt mig pussa på hand
Och förnimma din röst,
Full af kärlek och tröst!</poem>
</chapter>
<chapter name="Hos min vän på landet">
<img>

<poem>Jag bor från stora verlden
<tab>På landet, jag,
Har klöfverfält och gärden
<tab>Och vattendrag,
Der stora fiskar gånga
<tab>Och äfven små:
Om de sig låta fånga,
<tab>Kan man dem få.</poem>

<img>

<poem>Jag jagtmark har, hvars like
<tab>Är sällsynt rar,
Och kräftor i ett dike
<tab>Med håf jag tar.
Om ned till ån vi qvista
<tab>För nöjes skull,
Skall du få se en <i>kista</i>
<tab>Med ålar full.</poem>

<img>

<poem>Min spanska nasse stönar,
<tab>Så fet och rund;
Till julen han mig lönar
<tab>Med sexton pund,
Han mojar sig i mylla
<tab>Och solens sken
Och kan på svält ej skylla
<tab>Som herr Bazaine.</poem>

<img>

<poem>Du föreställd skall blifva
<tab>För mina kor:
Brunella och Gullvifva
<tab>Och <i>Stora Mor:</i>
Och kalfven mellan <i>Kullan</i>
<tab>Och <i>Rosenklöf</i>,
<i>Sir Arthur</i> mellan <i>Pullan</i>
<tab>Och <i>Sommarlöf</i>!</poem>

<img>

<poem>Här hönsherrskapet gör sig
<tab>Små bunkalag.
Se, hvad de hugga för sig!
<tab>Ja, det tror jag!
Ett ordstäf jemt jag fäster
<tab>Mig vid med fog:
<i>Höns, käringar och prester
<tab>Få aldrig nog</i>.</poem>

<img>

<poem>Der bortom viken snurrar
<tab>Min väderqvarn.
Och här en spinnrock surrar,
<tab>Som spolar garn.
I väfstoln Kajsa slamrar
<tab>Och väfver dräll.
I smedjan Petter hamrar
<tab>Med skräll på skräll.</poem>

<img>

<poem>På fälten nästan höres,
<tab>Hur skörden gror.
Men ändå stundom störes
<tab>Min lycka, bror!
Allt, som lycksaligt skattas
<tab>På jordens ring,
Jag har, men ändå fattas
<tab>Mig någonting.</poem>

<img>

<poem>Hårdt är det att försaka
<tab>En hälft. Ack, ja!
»<i>En öm och trogen maka</i>»
<tab>Bör hvar man ha.
Jag uppgör och kasserar
<tab>Förslag hvar dag. —
Bäst är, du <i>annonserar</i>,
<tab>Så tycker jag!</poem>
</chapter>
<chapter name="Efter ett vårregn">
<img>
<img>

<poem>Vårsolen ler öfver vårgröna slätten,
Dimmorna sjunka i hafvet med fart.
Regnet har slutat med skurning och tvätten,
Allt är nu torkadt och mangladt och rart.
<tab>Strukna och märkta
<tab>Stå gullvifvor små.
<tab>Prestkragar stärkta
<tab>I backarna stå.
Fjäriln med rosor och guld på kasketten
Ingenting har i sin utstyrsel spart.

Sorlet, som hörs, är naturen som rör sig:
Lunderna susa vid källornas språng.
Aldrig mer roligt man har, än man gör sig:
Lifvet har löst sig ur bojor och tvång.
<tab>Vårsången klingar
<tab>I trastarnas kör.
<tab>Lärkan sig svingar
<tab>Som sångdirektör:
Glada studenter med Arpi framför sig
Tycks man ha klart för sig ännu en gång.

Vårfriskt eteriska daggperlor dugga,
Glindra i gräs och på nylöfvad gren.
Doftande står uti tallarnas skugga
Daggig linnæa i morgonens sken.
<tab>Bäckarna sqvala
<tab>I kapp med hvarann,
<tab>Gökarna gala,
<tab>Som ingen det kan.
Ärlor i språngmarsch småflugor sig hugga,
Backsvalan trippar på gullgula ben.

Skyarna sväfva så lätta och fria,
Skimra i guld öfver myggornas verld.
Solbrända pigor hos jungfru Maria
Ställa till svällande häcken sin färd.</poem>

<poem><tab>Orrarna spela
<tab>Och lefva som sju.
<tab>Tallstrunten dela
<tab>De ömt med sin fru.
Snöhvita <i>tärnor</i> kring stränderna skria,
Gunga ibland pá den böljande fjärd.</poem>

<img>

<poem>Haren i flykt öfver rågåkern genar:
Ack! om till jagt jag ej vore så klen!
Ekorrn i granarnas våningar skenar,
Än som en tok öfver stock, öfver sten.
<tab>Sorlande källor
<tab>I tufvor och snår,
<tab>Pinglande skällor
<tab>Och bräkande får!
Humlorna surra kring blommiga renar,
Harkrankar vingla på rankiga ben.

Sprittande lif har den ringaste löja.
Menskan har mer: hon har <i>rang och talang</i>.
Derför, o broder! ej låtom oss dröja
Helsa naturen med <i>sång och harang!</i>
<tab>Torka bort tåren
<tab>Och sorgerna spar!
<tab>Egna åt våren
<tab>En skål eller par!
Titta mot stranden, hur vågorna höja
Skummande bägarn med jubel och klang!</poem>

*
</chapter>

<chapter name="Gubben">
<img>

<poem>Äfven jag har lugnt
Uppå tidens haf
Gladt och hoppfullt lekt.
Nu är lifvet tungt,
Nu är hoppet blekt,
Och jag lutar allt mer mot min graf.

Räds jag den? O, nej!
Tiden som en ström
Ilar rastlöst bort.
Lifvet är en dröm;
Men jag sörjer ej,
Att den drömmen var flyktig och kort.

Se, hur år från år
Blomstret uti skog
Dör för höstens vind.
Spörj mitt gråa hår,
Spörj min skrumpna kind.
Om jag ännu ej sjelf lefvat nog.

Sorgen mig ej spart.
Som en oförrätt
Togs den af min själ.
Men jag insåg snart,
Då jag såg det rätt,
Att den endast var sänd till mitt väl.

Utaf glädjens stund,
Utaf lifvets frid
Har jag minnen än.
Dock ej <i>en</i> sekund
Af den flydda tid
Vill jag börda tillbaka igen.

Skön är solens brand,
Och dess ljus är kärt
I vårt skumma grus.
Bortom grafvens rand
Har min tro mig lärt,
Att det flammar ett skönare ljus.</poem>
</chapter>
<chapter name="Sockenskräddaren">
<img>

<poem>Lita visa vill jag sjunga, jag-san
Den skall bli af allra-finsta slag-san.
<tab>Det skall Gud min veta,
<tab>Sjunga och arbeta,
Det är just hvad jag kan friska tag-san.

Fullt med arbet' hänger i mitt tak-san
Fogdens byxor, sönderspruckna bak-san.
<tab>Han är rik och mäktig,
<tab>Men fast han syns präktig,
Är han, oss emellan sagdt, ett vrak-san.

Lagmans res-rock hänger der af skinn-san
Det är karl att vara styf och stinn-san.
<tab>Högförnämt han ståtar;
<tab>Men som folket pratar,
Lagen kan han vända ut och in-san.

Dessa svarta kamlotts-västarna-san
Skola passa herr adjunkten bra-san.
<tab>Aldrig jag som mästar'
<tab>Annat sett, än västar:
Byxor har han visst ej råd att ha-san.</poem>

<poem>Åt herr pastorn är jag alltid van-san
Att ta fläckarna ur hans kaftan-san.
Det är klart som dagen,
Det är alltid lagen,
Hvar gång gubben kommer ifrån stan-san.

Den kavaj, som jag nu syr uppå-san
Den tillhör vår båtsman N:o 2-san.
Gratis vill jag lappa
Både rock och kappa,
Om han bara ville ryssen klå-san.

Snäller fästmö har jag här i byn-san,
Blåa ögon, rosenröd om hyn-san.
Död är hennes moder.
Hennes far och broder!
Efter dem hon ärfde fyra svyn-san.

Läsa kan hon nästan i hvar bok-san,
En förståndig menska, qvick och klok-san.
Nyttig öfver måtta,
Om sej som en råtta,
Och så dygdig som ett litet tok-san.

Klockarn nog försåt för henne satt-san,
Men si, flicka hon var ej så fatt-san.
Hon var för belefven,
Klockarn fick dra vefven,
Kär och tokig som en klockarkatt-san.

Bröllop skall det bli af hjertans grund-san.
Der skall hon som jag på bordets rund-san
Skräddaryrket drifva.
Lycklig skall jag blifva
Som om jag fått hela <i>Bomarsund</i>-san.</poem>

*
</chapter>
<chapter name="November-qvitter">

<img>

<poem>All naturen kufvas
Utaf storm och is,
Trän och buskar lufvas
På ett röfvarvis,
Flora fjerran dragit,
Hon, som var så god;
Skylten in hon tagit
Från sin blomsterbod.

Knappt en skata skrattar,
Ingen mås jag hör.
Vissna löf jag krattar
Trappan utanför.
Lundens fägring föres
Bort som annan lump;
I dess krona höres
Ingen lyrisk stump.

Höstens andar rufva
Öfver skog och snår.
Jemt i väderhufva
Himlens anlet står.
Ja! I fåfängt skolen
Se en skymt derur:
Månen, liksom solen,
Är en dimfigur.

Ingen tröst ger snuggan,
Allt är: usch och O!
Ängsligt grymtar suggan,
Ängsligt råmar ko.
Nordanvindar hvassa
Slå i port och grind.
Tupp och höna brassa
Skoftet bidevind.

Dock jag vet en annan
Tröst vid egen härd:
Gubbar! hit med kannan,
Hon är pengar värd!
Bäst är att ha ruter
Nu i själ och kropp:
Hör hur vinden tjuter,
Se hur sjön slår opp!</poem>


<img>
<poem>
Annat er ej vänten,
Hösten är besatt.
Strunt! låt elementen
Slåss som hund och katt.
Fan ger jag krakelet,
Lifvet är så kort:
Sångmö! rör på spelet
Och slå sorgen bort!</poem>

*
</chapter>

<chapter name="Lifvets haf">
<img>

<poem>Det är hos skalderna en gammal vana
Att likna vid ett haf vår lefnads bana;
Och uppå dem vill man ock skulden skjuta,
Att kroppen har fått namn af lifvets skuta.
Men fastän ordet stöter oss för bogen,
Bedröfligt nog! är bilden sann och trogen.

Som andra skutor vi af stapeln löpa
Och vara redare med namn oss döpa,
Och presentabla stå vi, hvad det lider,
Med topp och tackel riggade omsider.
Allt blir nu ansatt, och allt godset styfvas,
Och in som ballast katekesen hvfvas.

Men tiden inne är att gå och lasta,
Till skolornas lastageplats vi hasta.
Lastrummet fylls ur vetenskapens grufva,
Lektorer gå som sjåare och stufva
Forn-klassisk lärdom, prosa och poeter,
Till däcks-last språk och andra rariteter.

Och stolta nu att vi ha fått in lasten,
Betygens vimpel hissa vi på masten.
Konversationens vattenfat nu fyllas,
Och skick och hållning som galjon förgyllas.
Syperba sjökort fantasien ritar,
På hoppets ankar man fullkomligt litar.

Vi lägga ut från land på lifvets bölja,
Och vilda stormar på hvarandra följa;
Ty stiltje finns ej på ett haf som detta.</poem>

<poem>På lyckans tempel strax vi kurs nu sätta;
Till hennes guld-kust längta vi så gerna:
Som på en fyrbåk tro vi på dess stjerna.</poem>

<img>

<poem>Men ack! hvem vet ej, hur det gick på färden! —
Det finns så många dolda grund i verlden,
Som ödets lotsverk ej behagat pricka.
Förgäfves varsamt vi omkring oss blicka,
Förståndets kompass visar också miste —
Och ofärd kom, förrän vi ordet visste.

Fullkomligt lycklig ingen seglar öfver
Ett haf så nyckfullt. Ingen klok manöver
Kan rädda ifrån lifvets mörka öden.
Men ett jag vet: att sorgerna och nöden
Och stormarna på lifvets haf vi slippa,
Då skrofvet kantrar — emot dödens klippa.</poem>

*
</chapter>

<chapter name="Till mitt porträtt (i en poetisk kalender)">

<poem>
Sorgligt ljuda mina strängar,
Deras sed det aldrig var;
Men att visa sig för pengar
Är dock hårdt på gamla dar.
När ej ungdom finnes mera.
Ögats eld och klarhet ej,
Hvarför då litografera
Gubbens konterfej?


Våra lockar åren lugga
Och strö puder i till slut.
Kors! att detta är min skugga,
Som ser så pass hygglig ut!
Ja, artisterna de glada
Måla oss i all vår ståt.
Kosmetik och märgpomada
Gör väl också åt.
</poem>
<poem>
Nå ja! låt belåtet sitta
Som förläggarns laga fång.
Gubben ock behöfver titta
Utom knuten någon gång.
Ifrån tull och dito taxa
Gör han nu en liten rund,
Kanske opp till Avasaxa,
Kanske ner till Lund.

Är du färdig? ja vasserra!
Uj, hvad det skall bära af,
Än med ånga, än med  kärra,
Ömsom öfver land och haf.
»Som en mjölsäck»  bör poeten
Skakas utaf bara hin,
Annars, I godt folk, ej veten
Hvad som  finns uti'n.

Låt oss tömma afskedsskålen!
Res som om jag reste sjelf:
Hugg en prestost uti Smålen
Och en lax i Ljusne-elf!
Helsa alla kära ställen,
Vännerna kring land och strand;
Glöm ej forsarna och fjellen
I  mitt barndomsland!
</poem>
</chapter>
<chapter name="Suck vid havet">
<poem>
Nu sommarn gått till ända och hösten raskar på
Med stora steg att göra oss den äran.
Gud gifve, jag fick råda, jag skulle laga så,
Att aldrig vi behöfde att besvära'n.
Jag älskar sol och blommor och gullgult sommarsmör,
Men gula blad om hösten har jag ej sinne för,
Och stormen tillhör fan och litanian.

Jag har nu mina griller, och hvem har inte det!
Jag räds, då hösten skakar sina vingar.
Min sommarfröjd har brustit liksom ett spindelnät,
Och ingen fogel mer i björken klingar.
Och <i>gästerna</i> ha flyttat ifrån min nakna ö,
Ack alla ben, som plaskat uti min vackra sjö,
De äro nu försvunna allesamman.
</poem>

<poem>
Och mellan höstens andar nu skiftas Floras kram,
Och hafvet mot min kust ursinnigt ränner.
Ja nu är tiden inne att suga pä sin ram,
Och sucka efter sol och sina vänner;
Och alla kaffesystrar och alla Bacchi barn
Med hela attiraljen af glas och kaffeqvarn —
Allt speglas troget i ett sorgset minne.

O, ljufva blomsterfester, o, sommarfröjd, god natt!
Från fjellen hör jag nordanvindar draga.
Och Ægirs nätta döttrar, som summo förr så gladt,
Med stora magar välta nu och klaga.
Här hjelper  ej att sjunga, här hjelper ingen bön —
Jag tror, det börjar snöga,  »<i>natur, hvad du är skön!</i>»
Må ej din skönhet oss afdagataga!
</poem>
</chapter>
<chapter name="Landsvägs-Poesi">

<img>

<poem>Farväl, du gamla stad, farväl, Norrtull!
Jag far ifrån er, för mitt nöjes skull,
Som fogeln glad, som sluppit ut ur buren.
Farväl, Sankt Erik, målad uppå muren!
Du ser mig ut att vara några år,
Och litet flat — att du i porten står.
Ett visst medlidande med dig jag hyser:
Tulln vaktar nog sig sjelf—gå in, du fryser!

*

<i>Stallmästargården</i> nu förbi jag styr,
Ett ställe, fullt af punsch och äfventyr.
Kappkörningen går nu som bäst på isen,
Och folket trängs och sneglar på — polisen.
Är vädret stekhett, regnigt eller kallt,
Polisen är, som luften, öfverallt.</poem>


<img c>STALLMÄSTARGÅRDEN.</img>
<poem>
Den har, som jag, här ingenting att göra.
På vädjo-banan ämnar jag ej köra,
För mig att åka si så der <i>»på herr»</i>,
Det lönar ej med en gästgifvar-märr.

Jag hellre vill i ögnasikte taga
Det härliga, det mångbesjungna <i>Haga</i>,
Och skulle jag få välja plats att bo,
Uti dess park jag slog mig ned i ro.
Men som det säkert sig ej låter göra,
Så är det kanske klokast — att vi köra.
</poem>
<img>



<img> </img>

<poem>Jag <i>Kyrkogården</i> här till venster ser,
En folkrik stad, som byggs allt mer och mer;
Och länge står ej något tomt och öde.
Sin egen <i>byggnads-ordning</i> ha de döde:
De bygga nedåt, icke ofvantill,
Djupt, skuggrikt, mystiskt äfven, om du vill.

För solen, såsom vi, ha de ej sinne:
Från <i>andra sidan</i> ha de dagen inne.
Och se'n de flyttat in, hvar i sin graf,
Stängs dörren till — och se'n hörs ingen af.
På dödens gåta man förgäfves stafvar.
Farväl, I döde! Frid med edra grafvar!</poem>

*

<poem>Bredvid förgängelsen och dödens blund
Står lefnadsfriskt det gamla <i>Hagalund</i>,
Med Bacchi drufvor, flätade kring pannan.
Bindmössor ser jag skymta om hvarannan.
För dem jag känner, då jag far förbi,
För ögonblicket, ingen sympati.</poem>

<img>Hagalund.</img>


<img><sc>Frösunda.</sc></img>

<poem>Farväl, <i>Frösunda!</i> Du. är »kändt i orten».
Det mesta, som man ser af dig är porten.</poem>

*

<poem><i>Lings</i> graf till höger här vi ej förgäte,
Och för hans själ det kära <i>Annelund</i>.
Jag ville blott, att såsom egen grund,
Hans enka fått det till ett enkesäte.</poem>

*

<poem><i>Järfva värdshus</i>, tomt och naket,
Är dock vidt och bredt bekant,
Här stod glädjen högt i taket
Fordomdags, och det bastant.
I det ädla drufvoblodet
Döptes mången törstig själ.
Nu är stället ej på modet —
Derföre, farväl, farväl!

På den brända tomten grodde
Fröjd och gamman forna dar.
<i>Elis Schröderheim</i>, der bodde,
Och då vet man hur det var.
<i>Järfva</i> nu är i sitt nedan,
Det var andra tider då.
Elis borta längesedan —
Derföre, kör på, kör på!</poem>

<img><sc>Annelund</sc></img>

<img>Rotebro</img>
<poem>Aj! jag tappade min vante!
Nej, här fick jag honom fram!
Hoppsan! gamla »Rosinante»!
Hejsan! gamla häst-madam!
Färden kan jag icke skylla,
Den gick raskt och hurtigt, ptrro!
Här är det för gräl och fylla
Vidtbekanta Rolebro.
</poem>
*
<poem>
Landsväg liksom sjöväg suger,
De ha tycke af hvarann.
Uppå Märsta ätas kan,
»<i>Om man matsäck har, som duger</i>»</poem>
<img>Märsta</img>
<poem>Jag låg uppå <i>Alsike</i>
Och frös, ty det var kallt.
Jag aldrig känt dess like,
Det bet mig öfverallt.
Då natten var förliden,
Var kroppen öm och svår.
»Jag mins den ljufva tiden,
Jag mins den som i går.»

Farväl! i hast jag sade
Och gaf <i>Alsike</i> fan,
Rätt glad att jag blott hade
Sex fjerdingsväg till sta'n.
Jag knappast kan omtala
Min fröjd i denna stund. —
Nu är jag i <i>Upsala</i>,
Och hungrig som en hund.</poem>

<img>
</chapter>


<chapter name="Lifvets vexlingar">
<img>
<poem>Strid och vexling menskan följa
Genom lifvets dunkla dröm,
Der vi ängsligt stå och skölja
Trasorna i tidens ström.
An åt lyckan man sig gläder,
Än man naggas bit för bit,
Än man drifs för vind och väder,
Som ett yrfä hit och dit.

Lifvets gång är enahanda:
Ingen rast och ingen ro;
Är man född i Haparanda,
Skall man dö i Falsterbo.
Underlig är menskans vandel,
Om man den betraktar rätt.
Bäst man snusbod har och handel,
Sitter man på <i>taburett</i>.

Fåfängt går man här och koxar,
Att sitt öde se förut,
Är man född att mota oxar,
Blir man rik grossör till slut.
Stundom för att gifmild vara,
Känner lyckan ingen gräns,
Mången ifrån fänrik bara,
Knogat upp till excellens.

Så ser man ock mången vandra
Arbetsam, men dock i nöd,
Medan uti lättja andra
Simma uti öfverflöd. —
Roligt vore det att veta
På hvad grund det är så stäldt,
Att en del skall ha det feta
Och en annan stå på svält.

Dock, hvad kan det, på det hela,
Röra oss, jag fråga vill?
Ödets makter med oss spela
Utan att oss spörja till.
Fåfängt är det att vi spana,
Hvarför ödet så befallt; —
Men det är ju menskans vana
Lägga näsan uti allt.</poem>
<img>
</chapter>


<chapter name="En vårmorgon">

<poem>Vid en liten bäck som bullrar
Ligger jag förnöjd och glad,
Och min lilla korpus kullrar
I ett riktigt rosenbad.
Fjärilar och sländor leka
Glänsande i morgonsol'n.
Muntert mig på näsan peka
Sippan och violn.

Liten talltrast står och bockar
Med sin flöjt på lummig gren;
Vinden fattar mina lockar
Och friserar om tupén.
Västen öppen, barmen naken,
Utan hatt och paletå —
Det gör ingenting till saken,
Det ser ingen på.

Fritt må vindarne mig lufva,
Fritt må jag bli brun om hyn!
Hufvudet på gräsets tufva,
Benena rätt opp i skyn!
Jag natur vill njuta bara
Ända till dess djupa grund.
Låt mig glad och tokig vara
Blott en liten stund.

Orren spelar- på sin lyra.
Ekorr'n uti björken gnor.
Mjuka tjenare, herr Myra!
»Får jag lof att säga bror?»
Ingen under att du stånkar:
Släpp den här och gå din kos!
Säg, när denna stock du kånkar,
Hvem du tjenar hos?</poem>

<img>



<img>

<poem><i>Virtuos</i> på kam och giva,
Göken gal i granens topp.
Liten knubbig Nyckelpiga
Svänger sig i röd salopp.
<i>Hvar bor du min lilla tärna,</i>
Hvem har jungfruns kappa sytt?
Hvart kan hon som längst sig ärna?
Fick jag svar? Jo pytt!

Nej! nu börjar solen titta,
Allt för nitisk i sitt kall.
I din skugga låt mig sitta,
Söta gamla farbror Tall!
Endast för att se på våren
Har jag hit i skogen gått.
Farbror är väl bra till åren,
Farbrors hår är grått!

Kraftfull tycks ändå hvar sena,
Fastän håret blifvit tunnt.
Men låt bli! hvad skall det tjena
Kasta ner så mycket <i>strunt?</i>
Är det farbror sjelf som måttar?
Är jag kanske till förfång?
Kors! jag tror att farbror spottar
Tuggbussar, fi donc!

Ack, natur! när får jag möta
Dig igen med lif och själ?
Ty jag måste hem och sköta
Mina pligter nu, farväl!
Jag ditt glada sällskap saknar
Under dagens bråk, min vän!
Nästa morgon, då jag vaknar,
Kommer jag igen.</poem>
</chapter>


<chapter name="Dagbräckningen">
<poem>
Och vinden han far öfver böljans skum
Och ropar åt dimman:  »Ge rum, ge rum!»

Och skeppen han helsar på böljans bryn:
»Till segels, kamrater! Det bräcker i skyn.»

Han susande far inåt landet se'n
Och ropar: »Vak upp, det är dag alltre'n!»

Han ropar till skogen med vänligt sus:
»Häng ut dina fanor i solens ljus!»

I fåglarnas nästen bland löf och ljung
Han ropar: »O fogel, vak upp och sjung!»

Till tuppen han far under bondens ås;
»Det dagas; vak upp, tag trumpeten och blås!»

Han hviskar till åkern, af kornax tung:
»Vak upp och dig buga för dagens kung!»

Till  bykyrkans torn han ställer sin väg:
»Vak upp, o klocka, och tiden sägl»

Men kyrkogården han  nalkas intill
Och hviskar: »Ej än! ligg still, ligg still!»
</poem></chapter>
<chapter name="Visa (Jag flyttat har till landet)">
<img>
<poem>
Mel:<i>»Jag spelar och jag dansar,
Jag sjunger blott och ler.»</i>

Jag flyttat har till landet,
För landet är jag svag.
En tok är den, som kan det,
Och inte gör som jag.
Jag tog mitt pick och pack och for,
Hoc est, med allt som jag och mor
<tab>Behöfde.
<tab>I Sköfde
Hon fick två söta kor.

Vår lilla röda stuga
Står skuggad af en lind.
Två höga björkar buga
Och ta emot vid grind.
Och trädgård ända ned till strand,
Der sjelf jag satt hvartenda grand.
<tab>Och häckar
<tab>Och bäckar
Och två potatisland.

Oss berg och skogar skygga
Mot stormens il ibland.
Och båt har jag vid brygga
Och strömmingsnot på strand.
Jag köpte höns och gris och gås,
Jag köpte säd, som skulle sås,
<tab>Från Riga.
<tab>Och piga
Vi stadde från Borås.

Kalaser se vi sällan,
Och gudskelof med skäl.
Det är just sjelfva källan
Och konsten att må väl.
Man bjuder ej, då ingen bjöd;
Kanske en vagn per år med nöd
<tab>Här stannar:
<tab>På grannar
Finns här ej öfverflöd.

Syns stundom <i>svarta hästen</i>
Och schäs med gullgul rand,
Det fogden är och presten,
Som helsa på ibland.
En risp uppå vår förstukvist!
Att ha kalas båd' först och sist
<tab>Ej näns man.
<tab>Med länsman
Man får sin enkla whist.
</poem>


<poem>
Af hvad jag sagt I fatten
Nu visst mitt lif och kall.
Får jag blott nämna katten,
Sä är min visa all.
Och finns det någon som  mig spör,
Hvad vi för resten ta oss för, —
<tab>In summa:
<tab>Min gumma
Gör korf och  jag likör.

Min sångmö! Låt oss tänka
Och hålla liten  rast:
Hvem skall jag visan skänka
Att få den spridd i hast?
Jo, jag far, medan vinden blas,
Och visar, fröjdefullt, förstås,
<tab>Mitt foster
<tab>För moster,
Som bor i Alingsås.
</poem>
</chapter>
<chapter name="Snöfantasi">
<img>
<poem>
Från molnen falla silfverhvita lappar,
Och kanske redan flera tusen kappar
Ha kommit ned, om man dem skulle samla.
Men vore det nu silfvermynt som skramla,
Vi bure dem i säck. allt hvad vi orka
Till kakelugnen hem, för att dem torka.

Det vore ganska eget, och tillika
Vi kunde i en hast bli mycket rika.
Bekymren då ej blekte våra lockar:
Man ju behöfde endast göra bockar.
Då gingo alla, både folk och kungar,
Och samlade i kolossala pungar.

Men om I nu handgripligen dem fatten,
Så fån i händren fulla utaf vatten.
Men fryser det, så är man så erfaren,
Att man tar skidor på och går på skaren,
Och får man ingen varning af polisen.
Så tar man skridskor på och går på isen.
</poem>
<poem>
Se nu för ro skull omkring land och sjöar,
Hur allt blir hvitarc, ju mer det snöar,
Och  far det hållas några dygn i raden,
Så händer att det går långt öfver vaden.
Då blir det lif och brådska utan måtta
Att  bana väg, som kallas för att <i>skotta</i>.

Visst vore snön till mera praktisk nytta,
Om man af massan kunde få en bytta,
En soppterrin, fregatter och kasteller,
Prostgårdar, fängelser och bönkapellen
Molin då kunde fort och billigt forma
Statyer at oss alldeles enorma.

Då blef oss vintern kär, och hela massan
Af snö och drifvor till fördel för kassan.
Man finge boningar för kristlig hyra,
Och arkitekter blefvo ej så dyra.
Naturen kunde då tillhopasnöga
Ett <i>universitet</i> som kostar föga.

Då blef det  luft i luckan uti norden,
Och polen blef det bästa land på jorden.
Ett föremål blef drifvan för exporten,
Ty alla ville ha af nya sorten.
.Man lefde opp, och ingen tänkte mera
Att ta till schappen eller emigrera.
</poem>
</chapter>
<chapter name="Missräkning">
<poem>
I yngre dar jag tänkte att bli prest.
Hvem vet, kanske det hade varit bäst.
Jag hade då fått gå i svart kaftan
Och rökt min pipa makligt hela da'n.
Jag vet ej, men det föll mig in ibland,
Jag skulle biskop bli i Hernösand.

Jag hade redan gjort mig upp en plan
Att läsa glupskt — men snart jag gaf det fan.
Jag fick en svåger, som var sjökapten,
Och läsa blef det mycket mindre se'n.
Jag trifdes helst på blåa vågens djup —
Han hade en för präktig segelslup.

Och glad jag flög om sommarn fri och lös,
Om vintern satt jag innestängd och frös.
I boken hängde näsan gredelin:
Den tiden fanns gudsgåfvor af latin.
Och till på köpet snäste mig hvar dag
En informator, lika lat som jag.

Men ack, en vår, jag mins: termin var slut.
Gymnasium jag hade tråkat ut.
Hvar lektor snart uppå sin lager sof,
Uppå dess panna låg ett <i>gudskelof!</i>
Och Cicero, Ovid och annat rart
På högsta hyllan sattes opp med fart.

Till Lissabon min svåger färdig var:
»Vill du gå med, så gör dig genast klar!» —
Det var en karl, som stod vid sina ord.
Jag gret och snöt mig och gick strax ombord,
Och vågen fnös i sommarsolens brand ...
Och nu farväl, mitt gamla fosterland!
</poem>

<poem>
Men det blef storm, och jag blef sjuk på stund
Bad Gud — och satt's i land 1 Öregrund.
Tillräckligt utaf sjön jag hade känt;
Jag for till Upsala och blef student,
Blef knöl om qvällen på ett punsch-kalas:
Det var så fasligt, fasligt stora glas.

Men det är många, många år se'n dess,
Och många gånger har jag haft process
Med lyckan sedan; och hvad helst hon gaf,
Men prest och kräckla — det blef inte af.
Ack, det var synd! jag hade mått så godt,
Och skulle sett så bra ut i kalott.
</poem></chapter>


<chapter name="Visa på landet">
<img>
<poem>
Utan buller, utan flärd
Sjunger jag min visa.
Jag förnöjd är med min verld
Och  vill glädjen prisa.
Jag vet ej hur det är fatt.
Jag tar lifvet lätt och gladt;
<tab>Lätt och gladt,
<tab>Lätt och gladt;
Kan dess sorg ej fatta,
Ha ha ha!  men skratta.

»<i>Jorden är en jämmerdal</i>»,
Presterna predika.
Jag med deras fromma tal
Kan mig ej förlika.
Jag en annan åsigt har:
Jag tar jorden i försvar,
<tab>I försvar,
<tab>I försvar
Mot de sidenhattar,
Ha ha ha! och skrattar.
</poem>

<poem>
Lyckans gunst mig svika må.
Mången rik jag känner.
Afund jag ej kostar pä
Mina rika vänner.
Jag är nöjd med dagligt bröd,
Åt kalas och öfverflöd,
<tab>Öfverflöd,
<tab>Öfverflöd,
Som  så högt man skattar,
Ha,  ha, ha! jag skrattar.

Enkelt är mitt lefnadssätt,
Mödan ej  bedrager:
Flit gör kroppen frisk och  lätt,
Lättjan har podager.
Ofta hon bedröfvad går,
Jag min åker kör och sår,
<tab>Kör och sår,
<tab>Kör och sår,
Gård och täppa krattar,
Ha,  ha  ha!  och  skrattar.

Går mig verlden mot, välan!
Modet jag ej fäller,
Han som bor deroppe, Han
Nog till rätta ställer.
Himmelen är jordens vän:
Jag får nog så godt igen,
<tab>Godt igen,
<tab>Godt igen.
Nya tag jag fattar,
Ha, ha, ha!  och skrattar.

Ljuflig är naturens röst,
Landet är min lycka.
Lifvets glädje är min tröst,
Hur vår prost må tycka.
Kommer han en vacker dag
Och predikar annat slag,
<tab>Annat slag,
<tab>Annat slag,
Jag pokalen fattar,
Ha,  ha, ha! och skrattar.
</poem></chapter>

<chapter name="Fly">
<img>
<poem>
Hör du liten fågel, som i trädet sitter!
Höstens vindar hvina öfver sjö och strand.
Sommarn en gång kommer, spar till dess ditt qvitter.
Fly! det ligger rimfrost öfver skogens rand.
<tab>Jag här måste vara
<tab>Qvar, men du kan fara
Fritt och lyckligt till ett bättre land.

Solen   mer ej värmer, dagen knappast lyser;
Härjande kring fälten nordanstormen far.
Löfven sorgligt prassla, källans vatten fryser.
Fly! förrän att döden i din vinge tar.
<tab>Vi få långa nätter!
<tab>Öfver berg och slätter
Snart naturn sitt vintertäcke drar.
</poem>
<img>
<poem>
Fri och öppen står dig hela vida verlden,
Mången dal mer varm än nordens kulna ö;
Ufven skriar hemskt derborta öfver fjärden.
Fly! det bådar döden, storm och is och snö.
<tab>Du har fria vingar.
<tab>Snabb och lätt du svingar
Obegränsadt öfver skog och sjö!

Sångens källa frusit; all din slägt är borta,
Du är dödens offer, om du dröjer än.
Natten är så villsam, dagarna så korta.
FIy! men glöm ej bort din gamle sångarvän!
<tab>Svärma, sjung och hoppas,
<tab>Och när våren knoppas,
Kom och sjung uti mitt träd igen!
</poem></chapter>


<chapter name="Norrlänningens hemlängtan">
<img><big><b><sc>Norrlänningens Hemlängtan</sc></b></big></img>
<table o>
<td><poem><b>V</b>äl längtar du åter till fädernas strand
Mitt hjerta! Du slår så oroligt,
När barndomens minne dig hviskar ibland
Om hembygdens dalar förtroligt.
Förgäfves du ångrar den brännande lust,
Som gäckande dref dig till främmande kust
<tab>Från enfaldens skogar och dalar.

Hvad drömde du väl om den främmande jord,
Hvad sökte du fjerran i söder?
Ack! sökte du hjertan? Fanns det ej i nord :
Hvar fann du väl trognare bröder?
Hvad diktade hoppet, hvad  »brände din håg»,
Hvad såg du i söder, som icke du såg
<tab>I enfaldens skogar och dalar?

Jag minnes min hembygd vid dånande flod,
Der molnen sig hvila på fjellet,
Der åldriga skogen mot stormarna stod,
En grönskande sköld kringom tjället;
Der lifvet  var  oskuld,  der friden blott log.
När solen rann opp, eller nattvakan slog
<tab>I enfaldens skogar och dalar.

Väl sofver min fader. Det sjungande haf
Vid grönskande strand honom söfver.
Och björkarna gro kring den älskades graf
Och fläta sitt skugghvalf deröfver.
Men fädernetjället, det blommar dock än,
Och moder och vänner mig mana igen
<tab>I enfaldens skogar och dalar.</poem>
</table>
<poem>
Jag kommer, jag kominer väl fjerran ifrån
En gång till att famna er åter...
Dock — kanske för sent står den enslige son
Vid grafvames runor och gråter;
Och står då förskjuten, der älskad  han  var,
Och  klagar vid  minnet af forntida dar
<tab>I  enfaldens skogar och dalar.
</poem></chapter>

<chapter name="Ödmjukast">
<poem>
Lefva vill jag några år,
Fast jag grå är vorden,
Nota bene om jag får
Stanna här pä jorden.
Skall jag dö, fast jag ej vill,
Har jag svårt att ligga still:
Får jag lefva lite till,
Tackar jag ödmjukast.

Verlden är ju ganska bra:
Kung och undersåten
Kan ej någon bättre ha,
Om han är belåten.
Men om också en och hvar
Missnöjd packar in och far,
Bara jag får stanna qvar,
Tackar jag ödmjukast.

Sverige är dock bäst af allt.
Ingen bättre skapar.
På vårt jern af bästa halt
Sjelfva England gapar.
Skogar vi gudsgåfvor fått,
Pengar uti rågadt mått:
Får jag hälften på min lott,
Tackar jag ödmjukast.

Stockholm uti Mälar-vrån
Högst i rang jag ställer.
Sådan stad ej finns i mån
Och i sol'n ej heller.
Hvilken Djurgård, hvilka torg!
Jernväg fram till Göteborg.
Ericson, som haft försorg,
Tackar jag ödmjukast.
</poem>
<poem>
Här är lif och  fläng och skump,
Aldrig fred man  håller,
Dyker uti Gjörckes sump,
Skrifver protokoller.
Pä  kalas jag oerhördt
Gått i frack med sidenskört.
För allt hvad jag sett och hört
Tackar jag ödmjukast.

Att jag här hört Jenny Lind
Fröjda själ och  öra,
Att jag från teaterns vind
Fått Neruda höra;
Att jag Hjortsberg sett på scen,
Sett Museum  bygdt af Kléen,
Att jag sett Pepitas ben,
Tackar jag ödmjukast.

Sök,  min  vän,  bevis och skäl,
Ett är ändå gifvet:
Att se glad ut och  må väl
Summan  är af lifvet.
Rädd att visan är för lång,
Slutar jag för denna gång.
Den, som  läser denna sång
Tackar jag ödmjukast.
</poem>
</chapter>

<chapter name="Sång i november">
<poem>Kring min lilla stuga drifvorna sig packa,
Millioner flingor dansa utur skyn.
På min fönsterruta två talgoxar hacka,
Insvept uti dimma ligger hela byn.
<tab>Det blir is till natten!
<tab>Öfver land och vatten
Bore rynkar sina ögonbryn.

Frosten mina fönster ritar med etyder,
Landskap och  figurer uti raska drag.
På fullkomligt mästerskap det tyder:
Uti hvarje drag, hvad styrka och behag!
<tab>Finaste figurer,
<tab>Renaste konturer!
Det är höjden af naturanlag.

Vintern är så vacker, fast den höga solen
Gått till kojs en stund i molnens paulun.
Jorden snygga kläder fått från himlapolen:
Se hur godt hon mår, inbäddad som i dun!
<tab>Ej ett damm man hittar,
<tab>Hvitt är hvart man tittar.
Jorden har trädt upp som <i>Hvita frun</i>.

Fastän nordan brummar, knäpper jag på lutan,
Treftta furubrasan sprakar på min häll.
Nu är hemmet godt att sitta inom  rutan:
Ute vill jag icke svärma kring i qväll.</poem>
<poem><tab>Det må gerna höken:
<tab>Godt jag mår som göken
I  mitt lilla, varma vintertjäll.

Vår och sommar skalden allrahelst vill prisa,
Det från hedenhös var alla skalders lag.
Jag i vinterrusket sjungit nu min visa,
Och dess mening lyder uti sammandrag:
<tab>Att man gläds och lider
<tab>Ömsom alla tider,
Höst och vinter, vår och sommardag.
</poem></chapter>

<chapter name="Samtal med stormen">
<img>
<poem>Vilda storm!  med harm jag sitter
Bockande mot hafvets rand,
Hur du  ilsken,  vred och  bitter
Kastar böljan mot min strand.
Vildsint är ditt lynne vordet,
Och för ditt fördömda gorm
Ingen annan kan få ordet —
Usch! du är för otäck, storm!

Mig din vilda vredo harmar,
Du gör hemgång pä vår jord.
Hvarför skriker du och  larmar:
Ingen har ju sagt ett ord.
Som en bandhund argt du skäller,
Vänder hafvet ut och  in,
Ingen  roddarkäring heller
Har en  sådan  käft som  din.

Se,  hur Korsö  står  begrafvet
Midt i skummet med sin fyr,
Som en tragedi är hafvet,
Stormen är dess ouvertyr.
Hafs-örn, djerf i strid och  fara,
Svigtar för så skarpa tag,
Skogen  kan sig knappt försvara.
Klippan darrar- för hvart slag.</poem>

<poem>Upphör med din skräck och  fasa,
Tänk, o storm,   på hvad du gör!
Är det menskligt att så rasa,
Endast utaf misshumör!
Men om buller, blåst och väta
Roa dig, så gå då på.
Det skall fan stå här och träta,
Lungsot kan  man få ändå.

<tab><tab>STORMEN.

<tab>Gå och  lägg dig, drummel!
<tab>Stå ej här och prata.
<tab>Hafvets vilda tummel
<tab>Är ej för din själ.
<tab>Backstu-hjon vi hata.
<tab>Sådant skräp vi rata!
<tab>Gå du hem och mata
<tab>Getterna, farväl!</poem>
</chapter>

<chapter name="En regndag på Djurgården">
<img>En regndag på Djurgården</img>
<poem>Mot jorden gråtande sig molnen luta,
Och under paraply gå Djurgårdsboar.
Det strida regnet smattrar på min ruta:
Det må det gerna göra, om det roar.

Att regn gör ogagn ser man mycket sällan.
Tvärtom det gör, att ej naturen vissnar.
Och läker himlen icke lite mellan,
Står under rännan vattensån och gissnar.

Det är då synd att öfver regnet klaga,
Man då åt hemmets härd sig ljufvast gläder.
Det är så godt att <i>inom sig</i> få draga
Just när man hemsöks af ett <i>Herrans väder</i>.

Hur smakar ej en liten smutt ur kruset,
När regnet stängt vår port som våra grannars!
När ha vi hemma fruarna i huset?
Jo, under <i>ur och skur</i>, om icke annars.

När raspa lyckligast poetens pennor?
Jo, under dundergudens våta spira.
Om det ej sqvalar ifrån tak och rännor,
När skulle man med smak då spela wira?</poem>

<img> </img>
<poem>Och fagrast efter regn sig blommor smycka,
Och gladast fåglarna i lunden tona.
Den bästa fasta uppå lifvets lycka
Är att det <i>regnar uti brudens krona</i>.

Den sköna mokkan sällan man försakar:
Ej finns en dryck, som Dietiskan mera fägnar.
Och vill du se, när kaffet ljufvast smakar,
Så se på lilla gumman, när det regnar.

Ja, må det regna fritt i våra lunder!
Och vilja vi mot regnet oss bemanna,
Välan! om ni som jag har tid och stunder,
Så låt oss <i>sätta på vår lilla panna!</i>
</poem></chapter>


<chapter name="Torskning">
<img>Torskning.</img>
<poem>Fort i båten ref och krokar!
Sol'n ur hafvet tittar.
Då <i>går torsken</i> till och snokar
Stimvis, här och der.
Aldrig den en fiskstjert hittar,
Som på örat snusar:
Pojkar opp! hör vinden susar
Öfver våg och skär!

Raska på allt hvad I kunnen,
Måsar skria redan,
<i>Morgonstund har gull i munnen</i>,
Bli vi ense om.
Orren spelar längesedan.
Här är väst och tröja!
Fisken kilar, om vi dröja;
Här är lufvan, kom!

Tag från väggen dragg och vättar
Och din bössa läska!
Vinden friskar, dimman lättar,
Qvickt gör focken lös.
Hvar är »<i>pluntan?</i>» — I min väska. —
Jerker! är du säker?
Det var hin, hvad båten läker.
Här är öskar, ös!

Göm ej bössan! Ladda, Calle!
Den behöfs kanhända:
Såg ni skälens svarta skalle?
Tvi, den satan dök!
Nu är tid att snuggan tända
Och sin tobak karfva.
Godt, att när så här vi larfva,
Ha sin <i>pipa-rök</i>!</poem>

<img>
<poem>Der är just mitt fiskarställe,
Der vid dessa bankar,
Der har jag och grannas-Pelle
Dragit torsk i kapp.
Ja! just här vi kasta ankar
Och vart snöre sänka —
Jo! det kunde jag just tänka,
Vi ha napp på napp.

Vi ha kommit just i smöret —
Gud, styrk mina sinnen:
Jag tror jag fått fan i <i>snöret</i>,
Om jag känner rätt.
Hjelp mig! jag får inte in'en,
Håll med håfven under.
Sicken knubber! Tockna kunder
Nypas ej så lätt.

Fisket lyckas, hafvet suger;
Fram ur väskan lirka
Lilla <i>tumlarn</i> — jo den duger,
Det var godt som gull!
Räkna, Jerker! — Vi ha cirka
Hundra. — Det var raggen!
Hundra torskar! Tag in draggen
Vi ha ökan full.

Slappa hänga våra segel,
Gör till rodd oss klara!
Vinden mojnat, hafvets spegel
Speglar himmelen.
Gladt och lustigt hem vi fara
Från vårt fiskafänge.
Vi få vänta väl och länge
På en fångst som den!</poem>
</chapter>

<chapter name="En ovädersqväll"><poem>
<img>En ovädersqväll November 1864.</img>

Hösten är kommen, sätt thevatten på,
Rusk uti kroppen jag känner.
Kanske en <i>tuting</i> är ej att försmå,
Eller hur vill ni, go vänner!
Jaså! ni blinkar, välan, jag förstår:
Klang för en priffe, gutår!

Hör huru stormen kring knutarna snor —
Låt elementerna braska —
Bäst hålla färgen — kupera, min bror!
Gamla vi äro, men raska. —
Jojo, man känner att ungdomen flytt —
Gubbar! hvad annars för nytt?

Samma historia, gammal och van,
Trassel bland kungar och riken. —
Pressen hos oss osar olja och tran.
Oppbränd är nu politiken.
Det finns nu slätt ingen konversation,
Än vår <i>illumination</i>,

Den var just präktig med buller och ståt —
Ja, den var finfin som fanken —
Kostar betydligt — ja nog gick det åt,
Men det finns mera i Banken —
Också så var det så ljust som en dag:
Fyra par ljus hade jag.

<i>Slussen</i> var ypper, till senaste natt
Torget stod ljust som en dager.</poem>

<img>
<poem>Gamle Carl Johan på gångaren satt
Knollrig, energisk och tager, —
Blanka stöfletter och gullgul syrtut —
Gubben var ståtlig — <i>spel ut</i>!

Torg och palatser sig speglade i
<i>Strömmen</i> och <i>Mälarens</i> vågor.
<i>Hjelten från Hogland</i> stod modig och fri
Midt ibland lejon och lågor.
Aldrig han stått i vackrare ljus —
Gubbar! vi ta en pris snus.

Skönsta musik ifrån början till slut
Fingo vi gratis tillika.
Huru elektriska solar se ut,
Fick man på slottet bekika.
För att se allt, fick man springa sig lam —
<i>Gutis!</i> respekt för min dam!

Sköna banketter med bålar och glas,
Smällkork och svamprariteter!
Maken fanns aldrig till svenskt-norskt kalas,
Fyrverkeri och trumpeter!
Skålar och tal om <i>förening och fred</i> —
Ack! den som fått vara med!

Uj! hvad det smattrar på rutorna, hör!
Stormen på portarna dunkar.
Snöglopp och priffe, det är som sig bör,
Mellan små trefliga klunkar.
Bäst är att nu plocka fyrkarna fram —
Klang! vi få hundra för slamm.
</poem></chapter>
<chapter name="Hösten"><img>
<poem>Min  ömma lyra, sjung och gif mig tröst!
Med stormsteg kommer nu den kulna höst!
Och  »<i>storm från fjellen, nordens vestanfläkt</i>»
Två rutor i mitt fönster redan spräckt.
Och dimman hänger öfver fältet tung:
Min söta sångmö, sjung för Guds skull, sjung!

Der nyss jag tumlat om i berg och dal,
Hvar älsklingsplats står nu förödd och  kal.
Och heta tårar runno pä min  kind,
Då jag bar sommarbyxorna på vind;
En hågkomst utaf sol och poesi,
Som nyckelpigor ofta kröpo i.</poem>

<poem>Man mådde godt i Floras glada hof,
Åt krusbär och i mjuka gräset sof.
I  berg och  backar,  under barr och löf,
Satt alltid en  figur och  näbben klöf.
Romantiskt bräkte i den gröna vår
Idyllens barn, de oskuldsfulla får.

Då bjöd naturen på ett präktigt kök.
I  hvarje trädtopp satt en muntergök.
Med visor och rädisor ömsevis
Vi hade andlig och lekamlig spis,
Och glada andar lifvade hvart stoft:
Det var ett lif af sång och  blomsterdoft.

Men  nu, hur ser det ut kring Svea land,
Se'n  hösten tagit gamla mor om hand!
Ett firmament med smutsgrått öfverdrag,
En jord, der regn och frost fått öfvertag;
Och der man traskar, nästan som  i smyg,
Inunder himlar utaf sidentyg.

Och inom hus finns aldrig ro och fred:
Än är det korfskinn, ljusstöp eller ved,
Trasmattor, skurlukt, stoj och misshumör,
Pigflyttning, prest-, katkes- och husförhör,
Och  os och  rök från pannmur och från spis
Bredvid ett nödrop från  en stucken gris.

Jo, det är skönt!   Jag byter, om jag får,
Mot femton höstar ej en enda vår.
Och skulle jag af någon frågvis bli
Tillspord på allvar eller raljeri,
Hvad sjelf jag tycker om  en höstedag:
<i>Fy, attan tunnor tusan!</i> svarar jag.
</poem></chapter>

<chapter name="En restur från Stockholm till Göteborg"><img>
Ursäkta, är det kapten
Langborg, jag har den äran
att tala med?»

»Ja, mycket riktigt!»
»Jag ämnar göra en
kanalresa och söker derför
ett fartyg, som jag med
möjligaste säkerhet kan förtro mig åt; och
som jag hört, att Vadstena under vintern
genom en grundlig reparation förskaffat sig
de egenskaper, jag afser för min resa, hoppas
jag ha vändt mig åt rätta hållet.»

»Mycket riktigt!   Var god  och stig
ombord!»

Med största artighet fördes jag ombord
och anvisades en hytt, der jag genast
instufvade min nattsäck och andra för resan
erforderliga effekter. En broms hade behagat
taga plats i fönstret, der han i brummande
ton tycktes vara mindre belåten med mitt
inträdande och mitt för öfrigt ogenerade sätt
att göra mig hemmastadd i hytten. Att moka
gräl innan resan ens var börjad och förstöra
min lugna sinnesstämning, hade jag ingen
lust till, utan undanbad mig endast helt enkelt
hans kamratskap och förde honom på en
broderad lineal ut genom fönstret under
försäkran, att den fria luften vore för hans helsa
och välbefinnande mera passande, och att hans
röst skulle ta sig ojemförligt bättre ut i Guds
stora salong än i min lilla knapphändiga
reskula.

<img></img>

»Helsa slägten? ropade jag efter honom och
stängde mitt fönster. Denna märkvärdiga händelse
inträffade precist klockan half fem eftermiddagen.


<img></img>

Vädret, som förut varit regnigt, hade
blifvit bättre på eftermiddagen, så att då
fartyget lade ut från land, var himlens stortvätt
öfverstökad och solen sken i ofördunklad glans
från det rensopade himlahvalfvet.

Det är mycket noga med tiden på en
ångbåt, ty om man kommer endast en minut
efter fartygets afgång, så är det redan för
sent. Jag kom, gudskelof, i rättan tid.

Mälaren krusas af en lätt vestlig vind.
En Stockholmslots yttrade en gång ombord
på ett fartyg: »Ja, kapten, vinden är så vestlig
den kan bli, och vestligare blir han frampå
dagen.

Nu kan ni se er omkring, mitt herrskap!
Der ha vi sammanbindningsbanan, för att tala
om något nytt och intressant. Turkiska
rikshistoriografen Isi yttrar sig om en byggnad
sålunda: »Vid åskådandet af denna herrliga
byggnads grundvalar häpnade arkitekternas
forskande förstånd; de nedsänkte sina
hufvuden på beundrans knä och beto sig i
förvåningens finger.»

I detta herrliga och oförmodadt
påkommande solväder manas man till sång och
uppbyggelse. »Solen glimmar blank och trind»
är en mycket vacker melodi, som flödat ur
fader Bellmans rika sångarhjerta och lämpar
sig särdeles väl till sådana här gungande
Mälareförhållanden.

<poem>
Sångmö i Neptuni  hof,
Låtom oss nu sjunga,
Medan vi på Langborgs skrof
Öfver Mälarn  gunga.
Vinden, lätt uti sitt lopp,
Lyfter vimpeln högt i topp.
Sol och sjölif friska opp
Mage, bröst och lunga.

Se,  hur staden  kilar bort,
Snart ses sista fliken.
Allt försvinner innan kort,
Här är Skinnarviken.
Der syns, ja, det vet ni nog,
<i>Banan</i>, som vår kassa tog:
Jo, nu tror jag, att jag slog
Hufvudet på spiken.
</poem>



<img></img>

<poem>
Öfver Mälarns <i>trånga</i> plats
Fåfängt att I svärjen!
Der syns tjufvarnas palats
I  den  gråa färgen.
Lärkan hörs i solens brand,
Barnen sola sig i sand;
Sång och klappträn ifrån strand
Eko ge i bergen.

Här för glycerin och krut
Ej min lyra strängas.
Herr kapten, håll styrbord ut:
Här kan resan stängas!
Ingen vet så noga mer
Hvad på Vinterviken sker;
Ingen fröjd jag deri ser
Att i luften sprängas.

Så, rätt så! Nu är jag lugn,
Rädd jag var som katten.
Himlen glöder som en ugn,
Blir visst blåst till  natten.
Måsen, som på klippan står,
Mälarvattnet ej försmår.
Klang, herr mås!  Vi ta en tår
Bara sodavatten.

Öfverallt kring land och strand
Se hvad blom och gröda!
Uti aftonsolens brand
Torn  och tinnar glöda.
Här är Telges gamla stad,
Här dricks vatten och tas bad:
Rundare bli  ben och vad
Och små kinder röda.

Här af bakverk alla slag
Ordagrant man gödes,
Gick man här till domedag,
Pepparkakor bjödes.
Här man vänner träffa får.
Der en gammal knallhatt står;
Hos Sankt Ragnhild år från år
<i>Rinman</i> pånyttfödes.
</poem>
—

Ibland dödliga äro pepparkaksmadamerna
i Södertelge de djerfvaste figurer, man
någonstädes kan få skåda. <i>Rums i kanalen!</i> är
ingenting för detta handlande slägte, då det
gäller affärer eller att <i>göra i pepparkakor</i>, och
mången madam har, oaktadt ett djerft hopp
att komma inom relingen, stannat utanför i
najadernas rike, utan annan risk än en tvättad
kjol och en rensopad korg.

Stadens kyrka har en vacker tornspira,
från hvars öfversta spets man lär ha en
vidsträckt utsigt. Trädgårdar och smakfulla
planteringar omsluta de täckaste sommarboningar.
Åt Östersjösidan blir naturen mera storartad,
liksom kroppen börjar känna sig mer och
mer sugande.

Himlen börjar se mulen och olustig ut.
Ett långsträckt moln ligger som ett rynkadt
ögonbryn öfver solens öga.

<poem>Och när qvällsolen flytt,
Gick jag ned i min hytt.

Jag ej dit hade  gått,
Om ej qvällsvard jag fått.

Ty med riktigt uppsåt
Jag en abborre åt.

Hela hafvet var stillt,
Jag drog pä mig min filt.

Och på ryggen jag låg
Och i taket jag såg.

I min  mun med en hast
Stod cigarrn som en  mast.

Och jag blåste en ring,
Som var bia rundt omkring.

Och en bok jag mig tog
Och på läsning mig slog.

Jag der såg, att om mån'
Taltes nästan med hån;

Hur der ej finns en  sqvätt
Utaf vatten till tvätt;

Ingen läskning bestås,
Ingen tuting kan fås.

Jag såg straxt vår förmån
Att ej bo uti mån'.
</poem>
Kanske jag först borde beskrifva min
hytt, innan jag går vidare i dessa intressanta
skildringar. Jag skall vara så kort som
möjligt.
<poem>Hytten med sitt lilla fenster
Är en hytt af prima klass,
Och till höger och till venster
Står en soffa med madrass;
Golfvet fem fot långt vid pass.

Att man ej af sol må  lida,
Fönstret har en röd gardin,
Och bredvid på hvar sin sida
Stå två glas med karafin
Och cigarrkopp af porslin.

Jag skall kort här sammanfatta
Hvad jag i betraktan tar:
Golfvet har sin vaxduksmatta,
Väggen tvenne hyllor har,
Gjorda för en bra lång karl.

Jag får nämna nu vördsammast:
Färgen zinkhvit är och klar,
Soffan öfverdrag af dammast
Och en spegel väggen har
Samt af handdukar ett par.

Vänta nu blott lite granna,
Bordet skall beskrifvet bli:
Der finns handfat, der finns kanna,
Tvålkopp med en tvålbit i,
Och inunder — hi, hi, hi!
</poem>

Om man håller sig vaken och vill vara
på däck om natten, kan man bland mycket
annat smått och godt få se Oxelösund i
Nyköpings-skärgården, dito en liten bit af
Östersjön och Bråviken, som, i likhet med
Bantingarna, magrar och afsmalnar mer och mer,
tills den slutligen som en smal sprätt
omfattas af Vikbo- och Östgötalandet. Vill man
deremot icke vistas på däck, så kan man helt
enkelt och utan att utsätta sig för
anmärkningar gå ned beskedligt i sin hytt, ta fram
sin nattmössa, i fall man begagnar något så
afskyvärdt, och göra alldeles som jag:

<poem>Ty jag somnade  sött,
Som en menniska gör,
Då hon känner sig trött
Och då ingenting stör,
Eller ingen har stött
Hennes glada humör:
Ty <i>då</i> är det förbi
Med att uthvilad bli.
Då är blodet upprördt,
Då är sinnet förstördt:
Då är allting kuriöst.
Då är helvete löst.</poem>

Morgongryning. Slätbaken — fult namn!
— står som en spegel (jag hade så när sagt
akterspegel) med några små molnbilder som
flugfläckar på spegelglaset. Jag stack mitt
hufvud ut genom fönstret, som jag
försigtigtvis först öppnade för att utröna temperaturen,
innan jag vågade mig upp på däck.
Försigtigheten bjuder sådant på ångbåtsresor. Jag
är dessutom af naturen förskräckligt rädd för
allt slags väder till sjös: »Det är icke i min
väg, sa' flundran, drogs upp på land.»
(«<i>Ack, hvad för on usel koja</i>.»)

<poem>Klockan redan klämtar fyra,
Skepparn har sin morgonrast.
Skutan knogar som en myra
Rastlös med sin tunga last.
Skön och frisk är morgontimman.
Herrligt uti solens brand
<tab>Skog. och land
<tab>Klarna i dimman,
Samsjoe ratten har om hand.

Hvem står der på ön och spökar?
Säg mig, du, som kunskap fått!
Det ett näste är för hökar,
Fordomdags ett kungaslott.
Mången lans här blifvit bruten,
Mången skalle blifvit knäckt:
<tab>Engelbrekt
<tab>Högg här  på truten
Danska fogdar oförskräckt.

Tornet speglar sig i  viken,
Slottet ramlat längese'n.
Tiden hårdhändt är och sniken,
Grusar både folk och sten.
Hela slottet kröp i skrinet
Slutligt efter hand så smått:
<tab>Stockholms slott,
<tab>Kronmagasinet
I  Norrköping teglet fått.</poem>

Vi nalkas det ställe, der år 1832, den
26 september, Göta kanal öppnades med
pukor och trumpeter för segelfarten, då det
första fartyget löpte in uti Mems sluss för
att lära ut konsten att på ett lättare sätt
komma från Östersjön till Kattegat. Ni ser
der redan skymten af <i>Sveriges blå band</i>,
hvartill kanalen kristnats af någon fyndig
skaldemenniska.
<poem>
Här är packhus, här är tullen,
Här är herresätet Mem.
Der i huset uppå kullen
Har jag en gång haft mitt hem.
Här jag pysslat om  kaptener,
Här jag först min lager skar.
<tab>Ännu qvar
<tab>Ser jag syrener,
Som jag visst planterat har.</poem>
<poem>Ännu hinner jag beskrifva
Att på ängen står en kalf.
Tolf apostlar tros massiva
Ligga här i källarhvalf.
Ser ni kråkan der vid pussen,
Hur hon tar sin morgonklunk!
<tab>Om bror Funch
<tab>Öppnar på slussen,
Gå vi se'n i sakta lunk.</poem>

Passagerarne börja nu röra pä sig mera
allmänt. Vi passera Liljestad och få sigte af
Ramunders häll, derifrån man lär ha en
herrlig utsigt, men som vi komma att gå miste
om, emedan kaptenen ursäktar sig med den
förklaringen att det är förenadt med många
svårigheter att gå dit upp med fartyget.

<poem>Våra kikare vi ställa
Och ta i betraktan allt,
Söderköping med sin källa
Och sin vattenkuranstalt.
Bredbent står och valkar bussen
Skepparn på en holländsk koff,
Och i nattrock går på slussen
<tab>Brodern Wetterhoff.

Gudskelof! att här finns vatten.
Som kan hjelpa oss till  vägs.
Staden slumrar som om natten,
Klockan är ej slagen sex.
Ingen störe sömn och hvila!
Stilla höjer sig vår båt.
Slussen öppnas och vi kila
<tab>Vidare framåt.
</poem>
<poem>Grupper uppå däck formeras,
Muntra efter nattens blund.
Kaffe, som på däck serveras,
Doftar utaf hjertans grund.
Det skall göra godt i kroppen,
Själen upprymd bli och yr.
Solens bild står midt i koppen
<tab>En miniature.

Lärkan sjunger, korna böla,
Solen bryter fram ur mist.
Låt oss ej gå här och söla:
Elda på, herr maskinist!
Vi ha ännu många branter,
Innan  vi få hvila se'n.
Vi ha fyrti  emigranter,
<tab>Raska på, kapten!</poem>

Ombord på Vadstena serveras alltid
middag på däck, då väderleken tillåter. Kapten
Langborg är en utmärkt artig och
tillmötesgående värd, som vill att gästerna skola få
spisa i det gröna; och sannerligen är det
också bra angenämt att sitta vid dukadt bord
och under skämt och gamman ta i betraktande
den ena herrliga landskapstaflan efter den
andra, medan  man susar förbi plumsande och
mumsande. Restaurationen ombord är i allo
förträfflig och tillfyllestgörande.

Nära sjön Asplången, innan man kommer
till Snöfvelstorp, har man förtjusande utsigter.
Man liksom seglar i luften högt öfver berg
och backar, hvilka man nästan hisnande ser
under sig. Gamla Munkeboda, nuvarande
Norsholm, passeras och man kommer in i
Roxen, som lär vara två och en half mil
lång och en mil bred. Jag kunde ej
kontrollera uppgiften, emedan jag ej hade någon
tid öfrig för sjömätningar, och kapten
Langborg sjelf hade- ingen lust att dröja för min
skull. Djupleken af Roxen hade jag heller
ingen lust att undersöka. Jag antog på en
höft att den var betydlig, i synnerhet på de
djupare ställena. Luften mulnade allt mer
och mer, och menniskorna sågo mer och mer
tråkiga ut.

<poem>Hvad det är roligt på en sommardag
Och helst på resor, då det inte regnar;
Då himlen visar oss sitt välbehag
Och gladt och vänligt oss med solsken fägnar
Och lyckas göra oss i lag.</poem>
<poem>Humöret är af ett ömtåligt slag
Och likadant bland qvinnor och bland männer.
Med vädret skifta själ och anletsdrag:
Som luften kyler eller solen bränner,
Man intryck tar — och så gör äfven jag.
</poem>
Nu hade vi en större backe emot oss,
som Bergs slussar fått i uppdrag att hjelpa
oss öfver. De hade göra i tvänne timmar
och lyckades slutligen efter femton kraftiga
handtag. Under tiden vandrade en del
paraplyförsedda passagerare på kanalbanken mot
Vreta kloster i ett ganska vått och osnyggt
åskväder. Om man gör sig besvär och vänder
om hufvudet, har man en förtjusande utsigt
öfver Roxen med dess kolossala spegelglas,
blåsvart som skyarna.

En präktig ruin af gamla Stjernarp skulle,
efter hvad som berättas, afteckna sig mot
skogen, ehuru jag ej lyckades upptäcka
densamma i anseende till den täta och envisa
regntjockan. Sankt Pehr i Linköping stack
upp sitt jättetorn öfver den ofantliga slätten.
Tornet är vackrare på ju längre afstånd man
ser det. Det gör ett effektfullt afbrott i det
vidsträckta landskapet, men är, som man vet,
i sjelfva verket ytterst fult. Sedan man
betraktat ofvanbeskrifna utsigt, kan man vända
om hufvudet igen, då man får syn på Vreta
klosters prydliga tornspira, som sticker upp
öfver lummiga och åldriga trädmassor. Vreta
var  en gång,  men det är ganska längesedan,
ett rikt och otvifvelaktigt mycket muntert
nunnekloster. Gustaf Vasa, som egentligen
icke var någon särdeles artig fruntimmerskarl,
missunnade nunnorna deras goddagar. Klostret
försvann och nunnorna blefvo förmodligen
ladugårdspigor på Gripsholm. Vreta kyrka
är vacker, men  mörk och dyster.

<poem>Innanför på kungalik man snafvar,
Helgonbilder, mejslade i sten,
Utanför i skuggomslutna grafvar
Stilla nedlagt sina herdestafvar
Lindblom,   Lehnberg,  Wallqvist och  Hedrén.</poem>

Ångbåten är nu uppe i de sista slussarna.
Vi bjuda gamla Vreta farväl och ånga förbi
kyrkor och herrgårdar genom leende nejder
mot den lilla romantiska sjöungen Boren, som
på lätta vågor gungar oss 245 fot öfver
Östersjön och har ett vatten liknande Vetterns i
klarhet och rörlighet. På södra stranden ligger
Ekbyborna kyrka,  i hvars torn Sancta
Britas kammare visas.

Vi passera Brunneby, det mest förtjusande
af alla ställen vid kanalen. Vädret var duskigt
och    gjorde    om-
kringskådandet ej så hehagligt som man hade
önskat, helst då kanalen från sista slussen
vid Borenshult går genom en enda herrlig
park, hvars lummiga kronor här och der
bilda ordentliga hvalf öfver den slingrande
vattenvägen.

Motala verkstad besöktes och beundrades.
Der kunde man gå i många år och betrakta
och vara lika dum ändå. Vi färdades i en
liten öppen ångbåt till Platens graf, hvarom
Tegnér sjunger:

<poem>»Lefvande han aldrig svigtat;
Derför död han hvile tryggt
Vid de vågor sjelf han diktat,
På den strand han sjelf har byggt.»</poem>

Vi gingo till fots till Motala köping och
embarkerade sedan på vår gamla ångare. <i>Borta
bra, men hemma bäst</i>.

Att man emellanåt sofver på resor
behöfver jag ej tala om, liksom att man då och
då, som <i>ett bränsle på lifvets härd</i>, förser lilla
magen, eller <i>buketten</i>, som han också kallas,
med mat och dryck. Jag förbigår dessa
materiella nödvändigheter och berättar, att
Vettern, denna oroliga sälle, emot all
förmodan var oss särdeles bevågen och lät oss
på ett stilla och fredligt sätt komma till det
gamla märkvärdiga Vadstena, som i sin vik
ligger drömmande om sin flydda, kanske aldrig
mera återkommande storhet. Här lossas och
lastas en liten stund, så mycket att en passa-
gerare kan få räta ut sina ben på fasta
marken.
<poem>
Till Vadstena rese man
Ej i onödan.
Här bodde Seseman;
Nu är han död, han.
Han var ett mönster
I aritmetiken.
Här i ett fönster
Vardt Johan nyfiken;
Smög sig till fröken
Och mådde som göken.
Saken man trummade
Ut så bedröfligt.
Erik sig dummadc
Mer än behöfligt.</poem>

Äfven här gick en storm öfver den
heliga Brigittas klosteranläggning. Nunnorna, de
allrasomsötaste töser, fördrefvos. Munkklostret
blef kurhus och nunneklostret dårhus! O
tempora! O mores!
Staden sjönk allt mer ocli
mer. Den enda
förtjenst man bespetsade sig
på var knyppling, hvilken
industri ännu, som jag
tror, fortlefver. Nu har
staden småningom
knåpat sig upp till en
Enskild bank, väfverier,
bryggerier, samt har en
liflig sjöfart med
östgötaspanmål på Göteborg
m. m. Slottet, som är
bygdt af Gustaf Vasa, är
storartadt och förtjenar att ännu en gång i
återstäldt skick, som ett herrligt minnesmärke
och lika vördnadsbjudande som fordom, få
blicka ut öfver Vetterns svallande vågor.

För närvarande användes det understundom
till upplag för spanmål och ena tornet
emellanåt till jernvåg.

Från Vadstena begifva vi oss åter ut på
Vettern mot
vestgöta-linien, kasta en blick på
Carlsborgs fästning, kila
in i Bottensjön, för att
vid det herrliga Sjötorp
taga ett ömt afsked af
Göta kanal, samt
derefter pröfva Venerns
stolta vågor och kollra
utför Göta elfs sluttande
vattenförhållanden, för
att slutligen stoppa och
backa och förtöja oss
vid Vesterhafvet.

<poem>Venern.

Det blåser en storm så barsk och våt:
Vår arma mage vill Venern åt.</poem>
<poem>Det lyckas förträffligt, var god och, hör,
Hur  Ulrik ropas båd' akter och för.

De emigranter de våndas för-ut:
Hvad skall det bli innan resan är slut!

Men akter-ut är det ej heller fred:
Der emigrerar rätt mycket med.

Och samma skrän hörs pä samma gäng,
På däck och i hytt och i dam-salong.

En ligger på magen, en ligger på knä,
En balanserar att hinna i lä.

En  länge och väl vid relingen stått
Och ännu ej märkt att regnet är vått.

För Kinnekulle och  Leckö slott
Tvcks ingen det ringaste sinne fått.

Hvad jag på Venern lärt utantill,
Jag nu i tysthet er säga vill:

Att  den som är sjösjuk mår aldrig för godt.
lät helvetes göra har jungfru  Charlotte.</poem>

Hon har också praktiserat som städerska
i elfva år på samma ångbåt och på samma
äfventyrliga farvatten samt tillvunnit sig alla
passagerares aktning för sitt beundransvärda
tålamod, sitt försakande af all egen
beqvämlighet, då det gällt att hjelpa, trösta och
hugsvala. Mången har gjort mindre för medaljen.
Hon borde ha en sådan för tapperhet till sjös.

Det var en mindre angenäm, men ganska
lärorik morgonstund. För-ut logerades fyrtio
emigranter, dels på däck, dels under däck.
Försalongen var fullt upptagen, och akter-ut
hade, tyvärr, icke alla passagerare fått
hyttplatser, hvarför många nödgades hålla tillgodo
med korridorer och trappgångar. Utanför
undertecknads hyttdörr postade en hedersvakt
af tvenne kammarjungfrur, hvilka lågo
framstupa på knä, så att jag måste klifva öfver
de arma offerlammen för att komma ut och
in och det fordrades både konst och lycka,
om man kunde göra det torrskodd. Barnskrik
och gammalt folks jämmer varierade i alla
möjliga och omöjliga tonarter, och
damsalongen, ja, damsalongen, hvars dörr under
fartygets slingring ej alltid kunde stå igen,
företedde lefvande och kostliga modeller i de
äfventyrligaste  ställningar.

Frukost kunde ej dukas den vanliga tiden,
klockan åtta. De matfriska bland passagerarna,
hvilka ej voro många, fingo gå sugande till
klockan elfva, då vi kommo in i lugnare
vatten och kall mat kunde serveras.

Solen började ändtligen skina fram mellan
molnen, och en gladare sinnesstämning
förspordes genast bland passagerarna, i synnerhet
som   tornet af Wenersborgs kyrka fjerran vid
horisonten tillhviskade oss tröst och hopp att
snart vara inne i den vanliga stadens lugna
hamn. Venersborg har en täck belägenhet
mellan det väldiga Halleberg på ena och
Dalslandet på den andra sidan. Vi gingo i land
för att vederqvicka oss af landtluften, hvartill
vi hade tjugo minuters permission. En typ
för allt hvad sjöbussar heter mötte jag just
som jag vek om ett gathörn. Jag hoppade
till af pur respekt.

<poem>Se, hvilken buse till sjökapten!
Skäggig som skogen och brun som tjära.
Svart som beck är hans ögonsten
Och munnen skapad att svära.
Blårandig tröja och eldröd duk,
Hållning och skick en  båtsman värdigt;
Utspända kindben på sjömansbruk
Med två tuggbussar! Porträttet är färdigt.</poem>

Efter en knapp halftimmes uppehåll är
man på god väg till Trollhättan. Vädret är
kyligt och regndusket tillbakakommet.
Ytterrock och galoscher i juni månad, jo, det
tacklar, tror jag! Det tycks ej vara någon
reda med solen i år, sedan Ericsson börjat
för egen del ta hennes krafter i anspråk. Gud
låte henne bättra sig fram på sommarn, ty
det här går för långt.    Usch!

<poem>Säg, om du har
Tröttnat, o sol!
Bättre du var
Så här dags i fjol.
Då sökte man skuggan
Bland träden beständigt,

Då tände man snuggan
Med solglas  behändigt.
Vid  Ytterplagg var man som nu icke van:
1 skjortan man kunde ha gått hela dan.

Hvad skall det bli
På detta vis:
Barkbröd och  kli
Bli väl vår spis.
Om du oss regerar
På sådana grunder,
Då är ingen  under
Att folk emigrerar.
Kom åter och gif oss ditt strålande dop
Och låt inte Ericsson få alltihop!</poem>

Min poetiska utgjutelse gjorde hvad den
kunde. Solen fann sig knuffad och kom
strålande fram ur de tjocka molnen, då vi
landade vid Trollhättan. En skara passagerare
vandrade af till de brusande fallen för att
skåda och beundra. Vi gingo sedan genom
skog och mark ned till slussarna, dit vår
ångare, som ej kunde gå samma väg som vi,
hade begifvit sig sjöledes. Den skogsväg vi
tågade var förtjusande med sina de herrligaste
utsigter. Jag trodde till en början, att vägen
var beströdd med pudersocker från något
liberalt sockerbolag, men fick vid närmare
undersökning se att det endast var sågspån,
som vi larfvade uti. Mjukt och behagligt
var det emellertid för ömfotade bergvandrare.

Trollhättan har jag ej åtagit mig att
beskrifva. Jag skulle dertill behöfva minst två
år, och så länge har jag hvarken tid eller
kappsäck att stanna. Jag har dessutom min
egen åsigt om saken, som jag i korthet skall
anföra:
<img>Trollhättan</img>
<poem>Trollhättan af ingen besjungas kan,
Af den orsak — att det inte går an.

Af ingen artist hon målas kan —
Han tog sig vatten öfver hufvut, han.

Och derför vet jag så väl som ni,
Att den lyckas bäst — som låter bli.

</poem>En berömd författare har också uttryckt
sin tanke derom i följande ordalag: »Der
naturens ande, stolt i känslan af sitt mäktiga,
aldrig fjettrade majestät, talar sitt dånande
kraftspråk utöfver berg och dal — der böjer
sig i omedveten ödmjukhet den beundrande
och häpnande menniskan för dess makt, och
utan strid afstår hon ifrån att för sin like i
bild eller ord söka försinnliga den storartade
scen, som uppfyller henne på en gång med
fasa och förtjusning.»

Vi ha lemnat Trollhätte kanal och
betrakta nu som bäst den förtjusande punkt på
kanal-linien som kallas Lilla Edet, der jag
skulle haft mycken lust att stanna, antingen
för att i den blanka elfven hugga mig en
lax, eller i byn slå mig på ölbryggeri, garfva
läder, färga, göra piller, såga bräder, sköta
posten eller predika i kyrkan; ty till allt detta
funnos tillfälle och inrättningar, efter hvad
jag såg och förnam. — Öfverallt är
vegetationen herrlig och rik. Till vester ligger
Ströms storståtliga herrgård, efter hvilken
kanalen fått sitt namn. Två slussar till, och
man är stolt att ha kommit i jemnhöjd med
hafvet. Naturen blir nu mindre storartad,
mindre lummig. Kala, skrofliga berg blåna
i fjerran, under det ögat icke saknar en mängd
vackra leende landskapspartier.

Göta elf får nu en lugnare
sinnesstämning, går tystare och utvidgar sig mer och
mer, ju närmare man nalkas Göteborg. Och,
om vi vilja, kunna vi nu när som helst snöra
ihop våra kappsäckar, tacka vår artige och
uppmärksamme ångbåtsbefälhafvare för en
angenäm resa och bereda oss på att göra vårt
inträde i den för verldshandeln särdeles
lyckligt belägna staden, hvars höga torn och
tinnar vi nu med kikare och lorgnetter
mangrant och nyfiket bekika.

<poem>Så är man då kommen till Göteborg,
Den mycket beprisade staden.
Linierade gator och vackra torg!
<tab>En kungaborg
Blott fattas och vaktparaden.

Jag gick till fots som en annan gesäll
Och efter herberge gnodde;</poem>
<poem>Men Rubenson viste mig god och snäll
<tab>Till  Bloms hotell, 
Der sedan förträffligt jag bodde.

I stan var det möten af alla slag:
En smälta man säg af artister.
Och dito i godt och förtroligt lag
<tab>Ett sammandrag
Skandinaviska publicister.

Det var, ta mig katten, en väldig hög,
Forsvarande hvar sina pressar.
alla landsändar hit man flög —
<tab>Och Erik Bögh
Och andra vidtfrejdade bjessar.

Och  mellan konserter, middagar och  bal
Man hann som knappast sig vända.
I  <i>Trädgårdsföreningens</i> festlokal
<tab>Var sång och tal
Och skålar förutan all ända.

Till <i>Lorentzberg</i> for man då och då:
Det gör man, om ej man är dummer.
Till  <i>Masthugget</i> var jag en  middag också
<tab>Och smakte på
Fru Backlunds räkor och hummer.

Och <i>Danska vägen</i> jag såg och stan,
Den <i>gamla</i>, och <i>Örgrytes</i> lundar
Med templet och bäcken, som sorlar kring plan,
<tab>Och sjelfva fan
Och  vttersta domen, som stundar.

Och  <i>Öfverås</i> såg jag, ett riktigt slott,
Fullkomligt till punkt och pricka.
Der skulle jag sjelf ha trifvits godt,
<tab>Om  ödets lott
Så fallit uti min ficka.

.Med <i>Luddes</i> jag åkte uti kalesch,
Åt middag på <i>Edvards</i> veranda.
Vi rodde på ån bland blommor och gräs
<tab>Till <i>Quibergsnäs</i>,
Der värden oss bjöd att landa.

Jag mycket har att berätta än
Och kanske mer än I vänten.
Pa Bjurslätt var jag på Hisingen
<tab>Allt hos en vän
Med  <i>Victor</i> och  <i>Intendenten</i>.

Jag mådde som <i>perla i guld</i> hvar dag,
Om  ute jag var eller inne.
Af Göteborgsvännernas hjertelag
<tab>Behåller  jag
Ett kärt och ovanskeligt minne.
</poem></chapter>

<chapter name="Dalen"><img>
<poem>Jag vet en dal, der gräs och strå
Ej gro; men daln är skön ändå.
Väl tycks den för vårt öga skum.
Der hyddan har för en blott rum;
Men dalens folk de trifvas väl
I endrägt, som en enda själ
Ej klagan spörjs, ej gråt man hör
<tab>Derinnanför.

För dalens folk ej sol uppgick,
Ej lyser der en stjernas blick!
Inom den högra gränsesten
Hvad båtar sol och stjernors sken?
Ty stjernornas och solens tröst
Är endast till för lifvets bröst,
När stormen sina åskor kör
<tab>Härutanför.

De lycklige! de sofva godt:
För tidens våld och strid och brott
De stängt sin dörr och ställt dervid
En englavakt, som heter frid.
Säll den som finner grafvens tröst,
Och med ett lugnt och skuldfritt bröst
Får slumra roligt,  när han dör,
<tab>Derinnanför!</poem>
</chapter>



<chapter name="En sommarafton på landet">
<img></img>
<poem>Dagen slutat sitt värf,
Qvällen andas så tyst.
Blå är himlen och ren,
Och af vinden, som djerf
Nyss i tallarna hven,
Hörs nu aldrig ett knyst.

Vikens spegel är klar,
Ej en imfläck han har,
Och hvar skimrande våg,
Som i sprittande takt
Nyss på fjärden jag såg
Morgonfrisk och kokett,
Nu till hvila sig lagt
Efter dagens ballett.

Uti qvällsolens brand
Skimrar solen så grann.
Och en gås med sin man
(Stolta djur i sin klass)
Drar ett gyllene band.
Drar af perlor en rad
Kring den bugtiga strand,
Kring den gullgula vass
På sin sjöpromenad.

Stolt och fri och galant,
Står en mås på sin brant,
Saffransgul är hans byx.
Och af snöhvita dun
I den rikaste lyx
Är hans frack och hans väst.
Superfint är hans bröst,
Och med hån, som det tycks,
Uppå gåskarln och frun
Har han ögonen fäst,
Då han höjer sin röst:
»Menskan, känd som geni,
Har mig kristnat till mås:</poem>

<poem>Nä, det är jag, förstås,
Och kan annat ej bli,
Det är faktiskt, gunås!
Men man känner och vet
Att jag heldre är det
<tab>Än en gås.

»Se! der simmar han dum
Med sin dumma madam
Och, med halsen i krum,
Paddlar tarfligt sig fram;
Super strändernas dam,
Och i stinkande skum
Får han ljustra sin mat.
Får han muddra sig ned,
Stå i vattnet på lut,
Liksom upplagd till stut,
Och får nöja sig med
Att bli stek på ett fat
<i>Sviskonbarkad</> till slut
<tab>Ackurat.

»Jag är fri. Då jag far
Öfver böljorna blå,
Nors och strömming jag har,
Som till mötes mig gå
Under längtan och hopp,
Då jag gör mina dopp,
Att bli slukade opp.

»Menskan går oss förbi,
Men vi skulle nog vi,
Dumma gäss! liksom ni
Skojaraktigt och fräckt
Slukas opp i parti
Utaf menniskans slägt,
Om ej hållning och sätt
Ingett henne respekt
För vår friborna ätt.»

I en drömmande ro,
I en slumrande frid
Står på berget en ko
Med sin fröken bredvid,
Hvad hon tänker och vet
Är en djup hemlighet,
Som hon gömmer och spar.
Men det säkra är det,
Att hon inte blir fet
På den utsigt hon har.

Mellan björkar och lönn
Syns en prestgård vid sjön.
Der bor prestfar, en bit
Ifrån kyrkan, som hvit
Ni kan se ända hit —
Gubben är jesuit,
Ortodoxisk och dryg
Stod han här uti smyg
Och fick lyssna i fred
Att jag sjöng om <i>natur'n</i>:
Det gick aldrig utur'n,
Jag fick dåligt besked
<tab>Och betyg.

Mellan oss, som kan ses,
Något samband ej ges:
Vi ha hvar vår katkes.
Trots det eviga skrik,
Trots hvar dundrande röst
Om den luggslitna <i>Tron</i>,
Finns i hufvud och bröst
På min lilla person
Ej en vrå, ej en flik,
Ej en skymt, som är lik
<tab>Dogmatik.

Solen lampan har släckt
Och till hvila sig sträckt</poem>

<poem>I  sin blåa paulun.
Ej ett drag, ej en fläkt
Rör det ringaste fjun
Få det daggiga blad.
Och hvar fogel, som qvad
I sitt anletes svett,
Gömt sitt hufvud i dun.
Och hvar fjäril, som for

Genom lunderna glad,
Har om nattqvarter bedt
Uti blommornas stad. —
Öfver slumrande jord
Himlen hvälfs som ett kor,
Och kring strand och kring fjord
Nattens skymning sig bredt
<tab>Som ett flor.
</poem></chapter>

<chapter name="Första snön">
<poem>Se, molnen skockas. Skogen står så dyster
Och lyss som om han någon fjerran väntar,
Ej liten fogel mera sjunga lyster,
På grenen sitter han och barrved späntar.

Han har väl kalla rum och är väl ute
Kanske också att mätta lilla kräfven.
Han annars ej så der i kylan sute,
Men det finns fattigt folk bland sparfvar äfven

Hvad lyssnar skogen på i skumma qvällen?
Han ser hur vintern redan står och hyttar.
Det tunga moln, du ser der öfver fjällen,
Ar vinterns packvagn, hvarmed hit han flyttar

Det går en susning genom skogens granar,
Och vinterns förbud känns i nordanvinden.
Och innan man vet ordet af och anar,
Så har man honom plötsligt inom grinden.

Re'n ligger bäcken frusen och förlägen,
Der förr han skuttade bland stybb och stenar.
Ekorren ensam kry och oförvägen
Far med ballongpost mellan trädens grenar.

Allt bådar vintern uti bild och toner
Och många tecken till hans allvar spörjas.
Naturen byter om dekorationer,
Ridån är uppe, vinterscenen börjas.

I luftens ishaf silfversvanor simma,
Naturen diktar, hennes känslor <i>yra</i>,
När alla träd poeter bli och rimma,
Då slutar jag och hänger upp min lyra.</poem>
</chapter>

<img>
<chapter name="Skärgårdsepistel">
<poem>Till höst det redan stundar,
Som hvar man ser
Och solens öga blundar
Allt mer och mer.
Och nordanvinden skalar
Omkring med dån,
Och takets ränna sqvalar
I vattensån.

Knappt sommarn  hinner titta
Inom vår port,
Så flyr han bort: besitta,
Hvad den går fort!
Vi berga knappast kunna
Den skörd vi sått.
Af strömming knappt en tunna
Har måsen fått.

Bäst vi af blommor tjusas
I solens sken,
Af höstens vinge grusas
Hvarenda en.
Men, ack, hvad hjelper klander?
Jo på sin höjd
Att man, liksom Mothander,
<i>Får vara nöjd.</i>

Dock ljuf har sommarn varit
Uppå vår ö,
Och hit har folket farit,
Som ej tänkt dö.
Det också var beviset
På sundt förnuft,
Ty här är paradiset
Af sjö och luft.</poem>
<poem>Här gick man klädd i lakan
På hafvets strand.
Här satt man opp till hakan
I  sol och  sand.
Man seglade och rodde,
Och röd blef kind,
Och alla krämpor gnodde
Med hafvets vind.

Väl plågsam lilla <i>nåden</i>
Sin  ryggvärk fann,
Men hafvet blåste på den,
Så den försvann.
Fanns här en skymt allenast
Af gikt och pjunk,
Så ropte vågen genast:
»Var god och sjunk!»

Här sjökaptener traskat
Och plöjt vår våg,
Och alldeles förbaskadt
Vi fått med råg.
Men jemt jag hörde skriken
Och medge vill:
»Att hindra här trafiken
Är tullen till.»

Af fäder, barn och muttrar
Vi haft besök,
Sjömätare och kuttrar
Med läckra kök.
Och slutligen en trea
Från Helikon:
Octavia och Lea
Och Rubenson.</poem>
<poem>Jag glömma bör ej heller
Att vi ha läst
Och plockat kantareller
Och stekt och fräst.
Och torskar ha vi fångat
Med krok och knep.
Och ofta ha vi gångat
På kafferep.

Och säga knappt behöfva
Jag kan. en gång,
Att vi mest blifvit döfva
Af spel och sång.
Att nu förtälja detta
Mig sången lyft,
Men stoff till att fortsätta —
Finns ej ett <i>dyft.</i></poem>
</chapter>

<chapter name="Prestgården">
<poem>Nyss vid saltsjöns blåa våg
Jag en liten prestgård såg.
Afundsvärd på alla vis,
Lummig som ett paradis.
Gården, gammalmodigt byggd,
Tittar fram  i löfvens  skygd.

Ängen sina blommor har,
Sjön var som en spegel klar.
Böljan låg så varm och röd
Uti solens aftonglöd.
Vassbekrönta viken fram
Gåsen med sin gumma samm.

På en kulle låg så  sött
Prestens lusthus rosenrödt,
1 en grantopp rak och hög
Satt en stång med tupp och flög.
Gröna bryggan låg så sval,
Skuggad utaf björk och al.

Der satt presten sjelf så glad,
From, som om han satt och bad.
Blåste <i>Gefle vapens</i> rök,
Log så godt, då ankbond dök;
Stundom sig om magen tog,
Då  han såg hur gäddan  slog.

Komministerns fru så rar,
En förträfflig gumma var;
Tycktes som om hon  förstått
Pyssla om sig och må godt;
Fryntlig, liflig som en glöd,
Som en mossros trind och  röd.</poem>
<poem>Isak, knubbig liksom far,
Ett yrväder rigtigt var.
Bäst han öfver ängen lopp,
Satt han i den högsta topp.
Byxorna med kalfskinn  bak
Gjorde gagn pä plank och tak.

Kyrkan var för täck att se
Med sin lummiga allé;
Kyrkogården grönbeklädd,
Hvarje graf en blomsterbädd.
Utomkring och innanför
Var ett Gudshus, som sig bör.

Prestens visthus var försedt!
Uj! ni skulle bara sett!
Korfvar, gåsbröst, spickemat,
Sötost, mjölk i stora fat;
Grädden tjock, så man derpå
Kunnat uti strumpläst gå.

Gästfrihet var husets dygd.
Ständigt fräste gummans brygd.
Knappt man göra hann besök,
Förrän frun var i sitt kök.
Åt man aldrig än så tätt,
Fick man aldrig vara mätt.

Maken prestgård jag ej sett,
Fast jag tittat vidt och bredt.
Aldrig trodde jag, min själ!
Att en prest kan må så väl:
Om jag anat något slikt,
Hade jag till prest mig vigt.
</poem></chapter>

<img>
<chapter name="På speljakten Mathilda">
<poem>Våren kommer! Ja, gu gör han så-san
Stockholms segelsällskap riggar på-san
<tab>Vind och vågor sjunga,
<tab>Jakterna de gunga,
Oskarsflaggan svajar gul och blå-san.

Lördagsqvällen innan solen flyr-san
Hissas seglen och eskadern styr-san
<tab>Utåt vägar skilda:
<tab>Edvard med Mathilda
Satte kurs i går på Korsö fyr-san.

Edvard är kapten och menskovän-san
Håller präktigt bord för sina män-san
<tab>Vin som heter duga —
<tab>Sjön må gerna suga,
Magen kan ta skadan här igen-san.

Casper har ombord sin styrmansroll-san
Fast han endast ser på nära håll-san
<tab>Skärgarn väl han känner.
<tab>Det var han, go vänner,
Som vann priset uti Par Brikoll-san.</poem>
<poem>Vågen plöjer han och slår sin drill-san
Eols vän och Musernas dertill-san
<tab>Jag hört folk bedyra,
<tab>När han slår sin lyra,
Får han vind och väder som han vill-san

Klingom, gubbar, för Mathilda gladt-san
Må hon lycka ha båd' dag och natt-san
<tab>Vindar ha, som leka
<tab>Dit hon sjelf vill peka,
Liksom fordom konung Väderhatt-san!

Här vi ligga lugnt och godt på svaj-san
Frukosterande vid Sandhamns kaj-san
<tab>Och att det bedyra,
<tab>Året <i>sextifyra</i>
Skref jag visan <i>tjuguförsta</i> Maj-san.
</poem></chapter>

<img>
<chapter name="En höstseglats">

<poem>Himlen mulnar,
Våt och sölig,
Fjärden  bulnar
Och blir knölig.
På dess toppar
Slupen hoppar.

Nordan skottar
Sjön framför sig,
Argt han spottar,
Blott han rör sig:
Tvi, en tocken!
Berga focken!

Båten  pumpas
Snart behöfver.
Snart vi sumpas:
Sjön slår öfver.
Högt går svallet!
Pass pä fallet!</poem>
<poem>Fira bommen,
Låt det basa!
Torr är gommen
Utaf fasa:
Pall för grundet!
Öppna sprundet!

Lilla droppen
Ifrån hälen
Opp till knoppen —
Flög han genom
Hela själen,
Så det hven om.

Nu tycks slupen
Godt sig hålla:
Hvad den supen
Kan förtrolla!
Sjön ger med sig,
Lägger ned sig.

Luften klarnar.
Om I kiken,
Sen I qvarnar
Der i viken;
Bruk och sågar,
Fält och rågar.

Fors, som slamrar,
Skog och holmar,
Två tre hamrar,
Ugn, som bolmar,
Lax, som fångas,
Kor, som stångas.

Bland kalkoner
Kring en trappa
Stå baroner
Med sin pappa:
Kors för raggen,
Hissa flaggen!
</poem></chapter>

<chapter name="Läsarpresten">
<poem>Ögonlocken heligt sänkas
Att ej se en syndig verld.
Här på jorden får ej tänkas
Annat än på himmelsfärd.
Allting annat skall man låta
Handlöst gå för vind och våg:
Man skall läsa jemt och gråta,
Som man i en störtsjö låg.

Läseriet bär som pesten
Smittan öfver land och haf.
Hvarfrån kom väl läsarpresten,
Som man förr ej visste af?
Han beskrifver, så det bränner,
Helvetet och svafvel-ån.
Då han dem så noga känner,
Kanske kom han derifrån.

Hur vi till förnuftet vädje,
Grips det af hans mörka lag.
Han har stulit lifvets glädje,
Och han stjäl den dag från dag.
Ännu inga ränkor funnits
Såsom <i>hans</i> på lifvets ban,
Ingen läsarprest har funnits,
Som ej varit full med fan.

Skapa vill han blott betryckta.
Mörda hoppets salighet,
Och med namn af <i>»trones lykta»</i>
Vill han gälla som profet.
Nej! Han porten är och trappan
Till förderfvets mörka borg.
Han är född att mista kappan
Och få stut på öppet torg.</poem>
<poem>Men han vakar, och I sofven —
Svea-folk! gör pinan kort!
Skicka sällskapet till påfven,
Blott att ligan kommer bort.
Låt oss värmas, som af solen,
<i>Fritt</i> af religionen än.
Rök med enris predikstolen
Och gör kyrkan ren igen!</poem>
</chapter>

<chapter name="Tallen och Björken (Vinterstycke)">
<poem>
<tab><b>BJÖRKEN.</b>
Bror Tall! du är lycklig, fast hvirflande snön
<tab>Kringyrar på mark och på sjö:
Om vintern du står som om sommaren  grön,
<tab>Och skyr hvarken frost eller snö.

Här står jag så naken om rygg och om bröst!
<tab>När trasan behöfdes som bäst,
En hamnbuse kom, som vi kalla för höst
<tab>Och stal både kapprock och väst.</poem>
<poem>Den starke står säker och värjer sig lätt
<tab>Och hejdar förödelsens stund,
Då omhvärfd af bofvar och utan reträtt
<tab>Den svage får dö som  en  hund.

<tab><b>TALLEN.</b>

Tig, pojke och döm ej om väl eller ve,
<tab>Du känner ej nornornas lag:
För ung är din ålder ännu för att se
<tab>Hvem sällast är, du eller jag.

Och fastän du prisar mig lycklig och stark,
<tab>Står ödet dock mörkt för min syn,
Ty vet, att då redan jag fallit till mark,
<tab>Står ännu din krona i skyn.

Ty dig skall vår husbonde lemna i fred
<tab>Och ännu ej frakta i hamn;
Men mig vill han knäppa och sälja som ved
<tab>För sexton riksdaler per famn.

Jag hörde hans samtal med rättarn i går:
<tab>»Hugg skyndsamt af tall och af gran,
Ty blir det i vinter så kallt som man spår,
<tab>Så stiger nog priset i stan.» —

Så vet jag mitt öde!   Den drägt som jag haft
<tab>Tar jorden igen som hon gaf!
I dag står du harmfullt och prisar min  kraft,
<tab>I morgon du står vid min graf.

Farväl då, o broder! Då vintern förgår
<tab>Och sommaren kommer till slut,</poem>
<poem>
Så helsa hvar fogel i blommande vår,
<tab>Som sjöng i min krona förut.

<img></img>

När morgonen kom, föll den resliga tall
<tab>För yxan, och platsen blef fri.
Men björken stod qvar, för att skåda hans fall
<tab>Och spegla sin framtid deri.</poem>

*
</chapter>


<chapter name="En vårmorgon vid hafvet">

<b>S</b>olen vaknar och sticker sitt lysande hufvud
ur sin varma purpurbädd. En lätt sunnan
blåser bort den violetta dimma, som natten
andats pä hafvets spegel. Hufvud vid hufvud
titta vågorna upp och tumla i den lätta
morgonluften. Lärkan sjunger öfver en utskjutande
udde. Måsen, hafvets ficktjuf, tänker redan
på frukost. Hvilken förvånande aptit i
soluppgången! Afundsvärda mage! lysande
födgeni! En lotsbåt seglar ut från Sandhamn
med nya barkade prickstänger, för att sättas
ut vid skär och grund. Lotsarna, liksom
flugorna, sätta sina prickar här och der. De
nva sydvesterna lvsa i solskenet som
smörblommor eller <i>»fandens melkebötter»</i>.
Kölvattnet glänser som ett perlband. Snuggorna
blossa. En ung fyr sitter på relingen och
sjunger:

<poem>
<i>Uppfödd och född uti hafvets sköt,</i>
Döpt i dess vatten tillika,
Aldrig jag lärt mig att plöja med nöt,
Aldrig jag lärt mig att dika.
Så har det varit se'n fader min dog:
Hafvet min åker och båten min  plog.

Här vore lyx att på klippan  ha kor,
Aldrig ett föl har här betat.
Aldrig på bondkärra nånsin jag for,
Aldrig på hästrygg jag setat.
Åker och äng har jag aldrig en fot:
Jag har min bössa och skotar och not.

Ser ni min stuga der oppe vid rönn,
Den fick jag af mina fäder.
Hvad jag förtjenar med lotsning från sjön
Räcker till skodon och kläder.
Men vill jag äta och hålla mig frisk,
Får jag gå sjelf ut och skaffa mig fisk.

Än si så här får man pallra med vind,
Än får med åran man knoga.
Sträfvaste händer och brunaste kind
Får man ej se på så noga.
Väder och vind få vi ta, som  vi  få,
Hela vårt lif är blott: <i>hej, låt det gå!</i>

Rädd var jag aldrig, det lönar ej stort,
Hafvet må spotta och fräsa.
Fan vara rädd, då man  ondt ej  har gjort
</poem>

<img></img>

<poem>
Och kan sitt <i>Fader</i> vår läsa.
Hårdt är vårt yrke, men lotsen har lärt
Allt ifrån kolten att hålla det kärt.

Nu är jag <i>lärling</i>, men vänta en smul,
Jag blir väl mästerlots äfven.
Då skall jag må som hvar dag vore jul,
Fastän jag nu får <i>dra vefven</i>.
Då skall jag gifta mig ända burdus,
Röka <i>Havanna</i> och måla mitt hus.

Titta, i fall ni har ögon i skall'n,
Der, just derborta i kröken,
Högt uppå berget med flöjeln i tall'n
Der ni mot himlen ser röken.
Der har jag fästat min håg och mitt sinn',
Der är mitt lif: der bor kärestan min.

*

Lycka till, lilla Jerker! Jag vet att du är
en bra pojke och jag vet också att du kan
gifta dig och få din .sötnos långt förr än du
blir mästerlots. Nästa höst blir bröllopet,
det vet jag; och om jag blir bjuden och
slipper <i>supa på kakan</i>, så skall jag sjunga en
visa, ungefär så här, och kanske ännu flere
knepiga och rara småstumpar. Hvad skall
jag nu hitta på för melodi? Kanske den der
om <i>Ahasverus, som var så mägtig</i> af fader
Bellman. Ja! den ta vi.

Jerker uti brudstol klifver
Och af sockenpresten blifver
Sammanvigd på denna högtidsqväll
Med sin lotsmamsell.
Röda kinder har hon, ögon blå,
Pjåkighet hon aldrig lärt förstå.
Hon kan se sig göder
Sköta skot och roder,
Lotsa, om det gäller på.

Knubbig är hon som en rofva,
Stark och van att sjögång pröfva,
Bleknar hon ej, huru än det blås,
Mera än en mås.
Oförskräckt hon  lägger sina nät;
Blir hon våt, så dör hon ej för det.
Trygg, när hafvet vräker,
Lugn till lands och säker
Hemma som ett utanlås.

Snäll hon är att sticka, sy och nysta,
Brygga färsköl, salta torsk och ysta
Utaf getter som hon har på stat,
Getost delikat.
Hushållsgöromål af alla slag
Är hon hemmastadd i, det vet jag!
Maken tös att hitta
Får man gå och titta:
Klang för Jerker på hans hedersdag!
</poem>

Man talar om att <i>stå och gapa</i> såsom
någonting föraktligt; men så här vid hafvet
är det onekligen både angenämt och
förståndigt att <i>stå och gapa</i>. Man insuper en
förunderligt helsosam spiritos, en riktig
aptitsup från hafvets och rymdens stora flasktoder.
Man får i sig en hel hop helsa och
lefnadslust. Hvar vindflägt är en lifspust, som går
igenom merg och ben. Titta dit bort till
Korsö, der fyrbåken står. Der skulle en
badanstalt vara. Der är skogigt, grönt och
herrligt, med en storartad utsigt öfver hafvet
med sina ångare och seglare, som under
sommaren dagligen passera fvren,  för att 

inlöpa till Sandhamn. Fyrtornets lanternin
erbjuder sin veranda, som går rundt om tornet,
til! en icke oäfven promenadplats. Man kan
vädra sig pa alla sidor och promenera liksom
i luften och njuta af hafvet inunder sit; utan
att svindla eller bli sjösjuk. Hvilka
Apollo-vador skulle ej här kunna rundas tiil förmån
för veka skrifvarefysiker! Hvilka rosenkinder
och körsbärsläppar skulle ej här kunna blomstra
upp och svälla ut i lif och helsa till förmån
för salongsdamer! Hvarken det skräpiga Dalarö
eller det dimmiga Furusund skulle kunna
jemföras med en badanstalt pä Korsön, som
troligen också har en framtid för sig i den vägen.
Jag har nu inte tid att orda mer derom, tv
jag måste titta på hafvet, der jag tycker mig
se en farkost pä långt håll. Mycket riktigt,
en liten punkt vid horisonten! Ack så näpen!
Det är en brigg. Sångmö! låt oss sjunga en
stump — och sedan stoppa vi pipan i säcken.

<poem>
Hafvet är herrligt att skåda från land,
Helst liksom nu uti morgonens brand.
<tab><tab>Böljorna kullra,
<tab><tab><tab>Mullra
Lekfullt bland klippor och glittrande sand.
Aldrig så vänlig jag hafsguden  såg,
Blott som små pysar går våg efter våg.
<tab><tab>Säkert som  julle
<tab><tab><tab>Skulle
Prydligt jag kunna begagna ett tråg.

Fiskarn på hafsytan gapar och  far,
Kniper med torsk-ref en stjert eller par
<tab><tab>In i sin snipa.
<tab><tab><tab>Pipa
Rykande friskt han med skäggtobak har.
Örnarna kretsa förnämt i det blå,
Måsar i skjortan på klipporna stå.
<tab><tab><i>Gudungar</i> segla,
<tab><tab><tab>Spegla
Näbbar och skrof uti hafvets platå.

Titta derborta! Nej, <i>stopp och belägg!</i>
Rätt som jag pekar mot himmelens vägg
<tab><tab>Hägrar med riggen,
<tab><tab><tab>Briggen,
Knappt för lorgnetten så stor som ett ägg.
Snart uti skärgården komma och gå
Stolta fregatter och kalkskutor små,
<tab><tab>Ångbåtar surra.
<tab><tab><tab>Hurra!
Våren är kommen — jag gu'  är han så!
</poem>

<img></img>
</chapter>


<chapter name="Pelles visa"><img></img>
<poem>Skall jag sorgsen vara?
Nej! emot mig blicka
Annas ögon klara:
Hon så trofast är.
Troget skall jag gömma
Bilden af min flicka,
Aldrig skall jag glömma
Den mig hafver kär.

Väl har Herrgårds-Kalle
Bligat smått på logen
Och satt i min skalle
Myror nog, minsann!
Men hon tyckte mera
Om mitt torp i skogen,
Än att kurtisera
Med en glop som  han.

Stugan skall bli färdig
Innan  löfvet gulnar.
Blott man är ihärdig,
Stort är  hvad  man  kan.
Torpet skall nog duga,
Och  förr'n vintern  mulnar,
Dela  vi vår stuga
Hjertligt med  hvarann.

Nästa ny det smäller,
Om ej skam kan trolla.
Glömt har jag ej  heller
Att ge  bok  och  ring.
Löfte gaf oss »<i>Nåda</i>»
Att  på herrgåln  hålla
Bröllop åt oss båda
Rakt för ingenting.</poem>
<poem>Arbetet nog skänker
Hvad vårt lif behöfver;
Alltid så jag tänker,
Alltid så jag fann.
Bli vi sedan flera
Sörjer jag ej öfver,
Gud kan göra mera
Än en annan kan.

Skall jag sorgsen vara?
Nej! emot mig blicka
Annas ögon klara:
Hon så trofast är.
Troget skall jag gömma
Bilden af min flicka,
Aldrig skall jag glömma
Den jag hafver kär.

Ty med själ och öga
Älskar hon sin Pelle;
Och då bryr mig föga
Hela verldens lopp.
Om all verld I bjöden
Uti Annas ställe,
Hellre då i döden
Gaf jag andan opp.
</poem></chapter>

<chapter name="Vårbäcken">
<poem>Vad han växt pä några dar!
Himmelsblå och silfverklar
Kilar der en liten bäck.
Det var hin att vara käck!
Tar ett skutt, yr och lätt,
Stänker sippans schalett
<tab>Genomblöt. —
<tab>»Tocke nöt!
<tab>Han kan gerna, munsjör!
<tab>Se sig för.»

Skrattar blott och brådtom har,
Bryr sig ej om  hur han far.
Fram han skall med lock och  pock.
Stöter hufvu't mot en stock!
Fy, hvad spånor och smolk!
»Lymmel, ser han ej folk!»
<tab>»Släpp mig ut!»
<tab>»Åh! vet hut,
<tab>Och var lagom  framfus
<tab>I mitt hus!»

Under ras och äfventyr
Genom äng och dal han flyr,
Hundra gropar i och  ur,
Tumlar mot en trädgårdsmur:
«Tar jag felt eller hur,
Är det ej farbror Mur?»  —
-Jo, ditåt.
Ah, förlåt!»
»Du är liten  men rask,
Puttefnask.»</poem>
<poem>Komma in är ej så lätt:
»Kors hvad farbror håller tätt!
Glada blomsterbara jag hör.
Den som vore innanför!
Men  så gerna  jag vill,
Ingen  port ser jag till.
<tab>Släpp mig in,
<tab>Farbror min!»
<tab>»Nå, se så, kila på,
<tab>Ja, rätt så!»

Mellan blommorna han far,
Här och der en kyss han tar
Vill ej stanna här och dö,
Nickar gladt och tar adjö.
Öfver ängar och sand
Når han ändtligen strand;
<tab>Under sång
<tab>Tar ett språng —
<tab>Och det brusande haf
<tab>Blir hans graf.
</poem></chapter>

<chapter name="Resa till Norrland">
<poem><i>»Mitt bläckhorn aldrig var en Urdarbrunn,
Med visdom full, ej en Castalisk källa,
Utur hvars ådror diktens vågor välla,
Fast ord i mängd jag plägar ha i mun.
Men nu en led Neptun bland vattuandar
I gyttjan råder af mitt svarta haf,
Och sänder opp med pennan bara draf,
Der strödda rim, men ej reson sig blandar.»
TÖRNEROS.</i></poem>

<poem>Farväl, I Mälarstränder!
Farväl, du kungaborg!
Jag bugar mig och vänder
Min rygg åt gränd och  torg.
farväl, I torn och murar,
Hoteller, punsch och is,
Tornväktare och lurar,
Skarpskyttar och polis!

Till gamla fosterjorden
Jag far på sjö och våg,
En liten tripp åt norden:
Till Norrland står min håg.
Der tjusa land och vatten
Mig än som fordomdags.
Der ser jag sol'n om natten
Och hugger mig en lax.</poem>

Passagerarne äro redan ombord efter ett
vidlyftigt »mun- och handgemäng» med sina
vänner och bekanta. Landgången är intagen,
kaptenen står på kommandobryggan.
Ångbåten skrapar med foten, liksom då man tar
afsked. Nu kilar han i väg — adjö! adjö!

<poem>Röken hvirflar, solen brinner,
Gudaskön naturen ler,
Och  med   vännerna  försvinner
Skeppsbrokajen mer och  mer.
Mången saknad ögat tydde,
Sista viftningen är gjord:
Och med den  mot stranden flydde
Mången slängkyss öfver bord.</poem>

Då jag såsom resenär kommer ombord
på ett ångfartyg, erfar jag samma känsla som
då jag får ett par nya byxor, innan jag hinner
sätta mig in i de nya förhållandena. Detta
var emellertid snart gjordt. Jag kände mig
hemmastadd, utsåg genast min favoritplats för
resan och höll ungefärligen följande tal till
undertecknad

Min  lilla snälla gubbe!

Du har nu permission att resa till
Helsingland eller hvart du behagar. Se nu
framför allt väl om din kropp och låt din själ
följa med, ty han kostar ingenting. Han
kan vara dig till nytta vid många tillfällen,
och han kan sjelf ha nytta af resan. Låt
honom sitta i sitt gamla »fönster» och se sig
omkring. Han tycker om vackra stränder,
gröna trän, solsken och vackert väder och
gör för öfrigt icke afseende på annat än ett
»hyggligt bemötande». Att bo i en frisk
kropp är hans största njutning och förnöjelse.
Akta dig derför för sjösjukan, som är hans
förskräckelse. Blir du sjösjuk, så tag några
droppar ether eller Hoffmans droppar på en
sockerbit, lägg postpapper på magen, se glad
ut och akta dig för graflax. Du har väl
ingenting glömt vid inpackningen? En
författare har sagt, att en inpackning till en resa
är en  »förbannad <i>quadratura circuli</i>, en kalkyl
med oändliga bråk, som icke afspisas genom
någon <i>analysis infinitorum</i>, när man skall ha
med sig nästan dubbelt så mycket, som man
tycker sig ha rum för». Kom ihåg, en resa
på fjorton dagar till Norrland är ingen
småsak. Du har väl med dig dina vattentäta
stöflar för att begagna vid laxfisket, dina
bolstervarsbyxor, ifall du tar notis om
tjärubränningen, en större nattmössa, som du kan
dra öfver ögonen för midnattssolen?
Florshufvor kan du få deroppe — för de fördömda
myggen. Res nu med öppna ögon och ej
med blindfönster. Låt se att du vet
någonting när du kommer tillbaka; och framför
allt, min lilla snälla gubbe! låt se:

<poem>Att icke du reser som denna,
Jag menar din kappsäck, min vän!
Låt se, att din <i>flytande</i> penna
Gjort gagn, då du kommer igen.</poem>


Vi ilade förbi de mångbesjungna
Djurgårdsstränderna, de väldiga ekarna, med sina
präktiga men dammiga och oborstade
löfrustningar, poetiska villor och prosaiska brädstaplar.

<poem>Farväl, glada Djurgård! med löjen och lekar,
Musik, positiver och sång!
Förtjusande trastar i lummiga ekar,
Farväl, tills vi träffas en gång!

Farväl, gamla <i>Blåport!</i> Ditt namn är ej ringa,
Novilla förtar dock din glans.
Farväl, Hasselbacke!  Din hamburgerbringa
Är skön, som din <i>sotpomerans</i>.

Farväl, fader Bellman! Låt bröderna njuta
Sin punsch vid cigarrernas bloss.
Må gerna de sitta förtroligt och tuta,
Blott ej med löjtnanter de slåss.

Och I, alla ställen med rosiga minnen,
Till eder för ångbåtens skull
Jag hinner knappt nicka, förrän I försvinnen -
Och här ha vi Blockhusudds Tull!</poem>

Tullhuset behöfver rappas. Ekbohrn står
i salsfönstret och tor sig en pris snus, hvilken
han med en aldrig felande beräkning med
tummen och pekfingret för till den skaldiska
näsan.
<img>Fjäderholmarna</img>

<poem>»Ej Fredrik den store har gjort, hvad han gjort,
Om icke han snusat beständigt.»

Farväl, gamla kantor i Apollos tempel!

*
</poem>

<poem>
<i>Fjäderholmama</i> susade och snusade vi
förbi med väl tända cigarrer och en hel mängd
af bröstade snusapparater.

»Bäst vi gå, så lukta vi,» sa' käringen,
"jorde sin dödsbetraktelse.

<i>Kennst du das Land?</i> det är <i>Lidingön,</i>
För skörd och skönhet utskriken.
Här fiskas strömming, så fet och skön,
Här har jag <i>vänner i viken.</i>
</poem>
<poem>Att er förgäta
Långt borta vare:
På <i>HersbyZ.,</i>
På <i>Elfvik</i> Stahre,
Farväl, farväl!
</poem>
<poem>
Och skepp och jakter på <i>Värtan</i> gå
Och skärkarln sitter och knogar,
Och  <i>Höggarn</i>  ligger pá bölja  blå
Och speglar lummiga skogar.
Och  foglar drilla
Och vågor välla
Kring Hellstens villa,
<i>Isola bella,</i>
Farväl, farväl!
</poem>

<poem>
<i>Granholmen.</i>

Här såg jag fordom blott sten och  ris,
Nu ser jag ängar, som bära;
Här är ju riktigt ett paradis:
Åt Granholm heder och ära.
<tab>Han stått och sållat,
<tab>Hvad gör ej fliten!
<tab>Han lundar trollat
<tab>Utur graniten.
<tab>Farväl, farväl!
</poem>

<poem>
<i>Bogesund.</i> Står som ett stort dufslag
öfver skogstopparna. Dess höge patron lärer
likväl icke vara någon dufunge.
</poem>
<poem>
Der ligger <i>Vaxholm</i> liksom en haj,
Som slukat badande gäster.
Fem gubbar ser jag  pá stadens kaj,
En kommendant och två prester.
</poem>

<img>Bogesund</img>

<poem><tab>Den der med hatten,
<tab>Min gamle frater,
<tab>För toddyvatten
<tab>Gör apparater.
<tab>Farväl,  farväl.</poem>

Då vi passerade fästningen gick jag ner
i min hytt för att vara i säkerhet, i händelse
af någon skjutning. Sedan jag genom
kaptenen förvissat mig att ingen fara var å färde,
begaf jag mig åter på däck, då jag på
stranden vid badhuset hade den äran att bland
andra mindre framstående personer se min
vän bokhandlaren Brudin i en välmående
ställning stå som en väldig foliant ibland
miniatur-almanackor. En herre, som tröttnat
att meta, for hem i sin lilla båt. Om han
hade någon fisk, kunde jag ej se; men han
var utstyrd i grågul hatt, grågul rock, grågula
benkläder och grågult ansigte. Ett fruntimmer
anmärkte, att han såg ut som han varit gjord
af häftplåster.

- - Hem seglar fiskarn med vinden så frisk.
Se huru båten vaggar i vågen!

»Fan vara fiskare!» ropade någon.
»Jag,» skrek en annan, »vill ej vara fisk.»

I Kodjupet hedrade jag en större fisksump
med följande sång:

<poem>Jag helsar dig, fredliga flagga!
Du sump med din hiskliga bom.
Fort opp med abborrarna vagga
Att fröjda Stockholmarnes gom.
Men  bli dina fiskar för tunga
I solbaddet, tänk på din risk;
Med stenar i masten dem gunga,
Och gör dem till lefvande fisk!</poem>

Jag gick ner i min hytt, sträckte mig
på soffan och utbröt i min förtjusning:

<poem>Är det ej skönt att skala landet kring
På permission så här en fjorton dagar,
Ta lifvet lätt och göra ingenting,
Och slippa tänka, om man så  behagar.
I stan man lemnar tjenst och fjesk och spring
Och går ombord med några rena  kragar.
Och lugnast, det förstås, man sedan far
Med en försvarlig kassa — om man har.

Jag ligger här uti min vackra hytt,
Der ångmaskinen ruskar om min mage,
Är nöjd och glad och liksom ung på nytt,
Och lekfull som en kalf i Balders hage - -</poem>

Jag hann icke längre, förrän ett bud
kallade mig på däck, der en skål skulle drickas
för en lycklig resa. Trälhafvet hade vi
passerat. Det förekom mig liksom jag passerat
Styx och befann mig i en annan verld. Trakten
var mig helt och hållet obekant, ända till
dess jag fick sigte på
<tab>Furusund.

<poem>Plaskande ställe för folk, som Stockholm har
<tab>kuggat på mergen!
Sommarn skall gälda, örstås, helsan som
<tab>vintern förstört.
Vattnet dock hjelper er ej och solens  strålar
<tab>ej heller:
Sluta med nattvak och dans, sluta med punsch
<tab>och kalas!

Pelle! se om dina får och gör några fler
<tab>promenader.
Annars du byggt som en karl, rensat,
<tab>torfhackat och plöjt.
Bacchus bott sämst på din mark. Ditt
<tab>antiqvariska värdshus
Dömde jag längesen ut, ty jag är gudarnas
<tab>vän.
Derför det gladde min själ, att gubben fått
<tab>boningen pyntad:
Bacchus är ändå vår tröst både till lands och
<tab>till sjös.

Tullhuset pryder sin plats, tullstadgan ser jag
<tab>i fönstret;
Ofvanpå den, som jag tror, ligger bror Johans
<tab>peruk.
Tullchefen ser jag ej sjelf, han gästar som
<tab>bäst Haparanda:
Gubben är nu såsom förr solens och
<tab>stjernornas vän.</poem>

Ett fruntimmer hade den artigheten att
traktera oss med musik, och sjöng med en
särdeles god röst några stycken vid pianot.
Några herrar spelte kort, andra drucko
sodavatten, somliga läste, somliga rökte, men
större delen af sällskapet gjorde ingenting.

<tab>Öregrund

stod vänligt på sin udde och viftade åt oss
med två väderqvarnar. Detta var sista
vinningen i skärgärden. Mjuka tjenare! Mjuka
tjenare!

*

<tab>Svart-Klubb.

Här nös kapten. En äldre dam antydde
den märkvärdiga händelsen såsom ett godt
förebud. På afstånd mullrade åskan, »Jofurs
nvsning», som af andra passagerare ansågs som
ett dåligt omen. — Nu ringde matklockan.

»Nos numerus sumus et fruges consumere nati.»

Vi åto en förträfflig gammal ost. Några
af sällskapet påstodo, att det var kronan bland
alla ostar, hvarför det föreslogs, att han
under resan borde kallas Gammal Ehrnkrona.

<tab>Djurstens Båk

passerades och hafvet emottog oss med pukor
och trumpeter. Vågorna växte. Båten rullade.
<poem>»Då steg från underjordens floder
Ej döden, men hans yngre broder,</poem>

Det bleka vanvett opp - - - nej, mitt
herrskap! det var väl värre! det var
sjösjukan, som steg ombord och gjorde
villervalla bland passagerarne i alla vrår och vinklar.
Somliga smögo sig »tysta som Egyptens
prester» in i sina hytter, för att hvar och en
på sitt vis söka göra opp med den ovälkomna
gästen. Somliga tuggade på träpinnar såsom
ett preservativ. Andra höllo flytande föredrag
vid relingen, och få sluppo helskinnade undan.
Natten blef som den kunde.

*

<i>En morgongryning.</i>

<poem>I Östern re'n Aurora står och niger
Pá gyllne trappan af sitt sofgemak.
På molnens kullar hon med blommor stiger
Och smyckar himlens violetta tak.
Jag mycket mera ser, fastän  jag tiger,
Ju mer hon lyfter purpurstubben bak.
I  min förtjusning ingenting nu felar,
Då vågen dansar, vestanvinden spelar.

Och solen träder opp ur gyllne vatten
Och lätt vär farkost gungar i dess brand.
Rorgängarn står liksom en gud vid  ratten
Och styr vår lilla verld  med säker hand.
Det är så tyst  ännu  som  midt  i natten,
Blott maskinistens eldtång hörs ibland.
Salongens folk, sig likt i' alla väder,
Är morgonsömnigt här — som uti städer.

Dock tyst! Här kommer, väckt afvägens fragga,
En brukspatron, liksom ett litet  hus.
På däcket fram han rullar som en vagga,
Peruken glänser uti solens ljus.
Med blåhvit näsduk, lyftad som en flagga,
Han vädrar vind och våg och bjuder snus.
Vi svenskar, vana med hvarann att krusa,
Bli först bekanta,  då vi börjat snusa.

Vid brända bönans kända ångor stego
Salongens folk på däcket innan kort,
Och mangrant snart vi bugade och nego
Och  drucko nektar af gudomlig sort.
Min sångmö, språksam medan andra tego,
Från sorlet smög sig nu i tysthet  bort,
Och  nickande försvann i ångbåtsröken —
Hon litet folkskygg är, min lilla fröken.</poem>

*

Ett herrligt väder på morgonkvisten.
Inloppet till <i>Gefle</i> vackert och solbelyst, med
täcka villor på lummiga stränder " och en
mängd vackra fartyg, speglande sina ståtliga
former i den blåa vattenytan.

<poem>»Solen glimmar blank och trind,
Vattnet som en spegel.»</poem>

Man besåg staden, der man hade den
sorgen att se ett sjelfsväldigt och ymnigt
ogräs på gatorna och torgen och kring sjelfva
landshöfdingeborgen. Fattades bara getter för
att se riktigt idylliskt ut!
<img></img>

På en tafla i Rådstugufarstun lästes
följande:

»I detta rum skola varma hjertan, kloka
hufvuden, främja Svea Rikes och Gefle Stads
båtnad; näringar finna sin trefnad, handel, på
redlighet grundad, utvidgas genom idoghet;
svenska kölar med svenskt gods bestämmas
till aflägsna stränder, hembragd ymnighet
räcka bröd åt medborgare, utsprida rika frukter
kring stad och  land.»

På en annan tafla:

»Främling eller inföding, eho du äst,
uslingen är menniska som du. Du kan bli
usling som han. Förföljd af nöden och sjelfva
lifvet, flyr han till dig. Flyr du för honom,
finner dig samvetet, finner dig domen.»

I en af strand-alléerna fann undertecknad
en lapp af ett sönderrifvet bref med följande
innehåll:

<i>— — »Kära du! vore jag landshöfding,
vore det ingen nåd. Gud välsigne dig och din
familj.»</i>

En bekant träffade jag, som jag hade
svårt att igenkänna för hans oförlåtliga
magerhet. Han såg ut som ett upp- och nedvändt
utropstecken, och jag fruktade, att hvarje
vindstöt skulle slunga honom till marken,
hvarför jag höll mig på litet afstånd.

<poem>Sin hållning rår han ej mera för,
Han raglar liksom för dryckjom fallen.
Som pepparkorn i en klimp af smör,
Så sitta ögonen djupt i skallen.</poem>

*

Jag tror att Shakespeare  har rätt:

<poem>»Naturen stundom illa mår, och lättas
Af vilda utbrott. Jorden
Plär ofta plågas af en sorts kolik,
Som kommer sig af väder, innestängda
I hennes sköte. » —</poem>

Emellan Gefle och Söderhamn regn, blåst
och mvcken sjösjuka! Damer i krinolin ta
sig ej bra ut på däck vid dylika tillfällen.
All sjösjuka har en framåtlutande ställning,
blåsten å andra sidan har något för mycket
upplyftande.

Staden Söderhamn är från stora
sjölandsvägen osynlig och representeras af <i>Stugsundet,</i>
försedt med värds- och tullhus. Ingenting
märkvärdigt. Resan fortsattes i samma regn
och blåst, tills emot aftonen ovädret tystnade
och vi möttes af ett annat natur-odjur, <i>Tjockan</i>.

<poem>Tjockan, alla sjömäns fasa,
Lägrar sig nu rundtomkring.
Storm och böljor, hur de rasa.
Är mot tjockan ingenting.
Tjockan frestar tålamodet.
Ingen kunskap räcker till!
Med kompassen och med lodet
Står förståndet still.

Död och pina! Hela timman
Står man  ju  på samma fläck.
Skutan uti tjocka dimman
Stoppad är som i en säck.
Det kan reta sjelfva stenen
Att man famlar som en blind.
Sur som ättika, kaptenen
Står och vädrar vind.</poem>

<poem>Dock vill ingen vindfläkt kula,
I maskin hörs ej en knäpp.
Vackra könet, som det fula,
Sitter tyst och hänger läpp.
Alla märken tyckas lofva
Att vi här få ligga still.
Bäst att gå till kojs och sofva:
Styr bäst fan ni vill!</poem>


<img></img>

Anblicken af <i>Hudiksvall</i> är särdeles vacker.
Söndagsmorgonen var också herrlig, och en
söndag är dessutom alltid vackrare än en
annan dag: ty han snyggar opp sig, tvättar
och kammar sig sorgfälligare och snyter sig
i ren näsduk. Skinnförklä'n och arbetsbyxor
stanna hemma. Arbetaren går med käpp,
nattkappa och cigarr. Ansigtet glänser af
förnöjelse.

En mängd hundar anmärkte jag i
Hudiksvall utan nosgrimmor och munkorgar: lefve
friheten! Alla hundar borde utrotas från jorden.
Rådstugutornet höjde sin spira mot de flygande
molnen som en kolossal rättika. Lossning
och lastning fortgick under gudstjensten. En
ångbåt har alltid brådtom. En vagn rullade
in på däck; derefter en stor och tjock prest,
mörk som Erebus, med en rygg, som
påminde om tabula nigra. En herre med en
stor snusburk embarkerade äfven jemte tvenne
löjtnanter, eller som de kallas af några
författare, <i>»mekaniska trycken på helvetesmaskiner»</i>.

Ångbåten är åter i gång. Viftningarna
lika med dem jag såg i Stockholm. Frisk
kultje, som öfvergick till en liten storm, 
hvilken förjagade all matlust. Norrlandsbergen
lyfte sina blåa hjessor här och der mot
skyarna. På eftermiddagen aftog blåsten,
fartyget gick stadigare, glädjen återkom med
glam och sång och punsch.

<poem>Klang! en liten visa uppå hafvet
Kan ej skada, gubbar, eller hur?
Käns ej allt elände som  begrafvet,
Då man kommit storm och faror ur?
Hvarför bryggs vår lilla bål? I frågen,
Och jag svarar med pokal i hand:
Bacchus är vår hulda far på vågen,
Som vår hulda pappa uti land.

Vi ha sett i dag, hur stormen brutit
Lejonmodet i de ungas hop;
Vi ha sett, hur filosofen sutit
Grå och vis, i hemska ulriksrop.
Mången kind ha vi i dag sett tecknad
Med förskräckelsens och smärtans min.
Mången skönhet ha vi sett förbleknad
Sjösjuk stå på knä i krinolin.

Se! nu ljusna hafs- och himlabrynen,
Sakta tystna bränningar och  brott.
Neptun, nyss så grym och grön  i synen,
Blidkas af de offer, som han fått.
Vågen svallar lätt mot skär och hällar,
Sol och glädje lifva själ och kropp.
Se! der blåna Norrlands skog och fjällar!
Lefve Norrland! Klang! och botten opp!
</poem>
<img>


<img></img>

<i>Sundsvall,</i> herrligt till sin belägenhet
och märkvärdigt i sitt framåtskridande.
Ingenting småfnaskigt och <i>för sig sjelf,</i> utan lif och
anda och företagsamhet i stort; icke för
ögonblicket, utan för framtiden. <i>Heder och vördnad!</i>
Lycka och framgång!    Farväl, farväl!

Natten var herrlig, fartyget gungade på
silfvervågor. Månen sken som en nyklufven
Edamer-ost.

<poem>Skulle nu krypa till kojs allt lif i den gungande arken.

Damerna redan förut på sömnens vänliga armar

Vyssats af böljornas sång i drömmens förtrollande riken,

Medan vi, skapelsens herrar, på däck med blossande snuggor

Rökte vår <i>länsman</i> till slut och sögo Ostindiska stumpar.

Troligt af bristande rum, man såg en mängd krinoliner,

Större och mindre till vidd, som fullt i gångarna hängde,

Satta af hyttornas folk som ryssjor för ströfvande manfolk.

Månen, <i>min åldriga vän</i>, med tysta fjät som en nattvakt,

Fångade nattliga moln, och än med försilfrade saxen

Stack i vår ångbåtsrök, och rädd om himmelens knutar,

Trodde att elden var lös och högg sprutskyldiga böljor

Vaksamt med flammande blick, som en kyrkstöt i slumrande nacken.

Hof så en väldig patron mot skyn sin rossliga stämma:

»Gubbar! att natten är när, påminner mig slocknande snuggan,

Askan jag strött på böljornas rvgg och längtar till kojen.»

Sade — och rullade ned och försvann i den tysta salongen.

Alla vi gjorde som han; och tyst öfver fuktiga däcket

Smög sig hvar lefvande själ på guttaperkagaloscher

In i sin vaggande hytt, och långskepps snart på madrassen

Söfde, hvar en på sitt vis, sin filtomslutna lekamen.</poem>

*

Sömnen blef dock icke långvarig. Jag
drömde, att jag var inklämd i en kokosnöt,
utan att begripa huru jag kommit in eller
huru jag skulle komma ut igenom ett så
knapphändigt hål. I min ångest vaknade jag
och fann mig ganska välbehållen i min
trefliga hytt. Månen sken genom det lilla fönstret,
der jag till min stora förtrytelse upptäckte
ett dansande mvggpar, sjungande i månskenet
och outsägligt lyckligt. Jag förstod nu hvad
som stört mig i min sömn. Detta och hvad
som sedan hände, försökte jag att uttrycka i
följande

<tab><tab><tab><i>Romans</i>.

<poem>Hulda måne, jag kan inte sofva,
Då du tittar genom fönsterrutan.
Sömnen flyr mig, denna gudagåfva;
Hård är kojen, hård är hufvudputan.
</poem>

<img></img>

<poem>Qvalm och hetta min fysik betunga,
Och två myggor surra kring på täcket.
»Skäms ni ej att bitas och att sjunga:
ut på dörr'n, ty ni har plats på däcket!

Som en skarpskytt jagade jag båda
Ut pi dörr'n från fönstret och gardinen,
Men  i hettan slog jag utaf våda
Arm och ben — af vattenkaraffinen.

Och nu blef, se'n myggan slutat sticka,
Sista villan värre än den första;
Nekande två stackars kräk att dricka,
Fick, till straff, jag hela natten törsta.

*
</poem>

<i>Hernösand:</i> med herrligt läge, god hamn,
prydlig kyrka, vacker och väl vårdad
promenadplats, en öfverflödig ångsåg samt en
ohvgglig mängd ytterst fula och missprydande
sjöbodar, hvilka dock komma att borttagas —
om tusen år.

Att komma till en stad midt i natten,
är högst fatalt, äfven om det är, som nu,
ens egen födelsestad:

<tab><tab><i>Undertecknad på sin faders gård,</i>

<poem>
Hur skönt ler solen!» Nej, kring skogens toppar
Står natten än och sveper sin salopp.
Från moln till moln den bleka månen hoppar,
Så har han husvill gått i seklers lopp.
I sömnens famn de Hernösandska kroppar
Ge föga hopp att nånsin vakna opp.
jag fåfängt öfverallt mig framåt lutar
Att läsa <i>»Rum får resande»</i> på knutar.

Här är mitt barndomshem: en krog vid vägen
Är forna hyddan på min faders strand.
Husvill i natten står jag nu förlägen
Vid porten med mitt hattfodral i hand.
Ack, det är sant, det finns en gamma] sägen
<i>Att ingen är profet i eget land,</i>
Dock bättre är det, hur man än må prata,
Att sofva på en krog, än på en gata. —

Och öfver porten stod i färgbokstäfver
<i>Stadskällare</i> — nå, likagodt det är.
En suck i djupet af mitt bröst jag qväfver
Och bultar på och nattlogis begär.
Ett lurfvigt hufvud sig ur fönstret häfver,
En gentleman, som ej vill ha besvär.
»Här finns ej rum,» han skrek, stolt som en pascha,
»Om ock ni vore sjelfva <i>Torre-Arsa.</i>»

Ack!  bästa herre, låt er dock beveka,
Finns ej en enda skrubb, det vore fan!
Då ni ej skäms att rum för natten neka,
Hur hutlös är ni då på ljusa dan? —
Då börjar han åt himlahvalfvet peka
Och visa mig åt fanders <i>»norr i stan».</i>
En Stockholmsbo, mitt herrskap, kan ni tänka,
Att så behandla, köra bort och kränka!

Dock vill jag först bese de ställen kära,
De barndomsvänner, dem jag älskat så:
Min gamla brunn, der ofta jag var nära
Att hufvudstupa utur verlden gå.
Ack! här jag kokat knäck med ingefära
I detta rum, som månen skiner på.
Här kan jag hitta öfverallt och blunda:
<i>»Allt är som förr, blott jag är annorlunda.»</i>
</poem>
<img></img>

<poem>Är allt som förr? Hvar är den långa raden
Af skjul och bodar med sin hönsgård bak;
Och strand och bryggor med de sköna baden
Och tupp och flaggstång, himmelshög och rak?
Ack, öfverallt har yxan gått och spaden
Och jemnadt är mitt gröna källartak.
Mitt arma hjerta! Du är grymt bedragen
Kom låt oss fly, ty jag får ondt i magen.
<tab>»Min kärlek gäckad
<tab>Min gård är bränd.
<tab>Min ära fläckad,
<tab>I landsflykt sänd.»
<tab>Mitt hjertblod isas
<tab>Vid slik chikan,
<tab>Att bort jag visas
<tab>Långt <i>»norr i stan».</i>
</poem>


<i>Ångermanelfven</i> är Norrlands tittskåp: det
ena vackra landskapet efter det andra! Tvenne
ångbåtar, <i>Sollefteå</i> och <i>Augur,</i> kila ömsevis
oppför och utför elfven med passagerare
från östan och vestan, som komma hit för
att titta. Bäst är också att nu passa på,
medan det finns något vackert qvar att titta
på, ty ångsågarna arbeta och pusta natt och
dag för att göra de skogbeväxta
Ångermanlandsbergen lika med Skinnarviksbergen.
Danskar och norrmän med spekulativa trähufvan
ha slagit ner sina skandinaviska bopålar här
och der i buskarna.

Under den allmänna förtjusningen om
bord öfver de herrliga landskapen somnade
en tjock och väldig patron med handen under
örat och armbågen stödd mot relingen. Jag
påminde mig hvad någon författare har yttrat:
<i>»Lifsflamman qväfves, ja, till och med släckes
stundom — genom för myckel talg.»</i>

En mängd förtjusande ställen passerades:
Sanda, Utansjö, Åbord, Sandö, Bollsta,
Kramfors m. fl. jag råder läsaren, att så fort tiden
medgifver resa dit och bese alla dessa ställen,
hvilka jag nu ej har tid att beskrifva, emedan
jag egentligen blott är ute för att titta och
ej för att plottra och skrifva. Hvad som är
<i>obeskrifligt</i> vackert är dessutom omöjligt att
beskrifva.

<i>Nylands Lastageplats,</i> der ångbåtarna äfven
lägga till, ser skräpig ut med förfallna bryggor
och en tarflig tullpersonal, ligger omkring
sex mil från Hernösand och är en upplagsplats
för de ofvanför liggande ångsågarnas
afkastning. Tre arbetsmyror, Elfkungen, Händig
och Flink släpa timmerflottor till sågverken.
Det ser mycket arbetsamt ut, och jag vill ej
vara i deras kläder, om jag fick alla ångsågarna
till skänks mellan Nyland och Hernösand,
hvilka lära vara icke mindre än sju stycken.

Här säger Ångermanelfven till de större,
djupgående fartygen: »Hitintill skolen I gå,
men icke vidare: här skola edra stolta kölar
lägga sig.» Elfven blir nu mera kort om
hufvudet, vresig och orolig och börjar
småputtra.

<i>Hammars</i> gamla marknadsplats, som jag
ser till venster, är för mig en gammal
ungdomsbekant. Just i den der <i>nipan</i> har jag
stått på hufvu't många gånger.

<poem>Herrliga elf! Från sköna barndomsdagar
Mins jag din väg och dina berg och land.
Här har jag gått i blomsterrika hagar,
Här har jag fått min första stut på strand.
Saken var den: det marknad var i Hammar,
Ensam i båt jag lade ut på svaj.</poem>

<poem>Ingen pardon då pappas vrede flammar
Minnet är trofast.  Det svider ännu, aj!
</poem>
<img></img>

<poem>
Sedan, min  Gud!  hvilka minnen som titta
Fram ur hvar buske i gärdsgård och grind.
Der uti backen jag brukade sitta
Hänryckt i <i>Axel</i> med tårar på kind.
Der just i stugan, det kan icke klicka,
Der du ser pojken i volmande hö't;
Der blef jag kär i en femton års flicka —
Herre min Gud, hvad den Ulla var söt!

Och der midtöfver, der skogen sin hjessa
Höjer just öfver, der båtarna ro;
Der bodde fordom en tjock patronessa:
Vida bekant var då <i>Sågverket Loo.</i>
Der uti ökstock jag svärmande rodde,
Sköna abborrar jag tog på mitt spö.
Der åt jag krusbär, så mamma min trodde
Att jag i  hast skulle spricka och dö.
</poem>

<i>Holms Säteri</i> med stort laxfiske passerades
under regnväder. Vi spisade förträffliga
smultron. Att äta bär, är detsamma som
<i>»att bära i sig»</i>.

Sånga brunn, en mineralkälla, ligger i
grannskapet, i forna tider mycket berömd för
sitt undergörande vatten. Några brunnsgäster
med hvita ansigten och svarta paraplyer visade
sig på stranden der ångbåten lägger till. Här
vankades punsch och cigarrer under ett kort och
brådstörtande persiljesnack med gamla vänner.

<i>»Vin och vänskap smaka godt,
Då de gamla blifvit.»</i>

Längre än till Sollefteå gå ej ångfartygen,
ty der ofvanför börja de <i>»skrattande vattnen»</i>,
som indianerna kalla de strida forsarna och
vattenfallen. <i>Sollefteå</i> är herrlighetens rike.
Bruket har satt sig i en tvetydig säkerhet
mellan två skyhöga <i>Nipor</i>, mot hvilka man
af barmhertighet skulle vilja sätta några stöttor.
På andra sidan elfven bor den celebre Nils
Strindlund i <i>Skjedom.</i> Jag kommer ihåg en
strof till en annan riksdagsman, som också
längesedan slutat med politik, riksdagsbestyr
<i>»och tocke der».</i>

<poem>
Gamle, trägne riksdagsmyra!
Är nu riksdagsbråket slut?
Ja, det kostar på att styra,
Och derefter ser du ut.
Fri och glad du var som vinden,
Och ditt anlet som en ros:
Nu i gulgrått skiftar kinden
Som ett äppelmos.
</poem>

Kyrkan är storartad och ligger på en
höjd jemte den ståtliga prostgården. För
flera år sedan var jag i samma prostgård på
en delikat middag, hvarefter man solade sig
i gröngräset och betraktade den undersköna
nejden, under det en fogel sjöng:

<poem>
Vore jag prest i Sollefteå,
Prost, det förstås, med en duktig mage,
<tab>Kappa och krage
Skulle jag bära med gamman då.
Ligga i solskenet med mina far —
Lefva som englar och njuta naturen,
<tab>Skuggad af furen,
Björklöf och rönnbär som nu, gutår!
</poem<

<poem>
Hör huru elfven larmar vid  strand,
Se, hvilken tafla, som mången gripit!
<tab>Prostfar!  du knipit
Skönaste prostgåln i Ångermanland.
Gästfrihet finns här och lärdom djup,
Klingande harpor och fryntliga miner,
<tab>Till och med viner:
Allt finns i prostgåln — men inte en sup.
</poem>

<img></img>

<i>Hågesta</i> är efter mitt tycke den vackraste
punkt, hvarifrån man kan ta en öfversigt af
den förtjusande Sollefteådalen. Med ett glas
punsch och en cigarr, som ni kan vara säker
om hos den gästfrie värden på stället, kan ni
i ett af salsfönstren betrakta en solnedgång,
hvars make målarmästar Marcus Larson aldrig
drömt om. Man kan ej nog betrakta de
skogiga höjderna, den larmande forsen, de
stupande <i>niporna.</i>


<poem>
Hvilken skön och herrlig dal!
Mellan skogar, berg och kullar
<tab>Elfven rullar
Mörkblå, skummande och sval.

Stockar kila i dess lopp,
Emot forsen stångas laxen!
<tab>Största kaxen
Flög en aln ur vattnet opp.

Smäktande i solens brand
Fålen uppå branten betar,
<tab>Gossen metar
I en öka ner vid strand.

Titta ned åt handelsbo'n,
Damm och hästar i en röra ;
<tab>Bönder köra
Jern åt  <i>Graninge</i>-patron.

Ser du qvällens  purpurfärg.
Hör du  käglorna i  dalen ?
<tab>Landfiskalen
Slår en pott med Zetterberg.

Ekot hörs från häll till häll.
Ängarne stå blomsterprydda:
<tab>Hvar vår hydda
Låt oss bygga här i qväll!

Ingen  längtar  härifrån,
Norrlandspunsch vi i oss tratta,
<tab>Alla skratta:
Hurra gubbar! Ser ni  mån?
</poem>


Den norrländska gästfriheten behöfver
jag ej omnämna: den är känd i Europa,
Asien, Afrika, samt Mesopotamien. Den är
egendomlig för landet liksom åkerbären. Den
är som solen på himmelen, som <i>kringlan i
bagarbon</i>. Lefve Norrland! Och härmed
afslutar jag denna intressanta resebeskrifning.
Jag återvände till det gamla Stockholm,
försedd med en väldig graflax, tretton syltburkar
samt <i>tunnbröd</i> och mesost. En visa 
fabricerades en morgonqvist på Bottenhafvet under
väldiga slingringar och annat otyg:

<img></img>

<poem>
Friskt det blåser, mörk är himlens bryn-san
Hela hafvet grvmtar som ett svyn-san.
<tab>Jag ser ingen botten,
<tab>Bränningar och brotten
Stå som telegrafer opp i skyn-san.

Herr kapten står sjelf så trygg och van-san,
Men för detta tacke honom fan-san.
<tab>Han på sjön är blifven
<tab>Född och mantalsskrifven
Och stått sjöexamen uti stan-san.

Rorsman räds ej heller vindars tjut-san,
Som en mullbänk står hans sjömanstrut-san.
<tab>Allt som skutan rullar
<tab>Mellan hafvets kullar,
Rullar bussen styr- och babord-ut-san.

Het om öronen liksom en brand-san,
Maskinisten har vårt lif om hand-san.
<tab>Vi förstå hvarannan,
<tab>Sköter han ej pannan,
Stoppar jag maskin och går i land-san.

Vågen kommer som ett berg på stup-san,
Man kan nog förgås på mindre djup-san.
<tab>Herrarna bli mjuka,
<tab>Damerna bli sjuka:
Bäst gå ner och ta sin frukostsup-san.
</poem>


Jag kom helbregda till mitt hem, det
hafomgjordade Sandhamn, det ohyggligaste
<i>Blåsut</i> på hela jordklotet, åtminstone om hösten:

<poem>
Ty om jag sticker näbben utom hus,
Så ser och hör jag endast hafvets brus,
Och rundtomkring är luften vädersjuk,
Och tung som en Tessinsk allongeperuk.
Ej kan man gå på klippans hala brant,
]ag sitter inne som en arrestant.
Om också ut man sig med käpp beger,
Man utaf stormen vändes opp och ner;
Och sitter icke halsen bättre fast,
Så är man af med knoppen i en hast.
Man fryser jemt, ty här är ständigt storm.
Två Gottlandströjor är min uniform.
Som vindens tjut och hafvets blott man hör,
Så bör man ha ett sjökaptenshumör.
Ty räds man vind och våg det minsta grand,
Så blir man sjösjuk, fast man står på land.
<tab><sp>Mjuka tjenare!</sp></poem>

<img></img>
</chapter>

<chapter name="Lifvets börda (Till min vän Jeremias)">
<poem>Ja, min vän! Det är nog sant:
Lifvet är en <i>börda</i> nära;
Men jag frågar samvetsgrant,
Hvad vi annars skulle bära?

Tungt är lifvet, om man vill,
Men ett pjoller är väl detta,
Då naturen bjudit till
På allt sätt att bördan lätta.

Ty i samma ögonblick
Menniskan kom till i tiden,
Kroppen som en säck hon fick
Att beqvämt ha lifvet i den.

Vårda lifvet är vår pligt,
Och se väl om säcken bör man:
Säckens styrka är af vigt,
Trillar lifvet ut, så dör man.

Kroppen var från början stark,
Då han var i paradiset;
Men på sjön i Noachs ark,
Blef han ej på gamla viset.

Noach under resans lopp
Började för kroppen frukta,
Blef tillfreds, se'n han fann opp
Att med drufvan honom fukta.</poem>
<poem>Medicinen sedan dracks,
Och om bot ej kroppen fått sig,
Menskligheten hittilldags
Hade aldrig nånsin stått sig.

Noach var en hedersman,
Som han än anses med rätta :
Klaga ej, men gör som han
Och sök  »<i>lifvets börda</i>»  lätta!
</poem></chapter>

<chapter name="Lärkan">
<h1>Lärkan</h1>
<img>

<poem>Välkommen åter
Du lilla lärka!
Att jag dig saknat,
Är först att märka.
Jag hela vintern
På dina sånger
Har tänkt och suckat
Så många gånger.

De sommardagar
De äro korta.
jag knappast visste,
Förr'n du var borta.
Hvad haf och länder
Du öfverfarit!
Jag kan ej ana
Hur långt du varit.

Att hösten nalkas
Din flykt betydde.
Och blek vardt liljan,
Då bort du flydde.
Och rosen miste
Sitt ögas flamma.
Och sjelfva ängen
Var ej densamma.

Den hvita vintern
Tål ej ditt öga.
Du kan ej tänka,
Hvad här kan snöga!
När snön i massor
Sig sammandrifver,
Som snus han stoppar,
Lokomotiver.</poem>


<img>

<poem>Han fyller sjöar
På många ställen,
Som mjöl som stampas
Till gröt om qvällen.
Och kölden knappast
En natt behöfver,
Så kan man traska
Till fots deröfver.

Och fisken snopen
Mot isen tittar.
Till tvättkommoden
Ej måsen hittar;
Han ser med bäfvan
Hvar sqvätt försvunnen,
Han kan ej skölja
Sig ens i munnen.

Han är för hårdhändt
Ibland, vår Bore.
Du vore kuggad,
Om här du vore.
Tänk dig beröfvad
Den minsta mosse:
Du skulle dö som
En sparf, min gosse!

Du skulle storkna
Bland moln så tunga.
Du snart dig skulle
Till bröstvärk sjunga.
Hvem skulle våren
Med sång förljufva,
Om vårens härold
Låg sjuk i snufva!

Nej! Då från södern,
Som nu du vänder,
Då stå vi alla
Och klappa händer.
Nej! tyst, jag ljuger:
Man näns knappt hviska,
Då toner klinga
Så morgonfriska.

Du kan mot molnen
Nu tryggt dig lyfta:
Mot vårens lärka,
Hvem djerfs att syfta?
Min arm skall skydda
En skald som diktar:
Jag hugger knoppen
Af den som sigtar.</poem>
</chapter>


<chapter name="Talgoxen på mitt fönster">
<poem>Jag vet ej hur du hit har hittat
F:rån hemmet och din gröna skog;
Det är mitt fönster,  som jag kittat,
Som du vill åt, jag ser det nog.

Jag ser dig gerna och jag prisar
Din hållning, som är graciös;
Men sättet att ta för dig visar
En snålhet, som  är gudalös.

Om du, i stället att förstöra
Min ruta, sjöng för mig en sång,
Det vore bättre än att göra
Skälmstycken hela dagen lång.

Ni skapades ju för att leta
Insekter och dem öda ut;
Det har jag just  i dag fått veta
Af <i>Flugis</i> på hans institut.

Och då naturn af frön och larver
Ett yppigt kosthåll ger dig fritt,
Det blott okynne är, din slarfver,
Att äta upp mitt fönsterkitt.

Jag undrar hvem som mig kurerar
Om jag vid sjuksängen blir fäst
Och lungsot får, som <i>galopperar</i>
I bröstet som en åkarhäst.

Det finns ej folkvett å din sida:
Ett kyligt luftdrag redan känns;
Å min går godheten för vida
Och tålamodet har en gräns.

Snart har du hackat lös min ruta
Och jag får sitta här i drag.
Talgoxe, om du ej vill sluta,
Jag knäpper dig på näsan, jag!
</poem></chapter>

<chapter name="Slädpartiet">
<poem>
(Ur en notaries dagbok.)
Rätt opp i skyn stod röken
Mot vinterhimlens glans.
Jag bjöd en liten fröken
På slädparti och dans.
Till <i>Nackanäs</i> vi foro
Med bjällerklang och prakt,
Och hyggligt folk vi voro.
Tolf slädar sammanlagdt.

Att rimfrost tyngde träden,
Kan nu er anförtros.
Det gnisslade om släden,
Det rök ur hästens nos.
Vårt nät med breda fransen
Gaf glans åt fålens språng.
Af artighet var svansen
Ej knuten som chignon.

Pelsbrämad satt min fröken
Och skön naturen fann.
Jag mådde såsom göken,
Fast jag ej gol som han.
Att neka vore orätt,
Att det i hjertat klack,
Hvar gång hon  utur floret
Sin purpurnästipp stack.

Vi karameller sögo
Och  hunno målet snart.
Det gick som om vi  flögo,
Ty föret var så rart.
Trakterad blef hvar krake,
Det smakte, det tror jag!
Men oss bestods det lake
Och sherry öfver Iag.

Med dans nu tiden nöttes,
Och intet ben stod still,
Och instrumentet sköttes,
Så det stod herrligt till.
Det trumpna <i>gaf man åka</i>,
Det luftiga fick rå.
Sist <i>hoppade vi kråka</i>
Med alla fröknar små.

Men nu var tid att lanka,
Hvar släde körde fram.
Och månen som en anka
I blåa rymden sam.
Från månget hem, steg röken
Så trefligt mot det blå.
Jag suckade och fröken
Satt tyst och hörde på.

»O stjernor, I som hvimlen!
Hur lumpen är vår jord!» —
Jag var i sjunde himlen
Och hade smått om ord. —
»<i>O den som vingar hade,
Som alla foglar ha!</i>»
Jag suckade. Hon sade:
»Det vore mycket bra.»

Jag yppade mitt hjerta,
Kanhända allt för fort,
Och med oändlig smärta
Jag höll vid hennes  port.
Vi långa tal ej höllo,
Men sorglig blef min dag:
Gud vet hur orden föllo,
Men korgen — den fick jag.
</poem></chapter>

<img>
<chapter name="Bromsens vårpromenad">
<poem>Nå gudskelof! nu är vintern förbi.
Nu är man åter lycksalig och fri.
<tab>Lekar och nöjen,
<tab>Löjen
Varen består i minut och parti.
Ruskig var vintern bland skrefvor och fjäll:
Hopkrupen låg jag i drifvornas fäll,
<tab>Lemläst och domnad,
<tab>Somnad. —
<i>Brum-brum</i>! nu sjunger jag morgon och qväll.

Vårbäcken hoppar så gladt och så lätt.
Morgens! hvarthän? — »jag skall bort och ha tvätt.»
<tab>Se hur han skenar!
<tab>Stenar
Sköljer och tvår han så blankt och så nätt;
Tumlar ibland öfver branterna käckt
Ljufligt med kyssar bland blommornas slägt
<tab>Djerft han sig mättar,
<tab>Tvättar
Sen deras kjortlar, och ber om ursägt.

Se hvilken byggnad, en ättehög lik!
Ack, ja! en myrstack, och den magnifik.
Myror i flockar
Stockar
Släpa: Hvad ger ni, godt folk, per kubik?
Gerna jag önskade veta reson,
Hvarför ni bygger i steniga mon?
<tab>Alla blott bliga,
<tab>Tiga:
Myror förstå inte konversation.</poem>
<poem>Der sitter <i>kuku</i> i toppen och gal.
Han kan åtminstone svara på tal:
<tab>Spå, om det gäller,
<tab>Eller
Hålla seancer i berg och i dal.
Annars så är han en lättsinnig gök,
Ni har väl hört hans uppfostrings-försök!
<tab>Jo! sina ungar
<tab>Slungar
Han uppå snyltvis i grannarnas kök.

Kors, hur jag far!   Här är landskapet slut.
Här ha vi hafvet. En and och en <i>trut</i>
<tab>Plaska och bada:
<tab>Skada,
Att jag ej lärt mig att simma förut!
Der far en hafsörn, han tittar just hit:
Han må väl ej tänka göra visit.
<tab>Herre min Skapar'!
<tab>Gapar
Gör han, så man kan förstå hans aptit.

Aldrig mig roat najadernas larm.
Hellre då gunga på blommornas barm,
<tab>Än mig i bölja
<tab>Skölja —
Brum-brum! nu är jag båd' törstig och varm.
Bästa herr Zephyr, som fladdrar så fri,
Finns häromkring intet slags schweizeri? —
<tab>»Jo! som ni finner,
<tab>Rinner»  —
Riktigt! en bäck, som jag nyss for förbi.</poem>
<poem>Åska i luften jag tror att vi ha.
Skulle man ej liten hvila sig ta?
<tab>Hvar skall man sitta?
<tab>Titta!
Här är en tallkott, som passar just bra;
Flyga är skönt, men man tröttnar till slut.
Hurra! der släpps nu ett kosällskap ut!
<tab>Här skall bli lifvadt:
<tab>Vivat!
Nu får jag rida. — Der ser jag en stut!
</poem></chapter>

<img>
<chapter name="På Djurgården">
<poem><tab><b>EN  POET.</b></poem>

<poem>Det susar,
Det brusar,
Det piper och gnyr
I knutar och vrår.
Det sqvalar
I dalar
Det gassar och pyr
I  skrefvor och snår.
Det glittrar,
Det qvittrar
Kring land och kring strand,
På våg och i skog</poem>


<poem>Det simmar,
Det stimmar.
Det klingar ibland
I spade och  plog.

Det svingar,
Det klingar,
Det skrockar och gal
På mark och på gren.
Det surrar.
Det snurrar
Precis som på bal
I vårsolens sken.
I bäckar,
I häckar,
I pöl och i vass
Ett tiss och ett tass!
En äflan,
En täflan,
Ett snick och ett snack,
Ett hej och ett hif!
Det stökar,
Det bökar
Ett lefvande lif
I sophög och stack!</poem>

<poem><tab><b>EN BOFINK.</b></poem>

Tytteri, tytteri-tvtteri-tu!
Herr poet! Ni glömmer att det <i>bräker</i>
också. Ser ni inte fårkräket derborta vid
Manegen? Men det är väl ondt om rim på
<i>bräker</i>, kan jag tänka. <i>Tvärsäker</i> kan man
ej säga om får, och <i>läker</i> duger blott i
regnväder.

<poem><tab><b>POETEN.</b></poem>

Bofink! du munvig är. Mig gläder din sprittande humor.
Djurgårdens herrliga park ser dig med tjusning igen.
Säg mig, hvar höll du väl hus, då vintern satt åt oss som strängast:
Satt du i drufvornas land kanske och sjöng din romans?

<poem><tab><b>BOFINKEN.</b></poem>

Jo, fan heller, herr poet! Jag for till
Upland på höstkulan. Hvad jag skulle dit,
vet jag inte. Alltnog! jag kom att söla med
min sydländska resa, så att jag öfverraskades
af vintern. Ni skall få höra mitt missöde:

<poem>Jag i Södern brukar vara.
För att öfver vintern bo.
När i höst jag skulle fara,
Frös jag in i <i>Rotebro</i>.
Jag väl nämna ej behöfver
Att jag frös och svalt som sju;
Men nu, är den sorgen öfver:
Tytteri-tytteri-tytteri tu!</poem>

Jag har nu kommit till Djurgården, till
mitt gamla sommarnöje och alla sångfåglars
förtjusning. Snyggt och propert, förstås! och
en vårsol, som är kunglig och oförliknelig.
Ack, herr poet!

<poem>Gudskelof att solen gassar
Och att våren kom en gång!
Jag vet ej en bygd, som passar
Bättre än den  här till sång.
Här skall jag i träden gunga,
Och  här skall  min lilla fru
Trifvas liksom  jag och sjunga:
Tytteri-tytteri-tytteri-tu!</poem>

<poem><tab><b>EN   LÄRKA.</b></poem>

<poem>Här är det ljufligt i luften att gunga,
Slå mellan himmel och jord några hvarf,
Titta på blommornas skiftande klunga,
<tab>Jubla och sjunga,
Hugga sig se'n en och ann' liten larv.
<tab>Himlen är blå
<tab>Som det blåaste siden.
<tab>Färgen också
<tab>Är äkta uti den:
Det kan  han också ha tillgångar till.
Här skall i solen jag vingarna badda.
<tab>Här skall jag ladda
Näbben med sånger och öfva min drill.
</poem>

<poem><tab><b>EN   MYRA.</b></poem>

Jo, den är inte ledsen! En lätting till
kropp och själ, som flaxar så der opp och
ned i luften utan sysselsättning. En annan
fattig stackare får släpa och träla hela dagen
om, som allt hvad myror heter får göra.

<poem><tab><b>POETEN.</b></poem>

Ursägta! inte <i>allt</i> hvad myror heter.
Jag känner en vinhandlare i stan, som kallas
Myran, och han är, minsann, ingen fattig
stackarc, utan tvärtom tät och naggande god.
For resten vet jag ej hvad du har med lärkan
att göra. Låt <i>den</i> sjunga, som <i>kan</i> sjunga,
och lägg dig ej uti hvad du inte begriper:

<poem><tab>Hör du myra lilla!
<tab>Håll dig ej så illa:
Du mår bättre du än mången ann'!
<tab>Du drar stockar tunga,
<tab>Men du slipper sjunga:
Det är mer än du begripa kan.

<tab>Och  hvad jag förnimmer,
<tab>Får du gå och masa:
<tab>Du har godt om timmer,
<tab>Du har ved till brasa,
Och det måtte väl för fan gå an.

<tab>Hör du, stolta myra!
<tab>Du har ingen lyra:
Du af sångens qval ej heller kan
<tab>Någonsin  betungas.
<tab>Sångarn slits och slungas
Mellan jord och himmel af och an.
<tab>Du går trygg på backen,
<tab>Du har tak, som skydda,
<tab>Du har lugna stacken,
<tab>Du har egen hydda,
Men en sångare, hvad har väl han?</poem>

<poem><tab><b>MYRAN.</b></poem>

Mjuka tjenare! Ni håller ihop, traspack!

<poem><tab><b>LITEN SKOGSBÄCK.</b></poem>

<poem>Jag kom lös, jag kom lös
Ur min långsamma natt,
Der jag inmurad satt
Hela vintern och frös.

Det var smällkallt och hvasst
Uti Tivoli skog,
Der det blåste och drog
Mellan  bergstalp och rös.
Men då vårsolen log
Med en brinnande hast,
Blef jag hänryckt och nös
Och kom lös.</poem>
<poem>Och nu tumlar jag fri
Genom blommande land,
Kastar småsten och sand
Ur min spårväg ibland;
Snärjer sipporna i
Mina glittrande band,
Då jag dansar förbi.

Och jag andas så fritt
Sen jag bojan blef qvitt,
Der jag låg så försagd.
Nu är solen så ljuf,
Nu är Flora så snäll:
Ifrån morgon till qväll
Drar hon stuf efter stuf,
Som den finaste <i>dräll</i>,
Slät och konstmessigt lagd
Öfver dalar och berg,
Med en klarhet och färg
<tab>Som smaragd.

Nu jag vill mig förströ
I den blommande vår:
Jag skall ned till min sjö,
Det må gå hur det vill.
Jag vill se hur han mår,
Se'n han väl qvicknat till
I den glödande sol
Efter kyla och snö,
Efter fjellvindars ras;
Om han har som i fjol
Samma sätt och begrepp
Att ruljera med skepp
<tab>Och galjas.

Jag skall nämna mitt namn,
Jag skall sjunga min sång;
Kanske ännu en gång
Att mitt namn  igenkänns
Och jag sluts i hans famn
<tab>Som en väns.</poem>

<poem><tab><b>EN FJÄRIL</b>.</poem>

<poem>Jag älskar naturn i det gröna
Bland vestans och lundarnas sus.
Jag hyllar det varma och sköna:
Jag lefver af blommor och ljus.

Jag otålig är till mitt sinne,
Och nu är mitt tålamod slut.
Jag tycker att tiden är inne:
Syrén-häck! var god och slå ut!</poem>

<poem><tab><b>EN MYGG-SVÄRM.</b></poem>

<poem>Upp genom luften! ja, det förstås!
Bort öfver hafven! nej, dra för katten!
Hafvet vi skaptes ej  för, gunås!
Vi aldrig haft tycke för vatten.
Fria vi sväfva i vårsolens brand,
Fiskarna gerna för oss kan man sumpa.
Vilja vi ha oss en tår uppå tand,
<tab>Då händer ibland
Att menskor som vinfat vi pumpa.

Se hvilka kryp uti jordens mull!
Vingade äro vi englar like.
Luften, vi andas, af balsam är full
Och stort vårt eteriska rike.
Lustigt vi svinga oss dagen lång,
Hänga på solstrålar fast oss och gunga,
Sängdags för menskan romanser vi sjunga
Fast hon, tyvärr, ej begriper vår sång.</poem>

<poem><tab><b>EN GÖK.</b></poem>

<poem>Ho-ho! ho-ho! ho-ho!</poem>
<poem><tab><b>POETEN.</b></poem>
<poem>
Ja! jag kunde väl tro,
Att du  våren  ej glömt,
Att du ej gaf dig ro,
Fast du länge dig gömt.
Och nu ser jag, du  mins
Att en Djurgård det finns,
Hvarest vännerna bo.

Och en Vår utan Gök,
Som oss gjorde besök,
Vore nonsens och prat,
Som förtjente vart hat;
Vore indelikat,
Vore snarlikt ett kök
<tab>Utan mat.
Var välkommen igen,
Jovialiske vän!
Ingen ursägt, jag ber!
Var så god och sitt ner!
Var så artig och gal!
Här finns tallar och gran,
Här finns  björkar och al,
Här finns rönnar och sälg!
Du är gammal och van: .
<tab>Kom och välj!
Du kan kallas med fog
Vårens slag-ur i skog.
Du har tiden om hand:
Då du knäpper ibland,
Vet du dagar och år,
Huru länge man får
Göra skutt uppå skutt
Öfver haf, öfver land,
Uti dumhet och bragd,
Uti allvar och lek,
Innan man blir uppsagd
Och man ligger här blek
<tab>Och kaputt.

Raljeri!  raljeri!
Lilla gökstjert, förlåt
Att jag dumt bar mig åt!
Det var blott fantasi
Utan rim och  reson,
Som ibland går i arf
Uti all poesi.
Låt oss byta om ton!
Jag med dig endast togs:
Jag är glad som en sparf,
Låt oss slå några hvarf,
Låt oss följas til! skogs!

Här är luften så varm,
Här är vinden så still:
Här går hemtrefligt till.
Här är landtlif och stök,
Här har Flora sin farm
Med små rön och försök.
Här går Maj vid dess arm,
Ung och sprittande glad
Och i qvällsolens sken
Hänger blad efter blad
Som små skyltar på gren.

Se, hur skyn hänger full
Utaf purpur och gull.
Ifrån himmelens brädd
Sjunker solen allt mer
Genom skyarna ner
Uti böljornas bädd,
Och i afskedets stund
Undan buller och larm
Kastar blicken sa varm
Öfver flammande fjärd,
Öfver glittrande sund,
Öfver blommande verld.
</poem></chapter>

<chapter name="Mitt avsked från tulltjensten vid Sandhamn">
<poem>Jag följer dit mitt öde vill,
Om det blir aldrig så.
Min sångmö, sätt ej lipen till,
Det hjelper ej ändå!
Från denna strand och detta haf
Det ropas nu: »Försvinn!
Här skall bli andra bullar af,
Din tjenst skall snart dras in!»

Jag ser ej något ondt deri:
Mitt lif blir lugnt och fritt.
Jag suckat länge nog att bli
Mitt Sankt Helena qvitt.
Min lycka är väl också din:
Se så, min lilla tös!
Tag lyran nu och packa in
Och låt oss ta <i>adjös</i>.</poem>
<poem>Jag sköljt mig uti sjutton år
I detta vilda haf,
Så färgen gått utur mitt här,
Hvad som ej blåst utaf
På <i>kobbar</i>, skär och <i>hvita gäss</i>
Jag ledsnat liar komplett.
På torsk och flundror utomdess
Har jag mig spisat mätt.

Farväl, du hafvets stumma mobb,
<i>Du strömming</i>, skrabb och skäl!
Farväl, du gamla skärgårdssnobb,
Du glada mås, farväl!
Du ofta mig til! löje stämt
Och piggat upp min själ
Din gula näbb håll huggfrisk jemt
Och  glöm  ej att  må väl!

I, glada fyrar, båda två,
<i>Korsö</i> och <i>Grönskärs</i> fyr!
Liksom de <i>visa jungfrur</i> små,
Sen till att oljan tyr!
Och fejen flitigt er lampett
För seglarn  utanför!
I bugten kan  ni komma lätt
För hvarje  ingeniör.

Du telegraf!<footnote>Optiska telegrafen var utdömd samma år för att ersättas af en elektrisk.</footnote> Din tjenst till slut
För mycket <i>optisk</i> var.
Du, liksom jag, har sjungit ut,
Det längre sig ej  bar.
De som  förut oss hyllat mest,
De se oss nu med harm.
Du vet, att <i>lika leka bäst</i>:
Låt oss ga arm i arm!</poem>
<poem>När skeppen komma hit igen,
Är allt förbytt se'n sist.
Kaptener ge mig den och den,
Se'n jag kommandot mist.
Och nackstyf en och hvar då går,
Som förr på tå har stått
Och sent och bittid' år från år
Af mig <i>påskrifvet</i> fått.

Till fasta landet jag mig ger
Alltså på goda skäl.
Vi träffas ej på Sandhamn mer,
Min läsare, farväl!
Är du min sångmös vän ännu,
Så är du min också!
Glöm icke bort mig, söta du,
Var god och helsa på!</poem>
</chapter>
<chapter name="Yrvädret">

<poem>Jag är lycklig, som  tar tyst och stilla
Här vid fönstret sitta och se på,
Och onödigt ej min  tid  förspilla
Att  i drifvor och bottforer gå.
Pä Guds väder kan  man aldrig lita:
Spela molnen oss ej spratt på spratt?
Se för roskull huru qvickt de rita
Hvita prickar pä syrtut och  hatt.

Snön  sig stockar  uti  mun  och  öra.
Paraplyer tjena föga till.
Lilla vän! hvad skall hon ut och göra!
Vinden gör med henne hvad han vill.
Oförskämdt! se hur han lyfter kjolen,
Och  mot skyn hur krinolin han  vändt.
Jag skall inte <i>sqvallra utur skolen</i>:
Gå, min sköna! »<i>ingenting har händt!</i>»

Krig och örlig! Här blir luft i luckan,
Snö och pojkar sämjas i vårt land.
Här ej  hjelper qvidan eller suckan.
Snöbollskrig är blodigt nog ibland.
Silfverkulor stöpas blott hos Bore,
Minsta puttifnask dem sköta kan.
Hurra, gossar! Om ej rutan  vore,
Skulle ni en <i>hacka</i> ha per man.

Men i Herrans  namn, hvad  tänker gumman,
Och hvart vill hon, eller skall hon hän?
Frun skall bort, och det är hufvudsumman,
Fastän drifvan famnar hennes knän.
Känner  hon ej  nu  hur nordan  piskar.
Då har gumman ej förstånd och sans,
Eller också (hvad jag nu blott hviskar)
Väntar kaffepannan någonstans.</poem>
<poem>Der stöp en! ack, det var han ni känner,
<i>Advokaten</i> kallad rätt och slätt.
Sällan han väl råkat på, go vänner!
Ett så slående bevisningssätt.
Stormen kunde han ej hålla stången,
Fast han annars ger sig ej så snart.
Det var också aldraförsta gången
Som jag vet han tappat har som part.

Pä mångfaldigt sätt man sig fördjupar
Än i snö och än i luntors damm:
Se på presten, hur på knä han stupar,
Mjölad hvit, men tålig som ett lamm.
Hedersgubbe! mer än dina likar
Visar du vårt andliga behof:
Af den ödmjukhet, som du predikar,
Vill du praktiskt ge oss här ett prof.

Jag sett nog af gatupromenaden,
Öfverallt man samma äflan ser.
Stormen rullar öfver Mälarstaden,
Det blir tyst på gatan mer och mer.
Qväll och mörker smyga på oss sakta,
Och lykttändarn tänder gasen re'n.
Verldens gång kan jag ej mer betrakta:
Fäll gardin och tänd min fotogén</poem>!
</chapter>

<img>Till rörliga julbevakningens hästar</img>

<chapter name="Tal till rörliga Tullbevakningens hästar">
<poem>Jag eder sammankallat,
I ök på stat!
Se'n I tillbörligt stallat
Och fått er mat,
Jag ville något orda om <i>ett och annat</i>,
Förrän det inom kåren blir rent förbannadt.

I arma kampar alla
Och en och hvar!
Jag vill er anbefalla
En sak helt klar:
Att om I viljen framgent vid verket tjena,
Så mån I lyda order och aldrig skena.

Och vill ni ej bli spaka
På annat sätt,
Så skall ni piskan smaka
Som efter-rätt.
Och hjelper ingendera, så i det fallet
Finns nog en <i>skrapa</i> hvassare än den i stallet.

Vid Skeppsbron den förvaras,
Ni vet det väl,
Får ni rapport, så sparas
Den ej, min själ.
Med stallets <i>skrapa</i> kan man den ej förblanda,
Ty tullens når från Ystad till Haparanda.

Jag varnar dig derföre,
Fyrbenta ätt!
Den öron har, han höre!
Här skipas rätt.
Till tecken att I hören, gif akt att gnägga!
Jag några ord vill eder på hjertat lägga.</poem>
<poem>I veten att I köptes
Till tjenst å stat,
Och att ej litet löptes
Att till er mat
Få någon lönförhöjning,  I otacksamma!
Nu äten I, så fau må er anamma.

Man kan ej hungern sofva,
Det känna vi,
Och äta vi behöfva
Så väl som ni.
Men skall ni mat-förslaget allena njuta,
Ser jag ej annan utväg, än vi få sluta.

I tron väl att omsorgen
Att springa kring
Och köpa mat på torgen
Är ingenting,
I halm och hafra endast uti er mejen,
Gen fan för resten priset på <i>timotejen</i>.

Sen till, I ej förgäten
Vårt varnings-rop:
Att om, I hästar! äten
Opp alltihop,
Så mån I skulden endast på eder hvälfva,
Om vi kanske oss ställa i spiltan sjelfva.

Ni kan er håg ej vända
Från mat och strö.
Ni natten står i ända
Och mumsar hö.
Ni skulle ej så hastigt oss  ruinera,
Om ni af men'skor lärt er — att sofva mera.</poem>



<poem>Inskränken nu behofven
Och visen prof,
Och gör' er flit med hofven,
Men ät med bof.
Gör' nu hvad jag har sökt på ert hjerta lägga!
Till tecken att I hört mig, gif akt att gnägga!
</poem></chapter>

<chapter name="Vinterqvällen">
<poem>Hjulet surrar, rullan går,
Liten Kerstin spinner.
Snön mot rutan yr och slår,
Spiselbrasan brinner:
»Om jag nu ej fästman får,»
Sjunger hon och skämtar,
»Kommer han nog nästa år
Och sin gumma hemtar.»

Far en väldig knubbe fått
Och i stugan träder:
»Detta är för ufvar blott
Just ett lagom väder.
Knappt en hund vill ute gå.»
Och bland spiselns bränder
Lägger han sin torrved på
Och sin snugga tänder.

Mor på bordet hjertans god
Aftonvarden ställer.
Tumlarn, som är fars klenod,
Perlan i hon häller.
Gubben nyter log och teg,
Myser godt åt skinkan —
Pang! då hörs på trappan steg
Och ett ryck på klinkan.

Gumman knäpper händren hop.
Kerstin häktar kjolen.
Gubben med ett harmset rop
Ryker opp från stolen:
»Ingen annan än en tjuf
Kan nu ute vara»  —
»Far, det kanske är en uf,
Kerstin rädd hörs svara.
</poem>
<poem>Dörren opp på gafvel far,
Ufvar var det icke.
Det var det som  bättre var:
Häradsdomarns Nicke.
Skrämseln for i hast sin kos,
Gumman fryntligt skrattar,
Kerstin rodnar som en ros,
Gubben tumlam fattar.

Kerstin satt så tyst och spann,
Hjul och rulle surra.
Ögon möta ömt hvarann,
Allt går som en snurra.
Vill man saken bättre ha:
Gossen, passar flickan.
Nicke friar och får ja
Och har ring i fickan. —

Det är nu ett år precis,
Se'n hon sjöng den qvällen.
Nu har Kerstin egen spis
Och en glunt i fällen.
Snön mot rutan yr och slår,
Spiselbrasan brinner,
Nicke slöjdar, vaggan går
Och Mor Kerstin spinner.</poem>
</chapter>

<chapter name="Lifflänningarne">
<poem><tab><b>PETTER   FALLURA.</b>

Stormarna rida på sjö och  vig,
Hösten är kommen och skyarna drypa,
Salt ha vi icke en endaste nypa:
Jag måste öfver till Sverge med råg.
Båten är skröplig, ja väl, men han vakar
Präktigt i Östersjöns svalkande dop.
Jurri! du tvekar och hufvudet skakar.
Tror du att kölen ej hänger ihop?

<tab><b>JURRl   MOCK.</b>

Icke jag tvekar för båtens skull,
Beck kan  man nog uti nätena smeta.
Fan är ju lös, det må du väl veta:
Sjön är, ty värr! utaf Engelsmän full!
Ingen tillit jag för Engelsmän hyser.
Bäst man i Sverge har handlat sig pank.
Kommer en <i>Bulldogg</i> och vädrar och fnyser —
Pang! och han skjuter vår skuta i sank.

<tab><b>PETTER   FALLURA.</b>

Jurri! jag vände att skepp och befäl
Vore så många som sanden i hafvet,
Skulle på färden jag dränkas i qvafvet —
Bättre är våga än svälta ihjäl.
Något jag måste för vintern anstalta,
Jag mins i fjol hur förbannadt jag svalt.
Sitt du här hemma med småsten och salta,
Jag kan ej salta med annat än salt.

<tab><b>JURRl   MOCK.</b>

Feg var jag aldrig, men baxnas likväl
Komma den hiskliga flottan för nära.
Om du har lust — men jag, på min ära!
Har ingen lust att skjutas ihjäl.
Res, om dig lyster, jag kan ej dig råda;
Engelsman träffar dig nog på din stråt.
Vill han — så fan i min  lilla låda!
Vänder han ut-in på folk och på båt.</poem>
<poem><tab><b>PETTER  PALLURA.</b>

Allt jag vill våga, långt förr än jag tigger.

<tab><b>JURRl   MOCK.</b>

Akta dig! du kan bli tagen till slut.

<tab><b>PETTER  PALLURA.</b>

Engelsmans hvetbröd är bättre än knut.

<tab><b>JURRl   MOCK.</b>

Tyst! har du glömt, hvar Sibirien ligger?

<tab><b>PETTER  PALLURA.</b>

Jurri, farväl! jag hör vågorna skumma,
Vinden är god, den skall svalka min själ.

<tab><b>JURRl   MOCK.</b>

Jag under tiden skall trösta din gumma!
Res uti Jumalas namn — farväl!
</poem></chapter>

<chapter name="Mina fönster i november">
<poem>
Isbelupna äro mina  fönster;
Kom och titta på dem båda två!
Du kan aldrig tro, hvad vackra mönster
Vinterns andar ritat deruppå.

Kan en mästare med konstens penna
Få en stjerna som den här? O, nej!
Kan en sådan spets du få som denna
Med brodér-nål? Nej, det kan du ej.

När man börjar, vill man aldrig sluta,
Man det sköna finner mer och mer,
Kom och se uppå min andra ruta
Dessa landskap i ett <i>fritt manér</i>.

Man har ofta mycket skilda tycken
Uti allt i konst, som frambesvärjs:
Ser du ej, hur dessa landskapsstycken
Täfla i natur med Edvard Berghs!</poem>
<poem>Allt är så naturligt, berg och backar,
Skog och alper, blommor, snö och is!
Det är derför fogelpacket hackar,
För att komma åt mitt paradis.

Se, hur sniket utanför de titta,
Det är idel syndiga begär:
Jo, det skulle smaka att få sitta
Sjungande i silfverpoppeln der!

Här kan man erinras om det flydda,
Här finns mer, än jag har vetat af:
Står ej här en »<i>mossbelupen hydda</i>»
Står ej här ett »<i>kors på Idas graf</i>»!

Om en smul' du orkar ryggen buga,
Här bland granar, vattenfall och språng;
Kan du till och med se <i>Geijers stuga</i>,
Som han fann <i>vid femton år för trång</i>.

Denna bit till fantasien talar:
Eld och snö dig bara föreställ:
Detta här är »<i>Ceylons brända dalar</i>»,
Och det här är »<i>Nova Semblas fjäll</i>».

Detta snöfält, som i hörnet slutar,
Är den snö, som  »<i>bäddar grafven kall</i>»;
Detta träd, som emot branten lutar,
Är en gammal  »<i>balsampoppels fall</i>».

Denna bugt påminner oss om <i>Skuru</i>:
Vilda berg och nedanför en sjö!
Denna bara fläck framställer, huru
»<i>Vinterns drifvor smälta bort och dö</i>».</poem>
<poem>Här »<i>bland bergen</i>, säg mig hvad är detta?
Låt mig se hvad du kan hitta på!
Det är Sandströms <i>Villa Canzonetta</i>,
Som han kallar för sin  »<i>lilla vrå</i>».

Jag just tycker mig en smul förmögen:
Nya taflor komma med hvar dag.
Hvilken lycka, ack! Och hela högen
Rår jag om och förevisar jag.

Det är väl! Men bladet kan sig vända.
Rutans verld är af en skör natur:
Hela herrligheten dränks kanhända
Innan qvällen i en vattenskur.
</poem></chapter>
<chapter name="Min sångmö">
<poem>Jag tänkt och lofvat mången gång
Och nästan svurit på
Att sluta opp med spel och sång
Och låta sångmön gå.
Men hvarför jag ej slutat än
Och lyran öfvergaf,
Är skälet det, min söta vän,
Att det ej blifvit af.

Men hvad jag kunnat har jag gjort
Och gör nu liksom förr:
Jag bommat till min farstuport
Och stängt mitt hjertas dörr.
Men hur jag mig har svängt och vändt
Och lagt om frid mig vinn,
Stod alltid någon glugg på glänt,
Der sångmön kilat in.

Om min person jag knappast rår,
Hvar helst jag slår mig ned:
Jag sitter eller går och står,
Som skuggan är hon  med.</poem>
<img>


<poem>Hon bryr sig icke om en gång
Mitt allvar och mitt hot;
Hon tvingar mig till dans och språng
Fastän jag stretar mot.

I ny och nedan torrt och vått
Hon unnar ingen ro.
För syndens skull jag henne fått,
Jag börjar nästan tro.
Hon är hos mig hvar morgon ny,
Hvar qväll, då sol går ned.
Jag går till sängs, mitt herrskap! Fy!
Hon skäms ej att gå med.

Fast hon hvar dag allt mer och mer
Vid min person sig fäst,
Hon sig på flykt ibland beger,
Hvarthän, det vet hon bäst.
Hon far sin kos, men ett tu tre
Är hon hos mig igen
Och ropar: <i>pip</i>! att jag må se
Att <i>liten lefva än</i>.

Att jag är trött på lek och sång,
Jag henne sagt helt torrt.
Dit pepparn växer mången gång
Jag önskat henne bort.
Hon gjort mitt hår från svart till hvitt,
Och kanske om jag dog,
Men <i>förr</i> blir jag ej henne qvitt,
Om än jag käppen tog.
</poem></chapter>

<chapter name="En höstdag vid hafvet">
<img></img>
<poem>Det var attan till att storma,
Det är höstens lif och lust:
Vågor, alldeles enorma,
Välta mot min öde kust.
När man böljor ser så stora,
Kan man få en nervattack.
Ingen tid är att förlora:
<tab>Flora,
Ge dig af med pick och pack!

Ja, natur'n oss ryggen vänder,
Herthas sommarfröjd är slut,
Och en snöplog utaf änder
Ställt sin kosa söderut.
Lyckligt, om de se att styra!
Solens fyrbåk släckt sitt ljus,
Mygg och bromsar fått sin hyra:
<tab>Myra,
Nu är tid bli inom hus!</poem>
<poem>Tall och granar stå och knarra,
Vresiga i skog och mark.
Buskar och rabatter darra,
Snopna som de fått en spark.
Björk och lönn mot jorden buga,
Nakna med en blick så blyg.
Teglet ryker från hvar stuga:
<tab>Fluga,
Sök dig nu en fönstersmyg!

Molnen regn och dimmor ösa
Skamlöst öfver höjd och plan:
Borde tockna få gå lösa?
Nej, de borde väl så fan.
Spruckna äro Æols påsar,
Nordan som en vilde far.
Haglet piskar tak och åsar:
<tab>Måsar,
Ha ni mage att bli qvar?

Lilla fogel, du som qvittrar,
Har du alla skrufvar qvar?
Hör du ej hur stormen splittrar
Stam och grenar der och hvar?
Dina toner, ack, de friska,
Frysa nu väl bort till slut!
Jag kan endast till dig hviska:
<tab>Siska,
Hvarför for du ej förut!

Är han frusen lilla vingen?
Annars res din kos på stund!
Här är väder, så att ingen
Ens vill släppa ut sin hund.
Dig, hvars sång vårt lif förljufvar,
Dig jag endast varna vill:</poem>

<poem>Fly, ty döden på dig rufvar!
<tab>Ufvar
Hör blott detta väder till.

Vingad blott — likt örn som simmar
Fritt i sin arkipelag —
Inga långa skeppartimmar
Gjorde jag, det lofvar jag.
Från mitt skär, förr'n dagen grydde
Och förrän jag blåst till hafs,
Jag min bättre känsla lydde,
<tab>Flydde
Ögonblickligt som ett naffs.</poem>
</chapter>
<chapter name="En vinterdag">
<poem>
Är i dag ej vintern lyckad?
Låt oss derom komma sams!
Hela Djurgården står smyckad
Uti silfverfiligrams.
Hela viken ligger frusen,
Skogens rand stär snöbetäckt.
<i>Grönt</i> och <i>hvitt</i> har i årtusen
Hört till vinterns ordensdrägt.

Tallbekrönta bergen stupa
Emot <i>Slättens</i> hvita grund,
Öfver solen som en kupa
Himlen hvälft sin blåa rund.
Hela verlden ut han narrar,
Folk och sparfvar ha så brådt.
Emot snön min sula knarrar,
Som jag nya stöflar fått.

Lustigt öfver <i>Slätten</i> spränger
Hvirfvellikt ett slädparti.
Upp i drifvan det mig tränger:
Trafva, gubbe, och klif i!
Det går undan så man hickar,
Som hvar häst man vingar gett.
Jag bekanta ser och nickar:
<i>Mjukis! Mjukis!</i> allt i ett.</poem>
<poem>Jag er helsar, stolta ekar!
Kanske var det här bredvid
<i>Fredmans stråke</i>, lust och lekar
Hördes i er ungdomstid.
Kanske sjelf ni honom kände,
Gåfvo skydd mot qvällens sol,
Då den ystra skalden spände
<i>Strängarna på sin fiol.</i>

Innan dagen släckt sin låga,
Sångarns bild jag skåda vill.
Store Bellman! Törs jag fråga
I en hast hur det står till?
Qvällens guld dig öfverströmmar,
Solen sjelf din lager kysst.
Kanske stör jag dina drömmar,
Jag skall gå förbi så tyst.

Tidens snabba flygt jag glömmer,
Man hushålla bör med den.
Går jag längre här och drömmer,
Hittar jag ej hem igen.
Vintern hela nejden söfver,
Tyst är slottets kungasal,
Månen skiner vänligt öfver
<i>Josefinas</i> Rosendal.

Natten öfver skog och stränder
Lampan tändt och fällt gardin.
Jag gör höger om och vänder
Klokast hem till min kamin.
Jag har ingenting mot Bore,
Att han nyper i mitt skinn,
Blott att näsan skapad vore
Som en tub att skjutas in.</poem></chapter>
<chapter name="Sommarens ankomst den 4 Juli 1871">
<poem>Säg hvad nytt, säg hvad nytt? —
»Kallt och blåsigt!» — Jo pytt!
Köld och stormar ha knallat sig unnan.
Nordanvinden har flvtt
Och sig vinden förbytt
I den allrasomljufvaste sunnan.

Hela Juni var ful.
Solens gyllene hjul
Kört i diket och vältat kanhända.
Hon ej värmde en smul,
Det var kallt som om Jul,
Det var afskyvärdt dagen i ända.

Utaf bröstvärk man led,
Ingen mage fick fred,
Och på magen all lifsglädje hänger.
Man med ylle sig gned,
Aldrig tordes man ned
Med sin gump uti svala bassänger.

Grå var himmelens bryn,
Grå var menniskohyn.
Ögats vår-lif var dödt hos de fleste.
Ej fanns regn uti skyn,
Landtman, grön uti syn,
Stod och blängde mot himmelens fäste.

Än begripa ej vi,
Hur potatis stod bi,
Som är van vid den läskande skuren.
Der som gräs skulle bli
Var komplett parodi
På Gudslån åt de bölande djuren.</poem>

<poem>Men, natur'n vare tack!
Himlen plötsligen sprack
Och utgöt sina läskande skalar.
Jorden sörpla' och drack,
Solen slutligen stack
Genom skyn sina gullgula strålar.

Trän och blom sköto skott,
Som i knut hade stått,
Från de högste och ned till de lägste.
Äng och fält fingo brådt,
Det blef solvarmt och godt,
Och man hörde hur gräsroten växte.

Och jag tänkte dervid:
Nu för landtman är tid,
Att ej längre han blänger och kinkar.
Nu är sommaren blid,
Än har <i>Frode</i> sin frid,
Än står <i>Erik med axet</i> och vinkar.</poem>
</chapter>

<chapter name="Sångläraren">

<img></img>

<sc><h1>Sångläraren</h1></sc>

<poem>
<tab>Lilla fogel, qvittral
<tab>Jag skall ej förbittra
Stunden som du valt och ensligt sjunga vill.
<tab>Jag skall tyst här sitta
<tab>Lyssna blott och titta,
Lära, om jag kan, din Visbok utantill.

<tab>Fast du ej det vetat,
<tab>Mången qväll jag setat
Liksom nu förtjust uti din sångmetod.
<tab>Jag dig blef förbunden,
<tab>Om du här i lunden
Tog mig till elev och hade tålamod.

<tab>Lilla fogel, svara!
<tab>Jag skall flitig vara,
Och med håg och med din läraretalang,
<tab>Snart jag lär mig tonen,
<tab>Om vid sånglektionen
Lilla bäcken slår sitt ackompanjemang.

<tab>Du min sång skall rätta,
<tab>Mödan underlätta,
Om min  bariton vill komma i beknip.
</poem>
<img></img>

<poem>
<tab>Svårast blir att drilla
<tab>Och få ton att trilla
Lätt och gratiöst som dina <i>kyp</i> och <i>kip!</i>

<tab>Jag mig gläder redan
<tab>Att jag framgent sedan
Kan ge klang och lif och naturfriskhet åt
<tab>Mina visor näpna.
<tab>Då skall verlden häpna
Att jag mig så väl förstår på <i>foglalåt.</i>

Mina snille-alster
Sjungas då från <i>Falster</i>
Hela backen opp mot Avasaxas sol.
<tab>Sjelf kritikens penna
<tab>Nödgas då erkänna,
Att det var <i>en hund uppå en basfiol.</i>

<tab>Låt all tvekan fara,
<tab>Låt oss börja bara:
Ord och afsked innan aftonsolen släcks!
<tab>Jag hvar qväll är ledig:
<tab>Ha vi saken redig,
Topp! så kommer jag hvar afton klockan sex.

*
</poem>
</chapter>
<chapter name="Snövisa">
<poem>Vintern kommer, nordan susar:
Titta! hvilken snöstorm brusar!
Jorden klädt sig i sin dödshabit;
Kors hvad hon är hvit!
Bore kommer åkandes från pol'n,
<i>Mälarn</i> står så styf i silfverkjoln;
Köld och snöglopp tura,
Menskor gå och stura,
Alla fråga: hvar är sol'n?

Sol'n? ack den charmanta solen
Enleverad är från polen:
Molnen togo henne i en säck,
Det bar af i sträck.
Hennes glans vi sakna tusenfallt,
Fastän kölden, som känns öfverallt,
Man har upptäckt senast
Är ett hål allenast
Uti Zenith, som drar kallt.</poem>
<poem>Men kan då ej gluggen stoppas! —
Nej, det fåfängt är att hoppas:
Den är mera djup och omfångsrik
Än vår <i>Nybrovik</i>.
Industripalats och riddarhus,
Hela Gotland med sitt kalk och grus —
Ja, om jorden fore
Plötsligt dit, så vore
Rubb och stubb som en pris snus.

Men vi trösta oss af vana,
Skotta oss en lefnadsbana,
Det är Skandinavernas bestyr —
Titta, hvad det yr!
Dackor komma uti stora fång,
Skönheten ej skonas sjelf en gång.
Andan får man tigga,
Hela drifvor ligga,
Usch! i damernas chignon.

Snöbetäckt är slott och koja,
Vindarna med menskor skoja.
Ingenstans de tumla om och sno
Som uppå <i>Norrbro</i>.
Hatt och mössor äro stormens rof;
Såg du nyss hur flickans kjol han hof?
Ack ja, stackars liten!
Som en segelsliten
Jakt hon tog en lov.

Gustaf Adolf uppå hästen
Sitter lugn med snö i västen.
Drifvan dock hans nåd ej drifva kan:
Hän är lycklig han!
Vore han som jag så tom och svång,
Vore ej hans ro likvisst så lång —
Fast naturen larmar,
<i>Opris</i> sig förbarmar
Kanske med en — varm buljong.</poem>
</chapter>

<chapter name="Gör så godt du kan">
<h1>Gör så godt du kan</h1>
<poem><b>L</b>ifvet har så många skiften,
Jorden har sitt gamla stök,
Och på vägen intill griften
Sjelf du äflas med försök.
Derför ses du modet fälla,
Då du strid och misstag fann:
Vet du ej hur du bör ställa,
<tab>Gör så godt du kan!

Grip dig an med lif och anda,
Kroppen skapad är till gagns.
Lifvets värf är mångahanda,
Idoghet dess qvintessens.
Legd att stå för skott och kula,
Plöja eller köra spann,
Stycka byxor eller sula,
<tab>Gör så godt du kan!

Fyll din pligt i alla väder
I hvad ödet satt dig till.
Är du född att garfva läder
Eller dömd att strypa sill,
Har som konung folket bedt dig
Att ta tron och spira an,
Har du ock till pajas gett dig,
<tab>Gör så godt du kan!

Ej förmågan himlen dömde:
Knuten är blott att man <i>vill.</i>
Man kan mera än man drömde,
Om blott viljan hjelper till.
Hör du nöd och armod snyfta,
Ser du qvalets tår som rann;
Kan du bördan fullt ej lyfta,
<tab>Gör så godt du kan!

Om din lyckas rullning motas —
Det kan ej gå väl i allt —
Tro mig, lifvets skråmor botas
Bäst, om man tar saken kallt.
En gång skyfflas stoftets öden
Uti grafven om hvarann:
Att bli vän och bror med döden,
<tab>Gör så godt du kan.</poem>

*
</chapter>



<chapter name="Vårpromenad på morgonqvisten">
<poem>Vintern med sin kyla far,
Våren kommer med sin låga.
<tab>Låt mig fråga:
Är han inte söt och rar?

Ömt han drar om  oss försorg:
Rädisor och lök i knippor,
<tab>Dito sippor
Dukas upp på Munkbrotorg.

Solen basar vägg och mur.
I ett öppet fönster sitter
<tab>Med sitt qvitter
En steglitsa i sin  bur.

Fryntligt uti lugn och ro
Varmt sitt morgonkaffe sväljer
<tab>Hon, som säljer
Skodon ifrån Örebro.

Der på andra strandens kaj
Svettas Sveriges båda Kamrar;
<tab>Der man slamrar
Till den femtonde i Maj.

Nedanför arbetas plumpt
På en väg, man ej behöfver:
<tab>Snart deröfver
Kan man åka — fort och dumt:</poem>
<poem>Mälarbåtar på försök
Väsnas re'n vid Riddarholmen:
<tab>Hvad I bolmen
Otäckt med er stenkolsrök!

Sångmö, låt oss gå! Hvarthän:
Benen utaf vårfröjd spritta:
<tab>Jag vill titta
Hur det växer löf på trän.

Huru våren ändå hann
Hit så tvärt, det vete Herren!
<tab><i>Strömparterren</i>
Knoppas allt hvad knoppas kan.

Uti Norrströms silfverfors
Måsen rikligt sig försörjer
<tab>Och sig smörjer
Läckert med dess gula nors.

Här på vårens glam och sång
Lyster mig en stund att lyssna.
<tab>Sångmö, tystna!
Kaffe och cigarr, garçon!</poem>
</chapter>

<chapter name="Höstbref från Sandhamn">

<img></img>
<h2>Höstbref från Sandhamn.</h2>

<i>»Hösten är kommen!»</i> den ruskiga, tråkiga,
kalla, snuskiga och blåsiga hösten. Lycklig
den, som kan sitta inom fyra väggar med
en kudde bakom ryggen och klädd i 
ullstrumpor!

<poem>
Hösten är kommen och vindarna gno,
Mamsellerna Ægir ha alls ingen ro;
Storståtliga jungfrur, fastän, som I sen,
De oppnästa äro hvarendaste en.

Neptunus om hösten ej vet hvad han vill;
Kanhända mot rusket att gikten tar till,
Då tåla hans order ej minsta uppskof,
Ty då blir ett väsen i hela hans hof.

Najaderna jagas hvaren i sin stad.
Kanhända ni aldrig har sett en najad:
Till skapelsen är hon en underlig tös.
Som dalkulla opptill, men bak som en gös.

<tab>Neptun med åran
<tab>Och treudden på,
<tab>I vredesmod slår han
<tab>Tritonerna små.

<tab>Sirenerna sjunga
<tab>Med däjelig mund
<tab>Och locka de unga
<tab>Matroser på grund.

Nu tumlas det om i ett vildt raseri
<i>Och gormas, att öronen knappast stå bi.</i>
Och ingen bit bättre än hela dess svit
Är roddarmadamen fru Amfitrit.
</poem>



<img l></img>

Ni frågar huru
hösten är beskaffad
härute, om icke
hafvet ibland går öfver
<i>byggningarna</i>,
emedan ni hört så
berättas; men detta,
kan jag försäkra, är
ingen sanning.
Visserligen blåser det stundom, så att det
går genom märg och ben, så framt icke
kroppen är dess bättre ihopfogad, men
är han någorlunda tät, så har han
ingen fara.

För den, som nyttjar den
besynnerliga hufvudbonad, som kallas peruk, är
blåsten härute en stor olägenhet. Jag
känner tvenne hedersmän, hvilkas peruker
på en gång, under deras badsejour, gått
all verldens väg. Den ena blåste opp på
telegrafen och förorsakade en villervalla
i telegraferingen vid motliggande station.
Den andra tog kosan ända till
Kanholmarna, der han fastnade på den så
kallade <i>»hvita märren»,</i> och var en tid
nära att vilseleda sjöfarande, hvilka ej
rätt ville igenkänna det gamla sjömärket.
Något vidare känner jag ej om dess öde,
annat än att en lots sedermera funnit den
på en holme full med mås-ägg.

De båda herrarne, hvilka sålunda
förlorade sina toppsegel, nödgades sedan
begagna en sorts nödfallsperuker af
getragg, hvilka en gammal förståndig gumma
förfärdigade här emot fyra skillingar banko
stycket, och hvilka ej togo sig illa ut.
Den andra peruken, som fastnade på
telegrafen, sökte väl telegrafisten att rädda;
men stormen tog den i samma ögonblick
och förde den långt ut på fjärden till
Korsön, der fyrmästaren tog honom för
en skäl och gaf honom ett skarpt skott
med lodbössan, så att han blef obrukbar.
Den nyttjas nu af samme fyrmästare vid
rengöringen af speglarna uti Korsö 
fyrtorn, der han ännu troligen kan beses.
<i>Sic transit gloria mundi:</i> peruker ha ingen
varaktig stad!

Jag har nyligen varit ute på en liten
seglats i skärgården för att taga afsked af
gamla klippor och skär och önska dem
ett godt slut på det gamla året. Vid
samma tillfälle tog jag i betraktande en
prestgård ända vid hafskanten. Man skall
bo der för att riktigt vara gömd — och
glömd. Att lifnära sig på ett sådant
boställe måtte höra till underverken. Man
tänker på fem bröd och två fiskar, då
man ser att det får lof att gå för sig.
Stackars komministrar! Då jag slog ut
mitt segel och reste hem, gjorde jag,
vid tanken på komministrar i allmänhet,
följande

<tab><tab><tab><i>Betraktelse.</i>

<poem>
Längst ut på ett stenrös i hafvet,
Der lefver, besynnerligt nog,
Ett lif, som är redan begrafvet:
En prest utan egor och skog.
Kan någon med litet sig nöja,
Det är komministern i Möja.

Så ynklig jag aldrig har anat
En prestgård — se här min attest;
En ö, som naturen  har danat
Att riktigt utsvälta en prest.
Kan någon med litet sig nöja,
Det är komministern i Möja.
</poem>
<img></img>

<poem>
Hur man sig mot ödet bemannar
Och håller sig modig och frisk,
Man ledsnar till närmaste grannar
Att endast ha lefvande fisk.
Kan någon med litet sig nöja,
Det är komministern i Möja.

Här inga sällskaper genera,
Församlingen bor ej på ön.
Här får komministern spatsera
Och språka med vågornas dön.
Kan någon med litet sig nöja,
Det är komministern i Möja.

Att äta väl presten ock tarfvar,
Han ej mer än menniska är.
Man vet väl, att Gud föder sparfvar,
Men aldrig så kinkigt som här.
Kan någon med litet sig nöja,
Det är komministern i Möja.

Bland starrgräs och tunnsådda blader
Der vandrar en kossa, min själ!
Får hon ingen hjelp af Gud Fader,
Så svälter hon säkert ihjel.
Kan någon med litet sig nöja,
Det är komministern i Möja.

Det hela är ödsligt och naket,
Der finns hvarken häst eller dräng
Och inga <i>små pullor på taket</i>
Och inga små lam uppå äng.
Kan någon med litet sig nöja,
Det är komministern i Möja.

I två rum och kök han logerar
Rätt varmt, om  han klär sig i skinn;
Förlåt, om det icke generar,
Var god, erkebiskop, stig in!
Kan någon med litet sig nöja,
Det är komministern  i Möja.

Här får man ej vara sensibel
För himmelens väder och vind.
De bläddra i psalmbok och bibel
Och kyssa på mun och på kind.
Kan någon med litet sig nöja,
Det är komministern i Möja.

*
</poem>

Jag begriper ej, huru man kan prisa
hösten; en fuling, hur man vänder honom,
glåmig och utlefvad, som ockrar på alla
menniskor och ropar oupphörligt: <i>köp!
köp!</i> Han är tjenstemännens förtviflan
och fruarnas ängsligaste företeelse; ett
skafferi-spöke, som skrämmer dem, hvar
gång de öppna dörren till den tomma
förrådskammaren; en äppeltysk med de
oförskämdaste pretentioner; en storpuffare
för sko- och paraplybutiker; spottar folk
i synen om man ej köper paraplyer, och
smutskastar, om man ej köper bottforer;
nagelfar hattar och bakbyxor, och skäms
ej att handskas med oskyldiga
underkjortlar.

<i>»Rönndrufvan glöder!»</i> ja, det är
mycket sant; men tag fram drufsorten, och
det finns ej i hela verlden ett så tarfligt
<i>Bacchi-barn,</i> som skulle kunna höja en
enda ton till dess berömmelse. Men
hösten smickras, liksom andra rika 

<img></img>

personer, ofta för underordnade egenskaper.
Man kan ej nog berömma de »<i>gyllene
löfven»</i>, som man annars vet skräpa
rysligt i gångar och alléer; de <i>»svällande
körsbären»</i>, som man får ondt i magen
af, och de <i>»gullgula plommonen»</i>, som
man ej får äta för koleran. Att hösten
har ett godt bord, det kan icke nekas,
om man nota bene blir <i>bjuden</i>: men då
man skall betala hans läckerheter kontant,
och till på köpet i dessa tider så enormt,
att »en smörgås kostar mera än hela
dagen är värd», så uppskjuter jag för
min del att lofsjunga honom till bättre
tider.

I dag är han mer än vanligt vresig
och ogunstig. Föreställ er en himmel,
som är grå, en jord, som är grå, och
ett haf, som ej syns för bara grå dimma.
Allt är <i>grått i grått;</i> ett öfversuddadt
landskap; ej en skymt af ultramarin,
lack- eller kromgult. Hösten är i sitt flor, och
vintern i farstun. Fiskmåsarna ha
upphört med sitt fiske. Vimplar och flaggor
ha försvunnit med sjökaptenerna, som
gått i vinterqvarter. Det blir visst
yrväder. Då går jag och lägger mig. Man
bör inte vara oppe, då det är yrväder.
Qvällen blir ruskig. Himlen är gråtfärdig,
jorden ängslig, stormen blåser i <i>»sjunde
basun»,</i> hafvet vrålar, ingen sångmö kan
vara ute i sådant väder:

<poem>
Gapande djupet rörs opp,
Löjan har flytt från land,
Urblekt är Floras salopp
Frosten står hvit på strand.
Inne stängs get och får,
Måsen i landsflykt går.

Fjerran mot skär och häll
Dånande hafvet slår,
Liksom från ett kastell
Bombernas åska går.
Stormen på klippans mur
Brottas med vresig fur.

Digra af köld och snö
Välta sig molnen hän.
Hör! öfver stormrörd sjö
Raggiga ufvars skrän.
Sant är hvad sagan spått:
<i>Ufven ej bådar godt.</i>

Fönstret jag klistrat tätt.
Giktsjuk, förkyld och lam,
Sitter lik ett porträtt
Flugan i glas och ram.
Lifvet är öfverallt
Halfdödt, plundradt och kallt.

Uff! hvad det blåser kallt!
Spar ej på ved, lägg på!
Skyhög går <i>»Östersalt»</i>,
Bäst under tak att gå.
Bädda mig en mjuk säng!
Skynda, stäng dörren, stäng.

Älskar du vilddjurs tjut,
Mörker och storm  och brus?
Nej! — hvem  bad dig gå ut,
Sångmö! gå hem, stöp ljus!
Lyran jag just har håg
Byta mot yx och såg.
</poem>

<img></img>

Det enda som lifvar opp det ödsliga
landskapet är en get — tarflighetens
sinnebild. Hon har fördjupat sig i botaniska
betraktelser och tycks just nu vara
sysselsatt med lösningen af det kinkiga
problemet, huruvida det skulle ligga inom
möjlighetens gräns att hemta någon föda
ur kasserade löfruskor. Födan kunde
visst vara bättre; men i dessa dyra tider
resonnerar hon ganska förståndigt: »man
vet hvad man har, men vet ej hvad man
kan få». Der hon nu står, omgifven af en
hård natur, återger hon en hemsk, men
sann tablå af hungersnöd och barkbröd.

På en klippa näst intill står en bock,
förmodligen hennes son, hvilken hon
tycks vilja skryta med, emedan hon än
med välbehag betraktar sin sötunge, än
kastar sina blickar opp till mitt fönster,
liksom hon ville, att äfven jag skulle dela
hennes beundran. Men hvem har icke
gjort en bock här i verlden! Det kan
icke vara någonting att skryta öfver.

Emellertid tycktes bocken ingalunda
dela söta mammas åsigter i afseende på
födoämnen, utan roar sig i stället med
att klia hornen mot min mangelbods-vägg.
Det kunde han låta bli, ty han skafver
af färgen. Han tycks ej ha sinne för
målning och troligen lika litet för de
sköna konsterna i allmänhet. Vore det
icke synd att sätta öknamn äfven på en
bock, skulle jag kalla honom <i>Bod</i>ell, efter
han skafver på min <i>bod.</i>

Men nu aflägsnar sig geten — kanske
stött öfver mitt ringa deltagande för hennes
unga bock, eller sannolikare derför, att
hon anar oväder och vill sätta sin person
i säkerhet, innan mörkret inbryter. Lika
godt! god natt, Anna Stina!

En liten strof ännu skulle jag vilja
förtälja om en get, medan jag kommer
ihåg, och efter yrvädret ännu ej börjat.

För några år sedan lefde här på
stället en gammal gumma, som
hette Lisa. Hon hade en get, som var hennes
glädje, och som, till erkänsla för den
moderliga omvårdnad hon rönte som
barn i huset, skänkte henne dagligen
både mjölk och kaffegrädde. Men en dag
dog geten. Gumman Lisa var otröstlig.
Jag kan ej beskrifva hennes bedröfvelse
utan att låna ord af Vitalis:

<i>»Hon åt ej, drack ej, sof ej, ock gjorde ej sitt
tarf.»</i>

Sjelfva snusdosan, som annars var
hennes tröst och förnöjelse under hennes
reflexioner öfver lifvets njugghet, hade
nu under sitt lock ingenting lockande;
och den lilla blanka kaffepannan, som
hon brukade kalla för <i>»lilla Brunstedt»,</i>
och hvilken i åratal utgjort hennes käraste
möbel och fägnad för <i>ögon, öron och alla
lemmar, förnuft och alla sinnen,</i> stod nu
obrukbar, sedan gräddunderhållet af ett
oblidt öde blifvit så oförmodadt indraget.
Hennes sorg var så mycket större, som
hon i sin fattigdom icke egde det ringaste
hopp att kunna förskaffa sig en get igen.
Och hvad är ett lif utan hopp — och
en fattig gumma i skärgården utan get!

<i>»Men då nöden är störst, är hjelpen
närmast.»</i>

En jovialisk öfveruppsyningsman
fattades af den välvilliga tanken att hjelpa
gamla Lisa. Han klädde sig i svart frack,
hvit halsduk, satte krusflor kring sin
halmhatt och företog en humoristisk vandring
omkring till alla härvarande badgäster
med sin pappersrulle under armen, 
<img></img>

innehållande notifikation om dödsfallet samt
en vänlig uppmaning att hjelpa Lisa ur
bedröfvelsen och göra hennes gamla hjerta
gladt och återstäldt till den instundande
midsommarhelgen. Uppmaningen var
affattad i följande poetiska ordalag:

<poem>
Gamla Lisa uti stugan
Lefver uti sorg och nöd.
Fattig är hon nu som flugan:
<i>Hennes sista get är död.</i>
<tab>Låt oss samla,
<tab>Unga, gamla!
Att vi till midsommaren
<tab>Kunna visa
<tab>Gamla Lisa
Att hon får en get igen!</poem>

Under sorgetiden hade ingen kafferök
synts i Lisas skorsten och ingen snusburk
varit synlig i fönstret. Men tiderna
förändras. En vacker morgon låg den för
henne icke obetydliga summan af tjugo
riksdaler på det gamla, alltid finskurade
furubordet. Det var en syn, som helt och
hållet vände ut-in på det gamla, sorgsna
och hopplösa hjertat, så att den glada sidan
kom ut — och den hederliga gumman Lisa

<poem>
Glömde sin älskade get, så mycket en älskling kan glömmas;
Knäppte på locket igen och njöt af den väldiga prisen,
Medan i brännarn på nytt hon svedde den doftande bönan.
Lyckan med solen gick opp och spridde kring åldriga dragen
Glansen af innerlig fröjd, <i>»som på mossiga grafvar ett solsken».</i></poem>

*
</chapter>

<chapter name="På min födelsedag">
<h2>På min födelsedag. (vid rakspegeln.)</h2>

<img></img>

<poem>Så är du född i dag, min vän!
För många Herrans år.
Och gudskelof! du frodas än,
Fast spräckligt är ditt hår.
Men ack! du är ändå till slut
Så gammal ej, som du ser ut.

Nu sitta vi här <i>vis-a-vis</i>
Och titta på hvarann.
Min gubbe! du skall genast bli
Så snygg du nånsin kan.
Det gäller visst ditt eget skinn —
Håll mun! nu skall du tvålas in!

Si så! nu är du blank och fin.
Tänd din cigarr och rök!
Din kind är slät som ett porslin,
Och hakan som en lök.
Sätt ljus uti ditt ögas glugg,
Var glad, stryk upp din gamla lugg!

Jag önskar dig än många år
Af allt hvad kärt och godt;
Och säkert om du lefva får,
Så dör du ej så brådt.
Se icke trumpen ut, gif akt!
Låt hjertat slå i munter takt!

För tungt bör man ej verlden ta,
Och den i skuggor klä,
Man bör väl något folkvett ha,
Då man ej blef ett <i>fä</i>.
Var glad att du fått <i>mensklig</i> min —
Du kunde varit skapt som — <i>svin</i>.

Jag tål ej folk, som blott till knot
Sitt hela sinne stämt,
Det kliar alltid i min fot
Att höra klagan jemt:
Som det blott fanns på lifvets stråt
Surlimpor, slottskansli och gråt.</poem>
<img>
<poem>
Än är det sol'n, som är för varm.
Än är Guds dag för lång;
Än är det regnet, som gör harm,
Än är det vindens sång;
Än är vårt klot för rundt och skumt,
Än är det ödet som är dumt.

Men dummast är ändå du sjelf,
Om allt i svart du såg.
Tror icke du, att tidens elf
Har guldsand i sin våg?
Kan du ej annat se än mist,
Gå då och häng dig, först som sist!

Men du som jag i spegeln ser,
Med blicken full af fröjd!
Det gör du rätt i, att du ler
Och tar din dag förnöjd.
Din tid med jämmer ej förspill:
Låt jorden dansa som hon vill.

Farväl! gå nu till dina värf
Med fröjd och ej med gråt.
I lifvets strid haf mod och nerv,
Så går din väg framåt.
Var lugn, gör rätt, var fast som stål! –
I qväll vi träffas på en bål.
</poem>
</chapter>

<chapter name="I höstrusket">
<img>
<img>
<poem>
Löfven falla, gulare hvar dag,
Hösten härjar Floras vackra drag.
Knappt en simpel <i>kattfot</i> kan nu spåras:
Det är annat än det var i våras.

Titta här uppå min lilla lund!
Sönderpiskad och förstörd i grund.
Nyss vi sutto här i skuggan trygga,
Nu finns här ej skugga för en mygga.

Hvarje träd står snart mot himlens sky
Som skelettet af ett paraply.
Nordanvindar utaf rätta slaget
Sprättat af det gröna öfverdraget.
</poem>


<img>
<poem>
Ingen bofink sjunger för mig mer,
Knappt för stybb och strå jag marken ser.
Klibbig vägen är och sönderskuren:
Skräpig som en flyttning står naturen.

Man för snufva utsatt är och fluss,
Man skall väja för hvar vattenpuss.
Och det går väl an, blott man kan slippa
Ha' galoscher, helst i fall de kippa.

Sqvatt! fy sjutton! Och så bär det ner:
Man blir <i>bruks</i>patron och trampar ler.
Bär man käpp och handskar eller yxen,
Prickig man som perlhöns blir om byxen.

Hvarje skönhet, »oskuldsfull och ren»,
Lyfta skall och visa sina ben,
Annars när hon in på golfvet stiger,
Gör hon våta ringar, då hon niger.

Det är sant, att hösten nog är svår,
Vid min gamla sats jag ändå står:
Att om saken man vill rätt begrunda,
Kan ej hösten vara annorlunda.
</poem>
</chapter>

<chapter name="Ett torp i skärgården">
<h1>ETT TORP I SKÄRGÅRDEN</h1>

<poem>O, egde jag den hyddan der på näset
Och två, tre kor, som svepte i sig gräset,
Och två, tre får och en och annan gås!
Om bytesrättighet I se'n mig gåfven,
Jag icke ville byta plats med påfven
Och knappt med biskopen i Vesterås.

Bland blomstren skulle jag idyller sjunga,
I viken skulle jag derborta gunga
Med slant och drag, då gäddan är i svang.
I bergen skulle jag romanser dikta
Och efter villebråd i skogen sigta
Med bössan understundom. — Pang!

Hvad grädde jemt jag skulle i mig skumma!
Och hvad hon skulle må, min lilla gumma,
Och hvad hon skulle vara nätt och fin!
På denna bänk vi skulle kaffe dricka;
Jag läste högt, hon skulle strumpor sticka
I detta fönster med sin balsamin.</poem>
<img>
<poem>
Med flit vi skulle dagens längd förkorta
Och se med fröjd, hur väderqvarn derborta
Med vinden tar en glad och nyttig sväng.
Här skulle jag mitt <i>Gefle Vapen</i> bolma,
Här skulle vi vår lilla höskörd välma
Och kullra om bland blommorna på äng.
</poem>
*</chapter><chapter name="Romans i fjällbygden">
<img>
<poem>Du hulda Måne i det blå
<tab>Som lyser
Och  jordens ruckel tittar på
<tab>Och myser!
Med lampan öfver böljans djup
<tab>Och fjällen
Du lotsar fram min lilla slup
<tab>I qvällen.

På viken krusar vinden lätt
<tab>Dess spegel,
Och Æol fyller jemt och  nätt
<tab>Mitt segel.
Cigarrens fyr med friska drag
<tab>Jag tänder,
Och ut på kryss gå, liksom jag
<tab>Små änder.

Jag trastens mjuka tonfall hör
<tab>I skogen,
Och dån af hölass, som man kör
<tab>På logen.
I mjuka höet ligga barn
<tab>Och  kullra,
Och  bruset hörs af fors och  qvarn,
<tab>Som  bullra.

Och glädjen skallar vidt kring tjäll
<tab>Och stackar.
Och eko skrattar med i fjäll
<tab>Och  backar.
Till deras glada tidsfördrif
<tab>Jag fore,
Om kroppen så konservativ
<tab>Ej vore.</poem>


<img>
<poem>På strömmingsfiske far en  »<i>trut</i>»
<tab>Så sniken.
En gullgul ökstock glider ut
<tab>Ur viken.
En flicka ror den lugnt och tyst
<tab>I säfven,
Och en student står som en byst
<tab>I stäfven.

Han rör sig.    Ack! om ni de två
<tab>Nu sågen,
En liten afund flög väl då
<tab>I hågen.
I månsken just Gud Amor har
<tab>Sitt välde —
En liten puss jag tror det var,
<tab>Som smällde.

Men natten skymmer vattendrag
<tab>Och  landen.
Med slappa segel vaggar jag
<tab>Mot stranden.
Hvar lund är tyst som  böljans svall
<tab>Vid hällen:
Blott  <i>Vakan</i> hörs och forsens fall
<tab>I fjällen.

Hur ljuft ibland att dagens bråk
<tab>Få glömma,
Att lyssna till naturens språk
<tab>Och drömma;
Att gå så här i kors och krok
<tab>Och kafva,
Och bläddra i Guds stora bok
<tab>Och stafva!</poem>
</chapter>
<chapter name="På Tivoli berg">

<img></img>

<img l></img>

<poem>
<b>J</b>ag andas så fritt,
Ty nu är det vår.
Jag vintern är qvitt,
Så vidt jag förstår.
I slott och i tjäll
Den åsigten rår,
Att våren är snäll,
Som  kommer hvart år.

När vårsolen log
Så innerligt täckt,
Jag fönstret uppslog
Och högg mig en flägt.
I fullaste drag
Jag njöt af hvar pust,
Och solen och jag
Vi pussades just.
</poem>

Och sedan jag det gjort, så gick jag
uppåt Tivoli berg, der jag nu befinner
mig för att njuta och betrakta. Våren är,
som sagdt, verkligen snäll som kommer
och synnerligast för det att han kommer
hvart år. Det skulle vara mycket ledsamt,
om han någon gång skulle uteblifva. Han
är så hjertans välkommen, och jag vet
ingen af mina bekanta, som skulle kunna
vara mer välkommen, om han än hade
aldrig så gröna byxor. Våren har ett eget
intagande väsende, äfven om han, som
stundom händer, uppträder litet fnurrig
och ogunstig. Men man vet att det snart
går öfver och att det ej är hans egentliga
hjertelag, utan endast en följd af någon
tillfällig sammanstötning med några oroliga
natursällar, som bragt honom ur
jemvigten. Lyckas det att han får komma ostörd, så är han förtjusande. Eller kan man tänka
sig något mer hänförande än då <i>»Våren slår ut sina vingar af gull»</i> och <i>»Sippan i lunden
nigande står»</i> eller då <i>»Öfver berg och klyfta den unga majsol ler»</i>, liksom han fått sigte på
något rätt lustigt att skratta åt. Emellertid har han nu kommit  mycket leende och lifvad:


<img></img>

<tab>
<poem>
Våren är kommen. På sina kransar
Ångarna binda. Kukeliku!
Ekorrar bära
Högt sina svansar,
Aldrig har vårsol gassat som nu.
Surmjölk kan ätas med ingefära,
<tab><tab>Hurra! hurra!
</poem>

Jag kommer ej riktigt ihåg den
härliga vårsången, som studenterna alltid
sjunga med så oöfverträffligt mästerskap.
Egentligen har jag ej gått ut för att
sjunga, ehuru det blifvit en vana eller
ovana att gå och gnola på likt och olikt.
Här uppe på Tivoli är en bra härlig
utsigt.


<poem>»Jag står på alpens höjd,
Doft mullrar under mig fru Lindbergs kägelklot...»</poem>

Nej så var det inte. Jag märker att jag
äfven glömt <i>»Bergvandrarn»</i> af Atterbom.
Kägelklotet, <i>»hvars åska mig förskräcker»,</i>
rullar oupphörligt der nere i Tivoli och
bringar mig ur koncepterna. Kägelbanor
äro störande inrättningar. Längre bort
är det kanske fredligare, t. ex. här på
öfversta tippen. Här har man utsigt som
duger. Och så mycket menniskor der
nere på Slätten!

<poem><i>
»Himmel, hvad vimmel i berg och i dal!»</i>
Bland Djurgårdens ekar och backar och berg
<tab>Och bacchi lador
Gå menskorna ut för att skaffa sig färg
<tab>Och »lejonmerg»
I ryggbast, armar och vador.

Min vy är vidsträckt, som från en ballong:
<tab>Der ser jag <i>Dockan.</i>
</poem>
<poem>
Och långt öfver sjön hörs ett bingelibång,
<tab>Som hörs hvar gång
Som varfvet ringer i klockan.
</poem>

<img></img>


<poem>
På Lindbergs verkstad hörs hammaren
<tab>I Tegelviken,
Till fromma för oss och utlänningen;
<tab>Men Danviken
Har tystnat och hör till antiken.

Ett knick och ett knack hörs på Dockans strand
<tab>Der vågen skimrar:
Två fartygs-ungar i solens brand
<tab>Stå der på strand
Som byggmästar Jensen timrar.

På öfversta berget en byggnad satts
<tab>Bland lönn och lindar:
Det är Dockmästarns nya palats,
<tab>Som fått sin plats
Att svalkas af himmelens vindar.

Men vinden står tyst uti luftens sal
<tab>Och drar knappt andan.
Af ångare ser jag ett stort antal.
<tab>På <i>Hermansdal</i>
Jag gubbar ser på verandan.

Hej gubbar det våras allt hvad det hinns
<tab>Och ut man lockas;
Och allt hvad af sommarrustningar finns,
<tab>Af mans- och qvinns-,
Ur garderoberna plockas.

Man slipper nu klä' sig så fasligt tjock
<tab>Vid detta laget:
</poem>

<poem>Man godt kan spatsera i nankinsrock
<tab>Och <i>hoppa bock</i>
I byxor af tunnaste slaget.
</poem>

<img></img>

Aha, lilla vårbäck! är det du som
pratar! Ursäkta, att jag ej observerat dig
genast! Ha inte så brådtom, du kan väl
låta folk tala med dig, lilla skogsbyting!

<poem>
Lilla bäck! hvad har du att förkunna?
<tab>Silfverspunna
Klinga strängarne sin glada drill.
Du är skald och med naturn förtrogen:
Hvad du diktar här i djupa skogen
<tab>Vill  jag lyssna till.

Hvarför springer du: Kom hit och sätt dig!
<tab>Ung och glädtig
Kan du roa mig en stund med sång.
Sällan bjuds ett ögonblick som detta,
Dröj med hvad du har till att uträtta
<tab>Till en annan gång!

Här bland sipporna så godt man snackar. —
<tab>»Jo jag tackar!
Jag har mycket att bestyra än:
Jag skall ner och vattenbristen lindra» —
Gubevars! då vill jag visst ej hindra;
<tab>Adjö med dig, min lilla vän! —
</poem>

Och då är det så godt att jag också
går. Solens klot rullar ner i Mälaren,
mycket tystarc än kägelklotet i Tivoli.
Qvällen är i annalkande. Furorna bli
mörkare! Fortsätt med ditt vårarbete och
lät oss få hyggliga vår- och sommardagar!
Jag är högst förbunden

<i>För att det omsider blef vår!</i>

<poem>
Jag våren och sommar'n vill prisa,
Det har jag gjort förr än i går.
Och hvarför jag sjungit min visa,
Har varit i  fjol som i år,
För att det omsider blef vår.
</poem>

<img></img>

<poem>
Ja, våren hur just den meriten
Att hjertat långt friskare slår.
Hvar pojke,  om aldrig så liten,
På näsan på Djurgården står,
För att det omsider blef vår.

Bland blomstren papilio svingar,
Och småkryp ur grafvarna går.
Och örnen  beskrifver i  ringar
Den hyllning han solen består
För att det omsider blef vår.

Violen, ranunkeln och sippan,
Hvar en af dem jublande står.
Och måsen står nyter på klippan
Och vet att sin strömming han får
För att det omsider blef vår.

Som tiden jag ej vill  förspilla,
Och törst är en sjukdom som går.
Jag tittar väl in på Novilla
Och helgar åt Bacchus en tår
För att det omsider biet vår.

*
</poem>
</chapter>

<chapter name="Sång vid Djurgårdsstranden">
<tab><i>Mel.: »Ren kalad jag spår och tror» Bellman.</i>

<poem>Ute blåser sommarvind,
Vänligt susa rönn och lind;
<tab>Fåglar qvittra,
<tab>Böljor glittra,
Solen gassar röd och trind.
Molnen segla i det blå
Med små lätta segel på;
<tab>Måsen fiskar,
<tab>Vinden friskar,
Göken ropar då och då.
Bromsarna brumma. I skogen, i skogen
<tab>Öm och trogen, öm och trogen
Hörs en orrtupp slå.

Blomsterdoft af alla slag!
Floras ynnest och behag
<tab>Låt oss fånga:
<tab>Känn hvad ånga,
Jag har näsa äfven jag!
Eken frodas hög och stark,
Herrlig står professorns mark.
<tab>Träden gunga
<tab>På det unga
<i>Qvickjock</i> uti <i>Frisens park</i>.
Björkarna stå med försilfrade stammar.
<tab>Vägen dammar, vägen dammar:
Der far vår monark.</poem>
<poem>Sekelgammal och erfar'n,
Der står gamla oljeqvarn.
<tab>Gubben redan
<tab>Stod der, medan
Adam var ett litet barn.
Som en prost han framstå vill.
Ortodoxiskt lugn och still
<tab>Lifvet tar han;
<tab>Också har han
<i>Biskopsudden</i> näst intill.
Der bor Pehr Wikström, der borta i viken:
<tab>Om I kiken, om I klken,
Skymtar <i>Listonhill</i>.

Se, der borta tittar fram
Forssberg med sin jagtmadam*.
<tab>Jag bland vänner
<tab>Igenkänner
Gubben Zins i akterstam.
Lifvets våg står aldrig still!
Der en norsk, som fraktar sill.
<tab>Här gå briggar,
<tab>Skepp och giggar:
Se hvad slupen lägger till!
Der susar Flory med <i>Thule</i> mot polen:
<tab>Midnattsolen, midnattsolen
Han betrakta vill.

* En liten ångbåt med namnet Diana.</poem>
<poem>Ser ni der mot andra strand
<i>Gurli</i> med förgylda rand!
<tab>Hvad hon blänker!
<tab>Skummet stänker.
Bäckström står med tub i hand.
Jag ej riktigt skönja kan;
Men nog tusan är det han —
<tab>Mycket lika,
<tab>Låt mig kika!
Grefve Rosen, jo, min sann!
Der syns Mathilda om udden nu skjuta —
<tab>Fan till skuta, fan till skuta
Till att ligga an.

Der går <i>Velamsund</i> med fart.
Jag blir stämd så underbart:
<tab>Står jag länger
<tab>Här och blänger,
Börjar sjön att suga snart.
Låt oss göra ett förslag:
<i>Hasselbacken</i> eller <i>Blag?</i>
<tab>Skulle mera
<tab>Er genera
Franska värdshuset ett tag?
Der hvimla menskor och vagnar och wurstar;
<tab>Dit gå furstar, dit gå furstar,
Dit går äfven jag.</poem>
</chapter>

<chapter name="Höst- och qvällsbetraktelse">
<poem>Sandhamn 1860.

<i><tab>Mel.: »Bröderna fara väl vilse ibland
<tab>Om glasen, men icke om krogen.»</i>

Gästerna fara sin kos efter hand
Ett par tre familjer i stöten;
Gamla, som stappla på grafvarnas rand,
Och unga med blommor och band.
Här var så lustigt och ljufligt ibland,
Kaffekalaser, seglatser och möten.
Ömsom man lefde i vatten och sand
Från morgon till qvällsolens brand.
Hösten plötsligt vår fröjd begrof,
Nu ser man ej annat än nät och flöten,
Måsar hvässa sin näbb till rof
Och kryssa sin ensliga lof.

Ensam på kullriga klippan jag står
Och ser huru böljorna brusa.
Vindarna spela i rockskört och hår
Och kråkan på strandhugg sig slår.
Ack, den kanaljen, han oväder spår!
Skyarna tjockna och tallarna susa.
In mellan skären holländaren går
Och klyfvarn i vändningen slår.
Stum är knipornas sommarsång,
Och hafvet, som speglade skyar ljusa,
Vältar sig nu uti grus och tång
Med böljor som <i>Trebackarlång.</i>

Se, hur lotsbåten vräker och far,
Med faror och hafsbrott förtrogen.
Rustad till strids med ett ref eller par,</poem>
<poem>Och kragtag med böljorna tar.
Se, hvilken skåra i djupet han skar,
Se, hvilken kurril som klappar mot bogen!
Lotsen sin snugga i mungipan har
Och stundom i storskotet drar.
Lugnt han frestar, vid vindens tjut,
Om virket är godt uti nordanskogen,
Håller om rorpinn, med ögat förut,
Sin solbrända femfingers-knut.

Svartgråa skyarna jaga hvarann
Och spöklikt i rymderna simma!
Ila och gno, som de körde med spann,
Och sandhvirfveln far likadan.
Gapa mot hafvet och se hvem som kan,
Jag kan ej lotsbåten mera förnimma:
Toppen i vågorna plötsligt försvann.
Farväl! Jag försvinner som han.
Natten spänner sin mörka pell.
Och jorden sig dränker i dugg och dimma.
Fyrbåken tänds uppå Korsö häll,
Nyss ombyggd af kapten Sandell.

Böljor, farväl! Jag är trött på er dans,
Och dito, I vindar, som brusen!
Ack, om det nu blott ett himlaljus fanns
Eller en lysmask tillhands!
Hvar är nu vägen? Jo, här någonstans.
Der ser jag hemmet och der brinna ljusen,
Der kan man få sig en fin pomerans
Och komma till trefnad och sans.
Kära, bränsle på spiseln lägg,
Ty nu är jag svulten och våt och frusen!
Nu vill jag torka mitt våta skägg
Och hänga min lyra på vägg.</poem>
</chapter>

<chapter name="På en gästgifvaregård">

<img></img>
<h1>På en gästgifvaregård</h1>
<h2>Under väntan på en häst.</h2>

<poem><tab><tab>Jag på rapphöna satt
<tab><tab>Med en körsven i hatt
Och en häst, som, gunås, hade anlag för spatt.
<tab><tab>Stoln  på kärran var fäst
<tab><tab>Med ett rep.    Jag vet bäst
På en sex fjerdingsväg hvar det kändes som mest.

<tab><tab>Svår var vägen och hård;
<tab><tab>Men en gästgifvargård
Tog till slut min person i den ömmaste vård.
<tab><tab>Jag fick smörgås och ägg.
<tab><tab>Jag tog spegeln från vägg
Och för ordningens skull högg jag af mig mitt skägg.

<tab><tab>Så en halftimme mest
<tab><tab>Fick jag vänta på häst.
Kopparstick jag besåg, som på väggen man fäst:
<tab><tab>Det var Job med sitt qval,
<tab><tab>Ulla Vinblad på bal,
Det var mån', som stod lull uti Ajalons dal.</poem>


<poem><tab><tab>På en hög balustrad
<tab><tab>Satt kung David och qvad:
Det var visst, då han såg fru Bathseba i bad.
<tab><tab>Kring en gammal ruin
<tab><tab>Gick en herde med svin —
Nu kom kaffet mitt in uti zinkadt porslin.</poem>

<img></img>

*

</chapter>

<chapter name="Månskensidyll vid hafvet">
<poem>Den bleka månen tittar ned ur skyn
<tab>Och tyst är byn,
I sömnens milda blomsterkedja bunden.
Och nattens stjernor glittra i det blå,
<tab>Och molnen gå
I mjuka tofflor öfver himlarunden.

Med nattens vind de trötta vågor fly,
<tab>Och denna sky,
Hvart tar han vägen, han liksom de andra?
Än tycks det som de ginge hand i hand,
<tab>Och än ibland
Som vore de i lufven på hvarandra.

Jag kan ej riktigt vänja mig ifrån
<tab>Att se på mån',
Som vid vårt nattqvarter sin lampa ställer.
Då intet menskligt öga vaka kan,
<tab>Då vakar han
Och störs ej af vår lilla snarkning heller.</poem>
<poem>Den stolta fyrbåk tändt sin lykta re'n,
<tab>Och vid dess sken
Man faller lätt på gamla Gluntens tankar:
Att jordens ljus och lampor i en bundt
<tab>Är bara strunt
Mot en af himlens hemmastöpta dankar.

Der borta, ack, hvad rör sig: Hvilken syn
<tab>Vid skogens bryn!
Det hafsfrun är kanske som sjelf sig närmar.
Hon nalkas! Ack, det kunde jag väl tro:
<tab>Det var en ko,
Som slickar månsken och idylliskt svärmar.

Hur fridfullt slumra icke haf och land
<tab>Vid månens brand!
Och sjelf jag drömmer, att på detta viset,
Med samma lugn och stilla välbehag
<tab>Som kon och jag,
Gick söta mor och far i paradiset.

Men hafvets vind är ej det minsta slägt
<tab>Med Edens flägt:
Förlåt, jag varnar lilla frun för vådan!
God natt, och dröm om mig, om hon så vill,
<tab>Och helsa till
Sin lilla gubbe, om hon har en sådan!

God natt, o måne! Menskans barndomsvän
<tab>Är sömnen än;
Lycksalig du, som ingen sömn behöfver!
Låt goda andar vaka som i qväll
<tab>Kring våra tjäll
Och lys som nu din frid alltjemt deröfver!</poem>
</chapter>
<chapter name="I snöväder">
<poem>Länge nog vi väntat, nu är vintern här.
Termometern visar åtta ungefär.
<tab>Öfver land och skär
<tab>Faller snö omsider:
<tab>Hvitt i alla tider
<tab>Våra vintrar klär.

Nyss man läppen hängde, missnöjd, dum och trög.
Nu man gläds, ju mera drifvan växer hög.
<tab>Det var snö som dög!
<tab>Om ett vad I hållen,
<tab>Svänger jag med bollen
<tab>Om vår gamla flög.

Redan stången darrar, då jag lägger an.
Titta den som hinner: pang, der sitter han!</poem>
<poem><tab>Med en stjerna grann
<tab>Vred jag väderhanen;
<tab>Knappt kanske I anen,
<tab>Hvad en stjerna kan.

Öfver Djurgåln stryker nordan med ett dön,
Snöhvit dignar skogen, som var nyss sä grön.
<tab>Ifrån Lidingön
<tab>Surran med sin krake,
<tab>Morgonmjölk och lake'
<tab>Larfvar fram i snön.

Öfverallt förnimmes bjellrors melodi,
Breda vägar skottas till vårt schweizeri.
<tab>Ingen krog förbi
<tab>Bryggarkampen trafvar.
<tab>På hvar korg jag stafvar:
<tab>Nürnbergs bryggeri.

Nyss om väderleken var ett fasligt skrän.
Nu ha vi en vinter snart som i Ukrän.
<tab>Snön till våra knän
<tab>Hinner visst till natten.
<tab>Nu ger lärkan katten
<tab>Gotlands päronträn.

Liten sparf sig gömmer lugnt uti sin skog,
Brödmadamen hastar in på närmsta krog.
<tab>Bonden slår med fog
<tab>Snön ifrån kasketten.
<tab>Oxar öfver slätten
<tab>Knoga med sin plog.</poem>
<poem>Hasselbackens portar öppnats ha med dån.
Blå och gula flaggan svajar derifrån.
<tab>Nu har Davidson
<tab>På sin köksdörr gläntat.
<tab>Mången gom har väntat
<tab>Få sig ett gudslån.

Vintern är välkommen, som jag vet ej hvad.
Nu tar lifvet opp sig i otrolig grad.
<tab>Hostan i vår stad
<tab>Flyr ur allt husen.
<tab>Nu är marken frusen,
<tab>Nu är landtman glad.</poem>
</chapter>

<chapter name="Lilla Lisa">
<poem>Lisa fyllde sjutton år,
Glad och vacker som en vår.
»Jag nog snart mig fästman får»
<tab>Tänkte lilla Lisa.

Alltför barnslig att ännu
Se på karlar, tänker du.
»Gifve Gud, jag hade sju!»
<tab>Tänkte lilla Lisa.

Ett och annat år försvann:
Lisa gret ibland och spann.
»Nu är tid att få en man,»
<tab>Tänkte lilla Lisa.

Lisa såg sig smått omkring
Låddes just om ingenting.
»Hade jag blott vigselring,»
<tab>Tänkte lilla Lisa.

Kom så mången ungersven:
Men hon lät dem gå igen.
»Ack! nu är det godt om män!»
<tab>Tänkte lilla Lisa.

Ingen fick ett önskadt svar;
Lisa nu för granntyckt var.
»Nej! ett år jag ännu spår,»
<tab>Tänkte lilla Lisa.

Lisa tycktes göra't bra:
Ingen friare fick ja.
»Något bättre vill jag ha,»
<tab>Tänkte lilla Lisa.

Mången ärans man fick gå:
Flickor kan man ej förstå.
»Något bättre kan jag få,»
<tab>Tänkte lilla Lisa.

Kom en grefve så med spann
Och af häftig kärlek brann.
»Han blir just en ståtlig man!»
<tab>Tänkte lilla Lisa.

Grefvens kärlek gick med fart;
Ack! hans famntag var så rart.
»Och grefvinna blir jag snart,»
<tab>Tänkte lilla Lisa.</poem>
<img></img>


<poem>Lisa trodde så — men ack!
Grefven for och sa' knappt <i>tack</i>,
»Manfolk är ett satans pack,»
<tab>Tänkte lilla Lisa.

Lisas öfvermod var slut.
Ogift blef hon som förut —
Ingen tror hvad hon <i>stod ut</i>,
<tab>Stackars lilla Lisa.</poem>
</chapter>


<chapter name="Lappri eller Konsten att repa sig">
<img><sc><big><b>Lappri</b></big> eller <big>Konsten att repa sig.</big></sc></img>
<table o>
<td><poem><b>M</b>åns med mörk och dyster panna
Satt uti sin  kanapé:
»Ruinerad ett tu tre,»
Tänkte han ocli såg Susanna
Reda till en stor supé.

Men, ack se! vid porten stanna
Vagnar — o, med björnar i!
»Gud!» skrek Måns, »det är förbi!»
»Lappri, lappri!» skrek Susanna,
Gömde Måns i skafferi.

Mäns försmädligt, för att banna,
Sade till sin äkta vän:
Gäldstun vinkar mig igen!»
»Lappri, lappri!» skrek Susanna,
»Nog kan du dig repa än.»

Jaha! kanske bästa knepet
Här i denna jämmerdaln!»
Tänkte Måns, och gick ur saln
Att sig repa — och i repet
Hängde sig i källarsvaln.</poem>
</table>

*

</chapter>



<chapter name="Till lands och sjös">
<img></img>
<h2>TILL LANDS OCH SJÖS.</h2>

<img>RESEBESKRIFNING.</img>

1.
<poem>
<b>A</b>tt börja ifrån början är det rätta
I allt som skrifs, i prosa som i sång,
Och se'n beror det, om man vill fortsätta
I större eller knappare omfång.
Och har författarn något att berätta
Från skeppsdäck, jernväg eller per ballong,
Så bör han ej för mycket snål och sniken
Med visdomsskatten knussla med publiken.

Sjelf tycker jag ofantligt om <i>publiken</i>
På rama landet eller uti sta'n.
Man utaf honom aldrig blir besviken,
Om man  blott sättet vet, hur man skall ta'n;
Och slår han sig ibland uppå kritiken,
Så gör det blott, att man blir pigg som fan.
Och låts man ej sig bry om misshumöret,
Så kan till slut man komma upp i smöret.

Nå ja! Det der vet man förut kanhända,
Jag också sagt det blott i parentes. —
Till andra ämnen låtom oss nu vända:
Min garderob behöfde genomses;
Tv garderober taga också ända,
Och utan byxor ingen aktning ges.
Jag skulle resa: det var just på våren,
Då man på bete brukar släppa fåren.

Min gamla koffert måste nu deran:
Snagghårig var han och behöfde dammas.
Från någon ädel häst-ras stammar han
Och färgen rödgul är liksom en flammas.
En nattsäck bör man ha som gentleman:
Jag hade ingen, men jag lånte mammas,
En kolossal, med skinn i alla hörn,
Från  någon auktion i <i>Södertörn.</i>
</poem>



<poem>
Ordentligt packades nu i den ena,
Se'n jag först synat foderväf och lås,
En mängd effekter, allesamman rena,
Kalsonger, strumpor och en filt, förstås!
Och deremellan för min hufvudbena
Två sorts pomador i vanilj och röse,
Kristallblanksmörja, borstar, och för resten
En flaska aseptin och yllevästen.

Uti den andra, som min egen var
Och, som jag sagt, var gammaldags och luden,
Der packades hvad vanligtvis man har.
Till yttre prydnad uti rese-skruden.
Min gamla frack jag alltid med mig tar,
I fall jag till landshöfdingar blir bjuden:
Jag vet det händt, och grufligt det mig stack,
Att jag fick svara nej, i brist på frack.

Nu  var jag redo till att gå ombord,
Och käpp och paraply jag tog i handen
Och talte några känslofulla ord
Till vännerna och fränderna på stranden.
Så kommo tårar, som man i vår Nord
Benämner med att <i>ta' en tår på tanden.</i>
Det kunde lätt ha händt på akterdäck,
Att man af afskeds-knäppen fått sin knäck.

*

2.

Så var jag nu på ångfartyget Aros,
Som gick med hjul, på böljorna, förstås!
Och satte af, och med en fart han bar oss,
Som ej för långsamhet kan förebrås.
Jag tänkte genast: om han ej bedrar oss,
Så drar han oss väl fram till <i>Vesterås.</i>
Och man må hur som helst den tanken kalla,
Men samma tanke fanns ombord hos alla.

Men Aros är också en  respektabel,
En Mälar-storhet utaf första sort,
Som ej vår resa göra kan riskabel,
Om maskinisten ej sig kollrar bort.
</poem>
<img>
<poem>På skepparn lita vi som pi en kabel,
Och tryggt förtro vi honom vår transport.
Dessutom ega vi en rask besättning,
Förträfflig styrman, präktig mat-inrättning.

Hvad fattas oss då mera? Ingenting!
Små söta vågor gå bredvid och buga.
Ej finns en molntapp hela himlen kring
Så stor att man kan sätta dit en fluga;
Och balsamluften ifrån skogens ring
Vi som en sherry-kobbel i oss suga.
I Mälarns spegel solens öga ser:
Jag vet ej någon, som sig speglar mer.

Hvad solen ändå har för en förmåga
Att hålla ut, fast hon i sekler brann!
Och utan fråga är det utan fråga,
Att hon från början varit likadan.
Om jag så der beständigt skulle låga,
Så gick det visst i längden aldrig an;
Men det är solklart, ty I veta skolen,
Att det dock skilnad är på mig och solen.

Den glada Mälarn bar oss vänligt fram
På lätta vågor, glänsande och gula.
Det också varit både synd och skam,
Om Eol visat några miner fula.
Vi stodo alla såsom fromma lam,
Och hörde vindarna behagligt kula
Och åto helsan nästan som med sked
I vårens luft på Mälarns segelled.

Hvad helsan är för en gudomlig gåfva:
Ej något finns mer helsosamt än den.
Hon ovärderlig är, då man skall sofva
Och likaså, då man skall upp  igen.
Om blott mer stadighet hon kunde lofva
Och trifvas hos oss som en trofast vän!
Men hon är journalier: i ögonblicket
Får hon en fnurr och lemnar oss i sticket.

Men här ombord jag ingen hör, som klagar,
Och ingen heller tycks ha' något skäl.
</poem>
<poem>Jag isterhakor ser på flere kragar
Och breda skuldror ser jag äfvenväl.
Och nästan alla ha små engla-magar,
Och svulten ser jag ingen kristen själ.
Allt är så nytert, kullrigt och gediget —
Och middagssupen smakte innerligen

*

Jag ber om ursägt att jag glömt berätta,
(Ty en poet så många ämnen har)
Att för en vecka se'n omtrent för detta,
På Monitorn <i>John Ericsson</i> jag var,
Att den beskrifva är just ej det lätta,
Jag derför visligt mig ur spelet drar;
Men med tillåtelse af rimmets fader
Vill jag tillägga ännu sexton rader.

Det var en blåsig vårdag på Sandhamn,
Der slikt är mera godt om än dukater.
Jag steg ombord, och se'n jag sagt mitt namn,
Jag bland löjtnanter kom som bland kamrater.
Hos kommendörkapten och riddarn <i>Rahmn</i>
Jag fann en chef med gentlemanna-later.
Att säga mera nu af mig ej hinn's,
Än att ombord jag mådde som en prins.

Men ångmaskinen började snart osa,
Och se'n jag allt besett med grundlighet,
Till Stockholms mälarhamn jag tog min kosa
Och kom ombord på Aros, som ni vet.
Men Monitorn han satte kurs på <i>Trosa,</i>
Och lika vänner voro vi för det.
Och utan bråk, förtreter eller strider
Så var jag nu i Vestmanland omsider.

*

3.

Nu  är att säga, hur i Vesterås
Jag luften fann uppfyld af vindar ljumma.
Till  postkontoret gick jag först, förstås,
Att skicka bref hem till min lilla gumma.</poem>
<poem>Nyfiken är jag af natur'n, gunås!
Och ville heller ingenting försumma.
Jag såg mig kring — och se! en vän och bror
Satt uti luckan som postinspektor.

Det vardt en gladje, alldeles förbaskad,
Å ömse sidor för hvarandras skull.
Han, liksom jag, blef gränslöst öfverraskad,
Fast han blef mycket mera godhetsfull.
Ty sedan sta'n i hast var genomtraskad,
Vi stannade till slut vid <i>Vester-tull.</i>
Der bjöds på sexa, som på <i>Berget</i> dukades,
Och som för rimmets skull, jag säger: slukades.

Naturen är mitt lif och min förtjusning:
Hon är gudomlig i hvarenda gest.
Och källans sorl och vestanvindens susning
Ha' melodier, som jag fattar bäst.
Och humlans sång och lilla vågens krusning
För mig predika bättre än en prest.
En trast i lundens tempelhvalf, som dessa,
Jag hellre hör än allt hvad prester messa.

Naturen håller inga tal, hon talar,
Och hvad hon talar, är det kärna i.
Hon pjollrar ej, hon gläder och hugsvalar
Och hjelper kranka att helbregda bli'.
Hon öppnar vänligt sina lärosalar,
Fast tanklöst ofta vi dem gå förbi.
Till vän ocli moder är hon klippt och skuren :
Jag bugar mig och <i>hippar</i> för naturen.

Ifrån verandan kunde jag ej nog
Betrakta kyrkan och Tessinska tornet.
Och rundt omkring var berg och dal och skog
Med mellanrum för rågen och för kornet.
På himlen månen ut sig vackert tog
Och höll mot molnet silfverblanka hornet.
Jag minns ej hälften af hvad skönt jag sett,
Då jag gick hem emellan tolf och ett.
</poem>
<img>Vesterås</img>
<poem>4-

På morgonqvisten tog jag afsked af
Kung Göstas park ock trefliga hotellet
Och gick ombord?  Jo, pytt! jag mig begaf
På landsvägs-äfventyr i vagn i stället.
Jag kände nog att jag på hjul och naf
Behöfde skaka om det gamla skrället.
Man vet hvad kroppen uti anspråk ta's,
Då man som resande går på kalas.

Det var en landsväg, ypperlig som få.
Och det var derför jag den vägen väljde,
Fast dammet tog sig för att då och då
I munnen kila med hvar gång jag sväljde.
Jag äng och åkrar såg med kråkor på
I sådan myckenhet, att det mig qväljde:
Ett traskigt byke, till uppsyn och skrän,
Det fulaste jag vet bland fjäderfän.

Jag många kyrkor såg naturligtvis,
Som öfver rika rågfält syntes gapa,
Och bruna ungar, nästan i chemise,
Som ville sig en liten grindslant kapa.
Ett Mars-<i>fält</i> såg jag ock, der exercis
Ta'r hand om bönder, för att hjeltar skapa.
Nu stod det öde — det var bara nöt,
Men ingen militär på <i>Utnäslöt.</i>

Jag <i>Strömsholms</i> gamla kungaslott besåg,
Der Karl den elfte älskade att jaga;
En konst, hvars storhet alltid deri låg
Att djur för nöjes skull afdagataga.
Nu borgen öde står vid <i>Kolbäcks</i> våg,
Der ångfartygen fram och åter draga
Och vattenmassan jemt i sin kanal
Ur <i>Galten</i> rinner, som är kolossal.

Men här var icke längre tid att bida;
Jag flög, så fort jag kunde, hit och dit.
Man nödgas pusta dock en smul, så vida
Man ej skall stukas i hvarenda bit.
För korpulent och gammal till att rida,
Gaf jag på båten hela stuteri't.
</poem>
— 348 —
<img>Strömsholm.</img>


<poem>Och utomdess, för andra små intressen,
Kom jag ej dit: förlåt mig det, <i>von Essen!</i>

Jag kosan stälde till hotellet ned,
Ett godt hotell, som ni kanske ej vänten!
Kronfogdar gjorde jag bekantskap med,
Och annat folk med goda traktamenten.
1 glam och glädje tiden sedan skred
Och jag blef bror med sjelfva Intendenten-,
Och nära var, att, <i>»oskuldsfull och ren»,</i>
lag kommit in i pröfningskomitén.

*

5.

Jag ropte på min sångmö och hon kom,
Och tog mig dristighet att henne fråga:
Hvarför hon <i>Köping</i> glömt att tala om
Och gått baklänges i det kronologa.
»Hon borde vara mera attentiös
Och ej med nycker och med hafs mig plåga.»
Då blef hon stum och stött, min lilla tös,
Och gjorde blott en piruett och nös.

Om läsarn något tvifvel skulle hysa
Om sanningen af hvad jag nu har sagt,
Så får jag härmed äran att upplysa,
Att <i>ljuga</i> är hos skalderna bortlagdt.
Att sånggudinnor också kunna nysa
Som andra gudar, är komplett exakt.
Dessutom finns bevis i den upplysning,
Att åskans dunder är blott <i>»Jofurs nysning».</i>

Försont med sångmön vill jag nu berätta
Hvad hon bar glömt att registrera in:
Att <i>Köping</i> kan som landsorts-stad man sätta
1 bredd med dem man skådat någonsin.
Den skämtvis hette <i>Laglösa</i> för detta,
Det är historiens uppgift och ej min.
Dess äldsta namn <i>Lagköping</i> bäst ni hittar
I <i>Illustreradt Sverige,</i> om  ni tittar.
</poem>
<img>Köping.</img>
<poem>

Dess gamla slott och fästen ligga öde,
Dess <i>Köpingshus,</i> dess <i>Gränsborg</i> och dess <i>Strö.</i>
Men om vi något litet oss bcmöde,
Och ej vår forskningslust är allt för slö,
Så kunna vi utaf de forne döde
Se vålnader ännu — <i>och sedan dö.</i>
Ty man kan se, om än en smul i sender,
Ruiner här och der på <i>Köpings</i> stränder.

Nu är emellertid ej tid att hvarken
Om forntid snacka eller den och den.
Jag steg i land, som Noach utur arken,
Förnöjd att torrskodd stå på land igen.
Jag bjöds på sexa uti <i>Adams-parken,</i>
Och der var gräddan utaf gentlemen:
Borgmästare, baroner och patroner
Och mat och bålar, tal och messingstoner.

Sen var det konsten att sig rekreera,
Ty <i>dagen efter</i> har sitt egna kraf.
En skog af lärkträn jag besåg med mera,
Mekanisk verkstad se'n och Scheeles graf.
Guds långa dag användes att flanera,
Då gästfriheten någon rast mig gaf.
Jag gjorde resor, både små och stora,
Med   Hallbergs <i>Alva</i> och med Sjöbergs <i>Flora.</i>

En vacker afton var jag till <i>Kungsör,</i>
Fast ej min mening var att länge bli' der.
En promenad till kyrkans höjd jag gör
Och ville kyrkans inre se omsider.
Men presten messade derinnanför
För öfnings skull till kommande högtider.
Jag bultade,  men nådens dörr var låst,
Och jag fick stå derutanför i blåst.

Af kyrkans inre såg jag ej  ett dugg,
Och med mitt öde fick jag mig förlika.
<i>Pehr Frestare</i><footnote>Pehr Frestare = Carl XI:s lifjägare.</footnote> jag såg uti en glugg,
Hvari jag obligerades att kika.
</poem>
<img>Kungsör.</img>
<poem>Jag till hotellet gick och fick en mugg
Och såg ett kostligt äppelträd tillika,
Och hörde i bersån vid glasens klang
En ganska vacker sång af Patron Lang.

*

6.

Jag rista vill i hast min sjette runa,
Och den skall bli en ganska vigtig bit.
I thy jag vill för läsarn utbasuna
Hvad jag har tegat tyst med ända hit:
Jag ville titta in till Eskilstuna,
Men saken var, att jag kom aldrig dit.
Det går ej som man vill; men det är felet
Att ödet har sitt finger med i spelet.

Ty ödet är ett djupt mysterium,
Hvars skildring ej lär höra till det lätta,
Men som i mörkret af fördolda rum
Gör som det vill och anser för det rätta.
Det är ej värdt att komma fort en tum,
Om det täcks ödet att på tvärn sig sätta.
Nu ville det, att derifrån jag kom,
Jag skulle vända — och jag vände om.

Jag tänkte annars att min kosa ställa
Åt skilda håll, allt efter tid och håg.
Jag ville se Arboga och Thorshälla
Och se hvar Birgers gamla Thorsharg låg.
Jag ville se Arboga-ölets källa
Och ljustra ål i Hjelmarns gyllne våg.
Men allt det der, som här I fåfängt söken,
Försvann i dunklet utaf ångbåtsröken.

Det var en tjusning att sin fot få sätta
På Riddarholmens tempelprydda strand,
Och att på äkta Stockholmsvis få sprätta
Med handskar, cigarrett och käpp i hand,
Jag vill för eder blott nu omberätta
De <i>Vises sten,</i> som kom från fjerran land.
Om vetenskapens uppgift anses rigtig,
Så är han lika tung som han är vigtig.
</poem>
<img>
<poem>Hur länge man på Grönlands isfält letat,
Så knep man sig en notabilitet.
Om han uti Allfaders käppknapp setat,
Det vet man ännu ej med säkerhet.
I Danmark tros att blocket blifvit petadt
Ur magen på vår rullande planet.
De lärde tvista må om <i>hur</i> och <i>hvadan,</i>
Jag vet blott <i>ett:</i> att den kom hit med Gladan.

Det är väl i sin ordning att I veten
Med hvilken fröjd hans ankomst här förnams.
I procession han drogs af menigheten.
Och fast hans skick är stilla som ett lams,
Han myror satt de lärde i planeten:
Om <i>hvar den setat,</i> komma de ej sams.
Men striden pågår käckt, och ändamålet
Är vunnet strax? — om man får rätt på hålet.

Jag väl har hört att man kan stenar <i>tukta,</i>
Men att <i>bekänna kort</i> ej denna vill.
De professorer gå hvar dag och lukta,
Om han hör Tehus eller Luna till,
Det finns betänksamt folk, som börjar frukta,
Att de sig låtit narra i April.
Om det så är, så må de sig ursaka
Och lägga honom, der han låg, tillbaka.

Åt vetenskapen är han dock åt Norden
Ur polens grafhvalf undan döden frälst.
Och som han är tillräckligt gammal vorden,
Bör han väl få ett rum bland <i>Femti äldst:</i>
Ett faktum är att han nu tillhör jorden,
Och han må nu bedömas hur som helst,
Så blef han, om det ock blir till hans nesa,
En präktig slutpunkt i min lilla resa.
</poem>

<img></img>
</chapter>


<chapter name="Sång för rörliga tullbevakningen">
<sc><h1>Sång för rörliga tullbevakningen</h1></sc>

<img></img>

<poem>
En res-inspcktor är en tullnär på stat
Som bär till lurndrejarn ett hiskeligt hat.

Och hästar och åkdon och dräng skall han ha,
Och pengar dertill uti molnena ta.

Och kan han ej pengar i molnena ta,
Så är det Guds lycka om allting går bra.

En res-inspektor har sitt eget distrikt,
Och  der skall han åka, till dess han får gikt.

Och der skall han åka båd' nätter och dar,
Och se'n får han hvila den tid han har qvar.

Och der skall han åka i djupaste dyn,
Om också det regnar smågubbar ur skyn. —

En res-inspektor borde vara af sten,
Så slapp han få gikt uti armar och ben.

En res-inspektor borde vara af ull,
Så slog han sig ej, om han körde omkull.

En res-inspektor borde vara af bly,
Så fick det fritt regna ur himmelens sky.

En res-inspektor borde vara af guld,
Så slapp han att sätta sig ständigt i skuld.
</poem>
</chapter>

<chapter name="Vår- och sommarnöjen">
<sc><h1>Vår- och sommarnöjen</h1></sc>

<img></img>
<poem>
Fråga icke om vi tycka om en!
Våren är oändligen välkommen.
Länge nog ha vi fått gå och sukta:
Hela verlden ska nu ut och lukta.

Själen legat hop sig.  Tung och dåsig,
Bör han ut och låta blåsa på sig
Och för att få ut de gamla vecken,
Hängas ut på alla väderstrecken.

Lockande är vårens fria himmel,
Öfverallt ser man bestyr och hvimmel,
Glada anleten och nya moder,
Roddarbåtar, fulla med kommoder.

Staden har ej annat än förtreter,
Landet har så många rariteter:
Gräs och blommor, hvarmed Flora stökar,
Och så mycke, mycke, mycke gökar.

Derför flytta både små och store,
Stockholm blir som aldrig Stockholm vore.
Fönsterna stå pigorna och rita
I ett raskt manér med simpel krita.

Der står en med kritan och med sudden.
Hvar bor hennes herrskap? <i>Blockhusudden</i>.
Åter en, men hennes bor på <i>Klubben</i>. . .
Kors, min Gud! hon spetsar har på stubben!

Under vintrarna tar kroppen skada.
Man får lof att lufta sig och bada,
Och i söder, öster, norr och vester
Alla stränder hvimla utaf <i>gäster.</i>

<i>Furusund</i> och <i>Dalarön</i> med flera —
Saltsjöbad anses liksom för mera —
Rättnu räcker sjön ej för tilloppen
Utaf herrskap, som skall tvätta kroppen.
</poem>
</chapter>

<img>

<chapter name="Min skugga.">
<h1><sc>Min skugga.</sc></h1>
<h2>MånskensPromenad.</h2>

<img></img>

<poem>
<i>Icke med formaliteter</i>
Må vi öda bort vår tid;
Skugga eller hvad du heter,
Låt oss en gång talas vid!

Långa år ha gått till ända,
Utan att ett ord du fällt:
Du är döfstum född kanhända,
Eller har du dig förställt?

Mycket ondt du ock kan vålla,
Om du sqvaller tog dig för:
Det är väl, att du kan hålla
Tungan på dig, som du gör.

Fick jag dig på lifvets bölja
Att dra med mig som ett kors?
Eller hvarför jemt mig följa
Liksom smidd vid min galosch?

Kom du att mitt sällskap blifva
Som ett himlens gunstbevis?
Hör du till de detektiva
Inom andarnas polis?

Jag ser helst att jag får vandra
Utan påhäng fram min väg;
Eller ha vi med hvarandra
Något ouppgjordt, så säg!
</poem>




<img></img>
<poem>
Kanske om du tänker öfver
Och uppriktigt talar ut,
Kanske att du mig behöfver
För din existens till slut.

Då jag ej ditt väsen känner
Mer än nätt och jemt om mitt,
Låt oss hålla hop som vänner,
Då jag ej kan bli dig qvitt!

Derför, om det dig kan båta,
Lef och följ mig, om du vill!
När jag dör, blir det en gåta,
Hvad du se'n skall ta dig till.

*
</poem>
</chapter>

<chapter name="Herr Jöns eller Rådmansvalet">
<poem>»Till torgs, till torgs!»  budkaflen går
I rådstu-sal,
Uti  vär stad  nu förestår
Ett rådmansval.

Och många borgare de gå
På egna ben;
Men mången dras af hästar två,
För tung för en.

Herr Jöns har rakat bort sitt skägg,
Dess färg är grått.
Till frukost tar han ett par ägg:
Det smakar godt.

Och dricker sen, som han är van,
Sitt porter-krus
Och gläds att kunna fram på da'n,
Stå mot ett rus.

Ty att bli rådman är hans mål:
Hans hopp är tryggt;
Och derför har han nu en bål
På förhand bryggt

Förnöjd han knäpper sin syrtut,
Och färdig re'n
Han nacken slår mer styf bakut
Och ordar se'n:

»Adjö, min fru! nu vandrar jag;
Ställ glas kring bål'n!
Vi få väl halfva sta'n i dag
I rådmansgåln.»

Men frun hon skrek så glad och säll:
»Min hjertans du!</poem>
<poem>Låt se, att gumman din i qväll
Är rådmansfru!»

Men Jöns stod, allt som valet skred,
Långnäst och qvald.
Hans närmsta granne, som var smed,
Blef allmänt vaid.

Att Jöns båd' svettades och frös,
Ej undras på.
Då han kom hem, var elden lös
I hvarje vrå.

Frun hoppar som ett retadt höns
I dörr'n och svär:
»Du kallas icke blott, du är
En riktig Jöns.»

Hon   skrek,  allt som dess harm tog till,
I gråt och gnäll: .
»Nu kan du gerna, om du vill,
Bli sme'ns gesäll.»

»Ty bättre passar du till dräng,
Än skipa lag.
Och köp dig fort en enmans-säng,
Det råder jag!» —

Och följden, om mitt herrskap tror,
Blef slutligt den,
Att Jöns gick flat på sitt kontor —
Slog dörr'n igen.</poem>
</chapter>

<img>
<chapter name="Midsommarstången">
<poem>
<i>Skärgårdsbild</i>

Nu är stången rest omsider,
Se hvad löf och kransar.
Spelar-Olle vänligt gnider
Stråken på fioln,
Ung och gammal polskan dansar;
Brokigt ringen skiftar,
Flaggan högt i toppen viftar
Mot midsommarsoln.

Nu en skärgårdsvals det gäller,
Hela marken dammar,
Pigor, fröknar och mamseller —
Här finns ingen rang.
Hvarje kind af glädje flammar
Och af solen baddas,
Pojkar hjula, bössor laddas:
Pang! och pang! och pang!

Fjerran ifrån öar landa
Folk från alla kanter.
Det blir spel och lif och anda,
Skott och hurrarop.
Ungdom, gubbar, barn och tanter
Lätt introduceras:
Hela bundten saluteras.
Med ett välkomst-stop.

Gummorna vid blanka pipen
Bruna nektarn trätta,
Lotsar med cigarr i gipen
Skutta om i fläng.
Hör hvad jubel! alla skratta
Och i händren klappa —
Lisa krinolin sågs tappa
I en hastig sväng.</poem>
<poem>»Klang!» nu ropas, »hit, go' vänner,
Och ej längre bråken!
Dammet ryker, törsten bränner,
Var så god och kom!
Spelman ger signal med stråken,
Som bör iakttagas:
Var så god, om det behagas,
Här är vin och romm.»

Dansen flyttas in i stugan,
Qvällens vindar kåra.
Hvar är Olle? man skall truga'n
Till fioln igen.
Ifrån groggen skiljs han svåra,
Bud på bud man skickar.
Olle kommer, ler och hickar:
»<i>Liten lefver än!</i>»

Godt ha näsa nu som stoppar,
Och en dito lunga;
Rummet med så många kroppar
Gör ej luften sund.
Ögonlocken bli så tunga
Utaf rök och sqvättar:
Nös du? ja, jag tror det lättar
Skallen för en stund.

Utgårdsgäster hemåt vända,
Lugn är hafvets yta.
Allt i verlden har en ända,
Sorgligt eller gladt.
Bacchi safter börja tryta
Och hvar bössa klickar;
Stråken slinter, Olle nickar:
Bal'n är slut, god natt!
</poem></chapter>

<chapter name="En sommardag i Mariefred">
<poem>Att bo uti Mariefred
Och ha tre, fyra rum och kök,
För att en sommar slå sig ned,
Är just ett godt försök.
Ty har man här sig tagit fast,
Så ser man genast till och med
Att man bor bäst och billigast
<tab>Uti Mariefred.

Hushyran är ej här så dyr,
Man hyresgäster aldrig klår:
För hundra »krigare»  man får
En våning som deri står.
Du får en gårdstomt, som är fin,
Tre, fyra rum med kök och ved,
Sängkläder, möbler och  porslin
<tab>Uti Mariefred.

Grönsaker liar man rundt omkring:
Man plockar sig en näfve dill</poem>

<poem>Och får, snart sagdt för ingenting,
Syperba kräftor till.
På fisk och fogel finns allsköns
Tillgång från land och segelled
Och ägg och makalösa höns
<tab>Uti Mariefred.

Ja! hvarken finns det eller fanns
En fläck, der folk kan slå sig ned
Och må så matgodt någonstans
Som i Mariefred.
Och mången sommargäst jag vet,
Som mager kom och gick och skred,
Blef oförklarligt tjock och fet
<tab>Uti Mariefred.

Tycks tiden här för lång ibland,
Att man liksom vill leds ihjäl,
Man kan med tretton kort på hand
Förströ sin trumpna själ.
Man vinkar och man slår sig ned,
Man skickar bud och får besked:
Spelorrar finnas till och med
<tab>Uti Mariefred.

Men längtar du från stad och torg
Till Floras sommargröna tjäll,
Du går till Vasas gamla borg
Att drömma bort en qväll.
Du toner hör, ett instruments,
Kung Eriks kanske till och med?
Nej! det är slottets Intendents
<tab>Uti Mariefred.

Se'n kan man »sugga» se och »galt»,
Och sedan utaf slottets tolk
Bli presenterad öfverallt
För godt, historiskt folk.</poem>
<poem>Och om man tröttnar vid hvarann,
Så kan man gå tillbaka ned
Och roa sig, så godt man kan,
<tab>Uti Mariefred.

Och nu är denna visan all,
Emedan allt skall ha ett slut.
Och aftonsol'n i böljans svall
Sjelf också strålat ut.
Jag hänger lyran på sin spik
Och slutar Kantilenan med:
Att dagen varit minnesrik
<tab>Uti Mariefred.</poem>
</chapter>

<chapter name="Höst-Dithyramb">
<poem>Hvad suckar ur mitt bröst!
Hvad vemod i mitt öga!
Det mulnar i det höga,
Och stormen höjt sin röst.
Han kommer nordanfjälls,
Och mer och mer han friskar,
Och böljorna han piskar,
Och sjön på ända ställs.
Ja hösten är
Oss redan när
Kring o och skär.
Hvad vill han här?
Jo, skrämma våra fiskar
Och göra oss besvär.

Hör vinden hur han kör!
Hvart skall man nu sig vända?
Buteljen blir kanhända
Den som kan ge humör.
Jag säger er för sann:
När vädret sig förbistrar,
Om blott pokalen gnistrar,
Så gör det hvad det kan.
Men vill ändå
Det ej förslå,
Hvad gör man då?
Jo, jag gör så:
Jag mina fönster klistrar
Och tar ullstrumpor på.

Hvad himlaskoj och gny!
Hvad brak i tak och knutar!
Och hafvet skyhögt sprutar
På måsarna i sky.
Allt lif har svårt att stå
På två ben eller fyra,
Och snö och hagel yra
Och på mitt fönster slå.
Fan och hans mor,
Förlåt jag svor,
Är lös, jag tror,
Med horn och klor.</poem>
<poem>Att spela nu på lyra
Är ej så lätt, min bror!

Nu stängs man inom hus
Att kinka och att pjunka
Och genast skall man lunka
Att köpa ved och ljus.
Det blir ett stök och ställ,
Sitt visthus skall man öka
Och skinkor undersöka
Och vara mån om spjäll.
Man torkar dill,
Och inlagd sill
Man lagar till,
Om man så vill,
Och korfvar skall man röka
Och rensa kamomill.

Nu ha vi Riksdag, ja!
Nu blir att ha sin näsa
I tidningar och läsa
Och reda på sig ha.
Då få vi se  hvarut
De »fjerdingsmänner) syfta,
Om glädjas eller snyfta
Skall bli vår lott till slut.
Opinion
Är att nation
Vill ha räson
I sina don.
Det blir en sten att lyfta:
Vår representation.

Allt har sin tid, min vän!
Men tiden hastigt slinter,
Och efter höst och vinter
Blir dagen ljus igen.
Jag lyss och tiger still,
Jag låter tiden basa,
Jag låter Påfven rasa
Och bullor laga till.
Är hösten vrång
Och vintern  lång,
Jag slår pling plong
På min basong,
Och tänder på min brasa
Och kastar in min sång.
</poem></chapter>

<chapter name="Bostället">
<poem>Min Gud, så trefligt! fyra rum
Och kök — och allt nyrepareradt!
Och fönsterrutor nitton tum,
Just herrskapslikt och väl rangeradt!
Här i sängkammarn får du lof
Att se hur vänligt solen skiner —
Ack, titta! hvilken söt alkov
Med tryckta nettelduksgardiner!

Amanda! om du vore här,
Och såge, hur jag går och stökar!
Förmaket är rätt nätt och der
Stå dina kära blomsterlökar.
1 salen, blekröd till sin färg,
Murgrönan sig kring taket slingrar,
Pianot utaf <i>Söderberg</i>
Står blott och väntar dina fingrar.

O hvilken utsigt! hulda, kom!
Se holmen der vid »<i>Prestens udde</i>»,
Der solen just går ned, liksom
Hon tänkte ta den till sin kudde.
Och der hur vexla skog och slätt
Romantiskt mellan berg och byar
Ocli vattnets spegel, violett,
Tar färgen utaf qvällens skyar.</poem>
<poem>Du kan ej tro, hvad jag är glad!
Af höns jag har en evig skara.
Tolf gäss i vassen ta sitt bad,
Och grisar, präktiga och rara.
Der nere korna gå i bet.
Och grålle, tjudrad vid sin lina.
Hvar oxe, som .vär prost, är fet,
Hvart får, som länsmans tjocka Stina.

Jag lycklig är på sätt och vis,
Men timmarne gå ändå sena.
Visst har jag här ett paradis,
Fast jag, som Adam, går allena. —
Men ack! då i sin blomsterskrud
Midsommarn firas gladt och värdigt,
Då får jag hit dig såsom brud —
Då först är paradiset färdigt.</poem>
</chapter>

<chapter name="Skärgårds-bref">
<img></img>

<b>D</b>å du vill veta något nytt här utifrån den
yttersta svansspetsen af den stockholmska
skärgården, så är det bäst att jag till en början
låter dig veta något om väder och vind, hvilka,
i synnerhet denna tid på året, hålla ett
lefverne som, i anseende till deras oåtkomlighet,
får ostraffadt passera, ehuru det kostar på att
tåla och lida deras oförskämdheter. En
tjutande nordvest, en riktig luftvarg, jagar nu
som argast de arma böljorna, hvilka som
vilda, hvitulliga får störta ut huller om buller
i det oändliga hafvet, der de tröstlösa, det
förstås, få se sig om bäst de kunna.

Finns något otäckare än en storm eller
något vederstyggligare än hafvet? Det finns
ingen sjöbuss, han må vara så rödbrusig som
helst, som tycker om hafvet. Han är litet
kaxig, då han kommer i land med blankhatt
och silkesnäsduk och vill inbilla folk att han
längtar ut igen; men det är bara puder och
skepparlögner. Han vill ej ut, han, mer än
jag, och då kan du lita på att hans längtan
inte är stor. Jag har aldrig hört att en
erfaren sjökapten någonsin önskat att hans son
skulle blifva sjöman. Nej, tvärtom har jag
hört honom stämpla sjömanslifvet som det
otacksammaste af alla menskliga påhitt och
yrkesfunderingar. Och jag tror verkligen att
så förhåller sig, ty öfverallt ser jag gamla
sjömän lika fattiga som utslitna. Hvad mig sjelf
angår, blir jag arg, då jag ser hafvets retfulla
bondgrin och grimaser och hör vågornas
olidliga och tröttsamma löpningar och tjutöfningar.

Med  Guds hjelp blir jag heller aldrig någon
sjöman.

<poem>
Tacka vill jag att i land
Trygg få gå med käpp i hand,
Sofva lugnt i stugans hägn,
Ha galoscher emot regn
Och ha både vår och höst,
Silkeshatt och hvita bröst.

Hellre än att ha som gast
Sommarnöje i en mast,
Dingla uti rå och vant,
Vingla uppå vågens brant;
Hellre traskar jag med plog,
Bryter sten och hugger skog.

Sjöman har ett fasligt värf:
Köpmans vinst är hans förderf;
Han skall våga lif och  blod
Att få saffran i hans bod;
Våndas och gå vakt på däck
För vanilj och kaffesäck.

Att få redarn tät och trind,
Skall han trotsa våg och vind,
Stafva i hans magasin
Tobaksstjelk och apelsin.</poem>

Han får törsta mången dag,
Fast han för hans vinförlag.

<img></img>


När han, fastän styf och käck,
Ej för storm kan stå på däck
Och i mörker, oförsagd,
Tar in ref, på magen lagd —
Då far redarn i sufflett,
Tar på Rydberg sin kotlett.

Stormen har öfvergått till snöyra. Berg
och backar ha i hast blifvit överpudrade. Det
är naturligtvis ej på fullt allvar, ty vintern
brukar ej komma så tidigt härute. Det är
blott ett ögonblickligt skämt. Vattnet ger sig
ej tid att formera några vågor. Det är en
röra alltihop. Det ryker som mjöl, tjuter och
skäller, skräller, ramlar och skramlar. Tolf
fartyg ligga i vår hamn. Ingen skeppare törs
ut. Sydvester och Helsingörspelsar hvimla i
land. Man ser hvad man har att vänta, då
man kommer till sjös. Man går in i
handelsboden och dricker öl eller vin. Bränvin får
ej säljas. Begär man en sup och en
smörgås, så är man kuggad. Man tröstar sig, det
förstås. Men blicken irrar oroligt omkring
utåt hafsgluggen, dit man förr eller senare
får lof att <i>sticka ut,</i> så snart sjötjockan hunnit
skingra sig. Vinden är god, det duger ej att
ligga stilla, ty då blir det i stället oväder på
Börsen i Stockholm, der man puttrar öfver
söl och skeppartimmar. Jo jo, men!
Telegrafen sqvallrar. Men det blåser för hårdt,
börsgubbar! Ni få lof att ha en liten smula
tålamod med edra sjöplöjare.

<poem>
KÖR AF SKEPPARE.

Upp genom luften, bort öfver hafven
Stormbyar tumla så långt man kan se.
Sommarens drottning med <i>rosiga stafven</i>
Funnit för godt att på flykt sig bege.
<tab><tab>Se, hur det ryker
<tab><tab>Och rifver i skyn!
<tab><tab>Hafsguden stryker
<tab><tab>Kring böljornas bryn.
Sjötroll och gastar ha kommit på trafven,
Hafvet det kokar och bjuder på te.

Tackar ödmjukast!  Men vi komma sedan,
Vi stå oss bättre att ligga vid bron.
Dessutom segla vi aldrig på freda'n!
Vi ha läst bättre vår navigation.
<tab><tab>Ingen oss narrar
<tab><tab>Till sjös att bege.
<tab><tab>Vinden bedarrar
<tab><tab>I morgon kanske.
Satan må segla i djupaste nedan,
Helst när ej vindarna taga reson.

Sakten er, vindar, och <i>simmen, Tritoner,</i>
Kring våra kölar med mildare sqvallt!
Jemt oss i kikarn ha våra patroner:
Låtom oss segla, dit de ha befallt!
<tab><tab>En skall till Kina
<tab><tab>Och en skall till Råå,
<tab><tab>En till Messina
<tab><tab>Och en till Bordeaux.
En till Oporto och hemta citroner,
En till S:t Ybes och kånka hem salt.
</poem>
<poem>En skall till Holland och kumminost packa,
En till Havanna och hemta farin,
En skall med stångjern till Albions bracka,
En, gudskelof, till Rouen efter vin.
<tab><tab>En skall till Skotland
<tab><tab>I stenkolsaffär,
<tab><tab>En skall till Gotland
<tab><tab>Och lägga sig der.
En till Arabiens kuster skall flacka,
En skall för vintern gå hem till Stettin.
</poem>

<img></img>

Vinden har mojnat. Det blir lif och
rörelse bland fartygen. Lotsflaggan hissas på
förtoppen. Kettingar skramla. Ankaret kryper
upp under bogen. Märsseglet sträcker på sig.
Flaggan svajar under gaffeln. Lotspojkarna
kasta loss undan för undan. Fartygen
försvinna mer och mer, tilldess de slutligen se
ut som flugor på horisontskynket. Ännu
några minuter — och herrligheten är förbi.

*

För några dagar sedan firades här ett
lotsbröllop af det större slaget. På det du ej
må onödigtvis göra dig några oriktiga
föreställningar om ett lotsbröllop härute, så vill
jag bibringa dig några rediga begrepp i
berörda hänseende.

En liten snäll och förmögen lotsgubbe
gifte bort sin fosterdotter med en ung, hygglig
lots. Hör på nu, hvad jag säger. Samlingen
var talrik, inemot tvåhundra personer »med
qvinnor och barn». Brudskaran, som i hemmet
hemtade bruden, tågade upp till en för
tillfället upplåten större lokal, under kanonskott
och musik af <i>dragspel</i> och fioler, utstofferade
med rosenfärgade sidenband. Salen, der vigseln
förrättades, var bländande upplyst af
stearinljus, oberäknadt de ljuslågor i trearmiga stakar,
hvarmed marskalkarna instakade och under
vigseln temligen närgånget bestrålade
brudparet.

Bruden var klädd i svart siden med
blombuketter utefter kjolen, från axeln till
fotabjellet, krans och krona af myrten samt en
hvit slöja, som sopade golfvet.
Brudgummen bar svart bonjour och hjertbukett.
Brudtärnorna, hvita, mjuka, smidiga som unga
måsar — men dunfria.

Jag var icke med och klädde bruden,
men jag vet att silfverpluringar inlades i hennes
skor, som bruket här kräfver, äfvensom att
bruden sjelf, innan brudskaran satte sig i gång,
inpraktiserade silfverslantar i fiolerna. Att hafva
penningar i brudskorna lärer vara ett
tillförlitligt medel att i äkta ståndet få dansa på
rosor alltigenom. Att lägga dem i
spelmansinstrumenterna måtte innebära lycka i
äktenskapets hasardspel, så vida det ej helt enkelt
betyder en blifvande god klang i de så kallade
<i>äktenskapsfiolerna.</i>
<img></img>

Sedan vigseln var förrättad och
lyckönskningarna och slägtpussarna voro öfverstökade,
bragtars kaffe med ty åtföljande alla
formmöjliga stockholmska sockerbagarekrumilurer.
Der ofvan på kom den för manfolket
oumbärliga, konjaksdoftande kaffehalfvan, som äfven
kallas <i>gloria mundi,</i> hvarefter dansen började
och fortsattes med lif och anda till klockan
ett på natten, då de äldre aftågade till en
annan lokal, der bröllopsbordet var dukadt.
Ungdomen, som under tiden fortsatte dansen,
fick sedan utgöra andra <i>backlaget</i> och
undfägnades i samma lokal under en vida högre
och ungdomsmessigare munterhet.

Bordet var storartadt försedt med Guds
gåfvor. Der fattades icke en gång
krokanformiga tårtor. Allt var fullkomligt
herrskapsmessigt och sjelfva aptiten gaf ingalunda någon
herrskapsaptit efter.

Då måltiden var vederbörligen slutad,
återtogs dansen, som sedan fortgick eller
forthoppade till klockan fem på morgonen, då
balen afblåstes, sedan man på öfligt sätt
dansat kronan af bruden.

Att ett väldigt toddybord var anordnadt
i ett särskildt rum och som efter
tedrickningen flitigt anlitades, under det damerna mellan
danserna serverades med vin och allehanda
bakverk, behöfver jag knappast säga dig. <i>Nemo
sallat sobrius.</i>

Hvad som i början af dansen gjorde
litet uppseende var, att tvenne inbjudna
sjökaptener trädde dansen under njutande af
blossande cigarrer, hvilket nya mod lotsarna,
Troende att det möjligen var brukligt i
Portugal, Spanien eller Storbritannien, men
antydande att de här icke ville hafva ett så
infernaliskt mod infördt på sina dansnöjen, allra
minst vid bröllopstillfällen, på höfligt sätt bådo
Neptunisönerna bortlägga, på samma gång de
underrättade dem om det allmänna ogillandet
af deras stinkande och eldsprutande
rökelsetraktering.

<poem>»Der har ni penndrag få, men sanna,
En sjögast, en djerf, så fan förbanna!
En äkta krabat på Guds försyn.»</poem>

Neptunisönerna sväljde lotspillerna och
afstodo från rökningen.

Presten, som var tillkallad för att
förrätta vigseln, lyckades icke göra något godt
intryck på församlingen. Han var nykommen
till orten och ville göra sin person gällande,
men tog miste om sättet — och blef löjlig.

Vid kaffets servering ansåg han sig på
något sätt mankerad, kanske i det hänseendet
att han icke bjöds <i>först.</i> Allt nog, han tog
sin hatt, gick på härvarande
nykterhetsvärdshus och intog sitt kaffe; kom sedan tillbaka
och berättade för fruntimmerna, att det
smakat honom särdeles väl. Roligt såg det äfven
ut, att han hela aftonen, under det dansen
pågick som allra lifligast, sysselsatte sig med
ett envist studerande i bibeln. Om det var
texten eller illustrationerna deri, som upptogo
hans oaflåtliga uppmärksamhet, kunde icke
utrönas. Ett lika underligt beteende visade
han under hela bröllopshögtiden; men med
dessa sorgliga ämnen vill jag nu icke vidare
sysselsätta mig. Han störde emellertid ganska
betydligt dagens glädje och trefnad, och jag
instämmer i hvad en gammal lots säger:
»Gud  ske lof, att han bor på en annan ö!»

<img></img>

Andra dagen var frukost klockan tolf
och likaledes dans på aftonen. Men som jag
icke var med längre, så har jag ingenting att
förtälja derom. Jag är öfvertygad att allt
gick ordentligt till, emedan seden och vanan
bland lotsarna att på skickligt och anständigt
sätt fira sina familjhögtider härstädes alltid
äro och troligen alltid förblifva rådande inom
detta lilla <i>»meerumschlungna»</i> samhälle.

<poem>
Och  så kom den tredje dagen,
Mulen uppsyn  hade den.
Festen slöts och glad var magen,
Och hvar en drog hem igen.
Och nu finns af hela festen
Endast <i>ett,</i> som du ej vet:
Att i regndusk reste presten
Och att himlen <i>ensam</i> gret.
</poem>

*
</chapter>

<chapter name="Valsen">
<img>

<poem>Af alla jordens danser, jag våga vill min hals!
Är ingen så gudomlig och rolig som en vals.

Man träffas <i>första gången</i>, och tar hvarann i famn,
Fast man å ömse sidor knappt vet hvarandras namn.

Uti hvarandras öga, som i en medaljong,
Man bär hvaranns porträtter i öppen danssalong.

Man flickan tar om lifvet och trycker hennes hand,
Kanske man ock tillbaka »en tryckning får ibland».

Om hon i valsens hvirfvel vid kavaljerens arm
Sig hänger fast, det väcker ej etikettens harm.

Men bjuder du på gatan din arm för halkans skull,
Hon svarar: »nej, jag tackar!» — och faller hellre kull.

Af alla jordens danser, jag våga vill min hals!
Är ingen så gudomlig och rolig som en vals.</poem>

<img>
</chapter>

<chapter name="Senhösten (Sandhamn 1855)">
<poem>Djupt uti dimman ligger begrafvet
Landet, så långt man kan skåda förut.
Hösten är kommen. Stormen och hafvet
Drabba tillsammans i vildaste tjut;
Böljornas kampar frustande skena,
Stänka sitt skum emot stjernornas sfer.
Tro mig! det pröfvar, det frestar hvar sena,
Lifvet härute bland  »kobbar»  och skär.

Här duga inga klemiga kroppar,
Ruff bör det vara i hufvud och fot.
Man borde vara minst utaf koppar,
Kanske i längden man då stod emot.
Här böjes ofta toppen af tallen
Ända till jorden, höflig och mjuk.
Här blåser håret rakt utaf skallen,
Ingen härute kan nyttja peruk.

Vågen är grönögd, svartblå är polen,
Vindarna tjuta i tak-ås och knut.
Solen och månen, månen och solen,
Ingen på länge vet, hur de se ut.
Bräckta som stickor mast-toppar ryka,
Skälhundar titta i vågornas bryn.
Gastarna skrika, skutorna dyka
Än uti djupet och än uti skyn.

Stormfoglar, skrämda,  rasta i tågen,
Råstång och segel brista i tu.
Abborrar gapa högt öfver vågen,
Undra och tänka:  »hvad helvete nu!»
Vrålande kastas skummande yren,
Sjelfva matroserna blekna som lik.
Qvällen är snö-tjock,  ingen ser  fyren,
Allt är ett virr-varr i jemmer och skrik.</poem>
<poem>Lotsen skall möta, tecknet är gifvet,
Klar är på skeppet kastlinan gjord.
Tåget han binder fast omkring lifvet,
Hoppar i hafvet och halas ombord.
Islupen står han ända till hatten,
Glad att han eger sitt torftiga bröd.
Hvit som en is-björn står han vid ratten,
Oviss om kursen är lif eller död.

Skeppet är redlöst, honom förutan,
Opp skall han passa båd' akter och för.
Oftast från skeppsbrott räddar han skutan,
Oftast är ovett hans enda dusör.
Dömd ifrån början till mödor och fara,
Jemt skall han slåss mot den eviga sjön;
Hellre skarprättare ville jag vara,
Än ha, som han — fem riksdaler i lön.

Här- är vår lefnad ibland rätt eländig:
Hjelplös och arm får befolkningen dö;
Läkare finns ej, och ej <i>fru Nödvändig</i>,
Två mil till presten, långt bort på en ö.
Något jag ville väl ändå betala,
Om af de tre fanns åtminstone en.
Blefve jag riksdagsman, skulle jag tala,
Så att det gick genom merg, genom ben!</poem>
</chapter>

<chapter name="Mitt sommarnöje">
<poem><tab>Vid Brunnsvikens strand
<tab>Och Barkarby-vägen
<tab>En stuga belägen
<tab>Mig tagit om hand.
<tab>Der vistas och bor jag,
<tab>I Brunnsviken ror jag
Och tjusas af skogar och blommande land.

Hör hvad det susar i gungande träden.
Der far en ekorre lättskrämd och skygg,
Böljande vaggar den mognande säden,
Löjan sig gassar på vågornas rygg.
<tab>Foglarnas qväden
Klinga gudomligt bland surrande mygg.

<tab>Mitt mosslupna tjäll
<tab>Bland tallkrönta bergen
<tab>Är ljusrödt till färgen,
<tab>Som Stockholms kastell.
<tab>Och blommor man satt der
<tab>På gröna rabatter,
Och tallstrant jag andas från morgon till qväll.

Nyligt utflyttad jag skådar nyfiket
Hän öfver viken från bergets altan.
Der ser jag Stallgårdens värdshus, utskriket
Fordom, då man ej vid lyx var så van.
<tab>Der syns Kräftriket:
Kräftorna tar visst bror Schubert från stan.</poem>
<poem><tab>Der skymtar en bit
<tab>Af stället vid <i>Haga</i>.
<tab>En skogsväg vi taga,
<tab>Så komma vi dit.
<tab>Dit går jag, der mår jag:
<tab>Af Ericson får jag
Förtjusande blommor från Orangeri't.

Kors, hvad den Ericson är bra för Haga.
Han gör i blommor och planterar trän.
Aldrig på honom man någon hört klaga,
Omtyckt och känd i alla rikets län.
<tab>Nu skall han draga
Långt bort till Wien, och Gud vet se'n hvarthän.

<tab><i>Der</i> stranden vi se
<tab>Af Tivoli Villa:
<tab>Der mår mån ej illa,
<tab>Ty der bor Cadier,
<tab>Jag det ej behöfver
<tab>Utbreda mig öfver,
Ni någon gång varit der sjelfva kanske.

Gästfrihet äfven härute han visar,
Ej blott bekanta och vänner han ser.
Andra figurer han rikligt bespisar,</poem>
<poem>Grymtande mammor <i>med sköna manér</i>.
<tab>Hundrade grisar
Har han dessutom, om ej han har fler.

<tab>Min väg är helt gin
<tab>Om Grönstedt jag söker
<tab>Och smuttar och röker
<tab>En sort som är fin.
<tab>På Berglund der går han
<tab>Och dalkarlar slår han
I gästerna, medan de dricka hans vin.

Solen går ned och min tankegång stannar,
Annars kanske blef min visa för lång.
Mönstrat jag. har mina närmaste grannar,
Hoppas, att ej jag har gjort dem förfång,
<tab>Ingen mig bannar,
Derför att fler ej  få rum i min sång.

<tab>Vid Brunnsvikens strand
<tab>Och Barkarby-vägen
<tab>En stuga belägen
<tab>Mig: tagit om hand.
<tab>Der vistas och bor jag,
<tab>I Brunnsviken ror jag
Och tjusas af skogar och blommande land</poem>
</chapter>

<chapter name="Sång på en Gotlands-jakt">
<poem><tab><i>Det rör sig, det hvimlar i skogens bryn,
<tab>Gevären blixtra mot dagen.
<tab>Tegnér.
</i>

Det rör sig, det hvimlar vid hafvets bryn,
Och böljorna blixtra mot dagen,
Och stormen rullar och rifver i skyn
Och växer och växer så barsk i syn'
Och sjögång jag känner i magen l
Ett oblidt öde mig förelagt
Till Stockholm att gå med en Gotlands-jakt.

Och värre ej jagas björnen i nord
Än skutan af stormen och vågen.
Som ryss och polack slåss himmel och jord,
Min Gud! hvilken dumhet att gå ombord
Att kastas bland hvinande tågen!
Renons skall den vara på vett och takt,
Som ger sig till sjös på en Gotlands-jakt.

Jag känner jag blir om öronen het,
Då skutan i böljorna gräfver.
Är detta väder för en poet?
Kapten tar en knaber — ja kör för det!
Kanhända att qvalen det häfver.
Och regnet smattrar och haglet slår takt
På däck och kabyss på vår Gotlands-jakt.

Ej vågar sig ut en endaste mås —
Jag aldrig sett värre till sunnan!
Och skutan läker: jag tror vi förgås,
»Ja om vi ej orka pumpa, förstås,
<i>Med lifvet vi komma ej unnan</i>».
Och bäst som ordet af skepparn var sagdt,
Vi stötte på grund med vår Gotlands-jakt.

Och alla vi trodde alt sjön var slut,
Men skutan hon hoppade öfver
Och lemnade skär och bankar bakut,</poem>
<poem>Man aldrig väl kunnat ana förut
En sådan gotländsk manöver:
Att flöja bland klippor så oförsagdt,
Kan blott en kapten på en Gotlands-jakt.

Det knakar och brakar i skrof och spik —
Och aldrig jag glömmer den skjutsen.
Med rullning, pumpning och eder och skrik
Till Stockholm jag kom så blek som ett lik,
Med andan i halsen till slussen.
Pä den har döden sin hand re'n lagt,
Som ger sig ombord på en Gotlands-jakt.

Du gamla jakt! du ej lurar mig mer:
Gud gifve jag aldrig blef tvungen!
Och ni, herr kapten! ursäkta, jag ber,
Men hin må segla på Gotlands-manér. . .
Farväl! nu är ni besjungen.
Men jag för evigt på minnet har lagt:
Sätt aldrig din fot på en Gotlands-jakt!</poem>
</chapter>

<chapter name="På berget och i dalen">
<poem>Undren ej, go vänner! att man stundom tröttnar
På ett unket stadslifs småfnask och bestyr.
Kroppen tärs och slappas, sjelfva själen blöttnar,
Glädjens milda genius från kamraten flyr.
Solen herrligt lyste. I mitt hjerta brann det
En oändlig längtan att se trän och gräs.
»Menskan skapat staden, Gud har skapat landet!»
Ropte jag en dag — och reste bort i chäs.

Samma dag om qvällen såg jag paradiset
Med dess blommors doft och med dess björkars sus.
Och min bostad tog jag uppå gamla viset
I ett fromt och muntert komministers-hus.
Hvilken fröjd och ljufhet, då man vet sig lemnat
Tjenstetvångets otyg i en qvalmig stad!
Åtta dagar minst jag här på landet ämnat
Att få skratta godt och vara fri och glad.

Här på berget står jag att min frihet fira,
Solen står i öster strålande och klar.
Men min Gud! der syns ju än Katrinas spira
Ifrån gamla Stockholm, som jag qvittat har.
Sköna kyrktorn, låt i fred och ro mig vara,
Hvarför spejar du så himmelsvidt omkring?
Din nyfikenhet gör mig förtretad bara:
Jag har permission, och vill dig ingenting.

Gerna! det var rätt: försvinn i morgondimman!
Jag mig håller till naturens katedral.
Hit jag kommit just i rätta sångartimman,
Sångarskaran jublar genom skog och dal.
Här naturen mig med glädje öfverhopar,
Jag blott frågar, om man bättre hafva vill:
Se! der ner i dalen presten står och ropar:
»Frukost, frukost, frukost! jag dig super till!»</poem>
<img>

<poem>Bordet dukadt står i lindens svala skugga,
Silfverbäcken sorlar muntert genom dal'n.
Prestmors läckerheter vi uti oss hugga
Medan hembrygdt öl hon fyller i pokaln.
Och på köpet kommer ett fat ostron, bräckta
Utaf husets dotter, rosenröd om hyn.
Snart i mjuka gräset ses två gubbar sträckta,
Pipan tänds och röken fladdrar emot skyn.

Här bor lifvets lycka, här är skämt och allvar,
Här finns jagt och fiske och musik och sång,
Här kan du få skåda en polkett af kalfvar,
Mera gratiös än i en danssalong.
Mer jag skulle skrifva, om jag bara hann det,
Hur min kropp omhuldas, hur min själ är ljus,
Summan är: att lifvet herrligt är på landet:
Lefve alla goda komminister-hus!</poem>
</chapter>
<chapter name="En restur">

img></img>


<b>K</b>lockan sju på morgonqvisten skall man
vara ombord, så vida man vill komma med
den ångbåt jag menar, till Norrköping, hvilken
afgår från Stockholm på denna besynnerliga
tid. Man bör således, om man är en
ordentlig karl, vara stadd i sina byxor sednast
klockan sex och på väg till Riddarholmen klockan
half sju. Mitt s<i>tadsbud,</i> en »sakförare» med
rödt vackert hår, har redan infunnit sig på
bestämdt klockslag. Solen är i sin glans, ej
en fläck synlig på himlens blåa tältduk.

Jag tog afsked af min värdinna, som
hade en vårta på näsan, hvilken annars skulle
ha varit alldeles för liten och oansenlig i
förhållande till fruns solidare kroppsbyggnad.

Jag lemnade hennes hotell, förnöjd att snart
ha den lyckan att bli genompustad af en sval
och lifgifvande sjöluft, och företog min
vandring till Riddarholmen.
<poem>
På brända sulor,
Med svett i pannan
Och käpp som dunkar
Mot gatans sten,
Till ångbåtshamnen
Vid Riddarholmen
Min skugga ilar
På snabba ben.
</poem>

<poem>
På bruna ryggen
Mitt stadsbud kankar
Min kappsäck nött utaf
Tidens  mal.
Jag larfvar efter
I reskostymen
Med bockskinnsrock
Och cigarrfodral.

På rådstu-klockan
I hast jag tittar,
Och stolt att vara
Påpasslig karl,
Jag afsked nickar
Åt Gustaf Wasa
Och Norstedts söner
Och Birger Jarl.

I vagnar gunga
Familjer stolta
Med barn och blomma
Och allt sitt plock.
Och hjulen damma,
Och kusken gör sig
Ej samvet öfver
En borstad rock.

Tack, söta <i>stadsbud!</i>
Här ligger båten,
Som går till Bråvikens
Salta bad.
Ställ nu kappsäcken
I numro fyran,
I rappet hör jag
Det bär åstad!

På landgångsplankan
Jag om mig vänder
Och egnar staden
Min sista bock.
Nu har jag sjungit,
Så kan jag tycka,
Att det för en gång
Kan vara <i>nock.</i>
</poem>

*

Vår ångbåtskapten scr hygglig ut.
Lagom fetlagd. Jag tycker ej om för mycket
magra och knotiga sjökaptener. Det ligger
någonting godmodigt och välvilligt i den
runda skepparformen, då i den skarpa och
beniga afspeglas någonting som är snarlikt:
<i>»främmande från bord!»</i> Jag känner minst
åtta tusen sjökaptener personligen och jag har
funnit få undantag från  regeln.

Man tar nu afsked på vanligt och
ovanligt sätt af vänner och bekanta; somliga
synbart belåtna med skilsmessan.

<poem>
»Vigtig är afskedets stund, är ett frågetecken i lifvet:
Döden kanske inom kort svarar derpå med en punkt.»
</poem>

Vi lemna Riddarholmen med dess
juridik och konungagrafvar, trycksvärta,
riksgäldsfunderingar och pantlåneanstalter. Vädret
är vackert och sommararannt, alla ansigten
glada, utom kanske ett som ser fundersamt
ut, säkerligen tillhörande en filosof eller något
ditåt. Han har tagit sin plats vid relingen,
sysselsatt med att fånga flugor, hvilka tvekas
vara hemmastadda ombord och kanske
påmönstrade. Han väger dem i sin hand och
så släpper han dem. Kanske är han
flugvägare. Annars kan han af Victor Hugo få
veta, att ett tusen ett hundra tretiofyra flugor
väga ett lod. Hans ifriga sysselsättning
påminner mig om Kellgren:


<poem>
»Låt lilla vinkelns åbo,
Låt idogsfulla spindeln
Ur hårdt tillsnörpta ändan
I evigt lika kretsar
De fina trådar draga,
Som fånga flugans flygt!»
</poem>

*

Jag gick ned i min hytt för att göra
mig hemmastadd och ta min nya boning i
skärskådande. Nätt och komfortabelt! ganska
bra! Rödrandiga möbler, spegel och
vattenkarafin. Jag profvade den beqvämaste
ställningen eller rättare sittningen, först i den ena
och så i den andra soffan och fann båda
sofforna förträffliga till och med att göra en
menniska försoffad, om man begagnade dem
under en längre resa. Jag slog mig ned vid
det lilla bordet, der man både kan läsa och
skrifva, ifall man är försedd med böcker och
skrifanstalter.

<poem>
Att skrifva då man reser det förstås!
Det hör till pjesen och får aldrig glömmas;
Och bläck och papper kunna alltid fås
Och <i>rödbandspennor,</i> som med skäl berömmas.
Jag alltid älskat pennor af en gås,
Stålpennor kunna ej af mig bedömas:
Jag tål dem ej, så sannt som jag är döpt,
Ty ingen enda har jag ännu köpt.

Hvad jag skall klottra här uti min hytt,
Om notabene jag får bo allena!
Ty hyttkamrater har jag alltid skytt,
De höra knäfveln till och det gemena;
Helst jag ibland, som ej är något nytt,
För roskull älskar på pegasen skena.
Man vet ej för hvad folk man råkar fast:
Man kunde sjelf en visa bli i hast.

Och nu farväl, I alla Stockholmsvänner
Af båda könen! jag er säga vill,
Hur outsägligt lycklig jag mig känner
Att slippa trängas som en packad sill,
Att ingen oro i min lifhank bränner,
Att själn är nöjd —  och det gör mycket till.
Farväl, jag lemnar mig i ödets händer:
Jag far som fogeln — dit han näbben vänder.

Hvart skall jag hän? Det må Gud fader veta:
Vet bromsen hvarför eller hvart han far?
Nej, gubevars! men ni vill ändå leta
Min res-plan ur mig, som jag sjelf ej har!
Jag vill blott ha motion, som för de feta
Skall vara ytterst helsosam och rar.
Der har ni skälet.  Jag hör till de tvära:
Vi gå till annat, om jag får besvära.
</poem>

*

Frukost. Hvad mat och måltimmar äro
för en välsignad sak ombord på en ångbåt,
och för resten på hvilken skuta som helst!
Tiden skulle annars bli för lång, tålamodet
för kort och magen topptunnor rasande.
Omsorgen för det lekamliga välbefinnandet
förkortar vägen och förströr sinnet. En seg
biffstek (möra äro gammalmodiga) till frukost, till
exempel, kan ej expedieras under mindre
tidrymd än en styf mils seglats, och en portion
sur mjölk, som är lång, kan man till en
middag ej haspla i sig, innan man finner sig ha
tillryggalagt en oerhörd väglängd — och
Gudskelof! nu ha vi ätit oss fram till Södertelje.

<img>Stadskällaren i Södertelje.</img>

Hetta och pepparkakor, kringlor och
badgäster!

Här stiger ombord en passagerare, som
är utrustad med ett fruktansvärdt och
olycksaligt skägg. Hvad i Herrans namn skall
han  med denna afskyvärda hårpung i denna
tropiska hetta!

»Beppo! lägg bort ditt skägg, så fort du kan,
Du måste raka dig. Låt mig ej be dig!

<poem>Att du vill ha det!  Icke fryser man,
Om man går utan skägg här i Venedig.»
</poem>

Det var emellertid en frodig och treflig
karl med ett godt <i>snakketöj</i> och fina fasoner,
jag förlåter han skägg för så framstående
egenskaper. Han hade en reskamrat med sig, som
var så mycket spädare och tycktes vara renons
på sjelfva möjligheten att få något skägg.
Med honom kände jag medömkan, den
ledsammaste af alla känslor.

<poem>
»Han var så smal och smärt, att han gått in
Igenom rundeln på en ring behändigt,
Och hvitt som mjölkens fradga var hans skinn», —
Så ungefär var hans figur utvändigt.
»Spädt som ett hvetax var hans hakas fjun,
Som korpens fjädrar dessa lockar mjuka,
Och ögats perla tindrade så brun»  —
Som när man tittar i en sirapskruka.
</poem>

*

<poem>Södertelje kanal.</poem>

Med fröjd lemnade vi Södertelje med
dess tryckande luft och värme. Snart vädra
vi Östersjöns svalkande flägtar. Der till höger
har ni Bränninge bruk. I ett öppet fönster
åt trädgården tycker jag mig se patron sjelf
i rökmössa: lefve löjtnanten och 
öfverbefälhafvaren för ortens skarpskyttar! lefve alla
skarpskyttar!

På Mörkön skall jag ha äran visa er
Hörningsholms präktiga herresäte vid
Himmerfjärden, midt emellan Södertelje och Trosa,
som sylt emellan två pannkakor. Der bakades
de första pepparkakorna i Sverige på konung
Granmars tid af hans förträffliga husgumma,
hvilka sedan i Södertelje bibehållit sin
ryktbarhet. Der dog Christina Gyllenstjerna.
Der trall Johan Banér som barn ur fönstret
i tredje våningen och föll ned i
trädgårdsmästarens förskinn. Der hade Erik Stenbock
ett litet småtrefligt slädparti med fröken Malin
Sture år 1572; men mamma gaf lilla fröken
åka, så att hon aldrig glömde det och hade
i hela sin lifstid ärr eller förgätmigejer på de
högborna knäna sedan den tid hon i flera år
måste krypa på alla fyra och be söta mor
om förlåtelse.

*

<poem>
»Sublima tobak! du förfriskning i
Matrosens släp och turkars lethargi,
I slang gudomlig, och förträfflig äfven
I pipa med en ambraspets, en däfven.
Som andra troll, du mången gammal knarr
I glansen af din toilett berusar;
Men verkliga beundrare du tjusar
I naken fägring. Gif mig en cigarr!»
</poem>

Jag tände på en sådan och njöt tillika
af den sköna uppfriskande lufttrakteringen från
den öppna Bråviken.

<poem>Stick ut, stick ut!  Den varma sunnan susar
I solens glans utöfver haf och skär.
Farväl, I krabbor! Jag hör hafvet brusar
Mot väldig köl som genom böljan skär.
Förgäfves ropar trasten uti skogen,
Jag hellre lyssna vill på hafsörns skri.
Jag dammet skyr och bromsarna och plogen:
Jag  vill ha luft. Med Ægirs folk förtrogen,
Jag land och blommor gungar stolt förbi.</poem>

*

<img>Norrköping.</img>

Jag gjorde mina reflexioner öfver
ångbåtar och ångbåtskaptener. Man är ibland
frestad att hellre önska sig vara ångbåt än
ångbåtsbefälhafvare. Jag kände för flera år
sedan en ångbåtskapten som var döf, och
honom ansåg jag lycklig, ty han hörde inga
frågor och undslapp att svara.

<poem>
Ångbåten pustar,
Röker och frustar,
Vindarna spela i tackel och tåg.
Vågorna kullra,
Skoflarne bullra,
Hugga i nacken hvar muckande våg.

Fins något värre
Än att som herre
Reda i ångbåt och kallas kapten?
Jemt skall han trafva,
Is får han hafva
Fullt af i magen och näsa med ben.

Lugn får han vara
Slängd att besvara
Tusende frågor och hålla god
Namngifva öar,
Fjärdar och sjöar,
Hålla lektion uti geografi'n;

Spå utaf skyar:
Herrgård och byar
Måste han känna med stor precision.
Allt skall han veta,
Korna som beta
Skall han ha namn på och känna patron.

Sökte jag friden,
Aldrig i tiden
Tog jag ett ångbåtskommando om hand;
Hellre jag vore
<i>Knalle</i> och fore
Vida med säcken kring öar och land.
</poem>

*

Efter intagen middag se alla herrar
åtminstone sömniga ut. Man sätter sig i sin
hytt, man nickar öfver en bok, man gäspar,
cigarren slocknar, man bränner hål på vesten
och somnar.


<poem>»Vill du naturens lag till verklig sällhet veta,
Sof bra, min son! De sofvande bli feta.»</poem>

*

Norrköping: Sveriges Manchester, ett af
drottning Christinas underhållsländer, som hade
äran underhålla henne underkjortlar och dylikt.

Der på en höjd presenterar sig på ett i
alla afseende vackert sätt ett af Drags
Aktiebolag uppfördt ståtligt hus, inrättadt med
bostäder åt bolagets arbetare. Omgifvet af
prydliga blomstergårdar, frisk luft »och glada barn
och gröna lundar.» Det är ett vackert drag
af Drags Bolag.


<img>Drags fabriker.</img>

<poem>
Besinnen det och hörer,
I andra fabrikörer,
Och skaffen hem och härd
At fliten, och förskönen
Arbetarns lif, ty <i>lönen
Arbetaren</i> är värd!

Och följen Drags exempel,
Som rest sin äras tempel
Vid idoghetens flod!
Låt bättre tider stunda
Och resen sammalunda
Åt er en ärestod!
</poem>

*

Nu först inser jag, att jag i dessa
anteckningar, inblandat och spenderat alltför
mycket poesi. Det kan vara mycket osäkert
huruvida förläggaren är sinnad att betala så
att det lönar sig att i den här värmen smida
rim och meter. Att raspa på i långradiga
prosameningar är ojemförligt mycket lättare
och äfven mycket svalare. Måhända är det
rådligast att jag skrifver till förläggaren,
innan jag reser vidare, för att inhemta hans
mening och ruska litet på hans samvete.

<tab><tab>Bästa Herr Bonnier!

Ni har visserligen anmodat mig att
under denna resa, som troligen kommer att
räcka några dagar, sammanfatta något som
kunde vara tjenligt att införas i kalendern
Svea. Jag har nu skrifvit en hel hop vackra
saker, särdeles hvad poesin beträffar, som jag
vid genomläsningen finner vara ganska
utmärkt och passande för en kalender; men jag
har ingen lust att fortsätta i denna
förskräckliga hetta förr än jag kan vara förvissad att
det lönar sig att, såsom hittills varit fallet,
fylla den ena sidan efter den andra med nästan
bara mästerstycken. Var god och låt mig
veta genom telegram på Söderköping, på hvad
sätt och till hvilket omfång ni tänker
uppmuntra min talang, och mitt svettdrifvande
bemödande. Jag tänker annars, i fall vi ej
skulle komma öfverens, ge fan er kalender
och under resan söka få utbyta dessa
poetiska alster mot några aktier i Göta Kanal,
hvilket möjligen lönar sig bättre än att
illustrera en kalender med mina snillefoster.
Emottag emellertid min högaktning. — —

Sedan jag nedlagt brefvet i fartygets
postlåda, kastade jag en blick öfver Norrköping,
och befanns den staden vacker både till
byggnadsart och läge. Eldsvådor äro verldsbekanta
mästare att bygga vackra städer. Staden är
fyrkantig som en bomullshalsduk, har broar

<img>Norrköping.</img>

och sorlande vattenfall och en myckenhet af
märkvärdigheter. Här bygges vår förste
Monitor. Trehundra arbetare haila ett sjuhelvetes
buller och bang för att knåpa ihop odjuret.
Ingen med svaga nerver eller utan nervdroppar
i fickan vågar nalkas den kolossala
verkstaden der

<img></img>

<poem>»Vaulundurs söner smida sitt jern.
Trälarna qvida»  etc.</poem>

I förtroende vill jag nämna, att då man
kommer om qvällen ena dagen till en sådan
stad som Norrköping och reser tidigt den
andra dagen, så hinner man ej se många
herrligheter. Men man kan ändå ha en ganska
angenäm qvällstund, om man, som jag, är
nog lycklig att bli inbjuden till en präktig
sexa i W6:s vackra och skuggrika trädgård
i samqväm med glada och genialiska vänner.
Heder och vördnad, min goda tullförvaltare!

<poem>»Minne! Saknans tröstarinna!»
»Ditt namn skall ock en stjerna få» ...</poem>

Om morgonen satt jag temligen tidigt
i ett godt åkdon, för att bege mig till
Söderköping, emedan den vägen, som är blott sex
fjerdingsväg, gå inga ångbåtar. I en bokhandel
köpte <i>jag i förbifarten en annotationsbok,</i>
hvaruti jag antecknade min skjutspojkes namn
samt gjorde några drag som skulle föreställa
hans porträtt. Han var särdeles språksam
och gaf mig under vägen förtroende af
hvarjehanda småsaker om ställen och personer,
som jag likväl ej anser mig vara skyldig att
yppa för närvarande. En väldig patron mötte
vi i vagn. »Håll åt er lite bättre!» ropade
han och såg nackhög ut. Han satt barhufvad
för att svalka sig, och håret flög temmeligen
okammadt. Oborstad såg han ut för öfrigt.
Jag tänkte på <i>Lord Luscomb</i> i en af Bulwers
romaner, och hoppas:

<poem>
»Att ett sådant lurfvigt hjon
Ej må understå sig mera
Att bekantskap proponera
Med en finare person.»
</poem>

I sakta mak, och efter ha tagit i
betraktande flere utsigter under vägen anlände
vi till Söderköping, torra och solstekta på
middagsqvisten.

<poem>
Ändtligen kommo vi fram,
Ögonen fulla med damm;
Snart uppå torget jag stod
Vid Engströms bod.
Konsuln var kry och galant,
Hela han omfång bastant,
Och frun var så innerligt god.
</poem>


<img l></img>

<poem>
Middagen helt apropå,
Dukades i en berså;
Hin vet hur magen stod bi
Med slikt frosseri.
Här rådde glädje och skämt.
Flaskorna bugade jemt,
Och aldrig satt korkarna i.

Dagen mot aftonen skred,
Sjelfva borgmästarn kom med.
Det blef en trängsel på golf.
Der kom de Besche och herr Munck;
Det blef ett glam och ett klunk —
Och vi skildes åt klockan tolf.
</poem>


På morgonen var musik i den vackra
brunnsparken.  Jag klättrar hellre i berg och
hör på foglarna. Om vintern har man mera
tålamod att höra på musik än om sommaren.
Ramundershäll togs i betraktande. Den är
40 alnar högre än stadens kyrktorn. Der
finnas flera källor — icke i kyrktornet utan
i hälleberget. Sankt Eriks källa och
Trummekällan, derifrån staden får ett utmärkt godt
vatten, och hvaraf äfven andra menniskor
kunna få moja sig. En plats öfverst på berget
kallas Lekarebacken; men det är icke leksaker
att krångla sig dit upp. På norra sidan, om
jag ej tar miste på vädersträck, kan man bese
lemningar efter Vikingar — jag ber om
ursäkt — efter deras borg, Ramundaborg, der
högstsalig Ramunder hade sitt residens för
många herrans år sedan, och der nunnorna
från Franciskaner-klostret och andra den tidens
kloster i Söderköping hade den nåden att bli
bergtagna, ty vikingarne voro den tiden mycket

<img r>Brunnshuset i Söderköping.</img>

<i>puss</i>-lustiga. Sankt Ragnhilds helsobrunn är
enligt traditionen uppsprungen på det ställe,
der en hygglig jungfru vid namn Ragnhild
blef oskyldigt dödad. Helsobrunnen är nu
mycket helsogifvande för alla besökande, men
lär vara helsosammast för stadsboarne sjelfva.
Jag får nu ej dröja längre, ty ångbåten Per
Brahe är i antågande som skall föra mig
vidare. Detta är således Göta Kanal, <i>»Sveriges
blåa band»</i> — smalt men fängslande; åtta mil
långt och vattradt lika långt.

<poem>
Så hett skiner solen på Göta Kanal,
Ty soln är för stor och kanalen för smal.
Och solstekt och brynt är min kroppshydda vorden,
Så hett skiner solen på fädernejorden.

Och djupt mellan bergen der ligger en äng,
Och der har Sankt Ragnhild bassäng vid bassäng.
Der doppas och tvättas, der skuras och skubbas,
Och der blir man ung, om man tidigt förgubbas.

Der gå niohundra badgäster vid lag,
Så har man berättat, men inte vet jag.
Jag såg bara hvimlet och hörde musiken,
Som spelade lif i de lefvande. liken.

Der spelades bräde från morgon till qväll,
Så att det gaf eko i Ramunders häll;
Der tillställdes baler, maskrader och bröllop,
Och roligt man hade och aldrig man höll opp.

Fundersam jag gick och sa' aldrig ett ord,
Och så kom Per Brahe och tog mig ombord.
Sankt Ragnhild till ära jag lyfte på hatten
Och tackade Gud att jag slapp hennes vatten.
</poem>

*

Känner herrskapet kapten Molander på
Per Brahe? — »Ja gubevars, ja gubevars!»
hör jag öfver allt. Då behöfver jag ej
presentera honom vidare. För min del är jag
glad att han är i besittning af den runda
skepparformen, hvilket hos mig är alltid
rekommenderande. Jag kom just i lagom tid
ombord för att deltaga i middagsmåltiden och
för en stund komma undan den brännande
kanalsolen. Ypperlig restauration, och en
trefnad ombord, som är afundsvärd. Vinet
förträffligt. Jag drack vin endast för nyttans
skull, emedan Johnston i <i>»hvardagslifvets kemi»</i>
yttrar sig på följande förståndiga sätt:

»Vinet är gubbens mjölk. Godt
gammalt vin, måttligt njutet, (och hvilken har
råd att dricka omåttligt?) ökar magsaften. I
gubbens kyliga kropp (min är tillräckligt
uppglödgad genom kanalsolen) höjes lifsvärmen
genom vinet och matsmältningen
underhjelpes.» Andra autoriteter kunna äfven åberopas
i samma syfte.

<poem>
<i>»Vin fördrifver galla,
Gikt, kolik, podager.»</i>
Vin är bra för alla,
Både fet och mager.
</poem>

»Kors utan glas du ser ut din kanalje
Som ett rankigt skepp på böljan utan flagg.»

Med <i>»ett rankigt skepp»</i> menas här gubben
eller ålderdomen, och <i>»utan flagg»</i> är brist
på lifsvärme o. s. v.

*

Af alla passagerare såg jag endast ett
par, förmodligen älskande, hvilka ej befattade
sig med någon middagsspisning, utan sutto
på däck i kuttrande lycksalighet. Älskande
ha alltid mycket att säga hvarann. Det
kommer deraf, att de mest tala om sig sjelfva.
Mat och dryck äro för dem öfverflödsartiklar.
De ha ersättning i blickar och
handtryckningar. Byron visste det, och han teg icke

heller; och <i>Talis</i> har gjort det begripligt äfven
för oss på sitt mästerliga sätt:

<poem>»Ty likt ett luftstreck, der det ej fins is,
De voro idel vår och sol tillika.
De kunde af en ljungeld möjligtvis
Till aska smulas, men ej vegetera —
De hade dertill alltför lite lera.»</poem>

De älskande stego i land vid Norsholm,
der tvenne äldre fruntimmer väntade dem med
vagn. Och hvem vet om icke en delikat
middag stod för dem i beredskap

<poem>»I någon vänlig dal, der friden
Emellan bergen bosatt sig.»</poem>

<img r> Torget i Grenna.</img>

]ag gjorde intressanta
bekantskaper under färden
på den onekligt vackra
kanalen. Puback, cigarrer
och snus äro förträffliga
förbindningsmedel
menniskor emellan. Jag talar
nu om manfolk, ty
fruntimmerna behöfva ej dessa
konstmedel, emedan de
såsom utgörande det täcka
könet äro älskvärda och
tilldragande ändå,
hvaremot det otäcka könet ser
sig nödsakadt att med
dessa yttre trollmedel göra sig förbundna och
så angenäma som möjligt.

Bergs slussar, Vreta kloster, Motala äro
allom bekanta storheter. Ulfåsa. Borde
anslås åt Hedberg såsom ett slags <i>bröllops</i>gåfva.
Wadstena. Der intogs fraktgods under några
minuters dröjsmål. Det är ingen lefvande ro
med de välsignade ångbåtarna och deras
odrägliga och hinderliga fraktgods.

Emellertid kom man ut på Wettern igen.
Den var vresig och orolig på morgonqvisten
— men ett vatten »så klart som hennes öga.»
Djupet lär vara outgrundligt. Det påstås,
att lärdt folk med fina luktorganer på sina
ställen af Wettern upptäckt en lukt som
liknar genever. Jag såg flera passagerare,
isynnerhet fruntimmer, hvilka som oftast lutade
sig öfver relingen. I början trodde jag att
de ville kontrollera de lärdes uppgifter
angående genevern, med erfor snart att det var
deras egen <i>uppgift</i> de hade bestyr med, och
som är ganska vanlig bland passagerare under
sjögång. <i>»Jag känner kryddan, sa' fan om
brännässlan.»</i>

Vädret var emellertid snart öfverståndet,
som det ofta händer i dessa farvatten med
sina snarstickna najader. Sjön saktade sig.
Man styrkte sig med en behöflig frukost, och
snart utstrålade belåtenhetens sken från alla
ansigten.

Vi landade vid Grenna, Per Brahes stad
och Sankt Britas födelsestad, fordom ett
Zigenare-tillhåll, nu ett aktadt samhälle med
säkert mycket godt folk. I en så vacker
natur kunna endast goda menniskor bo. Staden
är inbäddad i den yppersta trädgård, ur hvars
frodiga grönska den tittar upp som en röd
tulpan. Här ville jag dröja, men vår
hederlige och annars hygglige kapten hyste en
motsatt åsigt, hvilken jag fann för min del
stridande mot allt sundt förnuft, då man tog
i betraktande, hvilket vackert ställe man hade
att gå i land på och roa sig. Med en
hastighet, som var otrolig, intog han det fraktgods
som låg på bryggan, och med nöd hunno
vi förse oss med några rågade tallrikar
läskande körsbär, som vi sedan snoppade i oss,
under det vi på vår gungande galeja med
förtjusning betraktade den fruktbara och
herrliga nejden.

<img></img>

<poem>
Just uti en stad som denna,
Ni förstår jag menar Grenna,
Ville jag, om jag fick rå,
Ned min påle slå;
Just bland dessa saftigt gröna trän,
Det förstås med några får och fän,
Vret att korna släppa,
Boningshus och täppa,
Perlhöns med sin suverän ...

Här som stränderna sig bugta,
Vore ljuft att gå och lukta.
Bär och frukter för en läcker gom
Har hvar egendom.
Nasus här kan mellan blom och blad
Ta sig hvarje dag ett rosenbad.
Hvarje bit och stycke
Vinner här mitt tycke
I en obeskriflig grad.

Här i Wetterns klara bölja
Skulle jag mig två och skölja.
Draga under sommarns lopp
Stora fiskar opp.
Fanns det ander, sköt jag äfven dem,
Körsbärssylt jag åt med alla fem.
Här jag visor skrefve,
Här jag säkert blefve
Gammal som Methusalem.
</poem>

*

Visingsö låg som en blå flamma vid
synkretsens slut. När någon storm är i
förväntan, hägrar den högt öfver vattenytan.
En besynnerlig <i>Jungfru</i> har ställt sig midt
i Wettern, der jag önskar henne mycken
trefnad. Snygg och proper håller hon sig,
och tycks heller ej ha mycket annat att tänka
på än toiletten.

Jönköping. — — —

*
</chapter>

<chapter name="En åkarhästs memoirer">
<poem>Jag föddes i spiltan i adeligt stall
<tab>Hos grefven på Näs,
Jag åt med min moder på blommande vall
<tab>Det skönaste gräs,
Jag drack utur floden det renaste vatten
Och sof under lummiga lindar om natten.

Jag mådde som Kresus, och grefven ibland
<tab>Till trappan mig bjöd.
Jag tog ur grefvinnans och fröknarnas hand
<tab>Så mången gång bröd.
Och hade jag gjort mig den ringaste skada,
Så smorde de såret med rosenpomada.</poem>
<poem>Så växte jag opp; och min bringa var bred
<tab>Och min länd var så trind,
Och blixten blef efter, då grefven mig red
<tab>Öfver stätta och grind.
Storståtlig han satt som en kung i sin sadel,
Och sjelf jag mig tyckte af gammal adel.

Och ingen var prisad som jag, då jag kom
<tab>För gigg eller schäs,
Och ingen det fanns, som ej talade om
<tab>Slädtrafvarn på Näs . ..
Men ack! hvarför tala »<i>om barndomsminnen,
De rosengårdar i ädla sinnen!</i>»

Det grefliga huset gick plötsligt omkull,
<tab>Ty grefven blef död.
Och genast blef såldt både silfver och gull
<tab>För penningenöd,
Ack! tiden förändras: jag togs ifrån krubban
Och slogs för en spottstyfver bort under klubban.

En länsman mig köpte, ett as, lika godt,
<tab>Han slogs som en ryss.
Men väldet blef stackot, han hade för brådt,
<tab>Då han red mig till bys;
Ty öfverbalansen med ofrälse-benen
Han tog och slog nacken till döds emot stenen.

Till Stockholm med halmtapp man sedan mig dref,
<tab>Der utan protest
Jag såldes vid Munkbron och åkarhäst blef.
<tab>Det känner jag bäst...
Misshandlad och svulten — hvem skildrar min smärta:
Hos åkar-embetet finns alls intet hjerta.</poem>
<poem>Jag ryktades fordom, nu endast jag slås
<tab>Med piska och knut.
Förr stod jag i spilta, nu står jag i bås,
<tab>Der kon stått förut.
Fy fan, käre bröderi man kan just sig harma,
Vi lefva i tider, så Gud sig förbarma!

Med nosen i tunnan vid Nybron jag står
<tab>Och spisar min draf.
Men snart kommer åkarn — hi huj! hvad det går
<tab>Med lasset i traf!
Men ack! om misshandling hvad hjelpa bevisen:
Hur kan väl ett djur blifva hördt af polisen?

Jag känner re'n döden, ty upptrött och svag
<tab>Jag orkar knappt stå.
Hvad hjelper då bråka om rätt och om lag,
<tab>Jag dör väl ändå.
Min tanke om lifvet är den, som I veten:
<i>Barmhertighet finns ej hos menskligheten</i></poem>.
</chapter>

<img>
<chapter name="Julens ankomst">
<poem>Julen  hör jag redan  köra,
Jag en skymt af honom ser:
Mammorna ha glupskt att göra,
Allt skall vändas opp och ner.
Flitigt skuras golf och trappor,
Fisken läggs i lut;
Kassan räkna alla pappor
Och se sura ut.

Stakar skuras, mattor skakas,
Tvätten skall bli fin och ren,
Stora grisar skola rakas
Och bli korf och skinka se'n.
Det skall bakas all slags »kritter»,
Hästar, gris och gås.
Här och der ett degprof sitter
Uppå dörr och lås.

Bröd och bullar skamlöst naggas,
Syltan under pressen trängs,
Ljusen stöpas, ölet fraggas.
Korfven uti taket hängs,
Veden sprakar, stackars skogar!
Pelle dagen lång
Mellan kök och vedbod knogar
Och bär fång på fång.

Ingen snäsa hörs och fnurra.
Matmor sjelf är glad med skäl,
Allt har lyckats. Som en snurra
Allt har gått så hjertans väl.
Öfver laget färsköls-muggen
Fylls åt hvem som vill.
Och åt barnen, redan huggen,
Yxas julgran till.

Men deroppe finns en kammar,
Det är flickornas på vind.
Hela natten ljuset flammar.
Man kan se det här från grind.
Än arbeta de med ifver,
Än de skratta godt.
Utan julklapp ingen blifver,
Derför är det brådt.</poem>
<poem>Tiden lider, Jul är nära;
Hvem utaf de glada barn
Skall hos pappa nu begära
Papper, lack och segelgarn?
Dock, den som är mera tapper,
Går förtröstansfull,
Fastän gubben är om papper
Rädd som bara gull.

Men uti en riktig knipa
Vandrar informatorn stum,
Klädd i nattrock och med pipa,
Högst bekymrad på sitt rum.
Julklapps-vers han nödgas lofva —
Det tar merg och hull!
Och den arme får ej sofva
För de Musers skull.

Julqväll nalkas, brasan larmar,
Muntert glam i salen rår.
Grenljus sträcka sina armar,
Julbocken i ordning står.
Allt är fejadt, ljusen tändas.
Bordet fullsatt är.
Barnen jubla, ögat bländas:
Nu är Julen här!

Snö har fallit, hästar springa,
Fjärden ligger blank och hvit.
Slägten samlas, bjellror klinga,
Gamle prosten sjelf skall hit.
Friska magar, glada möten!
Skämt och raljeri!
Sjelf jag rimma skall för gröten —
Sångmö! stå mig bi!</poem>
</chapter>
<chapter name="Den första vårseglatsen">
<poem>
Ila och kila, min ekbygda båt!
Länge jag legat i land nu och rotat.
Vind är nord-ost, <i>bidevind</i> har jag skotat;
Sträck ej på fockskot, hal an, det gör åt!
Syns der ett berg?   Nej, ett isblock, som hittar
Vägen i Östersjöns brusande flod.
Ser ni ej skäl'n, der i <i>lovart</i> han tittar!
Lägg'<i>en på skall'n</i> med det vingade lod!

Tog det? jo pytt!
Hufvut han vred.
Ladda på nytt!
Nu dök han ned.

Våren har ännu ej isarna smält,
Lapptals de komma från Bottniska viken.
Skälarne, ledsna vid fiskarnes riken,
Segla på dem som kaptener så snällt.
Solskenet vänligt de bestarne söfver,
Ungarne leka med mödrarna gladt;
Spräckliga hafs-örnar sväfva deröfver,
Äntra ibland deras våta fregatt.

Skälen han far
Djupt ned till Ran.
Örn sitter qvar
Snopen som fan.

Gossar, pass på! det ser mörkt ut i skyn,
Stormen i seglena ilsknare hviner,
Vågen slår öfver: ös, edra kaniner,
Vräk er i <i>lovart</i>, håll opp emot <i>byn</i>!
Fockskot har sprungit, gör <i>klart till att vända!</i></poem>


<img><poem>
Håll bara <i>fullt</i>, vi ha  <i>Grönskar</i><footnote>Den yttre fyrbåken vid Sandhamn.</footnote> för-ut;
Ligg ej i <i>lä</i>, det går rakt öfverända;
Ös bara friskt! Är ni rädda? Åh hut!

Nu tror jag mest
Kölen är lös.
Tag din <i>sydvest</i>,
Ös bara, ös.

Här ha vi <i>Grönskar</i>, och här ha vi strand.
Det var hin håle hvad hafvet kan vräka:
Nu börja molnena också att läka:
Himmel och haf ta hvarandra i hand.
Gossar! ej längre med öskaret bråken!
Pumpa förslår ej, ty båten är läck.
Här står fyrmästar'n, och här ha vi <i>båken</i>,
Här få vi kaffe, kanske med  <i>»avec»!</i>

Kors, sådan il!
Hafvet det rök.
Nu, kapten  Pihl!
Ge oss en <i>gök!</i>

Se'n dra vi hemåt med glädje och mod;
Stormen har lagt sig och luften är rensad;
Allting är klargjordt och båten är länsad,
Himlen har <i>lättat</i> och vinden är god.
Andra må fritt uppå landbacken vandra,
Krångla med stutar och beta sin ko! —
<i>»Hafvet är godt, det må du ej klandra,
Frihet och glädje på hafvet bo.»</i>

Gossar, sätt ut!
Seglena loss!
Ladda och skjut!
Tack nu för oss!

</poem>
</chapter>


<img>
<chapter name="Fiskmåsarnas afsked">
<img></img>

Adjö, adjö! mina älskade fiskmåsar! lycklig
resa! Far ni till Rom, så helsa påfven —
nej, låt bli: han bar sig gement åt i Perugia.
Träffar ni Garibaldi, så helsa honom på det
hjertligaste. Kan jag på något sätt vara
honom till tjenst, så kan han lita på mig.
Behöfver han mitt namn för ett kreditiv i
Riksbanken eller Enskilda banken, så har han
det. Ni har väl ungarne med er, så jag
slipper se dem här under vintern, frusna och
utsvultna. Här är nog ondt om mat ändå.
Farväl, farväl! Det ser riktigt bra ut, då ni
flyger. Lycka till delikata sardiner i
Medelhafvet. Hipp, hipp, hipp! hurrej, hurrej, hurrej!

<b>Fiskmåsarnas sång.</b>

<poem>EN MÅS.

Farväl, du höga
Sandhamnska strand,
Der vi fått löga
I solens brand!
Der vi ha plumsat
Med lif och själ,
Och strömming mumsat.
<tab>Farväl, farväl!

EN ANNAN.

I skär och hällar,
Farväl, farväl!
I knallhattssmällar,
Som ment oss väl!
På vingar sträckta
Vi fly med skäl;
Kyss oss — ursäkta!
Farväl, farväl!

</poem>

<poem>EN TREDJE.

Vi tändren hacka
Ju redan så.
Låt bli att snacka:
Flyg på, flyg på!
Oss söder lockar,
Långt bort likväl.
I getabockar,
<tab>Farväl, farväl!

KÖR.

Fiskmåsar äro muntra bröder,
Och helst på denna glada jord.
Vi segla nu till varma Söder,
Ty nu är fan så kallt i Nord.
Men sorg må hönsena betunga:
Fiskmåsarna de glada sjunga,
<tab>De sjunga.</poem>

En mängd småfisk sticka upp sina
hufvuden och betrakta affärden. De hurra och
jubla — alla med stjertarna i vattenbrynet:

Lycklig resa! Åt helvete med er.
Sångare! Låt oss sjunga för måsarna. Klara
struparna! Lefve friheten!

<b>Fiskarnas sång.</b>

<poem>Hösten är kommen och måsarna fly,
Hör hur de skrala derborta i sky!
Vi känna packet i botten, gunås:
Finns någon större tyrann, än en mås?
Jemt öfver vågen han snoka och for:
Än tog han mor min, och än tog han bror.

EN LÖJA.

Ja, tittar man bara
I vågornas bryn,
Vipps kommer en skara
Af måsar ur skyn.
Och näbb ha de rackare,
Liksom en tång.
Det ha vi nog, stackare,
Kännt mången gång.

EN ANNAN.

Ni mins, hur jag slog mig
På myggjagt en dag.
Då fiskmåsen tog mig
Och slök i ett tag.
Jag sväljdes — och som jag
Nu kände mitt slut,
Besynnerligt, kom jag
En annan väg ut.

EN MÖRT.

Nu kan man få hjula
På böljornas rygg,
Ej ringaste smula
Förskräckt eller skygg.
Men frie och glade
Från topp och till tå —
<i>Ack! om vi hade
Go vänner, en så!</i>

EN ANNAN.

<i>Ja, låtom oss svärja
Ett fostbrödralag!</i></poem>

NÅGRA RÖSTER.

Tyst! Inga revolutionssånger! Inga fula
fiskar!

FLERE RÖSTER.

Jo, lefve friheten! Inga aristokrater,
inga måsar, inga måsar, inga luftiga



fiskätare! Låtom oss göra oss fria! Inga
fiskätare alls! Inga nät och skötar, inga
stekpannor, inga fiskrätter! Sångare! Marseljäsen!

<img></img>

<poem>FLERE RÖSTER.

Nej, nej! »Hvad den är säll, som i sin egen hydda
Ser utan oro morgondagen gry!»</poem>

*

Dans och lekar i vattenytan. <i>Solen stiger</i>
gravitetiskt ned i Kanholms-fjärden och kastar
i förbigående en flik af sin purpurmantel
öfver det hvita <i>sjömärket</i>. En lätt vind susar
genom rymden. Vågorna börja bli oroliga
och skjuta rygg. Fiskarna försvinna i djupet.
Stormen är i annalkande. Hafvet våndas.
Himlen är blåsvart. Stränderna sucka. Qväll
och mörker, skum och dån och tjut! Här
duger ej att stå längre på klippan. Hufvudet
svindlar. Hjertat skälfver. Håret reser sig!

<poem><i>Och benen som rankiga nystfötter darra</i>,
Och blåsten mig trillar precis som en boll,
På flinthårda berget galoscherna knarra:
Det tassar bakefter som spöken och troll.
Och sanden kring backarna ryker och yrar,
Och dugget från skyhöga hafsvågen stänks,
Men hittar jag hem, jag vid Bacchus bedyrar:
Jag tar mig en tuting och kryper till sängs.</poem>

*

</chapter>



<chapter name="På landet">
<img>
<poem>Om jag rådde om  dig,  lilla Söta stuga,
Bäddad in bland lönn och doftande syren!
Djupt jag skulle mig för fru Fortuna buga
Och i största hast mig etablera se'n.
<tab>Jag mig skulle nöja
<tab>Och ej längre flöja
Efter lyckans gunst pá mina korta ben.

Här jag skulle  bo, som  uti .Mamres lunder
Fordom lycklig bodde  fader Abraham,
Englar kunde här få lika glada stunder,
Om mitt bästa öl jag åt dem satte fram.</poem>
<poem><tab>Här jag skulle larfva,
<tab>Så min teg och harlva
Och gå sjelf i vall med mina far och lamm.

Ängen står i  blom  och  bugar sig för vinden,
Hö, sju åtta skrindor fick jag här vid pass.
Binna fålen står och tigger bröd vid grinden:
Han skall dra mitt hö, och sjelf jag kör mitt lass.
<tab>Här har skogen orrar,
<tab>Gäddor och abborrar
Tumla om i skuggan af den gröna vass.

Roligt är att se hur hönsen gå och plocka,
Se hur stolta tuppen flyger upp och gal.
Der två kossor ser jag frodiga och tjocka:
För min ladugård är det ett lagom tal.
<tab>Blott hvad som är nödigt,
<tab>Intet öfverflödigt
Finnas får hos mig i  uthus eller .sal.

Här jag skulle sitta mången qväll i skuggan,
Njuta Guds natur och njuta om igen,
Dricka hembrygdt öl och blossa rök ur snuggan,
Höra trastens sång och tjusas utaf den.
<tab>I en  frid som denna
<tab>Djupt jag skulle känna
Att naturn är gubbars allrabästa vän.

Om jag rådde om dig, lilla söta stuga,
Bäddad  in bland lönn och doftande syren!
Djupt jag skulle mig för fru Fortuna buga
Och  i  största hast mig etablera se'n.
Jag mig skulle nöja,
Aldrig mera flöja
Efter lyckans gunst på mina korta ben.
</poem></chapter>
<chapter name="Vinterfärd från Stockholm till Sandhamn">
<poem>Och jag for öfver sjö och jag for öfver is
<tab>På min enbet liksom en Vestgöt.
Den var ljusgul och röd, på sitt pinniga vis
<tab>Konstruerad så innerligt söt.

Och jag hade en häst, som var from som en munk.
<tab>Af meriter jag såg endast en:
Då han gick, som han gick, i sitt vanliga lunk,
<tab>Gick han alltid uppå fyra ben.

Och jag hade en skjutsbonde på min karret,
<tab>Som jag tyckte en liten grand smord.
»Hvad han tänkte vet Freja, och skalden det vet»,
<tab>men till mig sa' han aldrig ett ord.

Och jag skulle långt ut till mitt ödsliga skär,
<tab>Och det mulnade till mer och mer.
Och jag tänkte! Gud gifve att isen nu bär,
<tab>Ty det annars kanhända bär ner!

Och på Kanholmens fjärd kom en snöby och tjöt,
<tab>Och då vet man att riktigt man mår.
Men vi stälde vår kurs, och min skjutsbonde skröt
<tab>Att det gick, fast han ej såg ett spår,</poem>
<poem>Och jag frös som en hund och jag svalt som en varg
<tab>Och det fanns hvarken krog eller skjul.
Men det gjort ingenting, om det hjelpt att bli arg,
<tab>Men det hjelpte ej  ringaste smul.

Och en underlig röst gick mitt öra förbi,
<tab>Det var grannens så rosslig och dof;
Men, min Gud! då jag såg på hans fysionomi,
<tab>Satt den arma kaninen och sof.

Och jag lade min panna i djupaste veck
<tab>Och skrek till:  »hvar är vägen, din hund?»
Och han pekade litet åt hvart väderstreck
<tab>Och beskref hela himmelens rund.

Så jag sväfvade kring på den villande fjärd,
<tab>Tills jag ändtligt kom hem till min ö.
Men det var, unter uns, en sjuhelvetes färd,
<tab>Ty jag trodde, att jag skulle dö.

Och jag lade i sängen min skälfvande kropp,
<tab>Och farväl utaf lifvet jag tog.
Men då morgonen kom och jag vaknade opp,
<tab>Fick jag se — att inte jag dog.</poem>
</chapter>
<chapter name="Vackert så!">
<poem>Du klagar, men du  klagar dumt,
Min gamle hedersvän!
Ditt öga ser allting så skumt,
Som om det grott igen.
Hvad, som ditt sinne stämmer ned,
Jag icke kan förstå.
Du är ju <i>född</i>, att börja med,
Och det är <i>vackert så</i>.

Hvar gång du dig i spegeln sett,
Så såg du väl deri,
Att dig en sällsam ära skett,
Att du fått <i>menska</i> bli.
Du är mot larver och insekt
En sol att se uppå:
Du är af Adams stolta slägt,
Och det är <i>vackert så</i>.

Vår jord tar hand om vår person
Från början och till slut:
Är man ej född med pretention,
Så kan man slå sig ut.
Om du i skogen gör en titt,
Så kan du lita på,
Att du har svamp och blåbär fritt,
Och det är <i>vackert så</i>.

Vår jord visst sparsam vara kan
Att ge, då man vill ha,
Ty hon vill helst, att menniskan
Skall komma sjelf och ta.
I berg och floder finns det gull,
Och om man friskt går på,
Så kan man stoppa fickan full,
Och det är <i>vackert så</i>.</poem>
<img>Victor Holmqvist, Sehlstedts-sångaren</img>
<poem>Har du ej gratis fått förnuft
Att bruka som du vill,
Och dito vatten, sol och luft
Och snö och månsken till?
När se'n du en förnyad hud
Hvart sjunde år lär få,
Jag tycker, sannerligt för Gud,
Att det är <i>vackert så</i>.

Och när till slut du andan mist,
Och du är kroppen qvitt,
En himlafärd du gör till sist,
Som du får kostnadsfritt.
Hvem vet, kanske en skönhet då,
Som du ej tänker på,
<i>Skall till din graf med rosor gå</i>,
Och det är <i>vackert så</i>.</poem>
</chapter>

<chapter name="Ett stycke minne från skolan och gymnasium i Hernösand">
För några och fyratio år sedan var
skollifvet i vårt land i många hänseenden mycket
olika mot hvad det nu är. Om det var bättre
eller sämre, låter jag vara osagdt; men att det
fanns mera lif och rörlighet bland pojkarna
den tiden, torde ingen kunna bestrida, som
varit i tillfälle att jemföra det fordna och
nuvarande tillståndet i berörda hänseende.

Skolungdomen i Hernösand utgjordes,
utom af stadens egna ungtuppar, förnämligast
af söner från skilda trakter af Norrland, då
man icke en gång behöfver undantaga
Lappland, derifrån månget berömdt namn utgått
och till och med biskopsämnen på skidor
eller i akja och lappmudd från fjällen
nedforslats till det aflägsna lärosätet.

Det var en ursinnighet bland allmogen
den tiden att få sina söner till prester, hvarför
äfven de största fororna af djeknar kommo
från bondgårdarna, för att formas och
förädlas i det stora ångermanländska »<i>stöperiet för
framlidens snilleljus</i>». Det var också den tiden

<img>Huset, der Sehlstedt föddes.</img>

<img>

en lätt väg att bli prest; och om det icke
alltid gick så väl, så gick det åtminstone fort,
hvilket var hufvudsaken. Jag påminner mig
härvidlag hvad professor Törneros i lifstiden
yttrade om bordsbönerna: »Att läsa till bords
är detsamma som att läsa till prest. Man
läser för att så fort som möjligt komma åt
maten.»

Höstterminen började med Oktober, till
hvilken ödesdigra tidpunkt man såg stora lass
med ynglingar inkomma från landet, vanligen
åtföljda af särskildt åkdon för matförrådet,
bestående förnämligast af ostar, fårbogar,
renkött, smör, bröd och dylikt. Deras bostad
var merendels hos någon gammal förståndig
enka eller jungfru, som höll spisning och
mottog till förvaltning det medförda extra
matförrådet eller torrskaffningen. Värdinnorna
höllo ganska god ordning på pysarna, ehuru
det fick lof att ske med en viss diplomatisk
välvilja, för att kunna påräkna att få behålla
förtroendet under en längre tidföljd. Bland
andra var en gammal jungfru vid namn Öberg
särdeles anlitad i denna väg och hade i många
herrans år hållit djekneqvarter, så att hon till
och med genom vana hade reda på
pojkarnas lexor och tillhöll dem att idka sina
studier ordentligt samt kunde sjelf deklinera
både <i>dominus</i> och <i>mensa</i>. Hon hade någon
gång hört ynglingarna, som voro mera
försigkomna i latin, sinsemellan bruka vid något
ombyte af matanrättningarna säga: <i>variatio
delectat</i>, hvarför hon äfven i sin tur
beledsagade inbärandet af någon ny rätt med sitt
fryntliga: <i>varjachio dialektat</i>.

Skolkamrarna voro mycket enkla och
anspråkslösa, vanligtvis försedda med
limfärgade väggar i grått eller rödt och öfversållade
med fantastiska kimröksprickar, grön
kakelugn med svarfvade fötter, säng, bord och
bokhylla,  tvättskål af äkta krukmakareporslin
med tillhörande såpkopp, samt en kista för
kläder och toalettsaker, hvaribland möjligen
någon liten smakbit från mamma var
instucken. Söndagsgarderoben hängde på väggen
under ett lakan. Smorlädersskorna
begagnades såväl helgdagar som i hvardagslag och
meddelade åt det hela en viss zoologisk lukt.

Vid första inträdet i skolan inskrefs man
hos den allvarlige gubben S—bom, som var
rektor i storskolan, en kärngubbe i vetande,
»<i>allvarlig som döden och domen</i>», med nedre
läppen något utskjutande, hvilket gaf honom
ett strängare utseende än hvad han, med sitt
verkligt goda hjertelag, kanske sjelf önskat
att besitta. Respekt hade han emellertid med
sig, och ordning höll han i skolan, så det
pep efter. Han läste i fjerde klassen, biträdd
vissa dagar i veckan af en så kallad
konrektor. Något fusk af pojkarna under rektorns
lästimmar var ej värdt att försöka, helst han
hade för sed att, åtminstone hvad det
geografiska beträffar, uppkalla ynglingarna i
katedern för att låta dem på kartan göra reda
för sitt kunskapsförråd. Mången torde ännu
minnas huru det smakade, då gubben Jonas
någon gång fann sig föranlåten att med ett
visst imponerande målföre säga: »Gå och sätt
dig, du kan ingenting!» Det kändes genom
merg och ben, och man var glad att komma
ur skuggan af hans stora romerska näsa.
Hans son Per Erik hade, trots respekten,
uppsnappat gubbens skrifna och af honom sjelf
gjorda öfversättning af Sallustius, och i all
tvsthet lät han sina vänner få en och annan
behöflig vink huru ett svårare ställe rätteligen
borde förstås, ehuru man, för att ej väcka
misstankar, noga aktade sig att komma fram
med gubbens egna vackra ordställningar.

<tab>Rektorn, som hade sitt hus i närheten
af skolan, bjöd ofta skolungdomen till sig,
der man roade sig med musik och dans och
der det till och med vankades punsch. Annars
var det en vara, hvars åtnjutande man någon
sällsynt gång fick smyga sig till bakvägen
på någon anspråkslösare källare, der man visste
att man ej äfventyrade ett möte med någon
af lärarna, om hvilka man hade sig bekant
att de endast brukade besöka de större och
förnämare förfriskningslokalerna. Likvisst
inträffade med den som skrifver detta, att han
som gymnasist, i sällskap med två andra
kamrater, mötte helt oförhappandes sjelfva
lektorn i grekiskan, den hederlige gubben
L—h, klädd i himmelsblå bombasinstulubb
med stor björnskinnskrage, just i dörren till
en af stadens mindre källare, hvarifrån gubben
utträdde en vacker månskensafton.

»Herrarna ämna sig in, ser jag,» yttrade
gubben, då vi litet småflata gjorde våra
gymnasiska bockar. »Ja, det är ej något ondt i
det,» tillade han godmodigt och fortsatte sin
väg, lemnande oss i den högsta förtjusning
öfver så mvcken sokratisk visdom, som vi
tyckte uppenbara sig i hans sätt att bemöta
oss i vår oförmodadt iråkade, högst generande
ställning. Det var som ett högre väsende
plötsligt visat sig och som försvann lika
hastigt, under det den ljusblå tulubben förekom
oss som ett stycke af himmelens sky, hvaraf
lians gudom var omsluten.

<tab>Klockan 6 på morgonen ringdes i
skolklockan, som satt i kopparhuf på taket på
skolhuset. Denna befattning besörjdes turvis
af herrar gymnasister i lägre afdelningen. De,
som ej hade handlag för denna konstgren,
fingo anlita någon hjelpsam kamrat, som
gjorde tjensten och hade öfningen inne.
Ringningen måste verkställas ordentligt och med
all noggrannhet, ty vid minsta fel i takten
fick ringaren vidkännas en ganska allvarlig
och   till  och med handgriplig tillrättavisning
af någon bland herrarna i de högra regionerna.

<tab>Klockan half 7 gjordes bön, såväl i
skolan som i gymnasium, hvarefter
lektionerna fortgingo till klockan 9, då man hade
en timmes frukostlof, hvilket också användes
matfriskt och ordentligt. Sedan lästes från
10 till 12 på middagen och från 3 till 6
eftermiddagen, då alla klasserna äfvenledes
samlades till aftonbön.

<tab>I skolan hade gossarna, utom sitt
hufvudbry för lexorna, äfven sina hushållsgöromål.
De skulle nämligen turvis hvarje onsdags och
lördags eftermiddag, då alla klasser voro fria
från läsning, sjelfva sopa och städa läsrummen
samt rengöra ljuskronorna, som voro af trä
och alltid illa belamrade med ljustalg och
smuts. Det var ett Augiasstall i smått och
Carl den Tolfte stod aldrig i värre rök och
dam än vi gjorde, då qvastar och damborstar
kommit riktigt i gång. Ved till eldning efter
sopningen fick hvar och en bära hemifrån
eller dra på kälke, då det var lämpligt före;
och ve den, som ej hade snyggt och putsadt
till påföljande läsdagar!

Skulle man hinna med sina lexor, måste
man knåpa sig upp sednast fyratiden på
morgnarna, och sällan fick man lägga sig före 10
eller 11 på qvällarna. Man pluggade i
synnerhet latin bittida och sent. Om man var
aldrig så sömnig, så hjelpte det ej. Man
måste ha i sig ett bestämdt mått, beräknadt
efter lärarens omåttliga pretentioner.
Ridderstads sångmö var då ej känd och erkänd af
vederbörande :

<poem>»Pojken  man pluggar från morgon till qväll med glosor och lexor,
Tråkad i förtid ut, själens friskhet förgår.</poem>

<poem>Mycket man offra må åt kunskapens träd, det är billigt;
Offra ej framtiden dock, offra ej ungdomen sjelf!
Gossens krafter, som blommans blad, äro svaga och fina:
Villigt andas de in solljus och värme och luft.
Nöjes du icke dermed, dig akta, ej skrid öfver måttan!
Stärka dem, det är en pligt, bryta dem, det är ett brott.»</poem>

<tab>Det var en naturlag, att ungdomen, så
snart tiden medgaf, skulle roa sig i fria luften.
Under vintern, då väldiga norrländska
snömassor sällan fattades, uppskottades stora
fästningar med hotande skottgluggar, der ofta
blodiga strider utkämpades, och det var icke
rådligt för någon opartisk att passera under
sjelfva drabbningarna eller komma i bugten
för kulregnet.

<tab>Skridskoåkning var ett favoritnöje,
äfvensom kälkåkning och skidlöpning. Det fanns
äfven ett slags skridskor, som kallades
<i>gatlöpare</i> och voro nära en aln långa, med släta
jern utan rand, hvarmed pojkarna brukade
åka på de islupna gatorna och i backarna,
hvaraf staden hade och troligen ännu har ett
godt förråd. Ett synnerligt nöje var att narra
någon skolpilt, som var nykommen, att gå
in i boden till en gammal knarrig hökare
vid namn Lindstedt och fråga efter och be
att få se på <i>gatlöpare</i>, då man ofta fick se den
lilla snarstickna gubben i sin gröna kaskett,
med en torrfisk-knippa eller dylikt i högsta
hugg, förfölja den narrade och uppskrämda
pojken långt ut på gatan och ropa: »Jag
skall ge dig, din sakramenskade lymmel, för
<i>gatlöpare</i>», hvarvid kamraterna som narrat
pojken och nu stodo på lur i grannskapet,
icke hade minst roligt.

<tab>Det var icke ovanligt om vintrarna att
se skollärarna sjelfva, äfvensom andra af
stadens embets- och tjenstegubbar, ända från
landshöfdingen, taga sig en kälkmotion på
middagarna i den så kallade <i>stadsbacken</i>, der
mången kullerbytta vände upp och ned på
magistrar, landssekreterare, rådmän, läkare och
kanslister under mycken munterhet och gamman.

<tab>Någon gång under vintern anställde
gymnasisterna och de äldre bland skolgossarna
ett slags karnevalståg genom stadens gator.
Man valde dertill en vacker månskensqväll,
då man fick se påfvar och kungar, Bonaparte
och hin håle, oxar och åsnor, galande tuppar
af kolossal storlek, grymtande fyrfotingar,
lappar och hottentotter, musikanter, pipare
och triangelpinglare.

<tab>Hela staden var i rörelse. Trappor och
plank voro belamrade med skådelystna, som
voro utgångna för att beundra det mer eller
mindre lyckade och snillrika i kostymeringen.
Detta oskyldiga nöje var särdeles omtyckt
utaf stadsboarna, hvilka också gåfvo sitt bifall
tillkänna genom skallande hurrarop och
handklappningar. En annan rolighet af
mindre oskyldig beskaffenhet var också den tiden på
modet, men försiggick endast under de mörkare
vinterqvällarna, såsom i sjelfva verket hörande
till mörksens gerningar. Det var de brukliga
slagsmålen mellan gymnasister och gesäller,
hvilka ständigt åsågo hvarandra som hund
och katt under ett evigt hån och spe om
dagarna, hvilket skulle återgäldas medelst
blodiga drabbningar om qvällarna och nätterna.
De hade också många gånger till följd en
mängd blånader och besynnerligt omformade
och i alla regnbågens färger kolorerade näsor.

Ett annat nöje af mera idvllisk art var
äfven att, då det led åt vårsidan, gå ut till
någon by i stadens grannskap och <i>äta ägg</i>.
Man slog sig tillsammans några stycken och
fotade af, företrädesvis till Gådeå by, en qvarts
mil från staden, der man beställde kalaset,
och under väntan på dess tillredning slog
man boll eller roade sig med att hoppa
öfver käpp, gå på händerna med benen i
vädret, <i>hoppa bock</i> och dylikt.

Bordet var snart serveradt. Smör och
bröd och ett par vanliga mjölktråg, upprågade
med kokta färska ägg, samt bunkar med god
gräddmjölk utgjorde anrättningen, hvilken med
otrolig hastighet försvann från det hvita
fin-skurade furubordet. Derofvanpå dracks kaffe,
hvarefter kalaset betalades med några få
skilling till mans och återtåget företogs under
sång och munterhet.

Att gå på styltor var äfven ett mycket
omtyckt nöje. Man kunde stundom få se
styltgångare på styltor, som voro öfver tre
alnar höga från fotklossarna till marken, och
för att komma upp på dem fanns ingen annan
utväg än att söka sig något lågt tak eller
dylikt, hvarifrån man kunde ge sig af på sin
äfventyrliga och halsbrytande vandring.

De stadsbor, som hade råd att hålla
informatorer för sina söner, valde dem
företrädesvis bland de gymnasister som voro från
Norr- och Vesterbotten, liksom de gamle
romarna togo sina augurer helst från Fiesole
i toskanska landet. En informator hade
husrum och mat samt 50 å 100 rdr i lön och
fick vanligen till julklapp en kardus Gefle
Vapen af sin patron, ett västtyg af frun, ett
sigill af sin discipel och ett guldvirkadt
urband af dottern i huset, om det fanns en
sådan. Att få en hygglig informator i huset
var en mycket glädjande och högtidlig
företeelse, och kunde han spela fiol eller klaver,
så var han gudomlig.

Sjelfva undervisningen i gymnasium är
ej mycket att säga om. Latin och hebreiska
pluggades med fart och äfven med framgång,
då lärarna i dessa båda ämnen voro erkändt
skickliga och utmärkta. I nästan alla andra
ämnen hade lärarna ingen synnerlig förmåga
eller vilja att väcka håg och intresse. De
lefvande språken behandlades tyvärr som
bisak och meddelades i små portioner, en gång
i veckan, såsom det syntes endast för att det
skulle så vara.

Då man nyligen blef intagen i första
klassen på gymnasium, fick man hålla till
godo benämningen <i>kalfvar</i>. I andra klass
upphöjdes man till <i>oxar</i> och i tredje och
fjerde klasserna titulerades man för <i>korfvar</i>
och paltar. Dessa sista benämningar
hviskades endast, emedan ingen underordnad vågade
uttala dem högt, så kärt det var hvar och en
att behålla armar och ben i behörigt och
felfritt skick. Kalfvarna tilläto sig aldrig att
på gatan gå förbi en korf eller palt utan att
ordentligt och på fullt allvar lyfta på hatten
eller lufvan. I annat fall hade morgondagen i
sitt sköte en tillrättavisande och hejdundrande
örfil eller någon annan knotig traktering.

En annan skyldighet ålåg äfven kalfvarna,
nemligen att klockan 3 eller 4 på morgonen
i tur gå omkring i qvarteren och väcka de
<i>herrar</i> gymnasister, som derom gifvit
befall-ning dagen förut. Man måste äfven, om så
påfordrades, elda i deras kakelugnar och
stoppa deras morgonpipa. Mången gång fick
man derför för säkerhet tala vackert vid
brandvakten att bli väckt på bestämd tid för att
ej möjligen komma att försumma sig, ty då
hade man icke något, godt emottagande att
förvänta, när man kom upp på gymnasium.

Det som utgjorde glanspunkterna i
stadens nöjen, voro de så kallade

gymnasistbalerna, hvilka voro tre till antalet och
återkommo årligen på sina bestämda tider:
<i>marknadsbalen</i> i Oktober, då höstterminen började
och den vanliga höstmarknaden inträffade,
<i>fettisdagsbalen</i> och <i>första Maj-balen</i>. Alla tre
voro till anordningarna lika, ehuru
fettisdagsbalen ansågs som den förnämsta och var
också den roligaste och alltid mest besökta i
anseende till det präktiga vinterföre, som då
vanligen erbjöd sig och som lockade
landtherrskaperna från när och fjerran att infinna
sig. Från bruk, prestgårdar och andra
gårdar inströmmade gamla och unga, danslystna
och skådelystna. Officerare från Jemtland,
hvilka reste ned från fjellen för att svänga
om med Ångermanlands fagra döttrar, vimlade
dagarna förut på gatorna med sina grå kappor
och svarta handskskinnsmössor och väckte de
angenämaste känslor och förhoppningar hos
stadens unga damer, hvilkas uppfinningsgåfva
betydligt ökades och utvecklades vid
anordningen af balkostymerna, hvarmed man här
och der i fönstren kunde se att de voro
sysselsatta.

Till balarrangörer och värdar utsågos af
gymnasisterna tvenne dansanta och
sällskapsvana kamrater, åt hvilkas unga krafter hela
bördan af det ganska maktpåliggande bestyret
broderligt och välvilligt anförtroddes. Listor
kringskickades i staden till fäder och icke
fäder till anteckning, alltid med en fin
urskilning att icke <i>gräddan</i>, som mest
påräknades, skulle bli för mycket utspädd och
tillställningen få någon bismak af någon alltför
lågstäld borgarehalt. Entrén, som kostade 2
rdr, betaltes af herrarna. Damerna bjödos,
äfvensom några honoratiores, såsom
landshöfdingen, biskopen och lärarna vid läroverket
m. fl.

Balen anstäldes i skolhusets så kallade
<i>festivitetssal</i>, en lokal af kolossala dimensioner,
prydd med fem kristallkronor, byster af
konung Carl den fjortonde Johan och kronprinsen
Oscar samt en kateder vid ena väggen,
utsirad med rika ornamenter i hvitt och guld
med tvenne bronserade sfinxer, liggande en
på hvardera sidan på sina upphöjda och
ornerade fotställningar, hvilka, om man vred en
liten smula på den löst liggande sfinxen, hade
en fördjupning i midten, som med förkärlek
begagnades af de mera hemmastadde att vid
baltillfällen gömma sina hufvudbonader, för
att ha dem på ett säkert ställe. Likväl var
det ofta efter balens slut en ganska svårlöst
gåta att under sfinxen i den hoppackade
samlingen få reda på sin mössa.

Till danssalen funnos inga sidorum.
Endast snedt öfver farstun voro de så kallade
konsistorii-rummen för tillfället upplåtna, dels
till kapprum och dels för äldre herrar som
ville spela och röka, och der både
spelbord och brädspel voro placerade och hvarken
<i>Gefle Vapen</i> eller lackade lerpipor saknades,
Här kunde man till och med få sig ett glas
punsch, om man notabene särskildt vände
sig till pedellen eller gymnasii-vaktmästaren,
som bodde på stället och hade serveringen
om hand. Annars hörde ej några spirituosa
till trakteringen vid sådana tillställningar. Hvar
och en fick mot särskild betalning bestå sig
sjelf och äfven andra, om han så önskade.
Att man gerna mellan danserna trippade den
teologiska vägen in i konsistorium, behöfver
jag ej nämna. De, som önskade någon större
frihet, förfogade sig ännu en trappa upp på
vinden, der den vänliga pedellen hade sina
boningsrum och der man ganska ogeneradt
kunde njuta af Bacchi ljufva fluidum och dra
en och annan liten förtjusande rök. Denna
lokal begagnades mest af dem, hvilkas ben
och fötter icke voro invigda i den charmanta
danskonsten.

Vid dörren i balsalen var musikläktaren,
en träställning, omklädd med mörkrödt kläde
och upplyst af talgljus, som stodo i jernhylsor.
I kronor och lampetter bestods det vaxljus.
Musiken, som utfördes af gymnasister, bestod
af fiol, basfiol, flöjt och trumma. Som det
fanns goda lärare i musik i staden, så voro
många bland ungdomen deruti mycket
skickliga och försigkomna.

Sedan te var kringburet, öppnades balen
af båda värdarna, som i en långdragen angläs
förde någon af de högtuppsattes fruar eller
döttrar. Sedan kom den efterlängtade valsen,
och det ansågs för ett ovanligt danspar, som
stod ut med tre hvarf kring den stora
fyrkantiga danssalongen. Kadrilj och vals
omvexlade derefter med få hvilostunder. I
anseende till salens storlek arrangerades vanligen
två eller tre kadriljer. Det var en lust att
se en god dansör med de äfventyrligaste
battemanger skutta i höjden, så att man nästan
tviflade på hans jordiska återkomst. Det var
tidens sed att ha sina ben i ordning och
godt skick, då man skulle visa sig i dansen.
Man skämdes att dansa illa, och derför såg
man sällan någon som gjorde det.
Officerarna i Jemtlands jägaruniform med de små
förgylda jägarhornen å de gröna frackskörten
togo sig väl ut i dansen och voro särdeles
goda dansörer. En flicka, som fick dansa
med en löjtnant, kunde icke dölja att hon
var i sjunde himmeln, och mången gammal
fru som ännu lefver, har de Hernösandska
gymnasistbalerna att tacka för den husliga
trefnad eller otrefnad, som hon sedan fått
upplefva. Den civila baldrägten för kavaljererna
bestod af skor med bandrosor, svarta
redgarns-strumpor, tåstötta med kallikå, svart eller blå
frack med dito benkläder, mångrosiga västar
med ett slags genombrutna och förgylda
<i>hängknappar</i>, hvit halsduk med spetsig framstående
fadermördare och som knöts baktill, så att
den satt alldeles slät framtill. Fracken hade
långa skört med kort lif, ju kortare desto
bättre, med knapparna högt upp på ryggen
och så bredt emellan som möjligt. Var det
blå frack, så skulle de blanka knapparna
framtill sitta mycket tätt tillsammans. Hängde en
kulört sidennäsduk fram ur bakfickan, så var
det ännu fullständigare. Någon enda sprätt
kunde man få se med hvita handskar, men
annars voro kambrikvantar de vanligaste för
både herrar och damer. Var det möjligt,
skulle herrarnas hår vara anordnadt á la Carl
Johan. Det var ingenting ovanligt att se
herrar qvällen före baldagen gå till kojs med
hufvudet belamradt af papiljotter och inknutet
i en blå och hvit näsduk i brist af nattmössa,

Omkring klockan 11 inträdde ett längre
och äfven mycket efterlängtadt uppehåll i
dansen. Man började litet hvar känna sig
sugande. Supén var enkel. Vaktmästare och
jungfrur kommo inbärande med kolossala
brickor, upprågade med smörgåsar, dels på
knäckebröd, dels på limpa och hvetebröd, i
mindre och större format, med olikartadt
tillbehör af ost, salt kött, kalfstek och oxstek
m. m. Damer och kavaljerer försedde sig
nu i största hast efter tycke och smak. Man
åt så mycket man behagade, och det såg rätt
egendomligt ut, då ett par hundra menniskor,
alla med smörgåsar, vandrade omkring i
salen under den största munterhet och
belåtenhet, mumsande, konverserande och
kurtiserande. Ett glas svagdricka eller öl, en kopp
buljong eller chokolad afslutade supén. Någon
snaps eller annan spritdryck vankades icke,
så att <i>nemo saltat sobrius</i> fann här ingen
tillämpning. Icke heller kunde man säga med
Bellman, att »<i>tockna baler gör vår ruin</i>», ty
det var nöjet och icke öfverflödiga och
kostbara anrättningar, som afsågs vid dessa
tillställningar.

Sedan supén var vederbörligen afslutad,
drogos handskar och vantar på igen. <i>Valsen
på maten</i> spelades upp, det var den så kallade
inklinationsdansen, som nu i svindlande fart
beskref en lysande bana kring salen och satte
myror i hufvudet på muttrar och tanter, hvilka
med oupphörligt vridande nackar och
uppmärksamma blickar följde de förbisväfvande
paren.

På eftermidnatt serverades kaffe, och
sällan slutades balen före klockan 6 på
morgonkulan, då äfvenledes den lilla kaffetåren
kringbjöds. Dagen efter balen var allmänt
skollof, och vid middagstiden såg man
grupper af herrar och damer, som sammanträffat
för att enligt öfverenskommelse på balen göra
en promenad utom <i>tullen</i> och bereda sig en
behöflig vederqvickelse i den rena och friska
vinterluften samt upplifva minnet af gårdagens
nöje och tilldragelser, Ett yrväder som
möjligen kunde inträffa, gjorde intet undantag
eller afbrott i promenaden. Det gick för sig
lika bra i lappskor och väderhufvor.
<img>Residenset i Hernösand.</img>
</chapter>


<chapter name="Seglats på Mälaren">
<img>
<poem>Än en gång skall gubben ut och resa
<tab>Och kinesa
I naturens sköte der och hvar.
Än i berg och dal kan man flanera,
Ännu har naturen mycket mera
<tab>Sol och sommar qvar.

Jag använda vill den korta tiden.
<tab>Snart förliden
Är dess glada blomsterdröm igen.
Än dess lof vill jag på lyran knäppa.
Ännu har jag ingen lust att släppa
<tab>Drömmen från mig än.

Derför på en liten rankig skuta
<tab>Vill jag njuta
Sjö och luft och Mälarstränders doft.
Än en gång vill jag se land och lunder,
Skudda af mig Stockholms-dammet under
<tab>Himlens fria loft.

Glittrande i solen, som små lågor,
<tab>Gyllne vågor
Dansa om sin gamla sjöballett.
Ingenting i deras danskonst felar,
Vinden gladt på luftens strängar spelar
<tab>Sommarljuft och lätt,

Öfver fälten arbetsflocken tågar.
<tab>Skurna rågar
Landtman kör i ladorna med dån.
Arbetslönen nu tillbaks han bördar.
Tiden ock för gyllne hvetets skördar
<tab>Är ej långt ifrån.</poem>
<poem>Himmel! hvad potatisen nu frodas!
<tab>Det förmodas,
Att med Guds makt han tar opp sig än.
Dåligt rykte nyss om honom löpte,
Sista regnet kom och honom döpte
<tab>Till ett ljus igen.

Ingen frukt i år! Nå, jag beklagar
<tab>Gom och magar!
Knappt ett plommon finns i plommonskog.
När den fröjden är oss nu betagen,
Låt oss tänka: mindre ondt i magen,
<tab>Det är vinning nog.

Solen sjunker öfver vikens spegel.
<tab>Flagg och segel,
Båt och gubbar spegla sig deri.
Här vi kasta ankar och förtöja,
Tills i skyn vi se härnäst sig höja
<tab>Solens klot igen.</poem>
</chapter>
<chapter name="Kalaset">
<poem>Uppsträckt i frack, lorgnett och hvita handskar,
Redan jag står fullfjädrad till supén.
Ännu en gång jag toaletten granskar,
Sätter min hatt försigtigt på tupén.
Qvällen är mörk, i vinden flägtar kappan,
Kölden är skarp och trottoaren hal.
Redan en mängd af glasskåp står vid trappan,
Full är tamburn med menniskofodral.

Salen är fylld med idel svarta frackar,
Kanske ett par med Wasastjernan på.
Månans kraschan i nästan alla nackar
Blixtrar ibland för ögat då och då.
Lvnnet är trögt, men värden känner smaken,
<i>Priffe</i>, han vet, är sällskapslifvets salt.
Ah, hvilken syn! I innersta gemaken
Punsch och cigarr och spelbord öfver allt!

Damerna qväft och  för sig sjelfva sitta;
Väl att man är <i>supé-sirocco</i>-van!
En gör sin flit att på gravyrer titta,
En skär med knif en saftig astrakan.
En sig förtjust vid steroskopet sätter,
En tar en bok och slår den hop igen,
En tar notis om några tjog porträtter:
»Hvem är det här?» — »Jo, det är den och den.»

Känd uti stan som sjelfva elegansen,
Kommer en sprätt, för artighet i rop,
Läspar en stund om sista Innocensen,
Yppar att de haft snufva allihop.
Matta bli snart konversations-försöken,
Nu blir en bön förgäfves ej förspild:
Flygeln slås upp och en <i>välboren</i> fröken
Sätter sig ned och sjunger »<i>Rosens bild</i>».</poem>
<img>
<poem>Sången är slut och <i>priffe</i> med detsamma.
Klockan, bevars, är snart tre qvart till tolf,
Magen käns svång och alla ögon flamma:
Skönt står ett bord med mat på salens golf.
Titta! här finns gudsgåfvor till att välja.
Klang och gutår! är det ej fint, så säg?
Kom låt oss gå — Ja, blott jag hinner svälja
Nu  har jag sväljt: nu kila vi vår väg!</poem>
</chapter>

<chapter name="Till en sorgsen, missnöjd och bitter själ">
<poem>Min vän! tag verlden ej så tungt.
Se till, att hoppet dig ej sviker:
Tro ej att denna jordens punkt
Är så eländig som man skriker!
Du pjollrar: att »<i>det slår ej till</i>»;
Att »<i>du ej kan</i>» och  »<i>rår ej för'et</i>»  —
Ah prat! man kan allt hvad man vill
Då rår man också pá humöret.

Se upp! och se omkring dig se'n!
Du har ju hvad till lifvet hörer:
Två armar och syperba ben
Och lön på stat och små dusörer.
Men ändå ligger som på byk
Ditt öga jemt — är det fasoner?
Nej! du har fått för litet stryk,
Och fått för mycket pretentioner.

Förblindad är du, om du tror,
Att ödet, hvarpå du vill skylla,
Skall stå, i strumpor och i skor,
Tillreds att dina anspråk fylla.
Då ej förnuft och religion
Förmå dig göra mindre bitter,
Då vet jag ingen ann reson,
Än du får sitta, der du sitter.

Farväl! om du blott gråta kan,
Då hjelpa mina råd dig föga,
Afsäg dig namnet utaf <i>man</i>,
Köp snus mot ditt förgråtna öga;
Hyr in dig i en unken skrubb,
Och blunda för all verldens våda;
Sälj byxorna och köp dig stubb,
Och sjung:  »<i>min gerning nådigt skåda!</i>»</poem>
</chapter>
<chapter name="Sommarfesten">
<poem>Rigtigt charmant! och dukadt, jo jag tackar!
<i>A la fourchette</i>, man smörja skall sitt kras.
Nere vid strand mot bryggan <i>Ægir</i> backar,
Främst går i land en löjtnant fran Borås.
Ungdom en flock, och så en bundt med tanter,
Gubbar och barn ifrån sunnan och från nord,
Två riddersman och fyra musikanter.
Parken är prydd med tvenne bränvinsbord.

Glad som en sol värdinnan på terrassen
Fjäsande står med husets unga ätt.
Sonen är äldst, nyss kommen från parnassen,
Värden förnöjd är klädd uti kaskett.
Solen i skyn sitt guld strör kring hans taffel,
Jorden bredt ut sin matta ny och grann.
Herrarna just försett sig ha med gaffel,
Hugga en bit och snappsa med hvarann.

Rätter och vin sig om hvarandra blanda,
Vårt tidehvarf är smakens tidehvarf.
Öra och syn få tära hvarjehanda,
Mage och gom ej tåla något slarf.
Nu dricks en skål och snillets glans förvånar,
Tal och harang man hör af många slag.
Lynnet får fart och hornqvartetten dånar,
Bellmans musik:  »<i>Gutår, båd' natt och dag!</i>»

Under en alm man kaffebordet sätter,
Punschen står opp, som i sin isbädd låg.
Ljufligt man bjuds på trior och qvartetter:
Man får en vink att »<i>lifvet är en våg</i>».
Aftonens sol sitt guld kring fjärden breder,
Vågen vid strand i stilla ro sig lagt.
Sången får luft: »<i>Kom afton, sänk dig neder!</i>»
Dito:  »<i>Stå stark, du ljusets riddarvakt!</i>»</poem>
<img>
<poem>Ledd af naturn och vänliga penater
Konsten man här i skilda former ser.
Parken i hast är ordnad till teater,
Täckelset skiljs, »<i>Kronfogdarna</i>» man ger.
Scenen är full af blommor och af gröda,
<i>Klockarn</i> syperb och <i>länsman</i> dryg och skarp.
Repgungan svängs af flickor rosenröda,
<i>Bryngel</i> är hängd och full är <i>Polykarp</i>.

Ner går ridån, och alla händer klappa,
Timman är sen. Man undangör supén.
Röster man hör: »hvar fan har jag min kappa?»
»Hvar är min käpp? Jag satt den på en gren.»
Värden en tår ännu i glaset häller,
Mycket dock spills på jordens gröna golf.
Nu sjöngs:  »<i>God natt!</i>»  och hornmusiken skräller,
Festen är slut, och klockan tutar tolf.</poem>
</chapter>
<chapter name="Strödda minnen af resor till lands och sjös">
<img></img>

<poem>
<tab><tab><tab>Min skapelse är börjad, men ej slutad,
<tab><tab><tab><tab>Är ett fragment.
<tab><tab><tab>Med denna bikt jag, lugnt mot harpan lutad,
<tab><tab><tab>Kan se i ögat hvarje recensent.

<tab><tab><tab><tab><tab><tab><sc>Ridderstad.</sc>
</poem>

<b>U</b>rsäkta, mitt herrskap! jag skall blott taga
mig en pris snus, så skall jag genast börja
dessa intressanta berättelser. Ni kommer väl
ihåg en stor skalds ord:

<poem>»Ej Fredrik den store gjort hvad han gjort,
Om icke han snusat beständigt.»</poem>

Och som jag tagit för gifvet att kung
Fredrik visste hvad han gjorde och att
»Davidsharpan i Norden» ej sjöng i fåvitsko, så har
jag i mitt författarskap tagit saken ad notam
och gjort mig till regel att alltid taga mig
en pris snus, då jag börjar ett arbete, och
en dito, då jag slutar — arbetet må för öfrigt
vara litet eller stort. Ty att snusa
»beständigt» som kung Fredrik, dertill har jag
hvarken någon passande näsa eller afgjord böjelse,
och några mellanprisar få alls icke förekomma,
helst jag anser hela snuseriet för ett riktigt
snusqvamperfektum. Alltså, sedan jag nu
tagit den oumbärliga begynnelsen, så kan jag
berätta att jag for till Norrtelje på ångbåten
Carl von Linné. Jag undrar mycket på hvad
gubben skulle säga, om han steg upp och
fick se sitt namn på en ångpråm, som med
all sin ånga ej är i stånd att föra det frejdade
namnet längre än från Stockholm till
Norrtelje och Östhammar, via Furusund.
Apropos Furusund. Vi lade till der och blefvo
af med flera passagerare, hvilket var rätt väl.
På bryggan såg jag rådman Weser med en
brun, vidunderlig mössa eller kaskett på 
hufvudet, hvilken likväl mycket förhöjde hans
genialiska utseende. En herre, som köpt en
korg med jordgubbar vid Östanå, hemtade
visserligen korgen, som var öfvertäckt men
befanns tom. Hvem, som ätit upp de
dyrbara bären, stod ej på korgen. Hvad
menniskan är för ett glupskt djur, i synnerhet då
det är fråga om att bära i sig! Postmästaren
i Furusund hemtade bref ombord, men ställets
egare, långa fabrikören, såg jag ej till. Jag
påminte mig ett stycke af ett skåltal, som
hölls för många år sedan på samma ställe
vid en festtillställning och som vore synd att
ej rädda undan glömskan:

<poem>
På detta gröna, sommarfriska ställe,
Det vidtberömda, glada Furusund,
Jag har en vän, som kallas Långa Pelle,
Hvars skål jag dricker utaf hjertans grund,
Jag hjernan plågat har med rim och meter,
Gick in vid Tulln, der troligtvis jag dör.
Han visste bättre, han har gjort tapeter
Och blef i hast en väldig fabrikör
Och med sitt rätta namn Pehr Wikström heter.
På honom lyckans gunst sig öfverlät
Och stekta sparfvar flögo uti gapet:
Han löjtnant blef till häst vid Borgerskapet
Och bjöds på kalfstek hos Hans Majestät.
</poem>

Nu sviker mig minnet, och då läsaren
troligen icke förlorar någonting derpå, så vill
jag ej plåga eftertanken med att krafsa upp
någon fortsättning. Vi gungade vidare på
vår gamla skuta. Middagen smakade rätt
bra, men ehuru maten var oklanderlig, fick
uppasserskan uppbära temligen ampra 


förebråelser för bristande insigter i den ädla
kokkonsten af en herre med månsken i nacken.
Han var lika orättvis som omensklig i sina
utlåtanden och förrådde, om ej bristande insigt
i kokkonsten, åtminstone brist på uppfostran.
»En menniska utan uppfostran,» säger Linné,
»lemnad åt sig sjelf, liknar mer en markatta
än Guds beläte.» Och sannerligen hade icke
hans ansigte någonting markattsaktigt, och
när han vände sig om, var hans månsken
afskvvärdt. »Månsken,» säger en förnäm
författare, »kan man ledsna på i beskrifningar,
men aldrig i verkligheten, så vida det icke slår
sig ned i ens nacke.»

<img r></img>

Ja, man måste ledsna på
det, det är bra fult, i
synnerhet när det sitter i
nacken på en oförskämd
menniska. Det är en
gammal iakttagelse, som
jag vid detta tillfälle kom
ihåg, att de som visa sig
mest pockande hos
andra, hafva i allmänhet
hvarken något att bränna
eller bita på i sitt eget
hem. Adjö, min herre!
Låt oss aldrig träffas mer!
Hafvet är en orolig inrättning. Det har
ingen ro i sin själ. Det är ett evigt
guppande. Än sätter skutan ner näbben som
ankorna med stjerten i vädret, än rullar hon
på sidorna och roar sig med öfverhalningar.
Man är öfverlemnad åt vindarnas »oåtkomliga
pack».

»Hanar och hönor och kycklingar smås
— Nej, nej!

<poem>
Ångbåtar äro, som man vet förut,
Ert sat-tyg till slut.
Och aldrig man nånsin kan finna sig trygg
Uppå böljornas rygg.
Bäst lugnt man tycks flyta
På spegelblank yta,
Bums stormarna ryta,
Man kastas och vräks,
Man rådbråkas och späks,
Törs jag säga: man kräks?


Det brusar och susar och gnisslar och gnyr
Och hafsskummet yr.
Det osar, så fan må ta näsa och svalg,
Af tran och af talg.
Det svärs och det läses,
Man knuffas och snäses,
I köksspisen fräses.
Man ångrar i sitt qvaf,
Att man nånsin gaf sig af
På det ödsliga haf.
</poem>

Och så kom jag till Norrtelje, en stad
med elfvahundra invånare, hvaraf jag vid min
ankomst ej såg mer än tre stycken, men så
mycket fler badgäster af alla
kroppskonstitutioner. — Badhuset är prydligt och utmärkt
både innan och utan, och uppassningen lär
också vara till badgästernas stora belåtenhet.

Det är rätt väl att slippa höra några
ledsamheter, då man så här kommer till städerna.
Flera ekipager voro nere vid landgångsbryggan
för att taga emot passagerare och föra dem
till Gud vet hvilka ställen i granskapet. En
af passagerarne, en frodig och välmående fru,
skulle transportera sin lilla förtjusande hund
i land, men hade den oturen att se sin
älskling trilla från landgången i sjön. Det blef
en förfärlig uppståndelse, och jag tror frun
dånade. Det lilla kräket försvann i djupet.
Klock, klock, klock!

<poem>
»Jag hörte den ej skrige,
Jeg den ej hörte klynke.
Den kunde ikke stige —
Og saa maatte den synke.
</poem>

Den lille badgästen kom likväl
sedermera i land, till stor fägnad för egarinnan,
som, Gud ske lof, snart hemtade sig från sin
förskräckelse. En ung man, som skulle resa
på kondition och hvars åkdon väntade, var
den lycklige räddaren. Apropos kondition
och den unge mannens afresa, föll mig i
minnet följande versstump, som jag sett eller
hört på något ställe:

<poem>
»Ack, på kondition blir man ej fet,
Ej tas examina, ej läsas pensa.
Der läses i katkesen: Hvad är det?
Der hör man pojkar deklinera <i>mensa.</i>
Och dagen om gör rottingen sin dans,
Man kan ej klokare använda'n!
Ty hufvudsak vid pojkars tukt och ans
Är att man börjat uti rätta ändan.»
</poem>

Jag vandrade upp åt staden för att skaffa
mig herberge. På gatan mötte jag en tjock
prest i skinnmössa och med något liknande
en snusburk under armen; tycktes vara från
landet och var hjulbent. En gumma stod
på en trappa och syntes tala för sig sjelf, en
ugns-sopa i hand och tofflor eller galoscher
på fötterna. Det var samma trappa, fast icke
samma gumma, som för femton år sedan gaf
anledning till följande poetiska utgjutelse vid
ett dylikt sommarbesök i samma stad. Vi
kunna kalla stycket för

<tab><tab><tab><b>Lilla frun i stubben.</b>

<poem>
Jag såg en gumma mera kort än lång,
Hvars man var någonting vid Borgerskapet.
Hon stod och gapade liksom en tång,
Ty några tänder såg jag ej i gapet.

Den långa näsan, sammanklämd och tunn,
Gaf åt det hela något hvasst och syrligt;
Och som en hink, som hänger vid en brunn,
Hon öfver svaljet hängde äfventyrligt.
</poem>


<img r></img>

<poem>
»Förlåt,» jag sade,  »hvar är stans hotell?»
Jag skäms att jag lät ryggen stå och buga.
»Jag känner ej Hodell!» — och med en smäll
I dörrn hon skrek och stängde till sin stuga.

Sen fick jag höra af en skänkmamsell,
Att mannen jemt på krogen är och klubben.
När han från nobis kommer sent en qväll.
Så får han  dask af lilla frun  i stubben.
</poem>
Jag tog in på gästgitvaregården, hvilken
är temligen bra, då jag undantar den
derstädes herrskande oseden att underhålla en
sådan välsignad mängd med tuppkycklingar,
att resande ej få någon riktig nattro.
Åtminstone började dessa galningar redan kl. 3 på
morgonen göra sina rösträttigheter gällande.
Jag öppnade fönstret för att göra lämpliga
föreställningar:  »Mina herrar! Jag är
visserligen en främling här och kan tyckas ej vara
berättigad att uppträda med några
anmärkningar emot denna stads respektive invånare
och deras lefnadsvanor; men då en resande
beskattas ganska drygt för att få sofva, så bör
han väl också kunna påräkna en ostörd hvila
under de få timmar hans reströtta lekamen
finner behöfliga för sin vederqvickelse. Jag
hemställer till herrarna huru pass behagligt
det skulle vara, om jag midt i natten skulle
intränga i herrarnas eget hönshus och
förstöra er tupplur. Jag är fullkomligt
öfvertygad, att det blef ett helvetes kackel och att
jag fick dyrt plikta för mitt öfvermod. Som
herrarna se, står jag i bara skjortan och kan
möjligen ådraga mig en förkylning. Jag slutar
derför mitt tal, hvilket jag ej anser mig
behöfva fortsätta, sedan jag vädjat till herrarnas
rättskänsla.» Jag skulle just stänga till mitt
fönster, då ett annat öppnade sig strax
bredvid och en figur i nattmössa stack ut sitt
hufvud och adresserade sig till mig i följande
ordalag: »Herre! Ni har talat som det egnar
och anstår en man i första kammaren, och
jag, som är i den andra, vill blott tillägga,
att jag bjuder herrn på frukost i dag, för att
hjelpa mig äta upp hela den här fördömda
tupphögen, så att vi åtminstone nästa natt
måtte få nattro för våra penningar. Mitt
namn är Hjort, från Östhammar. Mjuka
tjenare! Vi träffas klockan 10.» Frukosten
gick för sig, och vid närmare kollationering
utröntes, att båda skjortgubbarna voro gamla
bekanta, som ej sett hvarandra på många
herrans år. På aftonen besökte vi stadens
societetshus, en stor, präktig byggnad med
veranda, rymlig för hela staden, och en
festsalong så stor, som Carl den Trettondes torg,
med undantag af höjden till taket och 
måhända någon afprutning på längden och
bredden. Der träffade vi »Den tykke», som han
kallas i Norge och derifrån han nyss
kommit, vår älsklige vän Uddman, som nu var
i Norrtelje endast för att hvila upp sig efter
den norska triumfresan och under tiden pröfva
några gyttjekostymer. Vi stötte tillsammans
med flera andra notabiliteter och bland dem
stadens borgmästare, som bjöd oss på
hvarjehanda förfriskningar, hvarunder aftonen förflöt
i glam och munterhet utan skoj. Dagen
derpå satt jag på rapphöna i solsken och
dam, med ressnuggan i hand och
tobakspungen i knapphålet.

<img r></img>

<poem>
Solen bränner i min rygg.
<tab>Kors, hvad mygg!
Jag skall sätta er i knipan
<tab>Och er sopa
<tab>Allihopa,
Bara jag får eld på pipan.

Hvem har rättighet er gett,
<tab>Att med bett
Fredliga turister gästa?
<tab>»Puff!» sa' snuggan.
<tab>Håll nu tuggan,
Annars får ni mer till bästa!
</poem>


<poem>»Puff!» Nu har ui respass fått.
<tab>Kort och godt:
Ryk och ränn för hundra attan!
<tab>Gefle Vapen
<tab>Egenskapen
Har att hålla mygg på mattan.

Nu kan jag få resa trygg
<tab>Utan mygg,
Som vill ha min blod till soppa.
<tab>Segern vann jag,
<tab>Och nu kan jag
Pipan uti säcken stoppa.
</poem>

På afstånd såg jag en mängd kreatur,
som lågo och solade sig. Jag kunde ej
begripa, hvad det var som oupphörligt rörde
sig fram och åter på en oxes rygg.
Skjutspojken upplyste slutligen att det var kråkor,
som spatserade af och an och sökte insekter.
Oxen lät dem hållas och tycktes med det
mest stoiska lugn upplåta sin ryggrad till
promenadplats. Jag förvånade mig öfver
djurets tålamod och undrade om detta
märkvärdiga tålamod vore det, som George Sand,
eller madame Dudevant, menar, då hon anser
tålamod endast vara »tröghetsstyrka». Nu
vet jag ej riktigt om skjutspojken eller George
Sand hade rätt. I förra fallet skulle oxen
vara tacksam att på ett så beqvämt sätt blifva
af med en hop sommargäster, som plågade
honom, och hans obeskrifliga lugn derigenom
blifvit förklaradt. I sednare fallet vore styrkan
att vara trög mer än oförlåtlig, då man akterut
är utrustad med ett så förträffligt
flugbortviftar-instrument, som äfven af kråkor skulle
respekteras, om det användes med behörigt
eftertryck. Jag tror att pojken hade rätt och
att oxen tålte kråkorna och deras
perukmakarebestyr, derför att de gjorde honom en
ren tjenst Egennyttan är en stor diplomat.
Hvad det är angenämt att resa, der det icke
finns jernvägar. En rapphöna är ett
himmelrike mot en kupé, der man alltid måste
räknas till inskränkta menniskor. Och man är
icke allenast inskränkt, utan man är 
ordentligt fängslad och inlåst som ett för
menskligheten vådligt subjekt.

<poem>
Aldrig, om  jag ej är piskad,
Reser jag uti kupé.
Ingenting man der får se,
Liksom flundror är man fiskad
Och insläppt i sump som de.

Inklämd sitter man och slagen,
Oförklarligt dum och slö.
Intet finns att sig förströ,
Ej är värdt få ondt i magen:
Det är bättre då att dö.

En är het som eld och svafvel,
Här finns folk af alla slag,
En är frusen, blek och svag,
En vill fönstret ha på gafvel,
En predikar öfver drag.

En för köld med föttren sparkar,
En har skor af ryska skinn,
En tar Hoffmans droppar in,
En mot grannens axel snarkar
Och tar näsan hans för sin.

En till tröst skall nämnarn söka
Åt en femårs rustibus,
En har tandvärk utaf fluss,
En, i stället för att röka,
Tar sig en försvarlig buss.
</poem>

Nog är allt detta trefligt i en bur, som
är tre alnar lång och på långt när ej så bred
och som ändå måste rymma åtta personer.
Nej, jag tackar! Jag föredrar till och med
rapphönan, i fall ej något beqvämare åkdon
står mig till buds, blott jag får åka fritt och
otvunget, utan någon konduktör, som
befaller. Är det icke behagligt (jag förutsätter
alltid på rapphönan vackert väder) att liksom

— 439 —
nu få säga till sin skjutspojke: »Hör du,
min lilla gubbe! Stanna här eller kör i
sakta mak, ty jag vill betrakta denna lilla
förtjusande bäck, som tumlar utför branten,
och höra på foglarnas halsbrytande
koloraturer!» Han stannar villigt, visserligen utan
att deltaga i min förtjusning, men ändå nöjd
att få hvila sin gamle krake och ge honom
en näfve gräs från dikeskanten, under det
han gnolar på någon favoritmelodi. Äfven
jag sjunger:

<poem>
Lilla skogsbäck! Hvad du snackar
Och tar skutt och kilar på!
»Silfverfotad», jo, jag tackar!
Gnistrande från topp till tå!
Läspande bland ros och lilja
Hör jag dig vid trastens rop,
Fast jag ej kan orden skilja,
<tab><tab>Ty persilja
Är det nästan alltihop.

Dock jag hör och ser dig gerna,
Älsklig, sorlande och sval,
Då din blick vid dagens stjerna
Blixtrar genom skog och dal.
På naturen vill jag akta.
Den är ny för mig hvar gång,
Derför kör jag nu så sakta,
<tab><tab>Att betrakta
Gracen i din dans och sång.

Hvar du börjat och skall sluta
Dina färder, vet ej jag;
Må du fritt och gladt få njuta
Nordens korta sommardag!
Årens tyngd du ej befarar,
Än har du ej sjungit ut.
Då din sång, som eko svarar,
<tab><tab>Ännu varar,
Då är min förglömd och slut.

Det är nu hela tre dagar sedan jag satt
på rapphönan och gjorde föregående poetiska
betraktelser. Efter några större reskrokar
stannade jag vid en småtreflig gård, som en
af mina fordna skolkamrater nu innehade på
arrende och som gaf honom rättighet att
kallas patron. Jag tillfrågade en rödhårig
pojke, som öppnade den rödmålade grinden,
om hans patron var hemma. »Han sitter
der,» svarade pojken och pekade på ett
päronträd, der min hederliga ungdomsvän
verkligen satt, försedd med en stor trädgårdsknif,
hvarmed han var sysselsatt att afskära en
nedhängande afbruten gren. »Zacheus!» ropade
jag, »stig snarliga ned, ty jag vill gästa ditt
hus.» — »Hvem är det?» svarade Zacheus
och steg ned ur trädet. — »Kom närmare,»
sade jag, »här skall du finna troheten och
en hungrig mage.» — Sedan vi skakat
händer, förfogade vi oss in i stugan, der jag
emottogs af hans fru, en den allra som
trindaste lilla bruna böna man kan tänka sig.
Middagsbordet var dukadt, ehuru det nu
undergick en liten förändring, som endast bestod
deruti, att stolarna fingo maka åt sig och en
plats bereddes för undertecknad. »Ni får
bara fläskpannkaka,» yttrade värdinnan
muntert, under det värden och jag vid
bränvinsbordet — det smakfullaste af allt hvad bord
heter — togo oss den mest välgörande
Blombergare.

<poem>
Ack, fläskpannkaka, det är himlagodt!
Trikiner finnas, det kan väl ej nekas,
Ett dåligt rykte ha de om sig fått,
Men alls ej farliga — om blott de stekas.
</poem>

Vi åto och glammade obarmhertigt, gingo
sedan ut i det gröna och tände våra
nikotintrumpeter.

<poem>
Här på Fredriks gröna udde
Ätes middag som förslår,
Sen så får man sig en kudde
Och sig ned i gräset slår.
Sen man slutat har att lura,
Kaffe i det gröna fås;
Och en bricka med toujoura
Punschglas med butelj, förstås.
</poem>
Dagen derpå, ty en sådan kom också,
voro vi bjudna till en granngård, belägen en
half mil in i skogen. Der firades tvenne
flickors födelsedag, hvaraf den ena var dottern
i huset, den andra blott sommargäst, båda
med det vackra namnet Anna och tillika de
allra intimaste vänner. Meningen var, att
några englar skulle komma på gratulation
ifrån en närbelägen holme. Båten var prydd
med blommor och englarna förtjusande. En
af englarna hade den oturen att, då han skulle
gå i land, föll han, så bevingad han var, i
sjön, som likväl ej var djupare vid bryggan
än att han kunde vada i land. Hela drägten,
inberäknadt vingarna, var gjord af Aftonblad
och tog sig ej illa ut; men då den nu blef
genomblött, föll det ena stycket efter det
andra ifrån tråcklingen och gjorde att gossen,
som gråtande sprang hem, nästan fullkomligt
liknade en engel, innan han uppnådde
gårdens trappa. Den lilla improviserade scenen
störde icke den allmänna glädjen, utan blef
fastmer ett ämne till många muntra
anmärkningar. Middagen intogs i det gröna, och
skålar, sånger och tal aflöste hvarandra. Bland
andra sjöng husets fordna guvernant, fröken
Beata, på samma melodi som »Tiden
bortilar, men icke min smärta»:

<poem>
»Snälla små flickor!  Hvad hjertligt jag tänker,
Jag uti detta poemet er skänker.
<tab><tab>Ni skall finna deri
<tab><tab>All min filosofi;
<tab><tab>Jag är äldre än ni.

Glädjens och fröjdens så mycket I kunnen,
Ungdomens tid är så hastigt försvunnen:
<tab><tab>Snabba vingar han har,
<tab><tab>Fort som skuggan, som drar
<tab><tab>Öfver ängen, han far.

Fåfängt är tiden tillbaka att hålla,
Puder han öfver oss alla vill sålla.
<tab><tab>Han är hårdhändt, den karln,
<tab><tab>Man blir grå och erfar'n.
<tab><tab>Se på mig, söta barn!»
o. s. v.
</poem>

Bland andra deklamerade en genialisk
kamrerare följande »Önskningsrim»:

<poem>
Jag er önskar
Gård och stuga,
Äng som grönskar,
Hus som duga,
Höns och kretter,
Får i skockar,
Häst och getter,
Dito bockar,
Svin och stiga,
Fat och pannor
Dito piga,
Som tål bannor
Och kan tiga.
Om den stuga
Jag beskrifver
Borglig blifver,
Må hon duga!
Äfven greflig
Må hon vara
Gerna, bara
Hon är treflig.
Dito gubbe,
Som med heder
Delar med er
Fröjd och smärta:
Ingen tubbe
Gubbens hjerta
Sen från eder!
Han bör hafva
Nit och ifver,
Så och gräfva,
Lagom spara,
Aldrig vara
Tvär och sensam.
Dock vi mene,
Nota bene,
Gubben blifver
Ej gemensam,
Det vill säga,
Att ni skulle
Båda ega
Hvar sin egen
Gård, belägen
På en kulle,
Skilda bara
</poem>
<poem>
Af den  klara
Fjärdens spegel,
Som skall vagga
Hvar er gubbes båt och segel,
Prydd med flagga,
Sydd af Anna,
Och  med granna
Färgers hvimmel:
Blått och gult som sol och himmel.»
o. s. v.
</poem>

Sednare på aftonen var bal i en
löfprydd loge, och jag påminner mig en visa
af en soldat på Grunnebohed, der det heter:

<poem>
— —  »Ett ord jag nämna må
Om de flickor, som gå
Här på Grunnebo så fina och så rara,
Med stora krinoliner,
De dansa så det hviner,
När musiken blott riktigt stämmer in.»
</poem>

Närmare midnatten skildes sällskapet i
den gladaste sinnesstämning, som endast på
landet har sitt rättaste uttryck. Jag for med
Zacheus och hans fru, de andra har jag
ingen reda på, men förmodar att de, liksom
vi, reste hem för att taga sin lilla tupplur,
för att sedan med Börjesson på poetiskt vis
kunna betrakta och afvakta den tidpunkt då

<poem>
»Ur denna rörda jordens sköte slog
Sin tusenfärgglans blommornas förtjusning
Och sina skuggor trädens flägt.»
</poem>

Efter en dags hvila hos min hederlige
Zacheus, hvilken på aftonen skjutsade mig
till närmaste gästgifvaregård, der jag stannade
öfver natten, satt jag åter på den dammiga
landsvägen och betraktade den herrliga
naturen, som är outtömlig på lyckliga
framställningar, under det brunte med inöfvad
gästgifvarelunk framskaffade det hjulbenta
åkdon, hvarpå jag krånglat mig upp och lyckats
intaga en ganska upphöjd plats. Lynnet var
muntert och cigarren understödde den
angenäma sinnesstämningen. »Den som icke
röker,» säger Bulwer, »har antingen aldrig
haft någon sorg eller också nekat sig den
ljufvaste tröst näst den, som kommer från
himmelen.»  Sångmö, låt oss sjunga en stump!

<poem>
Se, huru skyn sig målar
Och skogens rund!
Det solen är som strålar
Med guld i mund.
Hon pannan redan pussat
På bergets topp,
Och blommorna, som sussat,
Hon purrat opp.

Och lilla bäcken kilar
Sin brant utför.
Och med en brådska ilar
Hvar gärdsgårdsstör.
God morgon, gamla kråka!
Hvad hörs för nytt?
Tror du att du får åka
Med mig?   Jo pytt!

Det der kan jag bedyra
Är herrgårlns torp,
Der torparn är en myra
Men herrn en korp.
Det kan jag se på vallen,
Som står så sur,
Och stugan som, förfallen,
Har rutor ur.

En snorvarg står och grinar
Med soln i strid.
Och ned en gris sig svinar
I dyn bredvid.
En tupp förnämt sig vräker,
Och på en stock
Figurn, som står och bräker,
Är torparns bock.
</poem>
<poem>
Och glada toner nyper
En trast så rask.
Och fram i solen kryper
Harkrank och  mask.
Att sola sig i glansen
Tillhör allt kryp.
Nu brunte gaf med svansen
En broms ett nyp.

Förtjust naturens under
Jag ser och hör:
Hur solen berg och lunder
Med guld beströr;
Hur vestanvinden läspar
I björk och ask.
Min körsven bara gäspar
Och hör ej fnask.

Nu lyckan så har fogat
I allsköns ro,
Att vi oss fram ha knogat
Till Ensta — ptrro!
Tänk, hvad oss nu skall smaka
En frukostbit,
Sen vi så här fått skaka
Två mil <i>en suite.</i>
</poem>

Magen har sina oafvisliga kraf. Redan
den »mångpröfvade» Odyssevs kände det, då
han från den »illberådda» Kalypso kom
drifvande till fäakernas land och, som Homeros
sjunger, enligt akademiedocenten Johanssons
tolkning:

<poem>
»Ty skamlösare något ej finns än den pockande magen,
Hvilken med tvång om sina behof påminner oss alla,
Äfven den mest nödstälde och mest hemsökte af sorgen.»
</poem>

Det var vid samma landningstillfälle som
den olycklige Odyssevs klagade, enligt samma
uttolkare:

<poem>
— — — —mig bränningen nära förderfvat,
Hvilken mot väldiga klippan mig slog på ett hiskeligt ställe.»
</poem>

Jag satt vid öppna fönstret och spisade
stekt gädda, då en liten vacker katt kom och
helsade på mig. Han kom genom fönstret,
tittade sig omkring och nös. Prosit!
Kattnysning är betecknande för väderleken. Jag
tänkte på fortfarande vackra resdagar.

<poem>
Välkommen, silfverhvita,
Brunögda tös!
Du skall ha tack och heder
För att du nös.
Jam, jam! — Jag gläds och känner
En luft så frisk.
Får jag ej lof att bjuda
En tallrik fisk?

Jag strök dess rygg och smekte
Dess hals, men ack!
Hon klöste mig och fräste
Jam, jam! till tack.
Jag mig att aldrig hata
Har föresatt,
Men det skall satan mata
Gästgifvarns katt.
</poem>

Flera resande inträffade och deribland
några bekanta, både damer och herrar, hvilka
skulle resa för att bada. Somliga beklagade
sig öfver en vacklande helsa (det var riktiga
kalasmenniskor), andra öfver den tryckande
värmen (jag tyckte det var ingenting öfver
sig). Somliga hade gikt och reumatism
(rikemanskrämpor!). Pappa hade hosta (toddy och
förkylning!), fröken växte snedt (snörmakeri!),
pojken hade för stort hjerta (det krymper
nog ihop med tiden!). Den ena ville ha
regn (för sina åkrar), den andra ville ha
solsken och vackert väder (jag tänkte på mig
och min resa!). Stackars menniskor! Ingen
var nöjd.

<poem>
Uti naturen ibland djuren alla
Kuriös man menniskan visst må kalla.
Den ena ej riktigt vet hvad hon vill,
Den andra hör samma sorten till.
Finns någon klok ibland hela skocken,
Var god och visa mig på en tocken.

Tills vidare tror jag det får bero,
Hvad man om Guds afbild skall riktigt tro.
Är det regn eller kallt, så går hon och gnäller,
Är det varmt, är det ej  bra det heller.
Och då hon ej vet hur hon vill ha,
Så har hon hittat på att gå med <i>en-tous-cas.</i>

Hon känner sig besvärad af lifvets fjettra
Och söker med snörlif sitt lif förbättra,
Då blir hon krokig och får hektik:
Då går hon att bli rak på gymnastik.
Hon vet att frosseri och nattvak skadar,
Men hon kalaserar ändå — och far sedan och badar.
</poem>

Jag önskar herrskaperna mycken lycka
att träffa på de rätta kurmetoderna. Vi reste
åt hvar sitt håll, men jag fann snart, att
gamla märken ha ingen betvdelse och
hållbarhet nu mera. Kattnysningar gälla ej en
smul mera än andra spådomar. På vägen
från Ensta öfverraskades vi af ett oförmodadt
oväder.

<poem>
Så går det, när menskan skall tro på skrock,
<tab><tab><tab>Som kattor snacka:
Fast kattkräket nös, det regnar ändock.
<tab><tab><tab>Min bockskinnsrock
Jag måste ur kappsäcken packa.

Allt närmre och närmre hörs stormen gny
<tab><tab><tab>Och åskan mullra
Ur himmelens hvalf, som  ser ut som bly,
<tab><tab><tab>På paraply
Regndropparna smattra och kullra.

På tordönets frågor ge bergen svar
<tab><tab><tab>Och blixten ljungar,
Och regnet i skjutsbondens halsgrop far:
<tab><tab><tab>En droppe qvar
På nästippen hänger och gungar.

Och gubben han svärjer en liten stump,
<tab><tab><tab>På grålle raskar;
Och grålle ger till ett hej duktigt skump
<tab><tab><tab>Och ben och gump
Och svansen med lervatten plaskar.

Hvar skola vi nu, min gubbe, säj,
<tab><tab><tab>Mot skum oss värja?
Kör in till »klockarn i Danderyd»!  Nej!
<tab><tab><tab>Han lefver ej.
Kör in till löjtnanten på Berga!
</poem>

»Nej, håll!» ropade jag, »låt oss köra
raka vägen till hufvudstaden,» hvilket jag
efter närmare besinnande fann vara det
klokaste. Regnet hade saktat sig och en och
annan blå fläck syntes på himmelen.

Vi hade ej kört långt, då vi hejdades
af en vagn, som stod midt på vägen, och
hvars ena draglina var i olag. Det var en
bättre vagn med sufflett, en afundsvärd pjes
i regnväder. Min skjutsbonde blef anmodad
att hjelpa kusken; och under tiden gjorde
jag den angenäma upptäckten, att den resande,
som satt ensam inkrupen i ena suffletthörnet
och åkte med egna hästar, var en af mina
intimare vänner. Det blef handslag och
hurrarop, och som vi hade samma väg och linan
var lagad, så satt jag på inbjudning snart
instufvad i andra hörnet vid min hederlige
väns sida. Vägen fortsattes under glam och
samspråk, men allt som vi nalkades
hufvudstaden, mulnade min väns ansigte, och han
utbrast slutligen: »Det är ju satan till
menniskor, som aldrig kunna få denna fördömda
väg så pass farbar, att man en gång kunde
slippa få gallfeber, då man olyckligtvis skall
fram här. Det är ju en kaviar, som är
bottenlös. Gör en visa om detta. Det är ju
både ett djupt och högt ämne. Låt oss börja,
jag hjelper till.» Och vi började vår
gemensamma sång:

<poem>
JAG.

Det fanns vägar i Abdera,
Der man ständigt stöp omkull.

MIN   VÄN.

Men så djup fanns ingen lera,
Som den här vid Roslagstull.

JAG.

Som en soppa kan den ösas,
Som i sjö gå hjul och naf.

MIN VÄN.

Här kan lifvets gåta lösas
I den bottenlösa graf.

JAG.

Maken kungsväg får man söka,
Maken ock till större skam.

MIN   VÄN.

Den är gjord för dem som böka,
Ej för folk, som färdas fram.

JAG.

Aldrig sådan smuts och lera
Såg jag, till hvad stad jag kom.


MIN VÄN.

Vi kört vilse till Abdera,
Håll för Guds skull och vänd om!


JAG.

Det är sorgligt att berätta,
Men man får väl lof till slut.

MIN VÄN.

Det kan själ och sinne lätta
Att ibland få sjunga ut.

JAG.

Att få trummor här och diken
Får man stöta i basun.

MIN VÄN.

Stockholmsfolk! Förstår ni piken?
Den är ställd till er kommun.

*
</chapter>

<chapter name="Kronstadt. Ur Reseskildringen: En titt i Ryssland.">
<img>Kronstadt. Ur Reseskildringen: "En titt i Ryssland".</img><footnote>Denna färd, den sista som Sehlstedt företog, skedde 1874 med ångfartyget Piteå.</footnote>

<poem>
<b>U</b>ti Kronstadt jag gick, fast ur himmelens sky
Regn och hagel i ymnighet föll,
Och jag staden besåg, fast mitt resparaply
Jag beständigt för ögonen höll.

Och jag sjöknektar såg med förträffligt humör
Defilera min näsa förbi,
Och en sällsam musik blåste takten framför
.Medan trummorna stämde uti.

Och de blåste, så ögonen hvälfde sig ut,
Ett entonigt tututteritu,
Och tututteritu blef det ända till slut,
Och jag hör samma toner ännu.

Jag off'cerare såg i kapotter och  gull,
Jag såg folk uti tvister och skämt.
Jag såg barn uti smuts och kaptener på lull,
Och madamer i trasor alltjemt.

Och på dockor och skepp gaf jag granneligt akt,
Jag såg dufvor i tackel och tåg.
Jag såg kranar till sjös, jag såg Kejsarens jakt,
Jag såg »bördingar» fulla med råg.
</poem>

</chapter>
<img></img>


<poem>
Och jag säg en bazar med allt möjligt uti,
Jag såg nunnor och sjömän på kryss;
Jag  såg tågverk och skinn, jag såg träsnideri,
Jag såg skodon, som luktade Ryss.

Och hotell Rosalie jag bland annat besåg,
Under det jag kring gatorna strök.
Med mitt sällskap jag åt kaviar och pirog
Och drack rönnbärslikör på försök.

Och  värdinnan charmant emot gästerna var:
Hennes namnsdag det var samma dag.
Och på  tyska hon bad oss en stund stanna qvar,
Och så bjöd hon på vin öfver lag.

Och en sjöofficer, som var Finne till börd,
Slog sig ned utan tvekan och söl.
Att Stockholmare se, blef  han slutligt så rörd,
Att han rakt af förtjusning blef knöl.

Och värdinnan oss bjöd uppå tårta jemväl
Och  vi sköljde med sherry den ner.
Efter frukosten togo vi hjertligt farväl
Med en bock uppå Stockholmskt manér.

Och när klockan slog tolf, just som tolfslaget dog,
Gick ett skott, att jag nästan blef stum.
Och jag  tänkte: om Stockholm den seden antog,
Vore inte den saken så dum.

Och jag såg något stort uti regnluften stå,
Och jag undrade först och gick fram:
Och Stor-Peters staty stod och trampade på
Carl den Tolftes banér. Det var skam!

Se'n jag skådat mig trött, rann det bjert i min håg,
Att i Ryssland vi ha en koloss.
Och af allt hvad jag såg uti Kronstadt, jag såg,
Att jag inte med Ryssen vill slåss.
</poem>

*
</chapter>

<chapter name="Grafskrift">
<img c file="/esesaovi/illustrations/0496_1.jpg"><h2>Grafskrift</h2></img>

<poem>Sof i ro, du gamla sångar-hjerta!
Tiden med dess mångbesjungna smärta
Skall ej tränga inom grafvens frid.
Ej du saknar <i>lifvets snabba stunder:</i>
Ack! du har så trefligt här inunder,
Knuffas ej af en orolig tid.

Fast du visste hvad det var att strida
Lifvet såg du från dess glada sida,
Visor sjöng du för ditt nöjes skull.
Du som andra har väl vilsefarit,
Men en hygglig pojke har du varit,
Det erkännes på din döda mull.

I ett godt kalas du trifdes gerna,
Vänskapen dig följde som en stjerna
Huld och trogen utför lifvets elf.
Du var fet, det ville mången klandra,
Men i Herrans namn! hvad rör det andra,
Då man haft besvär att tugga sjelf.

Ja, du mådde godt och skötte magen,
Tröstlös gick du ej för morgondagen,
Ty du tänkte under sång och skämt:
»Sämre går nog mången här och larfvar,»
Och du såg att himlen födde sparfvar,
Och ditt hopp stod ofvan solen jemt.

Ack! när hjertat brustit, och vårt öga
Flammat ut och släckts, då gör så föga,
Huru stoftet döms, som hädansof.
Fritt må verlden om vårt värde tvista!
Sargar ilskan minnet vid vår kista,
Grafvens folk är döfstumt, gudskelof!</poem>





<img c file="/esesaovi/illustrations/0497_1.jpg">Elias Sehlstedt
Född 8/2 1808
Död 22/6 1874

Vänner af hans sångmö reste vården.</img>



<chapter name="Innehåll">
<h2>INNEHÅLL:</h2>

<table o>
<td 2 c><b>Elias Sehlstedt</b> af <b><i>Carl Snoilsky</i>.</b>
<td 2 c>*
<td 2 c><b>Sånger och visor:</b>
<td>Sångmön och författaren<td r>1
<td>Se glad ut<td r>3
<td>Den utestängda äkta mannen<td r>6
<td>I det gröna<td r>7
<td>Höstsång i skärgården<td r>9
<td>Höst och rusk<td r>11
<td>Åkarkampen<td r>12
<td>Sjung<td r>13
<td>Sjömansvisa<td r>15
<td>Visa på förstuqvisten<td r>17
<td>En bättre verld<td r>19
<td>De olika knektarna<td r>21
<td>Bref från en husmamsell på landet<td r>22
<td>Om hundra år<td r>24
<td>Resebeskrifning<td r>25
<td>Våren<td r>27
<td>Fyrtornet<td r>29
<td>Tullvaktmästarens sång på hanmvakten<td r>30
<td>Hopp och minne<td r>32
<td>Snösparfven<td r>33
<td>Norrland<td r>35
<td>Kossan<td r>37
<td>Tuppen Apollos död<td r>39
<td>Floden<td r>41
<td>I en karantän-läkares minnesbok<td r>42
<td>Hvad är en informator?<td r>44
<td>På Sandhamn<td r>45
<td>Visa<td r>47
<td>Våren kommer<td r>49
<td>Näsan<td r>5l
<td>Yrvädret<td r>53
<td>Min förtröstan<td r>55
<td>Reseminnen<td r>57
<td>Hvad vill man göra<td r>66
<td>Fågeln på Grönskär<td r>67
<td>I skogen<td r>68
<td>Sommarqvällen<td r>70
<td>Den mäktigaste på jorden<td r>71
<td>Segelsång<td r>73
<td>Hemvandringen<td r>75
<td>Vårknäpp<td r>77
<td>Vår stad<td r>79
<td>Vid hafvet<td r>81
<td>Salig farmor<td r>82
<td>Rese-intryck på isen mellan Sandhamn och Stockholm<td r>84
<td>Slåtter-ölet<td r>87
<td>Min hembygd<td r>89
<td>Kapten Ruff<td r>91
<td>Skål för våren<td r>93
<td>Till min mage<td r>95
<td>Den gamle lotsen<td r>97
<td>Adjunkten på landet<td r>99
<td>Den gamle ungkarlen eller ånger och försoning<td r>101
<td>Sandhamns inlopps-port<td r>103
<td>Innan man blir van<td r>105
<td>Loppan<td r>106
<td>Oväderssång<td r>107
<td>Jo jo, men<td r>109
<td>Vid gamla årets afresa<td r>111
<td>Just det samma<td r>113
<td>Sjömannens afsked<td r>115
<td>Sommaren och vintern på Sandhamn<td r>117
<td>Noach<td r>119
<td>Stockholmsbild<td r>122
<td>Nyårsmorgonen 1870<td r>124
<td>En söndagsmorgon i skogen<td r>127
<td>Min bostad<td r>129
<td>Liten fågel<td r>131
<td>Tröst<td r>134
<td>Resan<td r>135
<td>Höst<td r>138
<td>Vinter<td r>139
<td>Vår<td r>140
<td>Början, fortgång och slut<td r>141
<td>Till en vän då han fick pastorat<td r>143
<td>Vår-rim<td r>145
<td>Hos min vän på landet<td r>147
<td>Efter ett vårregn<td r>151
<td>Gubben<td r>154
<td>Sockenskräddaren<td r>155
</table>




<table o>
<td>November-qvitter<td r>157
<td>Lifvets haf<td r>159
<td>Till mitt porträtt<td r>161
<td>Suck vid hafvet<td r>163
<td>Landsvägs-poesi<td r>165
<td>Lifvets vexlingar<td r>171
<td>En vårmorgon<td r>172
<td>Dagbräckningen<td r>174
<td>Visa<td r>175
<td>Snöfantasi<td r>177
<td>Missräkning<td r>179
<td>Visa på landet<td r>181
<td>Fly<td r>183
<td>Norrlänningens hemlängtan<td r>185
<td>Ödmjukast<td r>187
<td>Sång i November<td r>189
<td>Samtal med stormen<td r>191
<td>En regndag på Djurgården<td r>193
<td>"Torskning"<td r>195
<td>En ovädersqväll<td r>197
<td>Hösten<td r>199
<td>En restur från Stockholm till Göteborg<td r>201
<td>Dalen<td r>217
<td>En sommarafton på landet<td r>219
<td>Första snön<td r>222
<td>Skärgårdsepistel<td r>224
<td>Prestgården<td r>227
<td>På speljakten Mathilda<td r>229
<td>En höstseglats<td r>231
<td>Läsarpresten<td r>233
<td>Tallen och björken<td r>235
<td>En vårmorgon vid hafvet<td r>238
<td>Pelles visa<td r>241
<td>Vårbäcken<td r>243
<td>Resa till Norrland<td r>245
<td>Lifvets börda<td r>259
<td>Lärkan<td r>261
<td>Talgoxen på mitt fönster<td r>263
<td>Slädpartiet<td r>264
<td>Bromsens vårpromenad<td r>266
<td>På Djurgården<td r>269
<td>Mitt afsked från tulltjensten vid Sandhamn<td r>274
<td>Yrvädret<td r>277
<td>Tal till rörliga tullbevakningens hästar<td r>279
<td>Vinterqvällen<td r>283
<td>Lifflänningarne<td r>285
<td>Mina fönster i November<td r>287
<td>Min sångmö<td r>290
<td>En höstdag vid hafvet<td r>292
<td>En vinterdag<td r>295
<td>Sommarens ankomst den 4 Juli 1871<td r>297
<td>Sångläraren<td r>299
<td>Snövisa<td r>301
<td>Gör så godt du kan<td r>303
<td>Vårpromenad på morgonkvisten<td r>305
<td>Höstbref från Sandhamn<td r>307
<td>På min födelsedag<td r>313
<td>I höstrusket<td r>315
<td>Ett torp i skärgården<td r>317
<td>Romans i fjällbygden<td r>319
<td>På Tivoli berg<td r>321
<td>Sång vid Djurgårdsstranden<td r>326
<td>Höst- och qvällsbetraktelse<td r>329
<td>På en gästgifvaregård under väntan på en häst<td r>331
<td>Månskensidyll vid hafvet<td r>333
<td>I snöväder<td r>335
<td>Lilla Lisa<td r>338
<td>Lappri eller konsten att repa sig<td r>340
<td>Till lands och sjös<td r>341
<td>Sång för rörliga tullbevakningen<td r>357
<td>Vår- och sommarnöjen<td r>358
<td>Min skugga<td r>359
<td>Herr Jöns eller rådmansvalet<td r>361
<td>Midsommarstången<td r>364
<td>En sommardag i Mariefred<td r>366
<td>Höst-dithyramb<td r>369
<td>Bostället<td r>371
<td>Skärgårdsbref<td r>373
<td>Valsen<td r>378
<td>Senhösten<td r>379
<td>Sång på en gotlandsjakt<td r>384
<td>På berget och i dalen<td r>386
<td>En restur<td r>388
<td>En åkarhästs memoirer<td r>399
<td>Julens ankomst<td r>402
<td>Den första vårseglatsen<td r>405
<td>Fiskmåsarnas afsked<td r>408
<td>På landet<td r>411
<td>Vinterfärd från Stockholm till Sandhamn<td r>413
<td>Vackert så!<td r>415
<td>Ett stycke minne från skolan och gymnasium i Hernösand<td r>418
<td>Seglats på Mälaren<td r>426
<td>Kalaset<td r>428
<td>Till en sorgsen, missnöjd och bitter själ<td r>431
<td>Sommarfesten<td r>432
<td>Strödda minnen af resor till lands och sjös<td r>435
<td>Kronstadt (ur "En titt i Ryssland 1874")<td r>440
<td>Grafskrift<td r>448
</table>







