<table o>
<td c><h1>﻿Döds-Sång</h1>
<td c>för
<td c>Förre Artilleristen Johan Eric Lundblad
<td c>wid
<td c>Dess halshuggning den 15 Mars 1828;
<td c>jemte
<td c>En korrt af honom sjelf meddelad underrätse<br>om sitt brott och sina öfriga lefnadsöden.
<td><poem>Nu werlden från mig wike!
Likt röfwarn ber jag Dig:
Ack Herre i Ditt rike
Tänk ock i nåd på mig.
Dig ware pris!
Jag hör Dig Jesu! swara:
Haf tröst! du skall ock wara
Med mig i Paradis.
<tab><tab>Swenska Psalmb. n:o 466, v. 8.</poem>
<td c>*
<td c>Stockholm,<br>Elméns och Granbergs Tryckeri, 1828.<br>Hörnet af Stortorget och Kåkbrinken.
</table>


<chapter name="En korrt underrätse om brottet och öfriga lefnadsöden">﻿

*

<b>D</b>en wedergällande rättwisans obewekliga
arm höjes ånyo öfwer en ångerfull brottslings 
hufwud, för att genom dennes straff
försona ett begånget dråp. Twå tredjedelar af
ett år äro knappt förflutna sedan Enkan Wallin, 
född Wanselius måste på samma afrättsplats 
med sin död försona ett oskyldigt barns
förspilda lif, och redan skall stupstocken åter
tillredas för en ny brottslings hufwud. En
allsmäktig försyn har nekat menniskan
förmågan att skåda i framtiden och förutse sina
öden, och det är saknaden af denna förmåga
som i sin tillämpning förorsakar både wåra
dygder och wåra laster; ty ju mera menniskan 
i owissheten om sina öden genomtränges
af den stora sanning, att dessa senare äro
hennes egna händers werk, och att hwad hon
sår, det skall hon ock uppskära, destomera skall
hon beflita sig om, att under det af religionens 
sanningar upplysta förståndets ledning
hejda strömmen af sina passioner och begagna
dessa för att ge lif och fortgång åt sin
wandring på dygdens stig. Men om menniskan
deremot tror på den falska läran om ett
oundwikligt öde, och att det således icke är
hon som sått den skörd hon måste uppskära, 

﻿så skall hon allt mer och mer intagas af
liknöjdhet för beskaffenheten af sina gerningar,
och i följd deraf djerft och tanklöst framrusa 
på lastens breda wägar, öfwertygad, att
samma öden skola likawäl tilldelas henne,
antingen hon lefwer dygdigt eller lastfullt.
Det är dessa falska, osaliga läror, som bragt
så många menniskor i förderfwet, och om hwilkas 
skadlighet de ofta ej blifwit upplysta förr
än wid brädden af den afgrund, i hwilken de
störta sina bekännare. Den brottsling, som
nu går en neslig död till möte, är ett likaså 
sannt som warnande exempel härpå.

Förre Artilleristen Johan Eric Lundblad
är född den 25 Maj 1790 i Enköping, der
hans far, som ägde alldeles lika namn med
sonen, war Tullwaktmästare. Efter en
nästan wårdslösad uppfostran blef han af
fadren i Augusti månad 1806, sänd hit till
Stockholm och insatt i Plåtslagare-lära, i
hwilket handtwerk han arbetade till år 1812,
då han såsom Förstärkningskarl anställdes
wid militären och i sådan egenskap bewistade
1813 och 1814 årens fälttåg mot Norrige.
Återkommen derifrån upptog han ånyo sitt
handtwerk och blef år 1815 Gesell i sitt lärda 
yrke; men år 1817 den 18 September
råkade han i oenighet med sin Mästare, och i
anledning deraf antog han samma dag wärfning 
wid Swea Kongl. Artilleri-Regementes
första Bataljon och andra Kompani, der han
ordentligen uttjente sin Kapitulationstid, och
sedan i Juni månad 1827 förafskedades. 
﻿Efter erhållit afsked bodde han på Kungsholmen i
förre Underofficeraren Anders Holmqwists hus
och lefde af hwad han med arbete i sitt lärda 
handtwerk kunde förtjene. Den 6 Augusti 
sistnämnde år war den dag, på hwilken
Lundblad begick det swåra brott, hwarföre
han nu måste undergå döden. Han hade
beständigt lefwat i godt förstånd med sin
huswärd, och till och med morgonen samma dag
trakterat honom på ett näringsställe med en
sup bränwin och ett glas dricka; men om
aftonen träffade han i förstugan sin huswärd,
som då war något uppeldad af starka drycker, 
och blef af denne, efter föregången
ordwexling om någon småsak, slagen för örat
och sönderrifwen i ansigtet. Detta oaktadt
undwek Lundblad ytterligare handgemäng med 
sin huswärd, gick undan för honom, och
begaf sig ut på gården, der han ställde sig att
sönderhugga några wedträd åt sig att begagna 
wid handtwerket; men Holmqwist, eller
huswärden, gick efter honom och, genom
framställandet af några sårande beskyllningar,
uppretade Lundblad till den grad, att denne i
högsta wredesmod gaf Holmqwist i hufwudet
nära tinningen med yxhammaren ett dråpslag,
hwaraf denne inom några timmar afled.
Gerningsmannen, som genast erkände sitt brott,
flydde ej, utan lät korrt derefter arrestera sig,
och efter werkställd ransakning och dom, går
han nu, wäl beredd och nöjd med sitt öde,
döden till möte. Gud ware hans själ nådig!



﻿Lundblad har ej warit gift; men han
war förlofwad och skulle gifta sig med
Fabriks-arbeterskan Christina Elisabeth von Dorff,
med hwilken han förut aflat twenne flickebarn. 
Af dessa lefwa blott den ena, nemligen 
Johanna Gustava, som är på 7:de året.
Genom fadrens försorg under fängelsetiden
hafwa äkta hustrus och barns rättigheter blifwit 
tillagda bemälte Fabriks-arbeterska och
dess Dotter, ehuru äktenskapets fullbordan med
wigsel ej tillåtits.
</chapter>

<chapter name="Döds-Sång">
<h1>Döds-Sång.</h1>
<table o><td c>(Sjunges som Psalmen N:o 477.)
<td c>1.
<td><poem>Från lifwets bittra dagar
Jag döden går emot;
För brott mot statens lagar
Jag lifwet ger i bot;
Men Gud, som ser mitt hjerta
Och mina känslors swall,
Wet ock den djupa smärta,
Som följde på mitt fall.</poem>
<td c>2.
<td><poem>Jag wäl ej uppsåt ägde;
Att något dråp begå;
Men wreden öfwerwägde
Min wiljas fasthet då;</poem>
</table>

﻿<table o><td><poem>Jag obetänksamt höjde
En farligt wäpnad hand,
Och brottet icke dröjde
Att tända qwalets brand.</poem>
<td c>3.
<td><poem>Med djup, obotlig plåga
Mig lifwet qwäljer här,
Och brottets heta låga
Mitt hjerta ständigt tär;
Blott ångrens bittra tårar
Mig någon lättnad ge,
Då hoppets irrbloss dårar
Mig arme syndare.</poem>
<td c>4.
<td><poem>Jag fåfängt skulle wilja
Än njuta få mitt lif,
Jag kan ej från mig skilja
Mitt qwal med tidsfördrif;
Jag skulle långsamt tråna,
Och tusen gånger dö;
Och håret tidigt gråna
Och själen blifwa slö.</poem>
<td c>5.
<td><poem>Nej döden är min winning
Mitt enda säkra hopp;
Med lugn och god besinning
Mitt lif jag offrar opp,</poem>
</table>

<table o><td><poem>﻿Att en försoning blifwa,
Som släcker qwalets brand;
Och kan mig sällhet gifwa
Uti ett bättre land.</poem>
<td c>6.
<td><poem>För korsets fot jag dignar
Att söka Jesu nåd,
Jag lyder och wälsignar
Hans kärleksfulla råd;
De fridens balsam gjuta
Uti mitt hjertas sår,
Och qwalets plågor sluta
Då jag till döden går.</poem>
<td c>7.
<td><poem>I bönen har jag funnit
En länge saknad tröst,
Som friden återwunnit
Uti ett qwalfullt bröst;
I nådens armar hwilar
Den trötta själens hopp;
Och snart hon lossad ilar
Glad till sitt ursprung opp.</poem>
<td c>8.
<td><poem>O Gud! som hjertat skådar,
Och hwad jag tänker wet,
Och räknar lifwets trådar
Från tidens ewighet,</poem>
</table>

﻿<table o>
<td><poem>Styrk mig, jag Dig nu beder,
Uti min sista stund;
Låt målet, dit den leder
Bli säker sällhetsgrund.</poem>
<td c>9.
<td><poem>O Jesu, Dig förbarma,
Nu döden nalkas mig;
Hjelp Du ditt barn det arma,
Som endast flyr till Dig!
Låt nådens morgon randas,
Wid bilans tung fall,
Att jag får sällhet andas
Med himlens englar all.</poem>
<td c>10.
<td><poem>Farwäl jag alltså bjuder
Åt denna usla werld;
En ljuf musik nu ljuder
Och kallar mig till färd;
Jag går att ändtligt smaka
En efterlängtad fred;
Far wäl nu Barn och Maka!
O Jesu Du mig led!</poem>
</table>

*

</chapter>

